(Til statsamterne) I henhold til § 17 i lov nr. 193 af 29. april 1981 om personnavne  

 fastsættes følgende:
Almindelige bestemmelser § 1.  Sager om navneforandring afgøres af statsamtet  

 på det sted, hvor ansøgerne eller en af dem bor eller i mangel af bopæl  

 opholder sig ved ansøgningens indgivelse, jfr. dog §§ 10, 12 og 22.
Stk. 2.  Sagen forelægges justitsministeriet, såfremt  

 ansøgerne eller en af dem er bosat i udlandet eller ikke har dansk  

 indfødsret.
Forelæggelse er dog unødvendig, hvis herboende ægtefæller, hvoraf  

 den ene har dansk indfødsret, søger navneforandring sammen.
Forelæggelse er  

 endvidere unødvendig, hvis statsamtet finder det klart, at lovens betingelser  

 for at imødekomme ansøgningen ikke er opfyldt.
 § 2.  Navnebevis bør ikke udfærdiges, hvis den ansøgte  

 navneforandring kan ske ved anmeldelse til ministerialbogen (personregistret)  

 eller til vielsesmyndigheden.
 Stk. 2.  Ansøges der samtidig om ændring af fornavn og  

 mellemnavn eller efternavn, skal navneforandringen dog ske ved navnebevis,  

 når ændring til et af de ansøgte navne ikke kan ske ved anmeldelse.
Stk. 3.  Navneforandring efter lovens §§ 2, 10, stk. 3  

 og 11, stk. 1 og 3 for en person, der ikke er tilført ministerialbogen  

 (personregistret) her i landet, sker ved navnebevis.
Det samme gælder for  

 navneforandring efter lovens § 4, såfremt ægteskabet ikke er indgået for en  

 dansk myndighed.
 Stk. 4.  Ansøger flere slægtninge samtidig om ændring af  

 mellem- og/ eller efternavn, kan navneforandringen for alles vedkommende ske  

 ved navnebevis, selv om det ansøgte navn af nogle af ansøgerne kunne antages  

 ved anmeldelse.
§ 3.  Dokumentation for et navn sker ved fremlæggelse  

 af fødsels- og dåbs(navne)attest, for personer navngivet til personregistret  

 i de sønderjyske landsdele fødsels- og navneattest udstedt af  

 personregisterføreren.
Dokumentationen kan endvidere ske ved fremlæggelse af  

 navnebevis eller navneændringsattest.
Angivelse i fødsels- og  

 dåbs(navne)attesters forældrerubrik er ikke tilstrækkelig dokumentation.  

 Dokumentation for et giftenavn sker ved fremlæggelse af vielsesattest.
 § 4.  Flere slægtninge kan optages i samme navnebevis.
 Stk. 2.  Ægtefæller, der sammen søger navneforandring,  

 optages begge i navnebeviset.
 Stk. 3.  Har ansøgeren barn, adoptivbarn, stedbarn eller  

 plejebarn under 18 år, skal det oplyses, om barnet medtages i navnebeviset.
 Stk. 4.  For ugifte personer under 18 år skal  

 ansøgningen underskrives af forældremyndighedens indehaver og af barnet, hvis  

 det er fyldt 12 år.
 § 5.  Ethvert navnebevis skal indeholde en henvisning  

 til den eller de bestemmelser i loven, efter hvilken navneforandringen er  

 tilladt.
 § 6.  Der kan ikke meddeles navnebevis på efternavne,  

 der består af flere end to navne forbundet med bindestreg.
 Stk. 2.  Der kan endvidere ikke meddeles navnebevis på  

 det ene navn i et bindestregsefternavn, medmindre der foreligger en sådan  

 tilknytning til det ønskede navn, at der efter loven kan udfærdiges  

 navnebevis herpå som et selvstændigt efternavn.
§ 7.  Samtidig med udlevering af navnebevis på et ikke  

 tidligere forbeholdt efternavn indsendes meddelelse herom til  

 justitsministeriet på særlige kartotekskort.
Hvert år inden den 15. januar  

 indsendes til justitsministeriet en alfabetisk ordnet fortegnelse over ikke  

 tidligere forbeholdte efternavne, der er meddelt ved navnebevis i det  

 foregående kalenderår.
§ 8.  Samtidig med udlevering af navnebevis  

 underrettes ministerialbogsføreren (personregisterføreren) på dåbs- eller  

 navngivelsesstedet om navneforandringen.
Endvidere underrettes folkeregistret  

 og for så vidt angår personer over 15 år rigsregistraturen.
Der gives dog  

 ikke underretning til ministerialbogen (personregistret) og rigsregistraturen  

 om antagelse af eller ændring af giftenavn ved navnebevis.
Ansøger eller den,  

 der varetager dennes interesser, underrettes om de afgivne meddelelser til  

 folkeregistret og ministerialbogsføreren (personregisterføreren) samt om, at  

 ny fødsels- eller dåbs(navne)attest kan rekvireres.
 § 9.  Blanketter til navnebevis, ansøgninger om  

 navnebevis samt de kartotekskort og meddelelser, der er nævnt i §§ 7, 8 og 10  

 rekvireres hos Direktoratet for Statens Indkøb, Bredgade 20, 1260 København  

 K.
Navnebevis i medfør af navnelovens § 6 § 10.  Ansøgninger om navnebevis på efternavn, der  

 ikke begrundes med en særlig tilknytning til det ansøgte navn, jfr. lovens §  

 8, behandles på følgende måde:
 1. Ved gennemsyn af de fortegnelser over forbeholdte  

 navne, som justitsministeriet har udsendt, undersøges, om navnet er  

 forbeholdt, eventuelt som bestanddel af et bindestregsnavn.
2. Er navnet forbeholdt, afslås ansøgningen under  

 henvisning hertil.
Kan ansøgeren sandsynliggøre, at der ikke her i riget  

 findes nogen, der er berettiget til navnet, forelægges sagen for  

 justitsministeriet.
3. Er navnet ikke forbeholdt, forelægges spørgsmålet,  

 om navnet kan meddeles ved navnebevis, for justitsministeriet.
Ved  

 forelæggelse benyttes den blanket, der er bestemt hertil, medmindre sagen i  

 øvrigt skal forelægges justitsministeriet.
Forelæggelse er dog unødvendig,  

 hvis statsamtet finder, at bestemmelserne i lovens § 6, nr. 2-7 er til hinder  

 for det ansøgte navn.
Forelæggelse er endvidere unødvendig, hvis det fremgår  

 af sagen, at navnet kan opnås i medfør af reglerne i lovens § 8. Sagen bør da  

 i almindelighed fremmes efter disse regler.
Navnebevis i medfør af navnelovens § 8 § 11.  Ved ansøgning om navneforandring i medfør af  

 lovens § 8, nr. 1, sidestilles adoptivforhold med virkeligt slægtskab.
I  

 tilfælde, hvor det ansøgte navn er erhvervet ved navnebevis efter lovens § 6,  

 gælder reglerne i lovens § 8, nr. 4.
 Stk. 2.  For så vidt angår børn uden for ægteskab gælder  

 lovens § 8, nr. 1, kun hvis faderskabet er fastslået eller anerkendt i  

 overensstemmelse med de efter den 1. januar 1938 gældende regler.
 § 12.  Tilladelse i medfør af lovens § 8, nr. 3, til  

 at føre et navn, der indebærer en tilpasning af et fremmed efternavn til  

 dansk sprogbrug, kan kun meddeles med justitsministeriets samtykke.
 § 13.  Ved ansøgning om navneforandring i medfør af  

 lovens § 8, nr. 4 er det i tilfælde, hvor det tidligere navnebevis omfatter  

 flere personer, hvortil ansøgeren har den i loven nævnte tilknytning,  

 tilstrækkeligt, at der tilvejebringes samtykke fra en af disse.
 Stk. 2.  Er et efternavn, der er meddelt i medfør af  

 lovens § 6, erhvervet af ægtefæller i forening, kan begge videregive navnet  

 til egen slægt efter lovens § 8, nr. 4.
 Stk. 3.  Er et efternavn, der er meddelt i medfør af  

 lovens § 6, erhvervet under ægteskabet af ansøgerens ægtefælle, kan ansøgeren  

 med ægtefællens samtykke opnå navnet som eget efternavn.
 Stk. 4.  Øvrighedsbevis, der før den 1. januar 1962 er  

 udfærdiget i medfør af § 1 i lov nr. 89 af 22. april 1904 om navneforandring  

 samt navnebevis, som før den 1. april 1982 er udfærdiget i medfør af § 5,  

 jfr. §§ 6 og 7 i lov nr. 140 af 17. maj 1961 om personnavne, sidestilles med  

 navnebevis i henhold til lovens § 6.
 § 14.  Er et faderskab fastslået eller anerkendt efter  

 de regler, der var gældende før den 1. januar 1938, eller er alene  

 bidragspligt fastslået, kan navnebevis til faderens eller den  

 bidragspligtiges navn meddeles i medfør af lovens § 8, nr. 5 med samtykke fra  

 faderen eller den bidragspligtige.
 § 15.  Navnebevis til at føre stedfaders eller  

 stedmoders efternavn, der ikke er erhvervet på grundlag af ægteskab, kan i  

 tilfælde, hvor barnets moder (fader) er skilt fra stedfaderen (stedmoderen)  

 meddeles i medfør af lovens § 8, nr. 5, med samtykke fra stedfaderen  

 (stedmoderen).
Stk. 2.  Er stedfaderen eller stedmoderen død, kan  

 navnebevis til at føre stedfaders eller stedmoders efternavn, der ikke er  

 erhvervet på grundlag af ægteskab, meddeles i medfør af lovens § 8, nr. 5,  

 medmindre det må antages ikke at stemme med afdødes ønske.
Til oplysning  

 herom bør i almindelighed indhentes erklæring fra afdødes nærmeste slægt, det  

 vil sige børn, forældre og søskende.
 § 16.  Navnebevis til at føre plejefaders eller  

 plejemoders efternavn, der ikke er erhvervet på grundlag af ægteskab, kan i  

 tilfælde, hvor plejeforældrene er skilt, meddeles i medfør af lovens § 8, nr.  

 5, med samtykke fra den af plejeforældrene, hvis efternavn barnet skal føre.
 Stk. 2.  Er plejefaderen eller plejemoderen død, kan  

 navnebevis til plejefaders eller plejemoders efternavn på tilsvarende måde  

 meddeles i medfør af lovens § 8, nr. 5, under samme betingelser som nævnt  

 ovenfor i § 15, stk. 2.
§ 17.  Når det i medfør af lovens § 6 er tilladt en  

 person at føre et efternavn forbundet med bindestreg til det hidtidige  

 efternavn, kan der i medfør af lovens § 8, nr. 5, meddeles den pågældende  

 tilladelse til at føre det nye efternavn alene.
Med samtykke fra den  

 pågældende kan der ligeledes i medfør af lovens § 8, nr. 5, meddeles  

 ægtefælle, efterkommere, forældre, søskende og søskendes børn tilladelse til  

 at føre samme navn.
§ 18.  Navneforandring på grundlag af navnehævd kan  

 meddeles i medfør af lovens § 8, nr. 5. Ansøgeren må ved attestation fra  

 flere personer, der er nøje kendt med ansøgerens forhold, godtgøre, at  

 ansøgeren og eventuelt tillige dennes slægtninge i opstigende linje i 50 år  

 eller mere uafbrudt og upåtalt har været kaldt ved og almindelig kendt under  

 det ansøgte navn.
Attestanternes fødselsdato skal være oplyst.
Såfremt der  

 påberåbes brug af navnet gennem flere generationer, skal ansøgeren selv have  

 været kaldt ved og almindelig kendt under navnet i mindst 25 år.
Brug af det  

 ansøgte navn kan tidligst regnes fra det fyldte 15. år.
Stk. 2.  Attestanterne, af hvilke kun en bør være  

 beslægtet med ansøgeren, skal vedstå deres erklæring personligt over for  

 statsamtet eller til politirapport og herunder indgående udspørges om, hvor  

 længe de har kendt ansøgeren og eventuelt tillige dennes slægtninge under det  

 ansøgte navn, og hvorfra deres kendskab stammer.
Endvidere skal det oplyses,  

 om attestanterne har kendskab til ansøgerens daglige brug af navnet privat og  

 på arbejdsplads.
Den eller de, på hvem hævden hviler, skal ligeledes afhøres.  

 Det skal herunder oplyses, om ansøgeren kan fremlægge anden dokumentation for  

 brug af navnet, f. eks. anvendelse af navnet i telefonbog, på dørskilt eller  

 i erhverv.
Såvel ansøger som attestanter skal gøres bekendt med, at brugen af  

 navnet i hævdsperioden ikke må have været påtalt.
 Stk. 3.  Der kan ikke vindes hævd på 2 navne forbundet  

 med bindestreg, selv om ansøgeren i det anførte tidsrum har været kaldt ved  

 et mellemnavn i forbindelse med et efternavn.
 § 19.  Navnebevis i medfør af lovens § 8, nr. 5, til  

 som giftenavn at føre et navn, der bæres eller har været båret af en persons  

 nuværende eller tidligere ægtefælle, kan, medmindre navnet er erhvervet på  

 grundlag af ægteskab, udfærdiges i følgende tilfælde:
 1. En ægtefælle kan få tilladelse til at føre et navn,  

 som den anden ægtefælle ville kunne erhverve, hvis denne meddeler samtykke  

 hertil.
2. En ægtefælle, der bærer den anden ægtefælles  

 efternavn, kan få tilladelse til at føre sit eget efternavn forbundet med  

 bindestreg til ægtefællens efternavn.
Det gælder, selv om ægtefællerne er  

 blevet skilt, eller den anden ægtefælle er død.
 3. En ægtefælle, der ikke bærer eller har båret den  

 anden ægtefælles efternavn, kan med dennes samtykke få tilladelse til at føre  

 ægtefællens efternavn forbundet med bindestreg til sit eget efternavn.
 § 20.  Navnebevis til at genantage et tidligere båret  

 giftenavn kan meddeles i medfør af lovens § 8, nr. 5. Tilladelsen medfører  

 alene ret til at antage navnet som giftenavn.
 § 21.  Navnebevis for længstlevende ægtefælle til som  

 giftenavn at føre et efternavn, som den afdøde ægtefælle kunne have opnået i  

 medfør af navnelovens § 8, nr. 4, kan meddeles i medfør af lovens § 8, nr. 5,  

 hvis den berettigede eller de berettigede giver samtykke til den  

 efterlevende.
 § 22.  Uden for de tilfælde, der er nævnt i §§ 14-21,  

 kan navnebevis i medfør af lovens § 8, nr. 5, kun udfærdiges efter  

 forelæggelse for justitsministeriet.
Fornavne § 23.  Ansøges der om navneforandring til et fornavn,  

 der ikke er et egentligt fornavn, i forbindelse med en navneforandring i  

 medfør af lovens § 15, forelægges ansøgningen for justitsministeriet.  

 Fornavnsændringer sker i øvrigt ved anmeldelse.
Mellemnavne § 24.  Der kan i medfør af lovens § 11, stk. 2,  

 udfærdiges navnebevis til som mellemnavn at føre:
 1. Et mellemnavn, som helsøskende har erhvervet ved  

 navngivning eller navnebevis.
 2. Bedsteforældres mellemnavn eller forældres  

 helsøskendes mellemnavn tillagt ved navngivning, hvis ansøgerens fader  

 (moder) samtykker heri.
 3. Sted- eller plejefaders, sted- eller plejemoders  

 mellemnavn, hvis der foreligger samtykke fra den pågældende.
 Stk. 2.  Forekommer det ønskede mellemnavn tillige som  

 drenge/ pigefornavn, vil det i almindelighed ikke kunne tillægges personer af  

 modsat køn, medmindre navnet forekommer som efternavn i nærmeste slægt, eller  

 navnet med rette bæres som mellemnavn af et kvindeligt/ mandligt medlem af  

 den personkreds, der er nævnt i stk. 1, nr. 1-3.
 § 25.  Der kan udfærdiges navnebevis til som  

 mellemnavn at føre:
 1. Et navn, der efter §§ 13-17, samt lovens § 8, nr.  

 2, kunne tillægges ansøgeren som efternavn, medmindre navnet er erhvervet ved  

 ægteskab.
 2. Et mellemnavn, som ansøgeren tidligere har båret  

 med rette.
Ikrafttrædelsesbestemmelser § 26.  Cirkulæret træder i kraft den 1. april 1982.
 Stk. 2.  Fra cirkulærets ikrafttræden ophæves cirkulære  

 nr. 237 af 13. november 1974 om udfærdigelse af navnebeviser.
