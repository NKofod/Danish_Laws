Bekendtgørelse om ændring af bekendtgørelse om kompensation for tab ved aflysning af større arrangementer fra september 2020 til og med februar 2021 som følge af COVID-19-afværgeforanstaltninger § 1 I bekendtgørelse nr. 1820 af 3. december 2020 om kompensation for tab ved aflysning af større arrangementer fra september 2020 til og med februar 2021 som følge af COVID-19-afværgeforanstaltninger, som ændret ved bekendtgørelse nr. 18 af 7. januar 2021, bekendtgørelse nr. 211 af 12. februar 2021 og bekendtgørelse nr. 668 af 15. april 2021, foretages følgende ændringer:
 1. I titlen ændres »februar« til: »april«.
 2. Indledningen affattes således:
»I medfør af § 3, stk. 1, § 7, stk. 4, og § 23, stk. 3, i lov nr. 1518 af 18. december 2018 om erhvervsfremme, akt nr. 106 af 12. marts 2020, akt nr. 189 af 4. juni 2020, akt nr. 301 af 17. september 2020, akt nr. 35 af 12. november 2020, akt nr. 138 af 12. januar 2021, akt nr. 167 af 25. februar 2021, akt nr. 179 af 18. marts 2021 og akt. nr. 215 af 22. april 2021, fastsættes:« 3. I § 1, stk. 2, og § 5, stk. 8, ændres »28. februar« til: »30. april«.
 4. I § 8, stk. 1, nr. 1, ændres »31. december 2020« til: »30. april 2021«.
 5. I § 13 indsættes som stk. 6 og 7:
»Stk. 6. Opstår der flere krav om tilbagebetaling af kompensation efter dette kapitel for samme modtager, kan disse lægges sammen og kræves tilbagebetalt som ét samlet tilbagebetalingskrav.
Stiftelses- og forfaldstidspunkt for det samlede tilbagebetalingskrav er sammenfaldende med datoen for Erhvervsstyrelsens seneste udbetaling til NemKonto af kompensation for den kompensationsperiode, tilbagebetalingskravet dækker over.
Stk. 7. Erhvervsstyrelsen træffer ikke afgørelse om tilbagebetaling af kompensation efter stk. 4 eller 5, hvis arrangøren skal tilbagebetale mindre end 200 kr. af den allerede udbetalte kompensation.« 6. Efter § 13 indsættes i kapitel 5:
»§ 13 a.
Afgørelse om tilbagebetaling efter dette kapitel på mere end 10.000 kr. ledsages af et tilbud om en afdragsordning.
 Stk. 2. Afdragsordningen løber i op til et år, og afdrag betales i fire lige store rater, jf. dog stk. 3.
 Stk. 3. Ansøger har til enhver tid ret til helt at indfri sine forpligtelser til tilbagebetaling.
Stk. 4. Erhvervsstyrelsen skal forud for indgåelse af en aftale om afdragsordning efter stk. 1, oplyse ansøger om vilkår for aftalen, herunder det samlede beløb der skal betales, konsekvenser ved misligholdelse og mulighed for hel eller delvis indfrielse.« § 2 Stk. 1. Bekendtgørelsen træder i kraft den 12. maj 2021.
 Stk. 2. Arrangører, der på ikrafttrædelsestidspunktet for denne bekendtgørelse, jf. stk. 1, har fået udbetalt kompensation efter bekendtgørelse nr. 1820 af 3. december 2020 med senere ændringer, kan ansøge om efterregulering af det udbetalte beløb efter denne bekendtgørelse.
