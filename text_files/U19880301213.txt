Et fagforbund havde indgået overenskomst med ApS A ved A, hvilken  

 virksomhed videreførtes under navnet B ApS ved A.
Begge selskaber fandtes  

 herefter forpligtede af overenskomsten.
Der idømtes selskaberne en bod for  

 underbetaling af medarbejdere.
Boden fastsattes til 50.000 kr., heri  

 indbefattet det beløb på 25.922,62 kr. hvormed der var sket underbetaling.
 Under denne sag har Landsorganisationen i Danmark for Dansk  

 Metalarbejderforbund indklaget Michels Autoservice ApS og Novax Auto ApS v/A  

 for Arbejdsretten for overenskomstbrud.
 I klageskrift af 10. juli 1987 og supplerende klageskrift af 10. november  

 1987 har klagerne med henvisning til de samtidig fremsendte bilag givet  

 følgende sagsfremstilling:
De indklagede virksomheder er ikke medlem af nogen  

 arbejdsgiverorganisation, men Michels Auto Service ApS, Snorresgade 22, 2300  

 København S, har med A som underskriver den 14. april 1980 indgået  

 overenskomst med Dansk Metalarbejderforbund.
Der har i virksomhederne været  

 beskæftiget tre af forbundets medlemmer, uden at disse er blevet aflønnet  

 efter overenskomsten.
Differencen mellem den overenskomstmæssige løn og den  

 faktisk udbetalte løn er opgjort til i alt 25.922 kr. 62 ører, fordelt  

 således:
Klagerne har oplyst, at man har skrevet til Michels Auto ApS v/A med  

 opfordring til at deltage i et mæglingsmøde og senere et fællesmøde, men at  

 disse henvendelser er forblevet ubesvarede.
I klageskriftet er anført  

 følgende: »Det er for forbundet oplyst, at Michels Autoservice ApS har  

 ændret navn til Novax Auto ApS.
Firmaet beskæftiger sig imidlertid fortsat  

 med reparation af biler, har samme adresse og leder A.« Ved forkyndelsen af klageskrift i nærværende arbejdsretssag den 13.  

 oktober 1987 har stævningsmanden i sin påtegning bl.a. anført følgende:  

 »forkyndt på foran opgivne forretningsadresse, Snorresgade 13  

 (autoværksted) for Michel Autoservice og Novax Auto ApS for A der erklærede  

 at være rette person og til hvem jeg leverede en genpart + anf. bilag.
A oplyser at Michel Auto Service ApS er ophørt på stedet.
Da jeg giver ham  

 forkyndelsen og han ser at Novax Auto ApS også er på stævningen nægter han  

 modtagelse af stævningen med den begrundelse at han ikke er ansat i de pgl.  

 firmaer, men han havde da lige fortalt mig om sagen, som han havde et ret  

 godt kendskab til.
Kort forinden havde jeg henvendt mig på Novax Auto ApS  

 kontor Snorresgade 22 og havde der talt med en kontormand der fortalte at  

 chefen var lige overfor altså på adr.
Snorresgade 13. Der var kun A  

 tilstede«.
Klagerne har ikke tilvejebragt udskrift af registreringen vedrørende de  

 indklagede anpartsselskaber fra Aktieselskabs-Registret, nu Erhvervs- og  

 Selskabsstyrelsen, men har i klageskriftet oplyst, at Michels Autoservice ApS  

 har ændret navn til Novax ApS.
Det hedder videre i klageskriftet, at  

 »firmaet beskæftiger sig imidlertid fortsat med reparation af biler, har  

 samme adresse og leder A.« Supplerende har klagerne under  

 domsforhandlingen meddelt, at autoreparationsværkstedet, hvor  

 Metalarbejderforbundets medlemmer har arbejdet og arbejder, ligger i  

 Snorresgade 22. Der var tidligere på denne adresse ved skiltning anført:  

 »Michels Auto Service.« I dag står der: » Novax Auto  

 ApS.« Fra adressen Snorregade 17 drives i dag en vognmandsvirksomhed.  

 Her skiltes med »Michels Auto ApS.« Det er yderligere oplyst, at J1 fratrådte virksomheden i uge 12 i 1987, at  

 J2 fortsat er beskæftiget i denne, og at J3 var beskæftiget der i ugerne 5-17  

 i 1987.
Der er af klagerne som eksempler på de lønsedler, der er udleveret de  

 ansatte, fremlagt lønspecifikation for J1 for uge 25-26 i 1986 og for J2 for  

 uge 35-36 i 1987. På begge lønspecifikationer er »virksomhedsnavn«  

 anført med: »Michels Auto ApS.« Klagerne har endelig henvist til, at »Michels Autoservice ApS ved A,  

 Snorresgade 22, 2300 København S« ved Arbejdsrettens udeblivelsesdom af  

 16. august 1984 i sag nr. 10.176 er idømt en bod på 30.000 kr i en  

 underbetalingssag af tilsvarende karakter som nærværende, hvor  

 underbetalingen var opgivet til 22.366,30 kr., heraf 6.939,16 kr. + 16% til  

 J2.
 Klagerne har nedlagt påstand om, at de indklagede anpartsselskaber  

 solidarisk, subsidiært alternativt, tilpligtes for brud på gældende  

 overenskomst til Dansk Metalarbejderforbund at betale en efter rettens skøn  

 fastsat bod indeholdende 25.922 kr. 62 øre til forbundets medlemmer J1, J2 og  

 J3.
 De indklagede anpartsselskaber, der har givet møde ved A, har påstået  

 frifindelse.
A har forklaret, at han i 1980 på et tidspunkt, hvor han endnu ikke  

 forstod og talte dansk, af fagforeningen blev tvunget til at underskrive på  

 et dokument, idet man truede ham med blokade, hvis han ikke skrev under.  

 Michel Auto ApS udførte reparation og vask af automobiler for forskellige  

 organiserede vognmænd.
Selskabet blev imidlertid aldrig registreret.
Derimod  

 blev Novax ApS registreret.
Dets anpartshavere er forskellige vognmænd, der  

 har hyrevognsbevilling, deriblandt han selv, der har 17 vogne, der er  

 tilsluttet en hyrevognscentral.
Novax reparerer og vasker bl.a. disse vogne.  

 Det ville være helt udelukket at betale de timelønninger, som fagforeningen  

 kræver, hvis virksomheden skal fortsætte.
J1 og J3 har kun arbejdet for  

 Novax, sidstnævnte som arbejdsmand.
I øvrigt havde J2 ofte været fraværende,  

 hvorfor de beløb, som fagforeningen har opgjort for hans vedkommende, ikke er  

 rigtige.
At Michels Auto ApS er anført på lønspecifikationerne skyldes alene  

 edb-tekniske årsager.
 Arbejdsretten skal udtale:
Således som sagen foreligger oplyst for Arbejdsretten, må det lægges til  

 grund, at der er indgået overenskomst med Dansk Metalarbejderforbund af  

 Michels Auto Service ApS, ved A den 14. april 1980, og at denne virksomhed er  

 videreført under navnet Novax ApS ved A.
De indklagede selskaber findes  

 herefter forpligtede af den indgåede overenskomst.
Da det ikke ved den  

 stedfundne bevisførelse af de indklagede virksomheder er godtgjort, at der  

 ikke har fundet underbetaling sted som af klagerne påstået, vil klagernes  

 påstand om, at de indklagede virksomheder ved underbetaling af medarbejderne  

 har begået brud på overenskomsten, være at tage til følge.
 For dette overenskomstbrud findes de indklagede virksomheder en for begge  

 og begge for en til Dansk Metalarbejderforbund at burde betale en bod, der  

 fastsættes til 50.000 kr., hvori indbefattet ovennævnte beløb på 25.922 kr.  

 62 øre.
 De indklagede findes endvidere at burde betale 2.000 kr. i  

 sagsomkostninger til Arbejdsretten.
 T h i k e n d e s f o r r e t :
 Michel Autoservice ApS og Novax ApS A betaler en for begge og begge for en  

 inden 14 dage en bod på 50.000 kr. til Dansk Metalarbejderforbund.
 I sagsomkostninger betaler de indklagede inden samme frist 2.000 kr. til  

 Arbejdsretten.
 (* 1) Henvisninger: K 10.176 (A 1984, s.152).
