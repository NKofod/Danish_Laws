 I Medfør af §§ 17 og 18 i Lov Nr. 143 af 29. April 1913 om Arbejde i  

 Fabrikker m.v. samt det offentliges Tilsyn dermed, saaledes som denne Lov er  

 ændret ved Lov Nr. 109 af 31. Marts 1933, fastsættes herved følgende:
§ 1 Stk. 1.  Bestemmelserne i denne Bekendtgørelse er  

 gældende for mekanisk drevne Centrifuger.
 Stk. 2.  Mælke-Centrifuger, Olierensningscentrifuger og  

 lignende lukkede Centrifuger er undtagne fra Bestemmelserne i § 3, Stk. 3-6,  

 Sukkercentrifuger fra § 3, Stk. 3 og Gerber-Centrifuger fra § 3, Stk. 1, 3 og  

 6.
§ 2 Enhver Centrifuge skal være forsvarligt indrettet, vedligeholdt og passet.  

 Herved skal særligt de i det følgende givne Forskrifter iagttages.
§ 3 Stk. 1.  Centrifugers Tromle (Rotor) og Yderkappe skal  

 være forfærdiget af sejgt Materiale, såsom Smedejern, Staal eller Kobber.
Til  

 deres Samlinger maa kun anvendes Nitning, Svejsning og Slaglodning.
 Stk. 2.  Ved Konstruktionen og Indretningen skal der  

 være sørget for, at ingen Del af en Centrifuge under normal Brug kan faa  

 større Paavirkning end 1/5 af paagældende Materiales Brudstyrke.
 Stk. 3.  Centrifuger skal være forsynet med en af  

 Direktoratet for Arbejds- og Fabriktilsynet godkent Lukkeanordning, der er  

 saaledes forbundet med Kraftkilden, at Centrifugen ikke kan sættes i Gang,  

 uden at Dækslet er lukket, og at dette ikke kan aabnes, før Centrifugen er  

 standset.
 Stk. 4.  Centrifuger skal være udrustet med en let  

 betjenlig Bremse.
 Stk. 5.  Hvis Drivkraftens Beskaffenhed ikke  

 tilstrækkelig sikrer imod Overskridelse af det største tilladelige  

 Omdrejningstal, skal Centrifugen være forsynet med en paalidelig  

 Hastighedsregulator.
Stk. 6.  Paa passende Sted af enhver Centrifuge skal  

 være anbragt en Mærkeplade med tydelig Angivelse af Leverandørens Navn,  

 Centrifugens højeste tilladelige Omdrejningsantal pr.
Minut og den største  

 tilladelige Vægt af hver Fyldning.
Overskridelse af de saaledes fastsatte  

 Maxima maa ikke finde Sted.
§ 4 Stk. 1.  Under Brugen af Centrifuger skal det saa vidt  

 gørligt paases, at Fyldningen i dem er fordelt saa ligeligt som muligt.
 Stk. 2.  Al Misbrug af Centrifuger er forbudt.
§ 5 Ved Levering eller Opstilling af nye og ved Ombygning af ældre Centifuger  

 er paagældende Leverandør, Opstiller eller Reparatør ansvarlig for, at denne  

 Bekendtgørelses Forskrifter om Centrifugers Indretning iagttages.
§ 6 Skønner Arbejds- og Fabrikstilsynet, at en Centrifuges Indretning eller  

 Tilstand gør dens Brug betænkelig, kan det nedlægge Forbud imod Brugen.
Et  

 saadant Forbud kan inden 8 Dage indankes for Direktoratet for Arbejds- og  

 Fabrikstilsynet.
Indankningen har ingen opsættende Virkning.
§ 7 Direktoratet for Arbejds- og Fabrikstilsynet kan i de enkelte Tilfælde  

 eller ved særlige Typer af Centrifuger tillade Afvigelser fra Bestemmelserne  

 i nærværende Bekendtgørelse, naar Omstændighederne gør det rimeligt og  

 forsvarligt.
§ 8 Stk. 1.  De af Direktoratet for Arbejds- og  

 Fabrikstilsynet i Henhold til nærværende Bekendtgørelse trufne Afgørelser  

 eller stillede Krav kan inden for et Tidsrum af 8 Dage indankes for  

 Socialministeriet, hvis Afgørelse er endelig, dog at Spørgsmaalet om  

 Øvrighedsmyndighedens Grænser kan indbringes for Domstolene.
 Stk. 2.  Indankning har ingen opsættende Virkning med  

 Hensyn til Efterlevelsen af Forbud, der er nedlagt i Henhold til  

 Bekendtgørelsens § 6.
§ 9 Overtrædelser af denne Bekendtgørelses Bestemmelser straffes i Henhold til  

 Lov Nr. 143 af 29. April 1913 § 42, jfr. § 44, med Bøder, medmindre Forholdet  

 efter Lovgivningens almindelige Regler medfører højere Straf.
§ 10 Denne Bekendtgørelses træder i Kraft den 1. April 1948. For Centrifuger,  

 der er taget i Brug før Bekendtgørelsens Ikrafttræden, gælder dog Frist  

 endtil 1. April 1953, med Hensyn til Opfyldelsen af Reglerne i 3, medmindre  

 Arbejds- og Fabrikstilsynet skønner, at de paagældende Afvigelser rummer  

 alvorlig Fare.
 Socialministeriet, den 20. November  

 1947.
 Johan Strøm.
 /Juhl-Christensen.
 (* 1) Opretholdt ved ikraftholdelsesbekendtgørelsen.
