Nr BTL 74 Betænkning over Forslag til lov om ændring af færdselsloven (Motorcykel  

 med tilkoblet påhængsvogn eller påhængsredskab)   

 Nr L 74 1997-98. 2. samling Afgivet af Trafikudvalget Afgivet: 19980430 Udvalget har behandlet lovforslaget i et møde og har herunder stillet et  

 spørgsmål til trafikministeren.
 Endvidere har udvalget modtaget en skriftlig henvendelse fra Danske  

 Motorcyklisters Råd.
 Udvalget har endvidere modtaget et brev fra trafikministeren, som er  

 optrykt som bilag til betænkningen.
 Herefter indstiller et flertal (udvalget med undtagelse af  

 Enhedslistens medlem) lovforslaget til vedtagelse uændret.
 Et mindretal (Endhedslistens medlem af udvalget) indstiller  

 lovforslaget til forkastelse ved 3. behandling.
 Mindretallet er af den opfattelse, at det ikke alene er  

 trafiksikkerhedsmæssigt uforsvarligt at anbringe passagerer herunder børn i  

 en åben påhængsvogn, der kører 70 km/t, men at varetransport i en påhængsvogn  

 bag på en motorcykel også forekommer at være temmelig risikabelt for såvel  

 fører som andre trafikanter.
Enhedslisten har noteret sig, at hverken Færdselsstyrelsen eller Rådet for  

 Trafiksikkerhedsforskning har kunnet fremskaffe statistisk materiale, som  

 siger god for lovforslaget.
De uformelle kontakter, som er omtalt i  

 bemærkningerne til lovforslaget, siger kun god for påhængskøretøjer bag meget  

 store motorcykler.
Dette betyder, at lovforslaget går langt videre, end der  

 er sikkerhedsmæssigt belæg for.
Det fremgår af bemærkningerne til  

 lovforslaget, at påhængskøretøjer erfaringsmæssigt forringer  

 færdselssikkerheden, og at dette især vil være udtalt for motorcykler.
Enhedslisten mener således ikke, at der i bemærkningerne til lovforslaget  

 fremføres belæg for, at den nedsatte trafiksikkerhed skulle blive særlig  

 imødegået ved at indføre en hastighedsgrænse på 70 km i timen.  

 Hastighedsgrænser har det som bekendt også med ikke at blive overholdt i  

 praksis.
Det fremgår endvidere af bemærkningerne til lovforslaget, at der  

 ikke knyttes særlige undervisningskrav til de førere, som vil sætte en  

 påhængsvogn bag motorcyklen.
 Det undrer mindretallet, at regeringen fremsætter dette lovforslag, når  

 der er så meget, der trafiksikkerhedsmæssigt taler imod.
 Enhedslisten frygter, at forklaringen skal findes i det afsnit i  

 bemærkningerne til lovforslaget, som omhandler EUretten, og hvoraf det  

 fremgår, at lovforslaget tilsyneladende fremsættes af regeringen efter pres  

 fra EUKommissionen.
Helge Mortensen (S) Holger Graversen (S) Poul Andersen (S)  nfmd.  

Jytte Wittrock (S) Søren Hansen (S) Margrete Auken (SF) Arne Melchior  

 (CD) fmd.
Vibeke Peschardt (RV) Søren Kolstrup (EL) Svend Heiselberg  

 (V) Kristian Jensen (V) Svend Erik Hovmand (V) Erik Jacobsen (V) Kaj Ikast  

 (KF) Brian Mikkelsen (KF) Ole Donner (DF) Klaus Kjær (DF) Fremskridtspartiet og Kristeligt Folkeparti havde ikke medlemmer i  

 udvalget.
Bilag Brev fra trafikministeren Frederiksholms Kanal 27 1220 København K Tlf. 33 92 33 55 Den 27. april 1998 Folketingets Trafikudvalg Christiansborg 1240 København K Udvalget har i brev af 14. april 1998 anmodet mig om at genfremsætte  

 forslag til lov om ændring af færdselsloven (motorcykel med tilkoblet  

 påhængsvogn eller påhængsredskab) med henblik på, at motorcyklister allerede  

 i denne sommer skal kunne anvende et påhængskøretøj.
 Jeg har som bekendt genfremsat forslaget den 22. april 1998.
 Færdselsstyrelsen har nu oplyst, at hvis reglerne i de underliggende  

 bekendtgørelser skal kunne nå at træde i kraft så betids, at motorcyklister  

 allerede i denne sommer skal have glæde af vedtagelsen af lovforslaget, er  

 styrelsen nødt til at iværksætte en høring over udkast til ændring af  

 reglerne, mens lovforslaget er under behandling i Folketinget.
 Jeg kan oplyse, at jeg har sagt ja til denne fremgangsmåde, selvfølgelig  

 under forudsætning af, at det tydeligt fremgår af høringen, at lovforslaget  

 på høringstidspunktet er under behandling i Folketinget.
Med venlig hilsen SONJA MIKKELSEN Ændringsforslag Af Søren Kolstrup (EL):
Til § 1 1) I den under nr. 3 foreslåede affattelse af § 70, stk.  

 1, 2. pkt., indsættes efter »eet påhængsredskab« ordene:  

 »til varetransport«.
B e m æ r k n i n g e r Til nr. 1 Ændringsforslaget indebærer, at de påhængsvogne og påhængsredskaber til  

 motorykler, som lovforslaget tillader, ikke kan anvendes til andet end  

 varetranport.
Disse påhængsvogne m.v. kan således ikke anvendes til  

 persontransport overhovedet, og dermed udelukkes det skøn, der kan udøves af  

 føreren i medfør af færdselslovens § 82 om fare ved anbringelse af passagerer  

 i bl.a. påhængsvogne til motorcykler.
Ministeren har i sin besvarelse af  

 spørgsmål 4, jf.
L 74 bilag 5, henvist til denne paragraf som hjemmel for, at  

 der ikke kan befordres personer i påhængsvogne m.v.
Med dette ændringsforslag  

 vil det direkte i loven blive præciseret, at persontransport ikke er tilladt  

 i påhængsvogne til motorcykler.
Dermed undgås de situationer, hvor føreren  

 skønner, at det er forsvarligt at medtage f.eks. børn.
