 I medfør § 1, stk. 3, i lov om forsikringsvirksomhed, jfr.  

 lovbekendtgørelse nr. 127 af 23. marts 1984 som ændret ved lov nr. 51 af 20.  

 februar 1985, fastsættes:
§ 1.  Denne bekendtgørelse gælder for  

 forsikringsselskabers regnskabsaflæggelse vedrørende  

 livsforsikringsvirksomhed som genforsikring.
Dog kan forsikringsselskaber,  

 der har koncession til at drive direkte livsforsikringsvirksomhed, ikke  

 benytte §§ 3-4.
§ 2.  Et forsikringsselskab kan for  

 genforsikringsvirksomheden i årsregnskabet benytte reglerne i §§ 3-4 i stedet  

 for de tilsvarende regler i lov om forsikringsvirksomhed.
Det skal da af  

 selskabets årsregnskab fremgå, at reglerne i denne bekendtgørelse er anvendt,  

 og konsekvenserne heraf for årsregnskabet skal forklares i noterne.
 Stk. 2.  Såfremt et forsikringsselskab har anvendt  

 reglerne i denne bekendtgørelse, kan selskabet ikke gå over til reglerne i  

 lov om forsikringsvirksomhed, medmindre forsikringstilsynet forinden har  

 godkendt dette.
 § 3.  Obligationer, der er omfattet af lov om  

 forsikringsvirksomhed § 135, stk. 1, nr. 1, 2 eller 4, bortset fra  

 indeksobligationer - samt værdipapirer, der i henhold til lovens § 135, stk.  

 1, nr. 7, sidestilles med disse obligationer, kan opføres efter følgende  

 regler:
1. Er der fastsat en amortisationstid, opføres  

 værdipapirerne højst til den pris, for hvilken de er erhvervet.
Såfremt den  

 kurs, hvortil de udtrækkes, eller sælgerkursen på købsdagen er lavere, skal  

 de dog opføres til den laveste af disse værdier; 2. Er der ikke fastsat nogen amortisationstid, opføres  

 værdipapirerne til gennemsnittet af den ved regnskabsårets slutning noterede  

 køberkurs og kurserne på de tilsvarende dage i de nærmest forudgående indtil  

 9 år, i hvilke værdipapirerne har været i selskabets eje.
Dog må de ikke  

 opføres til over den pålydende værdi.
 Stk. 2.  Ved anvendelse af stk. 1 skal obligationer m.v.  

 udstedt under samme afdeling, serie og rentefod dog opføres til en fælles  

 gennemsnitskurs.
§ 4.  Værdipapirer, der omfattes af lov om  

 forsikringsvirksomhed § 135, stk. 1, nr. 5, samt værdipapirer, der i henhold  

 til lovens § 135, stk. 1, nr. 7, sidestilles med disse, kan opføres til den  

 pris, hvortil de er erhvervet.
Dog kan de ikke opføres til en højere værdi  

 end den pålydende værdi.
Såfremt værdien er lavere end den, der opnås efter  

 1. eller 2. pkt., skal værdipapiret dog opføres til den lavere værdi.
 § 5.  Ved overtagen udenlandsk genforsikring kan det  

 overtagende selskab - i stedet for at afsætte præmiereserve efter lov om  

 forsikringsvirksomhed § 133, stk. 1, nr. 2 - afsætte den zillmerede reserve,  

 såfremt det afgivende selskab også afsætter den zillmerede reserve i sin  

 status (balance). Afsættelse af zillmeret reserve skal oplyses i noterne med  

 angivelse af reservens størrelse.
 § 6.  Bekendtgørelsen træder i kraft dagen efter  

 bekendtgørelsen i Lovtidende.
