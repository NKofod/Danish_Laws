(typegodkendelse efter anmeldelse af  

 lastbiler og busser med trykluftbremser(*1) Typegodkendelse efter anmeldelse af lastbiler og busser med  

 trykluftbremser Med henvisning til meddelelse nr. 1704 af 23. december 1996 meddeles, at  

 muligheden for at få udstedt typegodkendelse efter anmeldelse udvides.
 Anmeldelsesordningen udvides til også at omfatte typegodkendelse og  

 godkendelseserklæring for personbil M2 og M3 (undtagen bil til sættevogn  

 (ledbus)) samt lastbil N2 og N3 med trykluftbremser.
 Ved trykluftbremser forstås trykluft-mekaniske bremser,  

 trykluft-hydrauliske bremser eller en kombination af disse.
1. Anmeldelsesskema Der er udarbejdet et særligt anmeldelsesskema, som skal benyttes.  

 Anmeldelsesskemaet med tilhørende vejledning kan rekvireres hos:
Færdselsstyrelsen Typegodkendelsessektionen Dynamovej 4, 2730 Herlev tlf. 42 91 73 74, fax 44 53 01 10 2. EF- eller ECE-godkendelser Bilerne skal være EF- eller ECE-godkendte m.h.t.:
(senere ændringer/revisioner kan også anvendes) - Skilte og påskrifter: EF-direktiv 76/114/EØF som ændret ved direktiv  

 78/507/EØF.
 - Styreapparat: EF-direktiv 70/311/EØF som ændret ved direktiv 92/62/EØF  

 eller ECE-regulativ 79-01.
 Dette vilkår gælder ikke, hvis bilernew kun er forsynet med mekanisk  

 styreapparat på forakslen eller de to forreste aksler, og ingen aksler er  

 selvsporende.
 - Bremser: EF-direktiv 71/320/EØF som ændret ved direktiv 91/422/EØF eller  

 ECE-regulativ 13-06.
 - Støj: EF-direktiv 70/157/EØF som ændret ved direktiv 92/97/EØF, dog  

 direktiv 96/20/EF ved typegodkendelse (jf. meddelelse 1647 af 30.11.93) efter  

 1. januar 1997 eller ECE-regulativ 51-02.
 - Luftforurening: EF-direktiv 88/77/EØF som ændret ved direktiv 91/1/EF  

 eller ECE-regulativ 49-02, niveau B.
 Såfremt bremsegodkendelsen gælder for de tilladte akseltryk/bogietryk og  

 den tilladte totalvægt, som er anført i EF-direktiv 96/53/EF (tidligere  

 85/3/EØF), anses denne bremsegodkendelse også som tilstrækkelig dokumentation  

 ved tilladte vægte svarende til national trafik.
