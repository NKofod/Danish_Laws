 I henhold til § 43, stk. 2, § 45, stk. 1, § 46, stk. 2, 3. pkt., § 57, §  

 76, § 85 og § 114 i kildeskatteloven, jfr. lovbekendtgørelse nr. 551 af 6.  

 oktober 1982, samt § 32 D, stk. 3, i ligningsloven, fastsættes herved  

 følgende:
A-indkomst (§ 43, stk. 2) § 1.  Udover indkomst som nævnt i kildeskattelovens §  

 43, stk. 1, henregnes følgende indkomstarter til A-indkomst:
 1. Godtgørelse for medlemskab af eller som medhjælp  

 for bestyrelser, udvalg, kommissioner, råd og lignende.
 2. Pension og ventepenge samt lignende skattepligtige  

 ydelser, når disse har sammenhæng med et tidligere tjenesteforhold.
 3. Folkepension, invalidepension i henhold til  

 invalidepensionsloven samt enkepension i henhold til loven om pension og  

 hjælp til enker m.fl.
 4. Efterløn efter kapitel 11 a i lov om  

 arbejdsformidling og arbejdsløshedsforsikring m.v.
 5. Arbejdsløshedsdagpenge, strejke og  

 lockoutgodtgørelser til lønmodtagere samt løn m.v., der udbetales af en  

 arbejdsgiver under lønmodtagerens fravær fra arbejdet på grund af sygdom  

 eller svangerskab og fødsel.
6. Godtgørelse for tab af indtægt eller  

 arbejdsmuligheder under uddannelse m.v. efter a. loven om erhvervsmæssig uddannelse af specialarbejdere m.fl. og  

 omskoling, jfr. arbejdsministeriets bekendtgørelse af 2. juni 1971, og b. finanslovbevilling til ydelse af tilskud til efteruddannelse af  

 faglærte m.v., jfr. arbejdsministeriets cirkulære nr. 166 af 18. juni 1965 og  

 arbejdsdirektoratets vejledning af 20. februar 1979 vedrørende adgang til  

 efteruddannelsesforanstaltninger for faglærte arbejdere m.v. og vedrørende  

 vilkår under uddannelsen.
 7. Godtgørelse, der ydes deltagere i  

 uddannelsesprojekter i henhold til § 4, stk. 1, nr. 3, i lov om  

 ekstraordinære beskæftigelsesfremmende foranstaltninger i kommuner og  

 amtskommuner.
8. a.
Dagpenge efter loven om dagpenge ved sygdom  

 eller fødsel, bortset fra dagpenge, der erstatter B-indkomst eller ydes som  

 frivillig sikring efter lovens § 28 eller § 29. Erstatter dagpengene såvel  

 A-indkomst som B-indkomst, og er det beregnede dagpengebeløb nedsat til det  

 højeste beløb efter lovens § 24, stk. 3, anses den del af dagpengene, som  

 forholdsmæssigt svarer til den erstattede A-indkomst, for A-indkomst.
Ydes  

 der udover dagpengene til erstatning for A-indkomst eller B-indkomst tillige  

 dagpenge som frivillig sikring efter lovens § 28 eller § 29, og er det  

 beregnende dagpengebeløb nedsat efter lovens § 24, stk. 3, henføres  

 nedsættelsen forlods til de frivilligt sikrede dagpenge.
b.
Løbende ydelser i henhold til lov om arbejdsskadeforsikring.
c.
Erstatning efter ulykkesforsikringsloven til efterladte og  

 invaliditetserstatning, når erstatningen ydes som en årlig rente.
d.
Ydelser som nævnt under c. efter loven om erstatning til skadelidte  

 værnepligtige m.fl.
e.
Ydelser som nævnt under c. efter §§ 19-22 i loven om erstatning til  

 besættelsestidens ofre.
f.
Krigs-ulykkesforsikringsrente efter loven om krigs-ulykkesforsikring  

 for søfarende.
g.
Krigs-ulykkesforsikringsrente efter loven om  

 krigs-ulykkesforsikringsrente til enker efter visse fiskere.
h.
Løbende ydelser i henhold til lov om invalideforsørgelse nr. 659 af 22.  

 december 1919 med senere ændringer.
 9. Indkomstskattepligtige udbetalinger som nævnt i §  

 20, stk. 1-2, § 46, stk. 2, og § 50, stk. 3 og 7, i lov om beskatningen af  

 pensionsordninger m.v.
 10. Vederlag i penge samt i forbindelse hermed ydet  

 fri kost og logi til en person, der stilles til rådighed for at udføre  

 arbejde her i landet. (Arbejdsudleje).
11. Andel i udbytte af fiskeri, når andelen modtages  

 som betaling for personlig deltagelse i fiskeriet, og dette udøves fra et  

 skib, der ikke helt eller delvis ejes af modtageren eller er stillet til hans  

 rådighed ved aftale om lån eller leje.
Det anførte gælder også i tilfælde,  

 hvor modtageren af udbytteandelen deltager i fiskeriet med egne redskaber.
Indkomst, som ikke anses for A-indkomst (§ 45, stk. 1) § 2.  Følgende indkomstarter anses ikke for  

 A-indkomst:
 1. Løn m.v., der ydes ved aftjening af civil  

 værnepligt.
 2. Drikkepengeindtægt, der ikke kan opgøres på  

 grundlag af omsætning, kørselsindtægt m.v. efter de af ligningsrådet herom  

 fastsatte regler.
 3. Løn m.v. til hushjælp og anden medhjælp i privat  

 husholdning, når arbejdsgiveren eller dennes ægtefælle ikke ved opgørelsen af  

 den skattepligtige indkomst kan fradrage nogen del af den løn, der udbetales  

 til den pågældende.
 4. Værdi af fri kost og fri bolig, som ydes i  

 forbindelse med vederlag i penge, såfremt værdiansættelsen ikke kan foretages  

 efter de af ligningsrådet fastsatte normalværdier af kost og logi.
 5. Skattepligtige godtgørelser, der ydes til  

 tjenestemænd i staten, folkeskolen og folkekirken til dækning af udgifter i  

 forbindelse med forflyttelse.
 6. Diæter til valgstyrere og tilforordnede vælgere.
 7. Vederlag, der modtages fra en forening for arbejde  

 med opkrævning af kontingent hos foreningens medlemmer, når det samlede  

 årlige vederlag, der af foreningen udbetales til den pågældende, ikke  

 overstiger 500 kr.
 8. Provision, der ifølge kontrakt med post- og  

 telegrafvæsenet modtages for forhandling af frimærker.
Feriegodtgørelse og søgnehelligdagsbetaling (§ 46, stk. 2) § 3.  Om tidspunktet for indeholdelse af A-skat i  

 feriepenge og søgnehelligdagsbetaling gælder følgende:
1. Hvor arbejdsgiveren udbetaler løn under  

 lønmodtagerens ferie, foretages indeholdelse i denne løn efter samme regler  

 som for anden A-indkomst, jfr. kildeskattelovens § 46, stk. 2, 1. og 2. pkt.  

 I feriegodtgørelse, der ved ansættelsesforholdets ophør tilfalder  

 lønmodtagere, som under ansættelsen har været berettiget til løn under ferie,  

 foretages indeholdelse efter reglerne nedenfor under 2, 1. pkt.
Indeholdelse  

 skal dog senest foretages den 31. december i fratrædelsesåret.
2. I feriegodtgørelse foretages indeholdelse, når  

 feriegodtgørelsen godskrives lønmodtageren ved indbetaling til  

 ferie-giro-systemet eller ved udstedelse af feriekort m.v.
Indeholdelse skal  

 dog senest foretages den 31. december i optjeningsåret.
 3. I søgnehelligdagsbetaling, der udbetales løbende  

 eller som forskud i indtjeningsåret, foretages indeholdelse efter samme  

 regler som for anden A-indkomst, jfr. kildeskattelovens § 46, stk. 2, 1. og  

 2. pkt.
 4. I tilgodehavende søgnehelligdagsbetaling, der ikke  

 kommer til udbetaling i indtjeningsåret, og for hvilken lønmodtageren  

 modtager tilgodehavendebevis i form af mærker i en mærkebog, notering på  

 særlige kort m.v., foretages indeholdelse efter samme regler som fastsat  

 foran under 2 for feriegodtgørelse.
Registrering af indeholdelsespligtige (§ 85) § 4.  Der oprettes pr. 1. april 1969 et centralt  

 register over personer og selskaber m.v., der er indeholdelsespligtige efter  

 kildeskattelovens afsnit V og afsnit VI.
Det påhviler statsskattedirektoratet  

 at drage omsorg for oprettelse og vedligeholdelse af registeret, der benævnes  

 CIR.
 § 5.  Enhver, der opfylder de i kildeskattelovens  

 afsnit V og afsnit VI opstillede betingelser for at være  

 indeholdelsespligtig, skal tilmelde sig registeret senest 8 dage efter, at  

 betingelserne er opfyldt.
 § 6.  Ved tilmeldingen skal den indeholdelsespligtige  

 oplyse virksomhedens navn, den adresse, hvorfra virksomheden drives, samt det  

 eventuelle arbejdsgivernummer i Arbejdsmarkedets Tillægspension.
Stk. 2.  Endvidere skal det oplyses, om virksomheden  

 drives som enkeltmandsfirma, ansvarligt interessentskab, aktieselskab eller  

 andelsselskab, eller under hvilken anden driftsform virksomheden drives.  

 Drives virksomheden af en eller flere ansvarlige indehavere, skal  

 personnummer, navn og bopæl for hver indehaver oplyses.
Selskaber og  

 foreninger m.v., der er skattepligtige efter selskabsskatteloven, skal  

 meddele oplysning om selskabets eller foreningens hjemstedskommune.  

 Indenlandske aktieselskaber og andelsselskaber med begrænset ansvar skal  

 meddele oplysning om det nummer, hvorunder selskabet er registreret i  

 aktieselskabsregisteret eller forsikringsregisteret samt seneste dato for  

 afholdelse af ordinær generalforsamling i henhold til selskabets vedtægter.
 Stk. 3.  Anvender den indeholdelsespligtige et andet  

 regnskabsår end kalenderåret, skal regnskabsårets slutdato oplyses.
 Stk. 4.  Indeholdelsespligtige efter lovens afsnit V  

 skal oplyse datoen for første udbetaling af A-indkomst.
 Stk. 5.  Sker der efter tilmeldingen ændringer i de  

 foran nævnte forhold, skal den indeholdelsespligtige inden 8 dage indsende  

 oplysning herom til statsskattedirektoratet.
§ 7.  Efter tilmeldingen tildeles der den  

 indeholdelsespligtige et arbejdsgivernummer i CIR.
Der kan tildeles en  

 indeholdelsespligtig flere arbejdsgivernumre, såfremt der føres særskilt  

 regnskab for de enkelte virksomheder.
Efter registreringen tilsendes der den  

 indeholdelsespligtige et registreringsbevis påført de ved tilmeldingen givne  

 oplysninger.
Har den indeholdelsespligtige efter tilmeldingen meddelt  

 oplysning om ændringer i forholdene, tilsendes der ham et nyt  

 registreringsbevis.
§ 8.  Hvis der mellem flere selvstændigt registrerede  

 indeholdelsespligtige består et økonomisk fællesskab med hensyn til  

 ejerforholdet, kan statsskattedirektoratet meddele tilladelse til, at de  

 indbetaler indeholdt A-skat og indgiver redegørelse herfor under eet.  

 Ansøgning herom må indgives af de pågældende indeholdelsespligtige i  

 forening.
Statsskattedirektoratet kan opstille nærmere betingelser for  

 meddelelse af tilladelsen.
Tilladelsen medfører inden begrænsning i de  

 enkelte indeholdelsespligtiges ansvar for indbetaling af A-skat og indgivelse  

 af redegørelse herfor.
 § 9.  Ved ophør af indeholdelsespligt skal den  

 indeholdelsespligtige inden 8 dage meddele statsskattedirektoratet oplysning  

 herom.
 § 10.  Statsskattedirektoratet kan fastsætte fornødne  

 yderligere bestemmelser vedrørende oprettelse og vedligeholdelse af CIR.
 § 11.  Amtsskatteinspektørerne - i Københavns og  

 Frederiksberg kommuner skattedirektøren - bemyndiges til at fastsætte de i  

 kildeskattelovens § 85, stk. 3, omhandlede daglige bøder i tilfælde, hvor en  

 indeholdelsespligtig ikke har opfyldt den af de foranstående bestemmelser  

 følgende pligt til at give meddelelse om indtræden og ophør af  

 indeholdelsespligt og om ændringer i den indeholdelsespligtiges adresse.
 § 12.  Overtrædelse af bestemmelserne i §§ 5, 6 og 9  

 straffes med bøde, såfremt overtrædelsen er begået forsætligt eller ved grov  

 uagtsomhed.
Ikrafttrædelsesbestemmelser § 13.  Denne bekendtgørelse træder i kraft dagen efter  

 offentliggørelsen i Lovtidende.
 Stk. 2.  Fra bekendtgørelsens ikrafttræden ophæves  

 bekendtgørelse nr. 145 af 28. marts 1969 som ændret ved bekendtgørelse nr.  

 145 af 27. april 1972, bekendtgørelse nr. 125 af 15. marts 1973,  

 bekendtgørelse nr. 601 af 22. december 1980 og bekendtgørelse nr. 561 af 19.  

 oktober 1982.
 Endvidere ophæves bekendtgørelse nr. 495 af 31. oktober 1969,  

 bekendtgørelse nr. 463 af 24. november 1970, bekendtgørelse nr. 384 af 16.  

 august 1971, bekendtgørelse nr. 64 af 9. februar 1973, bekendtgørelse nr. 361  

 af 11. juli 1975, bekendtgørelse nr. 688 af 28. december 1978, bekendtgørelse  

 nr. 474 af 29. oktober 1980 og bekendtgørelse nr. 603 af 22. december 1980.
