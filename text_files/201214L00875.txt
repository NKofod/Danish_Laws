Betænkning afgivet af Retsudvalget den 7. maj 2013 Betænkning over Forslag til lov om ændring af færdselsloven (Ændring af sanktionssystemet for overtrædelser af reglerne om kontrolapparatet og forhøjelse af gebyrer for udstedelse af kørekort m.v.) [af justitsministeren (Morten Bødskov)]:
1. Ændringsforslag Dansk Folkepartis medlemmer af udvalget har stillet 2 ændringsforslag til lovforslaget, herunder om deling af lovforslaget.
2. Udvalgsarbejdet Lovforslaget blev fremsat den 30. januar 2013 og var til 1. behandling den 7. februar 2013. Lovforslaget blev efter 1. behandling henvist til behandling i Retsudvalget.
Møder Udvalget har behandlet lovforslaget i 4 møder.
Høring Et udkast til lovforslaget har inden fremsættelsen været sendt i høring, og justitsministeren sendte den 14. november 2012 dette udkast til udvalget, jf.
REU alm. del  bilag 72. Den 30. januar 2013 sendte justitsministeren de indkomne høringssvar og et notat herom til udvalget.
Spørgsmål Udvalget har stillet 19 spørgsmål til justitsministeren til skriftlig besvarelse, som denne har besvaret.
3. Indstillinger og politiske bemærkninger Et mindretal i udvalget (S, RV, SF og SIU) indstiller lovforslaget til vedtagelse uændret.
Hvis ændringsforslaget om deling vedtages indstiller mindretallet de under A og B nævnte lovforslag til vedtagelse.
Et andet mindretal i udvalget (V og KF) vil stemme for ændringsforslagene om deling af lovforslaget.
Mindretallet indstiller de under A og B nævnte lovforslag til forkastelse ved 3. behandling.
Venstres og Det Konservative Folkepartis medlemmer af udvalget kan ikke tilslutte sig lovforslaget, idet lovforslaget også lægger op til strafskærpelser for såvel chauffører som vognmænd, på trods af at justitsministeren i sin indstillingstale til lovforslaget påpeger, at initiativet skyldes den såkaldte Urbándom, hvor en chauffør af EU-Domstolen får nedsat sin straf for en bagatelagtig forseelse.
Trods det, at dommen kun indebar strafnedsættelse, ønsker regeringen a »differentiere« bøder ved også at hæve dem.
Venstre og Det Konservative Folkeparti mener, at bøderne godt kan differentieres inden for bestående strafferammer.
Endvidere finder Venstre og Det Konservative Folkeparti det uacceptabelt, at straffen ikke nedsættes tilsvarende for chaufførens arbejdsgiver, vognmanden.
Venstre og Det Konservative Folkeparti finder det for så vidt i orden at dække de øgede udgifter til fornyelse af kørekort ved brugerbetaling.
Dog finder Venstre og Det Konservative Folkeparti, at det bør ske under ét og finder det urimeligt, at +70-årige skal påføres denne udgift, hver gang de skal forny deres kørekort  ovenikøbet samtidig med at de skal vente lang tid med at få det nye kørekort.
Et tredje mindretal i udvalget (DF og LA) vil stemme for ændringsforslagene om deling af lovforslaget.
Mindretallet indstiller det under B nævnte lovforslag til vedtagelse og det under A nævnte lovforslag til forkastelse ved 3. behandling.
Et fjerde mindretal i udvalget (EL) vil stemme for ændringsforslagene om deling af lovforslaget.
Mindretallet indstiller de under A og B nævnte lovforslag til vedtagelse.
 Inuit Ataqatigiit, Sambandsflokkurin og Javnaðarflokkurin var på tidspunktet for betænkningens afgivelse ikke repræsenteret med medlemmer i udvalget og havde dermed ikke adgang til at komme med indstillinger eller politiske udtalelser i betænkningen.
 En oversigt over Folketingets sammensætning er optrykt i betænkningen.
4. Ændringsforslag med bemærkninger Ændringsforslag a Ændringsforslag om deling af lovforslaget Af et mindretal (DF), tiltrådt af et mindretal (V, EL, LA og KF):
 1) Lovforslaget deles i to lovforslag med følgende titler og indhold:
 A. »Forslag til lov om ændring af færdselsloven. (Forhøjelse af gebyrer for udstedelse af kørekort m.v.)« omfattende § 1, nr. 1 og 3-7, § 2 og § 3, stk. 1 og 3.
 B. »Forslag til lov om ændring af færdselsloven. (Ændring af sanktionssystemet for overtrædelser af reglerne om kontrolapparatet m.v.)« omfattende § 1, nr. 2 og 8, og § 3, stk. 2.
[Forslag om deling af lovforslaget] b Ændringsforslag til det under A nævnte lovforslag Til § 3 2) I stk. 1 udgår »2 og«.
[Konsekvens af ændringsforslag nr. 1] Bemærkninger Til nr. 1 og 2 Dansk Folkepartis ordfører gjorde under 1. behandling af lovforslaget opmærksom på, at DF ikke kan støtte den del af lovforslaget, der indebærer, at gebyrer for udstedelse af kørekort hæves som følge af det tredje kørekortdirektiv.
Derimod kan DF støtte de to andre elementer i lovforslaget om graduering af bøderne og opblødning af reglerne om frakendelse ved overtrædelse af reglerne om kontrolapparatet inden for køre-hvile-tids-området.
Derfor foreslår DF, at lovforslaget deles op i to selvstændige lovforslag, der kan stemmes om hver for sig.
Jesper Petersen (S) Julie Skovsby (S) Mogens Jensen (S) Mette Reissmann (S) Ole Hækkerup (S) Rasmus Prehn (S) Jeppe Mikkelsen (RV) Zenia Stampe (RV) Camilla Hersom (RV) Karina Lorentzen Dehnhardt (SF) fmd.
Mette Boye (SF) Pernille Skipper (EL) Frank Aaen (EL) Henning Hyllested (EL) Doris Jakobsen (SIU) Kim Andersen (V) Preben Bang Henriksen (V) Inger Støjberg (V) Karen Jespersen (V) Jan E.
Jørgensen (V) Karsten Lauritzen (V) Kristian Pihl Lorentzen (V) Karsten Nonbo (V) Peter Skaarup (DF) Dennis Flydtkjær (DF) Pia Adelsteen (DF) Kim Christiansen (DF) Simon Emil Ammitzbøll (LA) Tom Behnke (KF) nfmd.
 Inuit Ataqatigiit, Sambandsflokkurin og Javnaðarflokkurin havde ikke medlemmer i udvalget.
Bilag 1 Oversigt over bilag vedrørende L 128 Bilagsnr.
