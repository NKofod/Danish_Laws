Der er rejst spørgsmål om afgiftsberigtigelsen af kost til restaurations-  

 og hotelvirksomheders køkken- og serveringspersonale.
Ved faglig overenskomst  

 er der truffet aftale om, at personalet betaler et fast beløb pr arbejdsdag  

 for den kost, der nydes i arbejdstiden.
Det aftalte beløb er mindre end den  

 værdi, der af ligningsmyndighederne sædvanligvis lægges til grund ved  

 skatteansættelsen.
Ved toldvæsenets vurdering af, om værdien af personalets kost er rigtigt  

 medtaget i en virksomheds afgiftsregnskab, vil det beløb, hvortil den  

 pågældende ligningsmyndighed har ansat forbruget, blive lagt til grund.
Hvis  

 der ikke ved skatteansættelsen er foretaget særskilt ansættelse af forbruget  

 af egne varer mv, kan normalbeløb for eget forbrug, som ligningsmyndighederne  

 måtte anvende for den pågældende branche, lægges til grund.
 Beskatning af hel eller delvis fri kost til køkkenpersonale vil ifølge  

 oplysning fra Statens Ligningsdirektorat (nu Statsskattedirektoratet) fortsat  

 ske efter de af ligningsrådet til enhver tid fastsatte satser.
 Den aftalte (lavere) betaling pr arbejdsdag for kost i arbejdstiden kan  

 derfor ikke lægges til grund ved afgiftsberegningen.
