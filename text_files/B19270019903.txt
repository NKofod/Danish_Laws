 I Overensstemmelse med derom fra Rigsadvokaten modtagen Indstilling  

 fastsætter Justitsministeriet herved følgende Regler angaaende Indsendelse  

 til Statsadvokaterne af Sager, som Politimestrene (i København  

 Politidirektøren) ikke finder egnede til Tiltale eller Forundersøgelse.
A.
Politisager indsendes kun til Statsadvokaten i de Tilfælde, hvor dette  

 er paabudt ved særlige Lovbestemmelser eller særlig er forlangt enten ved en  

 almindelig Ordre, omfattende visse Sager, eller ved en speciel Ordre  

 vedrørende en enkelt Sag.
B.
Sager, der henhører under Statsadvokatens Paatalemyndighed.
I.
Har Efterforskningsskridt ikke været foretaget, indsendes Sagen ikke  

 til Statsadvokaten, jfr.
Retsplejelovens § 805. TIl Efterforskningsskridt  

 henregnes ikke udenretlig Afhøring af Anmelderen eller dennes Repsæsentant,  

 eller saadanne Afhøringer eller andre Skridt,som tilsigter at supplere  

 Anmeldelsen.
II.Har Efterforskningsskridt været foretaget, skal Sagen i Almindelighed  

 insendes til Statsadvokaten, saasnart Efterforskningen er afsluttet, forudsat  

 at Sigtelse har været rettet mod nogen bestemt Person, jfr.
Retsplejelovens §  

 812.
 Dog kan formelig Indsendelse i følgende Tilfælde undlades og erstattes med  

 de nedennævnte Kontrolforanstaltninger.
 1. Naar Sigtelsen viser sig at være aabenbart urigtig  

 saaledes at det maa skønnes at være udenfor Tvivl, at Tiltale ikke vil blive  

 rejst.
 2. Naar Sigtelsen angaar Bedrageri af den i  

 Straffelovens § 254 omhandlede Art, og det skønnes utvivlsomt, at de  

 Omstændigheder, der udelukker Paragrafens Anvendelse, specielt svigagtig  

 Fragaaelse eller hvad dermed maa stilles i Klasse, ikke foreligger, og derhos  

 den forurettedes Begæring om Sagens Forfølgning tages tilbage, jfr.  

 Retsplejelovens § 722 in fine.
 3. I Bedragerisager, naar Anmelderen for sit  

 Vedkommende har frafaldet Sagens videre Forfølgning, og det derhos skønnes  

 utvivlsomt, at Tiltale kun vil kunne rejses efter Straffelovens § 257, og at  

 ingen offentlig Interesse kræver Sagens Forfølgning.
 Uanset de i Afsnit II. indeholdte Regler vil enhver Sag, hvorunder en  

 Sagfører sigtes for uredeligt Forhold, og enhver i hvilken der har været  

 afsagt Retskendelse om Anholdelse eller Fængsling, som hidtil været at  

 indsende til Statsadvokaten.
 Enhver Sag, der er i Overensstemmelse med foranstaaende henlægges af  

 Politimesteren (Politidirektøren), bør forsynes med Paategning om Grunden til  

 Henlæggelsen.
 Statsadvokaten bør fra Tid til anden - ved Eftersyn paa Politikontoret,  

 Forlangende om Indsendelse af alle sluttede Sager for en bestemt Maaned eller  

 lignende - føre Tilsyn med Udøvelsen af de Politimestrene (Politidirektøren)  

 ved foranstaaende Pkt. 1-3 tillagte Beføjelser.
 Naar Omstændighederne giver Anledning dertil, kan Statsadvokaten forlange  

 Sager forelagt i større Omfang end foran foreskrevet.
 Hvilket herved bringes til almindelig Kundskab.
 Justitsministeriet, den 13. Juli 1927.
Svenning Rytter Colov, Fm.
