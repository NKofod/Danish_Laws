 Cirkulærskrivelse  

 om lønanciennitet mv. for tjenestemandsansatte præster i folkekirken.
(Til stiftsadministrationerne) Kirkeministeriet og Den  

 danske Præsteforening har den 23. december 2005 indgået aftale om  

 lønanciennitet  

 for præster, der ansættes i en tjenestemandsstilling i folkekirken.
 Aftalen, der træder i  

 kraft den 1. januar 2006, er optrykt som bilag til denne cirkulærskrivelse.
 Aftalen gælder kun for  

 præster, der ansættes efter 1. januar 2006.
 Der er ved aftalen sket  

 en forenkling af reglerne om lønanciennitet i forhold til de hidtil gældende  

 regler, og der er samtidig sket en begrænsning af muligheden for forhøjelse  

 af  

 lønancienniteten på grundlag af tidligere beskæftigelse, idet udgangspunktet  

 nu  

 er, at lønancienniteten kan forhøjes med det tidsrum, den pågældende efter  

 teologisk kandidateksamen har været beskæftiget med arbejde betinget af  

 uddannelsen, jf. aftalens § 2.
Samtidig med aftalens  

 ikrafttræden den 1. januar 2006 bemyndiger ministeriet biskopperne til at  

 fastsætte lønancienniteten for præster, der ansættes i en  

 tjenestemandsstilling  

 i folkekirken Man skal bemærke  

 følgende til de enkelte bestemmelser i aftalen:
 Ad § 1, stk. 1:
Er tjenestemanden  

 indtrådt i stillingen efter den 1. i en måned, regnes lønancienniteten fra  

 den  

 1. i vedkommende måned.
Lønancienniteten regnes altid i hele måneder.
 Ad § 1, stk. 2:
 Bestemmelsen finder  

 tillige anvendelse ved beregning af forhøjet lønanciennitet.
 Ad § 2, stk. 1:
 Som eksempler på  

 ansættelse efter kandidateksamen, der medregnes i lønancienniteten, kan  

 nævnes  

 ansættelse som overenskomstansat sognepræst, som forsker eller underviser ved  

 et universitet eller anden højere læreanstalt eller som lærer, skoleleder  

 eller  

 lignende ved seminarier, højskoler, gymnasier, i folkeskolen eller ved  

 private  

 eksamensskoler eller anden tilskudsberettiget privat uddannelsesinstitution.
Endvidere kan nævnes  

 ansættelse efter kandidateksamen som valgmenighedspræst eller ved en fri  

 kirkelig institution her i landet, hvis betydning for folkekirken er  

 anerkendt  

 som væsentlig, eller som missionær under er folkekirkeligt ydre  

 missionsselskab.
Det bemærkes i denne forbindelse, at institutioner, der er  

 omfattet af Pensionskassen af 1950 for forskellige private kirkelige  

 institutioner, opfylder betingelsen om at være af væsentlig betydning for  

 folkekirken.
 Endelig kan nævnes  

 ansættelse efter kandidateksamen som sognemedhjælper.
 Ad § 4:
 Stk. 1  

 omfatter personer, der ansættes som præst  

 uden at have teologisk kandidateksamen, jf. lov om ansættelse i stillinger i  

 folkekirken m.v. § 1, stk. 1, nr. 2 og 3, § 2 og § 3, jf. § 13.
Stk. 2 giver  

 mulighed for i  

  

 ganske særlige tilfælde  

 at tillægge teologiske kandidater forhøjet lønanciennitet for beskæftigelse  

 forud for teologisk kandidateksamen.
Som eksempel kan nævnes ansættelse på  

 grundlag af anden kandidateksamen end teologisk kandidateksamen.
 Som vejledende  

 retningslinier for tillæggelse af forhøjet lønanciennitet efter § 4, stk. 1  

 og  

 2 kan anføres følgende:
 1.  

 	  

 Forhøjet  

 lønanciennitet kan kun tillægges på grundlag af tidligere beskæftigelse, der  

 er  

 af direkte relevans for arbejdet i præstestillingen.
 2.  

 	  

 I vurderingen af  

 spørgsmålet om forhøjet lønanciennitet forudsættes at indgå den tidligere  

 beskæftigelses  

 tidsmæssige placering, idet det er en forudsætning, at den tidligere  

 beskæftigelse  

  

 fortsat  

 er relevant for arbejdet i præstestillingen, samt  

 at den tidligere beskæftigelse har været så langvarig, at indlæringen af de  

 relevante erfaringer må antages at være af blevet af mere vedvarende  

 karakter.
 3.  

 	  

 Forhøjet  

 lønanciennitet kan kun tillægges for tidligere beskæftigelse på samme niveau  

 som præstestillingen.
 4.  

 	  

 Tvivlstilfælde vil  

 kunne forelægges for Kirkeministeriet.
Kirkeministeriet, den 3. januar 2006 Steffen Brúnes Aftale mellem Kirkeministeriet og Den danske  

 Præsteforening om lønanciennitet for præster, der ansættes i en  

 tjenestemandsstilling i folkekirken I medfør af § 45, stk. 2, i lov om tjenestemænd aftales  

 følgende:
§ 1. En præsts lønanciennitet regnes fra  

 ansættelsestidspunktet eller fra det tidligere tidspunkt, der måtte blive  

 fastsat efter reglerne i §§ 2 - 4  

 om  

 forhøjet lønanciennitet.
Lønancienniteten regnes fra den 1. i en måned.
Stk. 2.  

  

 Fuld lønanciennitet optjenes ved mindst 15  

 timers beskæftigelse pr. uge i gennemsnit.
Ved tjeneste med mindre end  

 gennemsnitlig 15 timer pr. uge, dog mindst 8 timer pr. uge, optjenes halv  

 lønanciennitet.
§ 2. Lønancienniteten forhøjes med det tidsrum, den  

 pågældende efter teologisk kandidateksamen har været beskæftiget med arbejde  

 betinget af uddannelsen.
Lønancienniteten kan tidligst regnes fra udgangen af  

 den måned, i hvilken uddannelsen afsluttes.
Eventuel værnepligtstjeneste  

 efter  

 teologisk kandidateksamen medregnes i lønancienniteten.
 § 3. Ved overgang fra en præstestilling i en højere  

 lønramme eller en provstestilling til en præstestilling i en lavere lønramme  

 medregnes ansættelsestiden i den højere lønramme eller provstestillingen ved  

 indplaceringen i den lavere lønramme.
§ 4. Hvor adgang til præstestilling opnås uden teologisk  

 kandidateksamen kan lønancienniteten forhøjes på grundlag af forudgående  

 beskæftigelse.
Det forudsættes, at en konkret vurdering af præstens tidligere  

 arbejdsmæssige erfaringer og kvalifikationer giver grundlag herfor.
 Stk. 2.  

  

 Under tilsvarende betingelser som i stk. 1  

 anført kan lønancienniteten forhøjes på grundlag af tidligere beskæftigelse  

 ved  

 ansættelse af teologiske kandidater, som sent har opnået teologisk  

 kandidateksamen.
 § 5. Aftalen træder i kraft den 1. januar 2006.
 Stk. 2.  

  

 Samtidig ophæves aftale af 18. juni 1990  

 mellem Kirkeministeriet og den danske Præsteforening om lønanciennitet m.v.  

 for  

 tjenestemandsansatte præster, der aflønnes efter lønramme 16-21-29-31.
