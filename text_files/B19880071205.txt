 I henhold til § 12, stk. 1, i lov nr. 698 af 17. oktober 1986 om afgift af  

 renter af forbrugslån, som senest ændret ved lov nr. 671 af 3. november 1988,  

 bestemmes følgende:
§ 1.  Skatteforvaltningerne, i København og  

 Frederiksberg kommune skattedirektoraterne, bemyndiges til i et tidsrum af  

 ikke over 4 år at bevilge henstand med betalingen af hele afgiftsbeløbet for  

 1987, ved klage over afgiftsopgørelsen.
Der kan ikke bevilges henstand med  

 kun en del af afgiftsbeløbet.
 Stk. 2.  Henstanden kan i særlige tilfælde gøres  

 betinget af, at der stilles betryggende sikkerhed.
 § 2.  Ansøgningen indgives til skatteforvaltningen, i  

 København og Frederiksberg kommune til skattedirektoratet.
 § 3.  Skatteforvaltningens afgørelse i henhold til §  

 1, stk. 1, kan påklages til vedkommende ligningskommission og derefter til  

 vedkommende amtsskatteinspektorat, hvis afgørelse kan indbringes for  

 statsskattedirektoratet og derefter for skatteministeren.
 Stk. 2.  Afgørelser, som skattedirektoraterne i  

 København og Frederiksberg træffer i henhold til § 1, stk. 1, kan indbringes  

 for kommunalbestyrelsen, hvis afgørelse kan indbringes for  

 statsskattedirektoratet og derefter for skatteministeren.
 § 4.  Bekendtgørelsen træder i kraft den 7. december  

 1988.
 Stk. 2.  Bekendtgørelsen har virkning for ansøgninger,  

 der indgives den 1. december 1988 og senere.
