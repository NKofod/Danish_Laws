 I medfør af bestemmelsen i § 28 i lov nr. 140 af 7. maj 1937 om  

 naturfredning fastsættes følgende bestemmelser om fredning på Jægerspris  

 Gods.
 1. Bredvig Mose, Afd. 103 i Studehaven.
Bevoksningen bevares urørt.
Hugst, kunstig såning eller plantning må ikke  

 foretages.
Døde træer, grene og stubbe må ikke fjernes.
Urter og buske må  

 ikke opgraves eller plukkes.
 Grøfter må ikke graves eller oprenses, eller vandafløb tilvejebringes på  

 anden måde. oprensning af eksisterende grøfter må dog foretages, såfremt de  

 er nødvendige led i større afvandingssystemer uden for afdelingen.
 2. Del af Studehaven, afd. 104, 125 og den vestlige  

 del af afd. 126 indtil en linie i N - S 200 m øst for Kongeegen.
Ved foryngelse må kun sås eller plantes rødel, birk eller ask af dansk  

 race.
Nåletræer fjernes.
 3. Kongeegen, storkeegen og snoegen i Studehaven.
 For at bevare træernes liv og udseende så længe som muligt fastsættes  

 følgende:
a.
Inden for en afstand af 150 m fra træerne må kunstig afvanding ved  

 gravning af grøfter o.l. ikke foretages.. Oprensning af eksisterende grøfter  

 må dog foretages, såfremt de er nødvendige led i større afvandingssystemer  

 uden for områderne.Bortset fra nåletræer må inden for samme afstand træer,  

 opvækstbuske og urtevegetation ikke fjernes eller dræbes.
Udgåede træer må  

 dog bortskaffes og erstattes som under pkt. 2 anført, således at områderne  

 altid bevares som sluttet skov i plukhugstmæssig foryngelse af kun strengt  

 nødvendigt omfang.
b.
Træer eller grene fra omgivelserne, som ved beskygning eller på anden  

 måde skader egene, skal uopholdelig fjernes.
c.
Ved afstivning og andre passende foranstaltninger skal ejeren søge  

 egene bevaret bedst muligt i deres nuværende skikkelse, også efter at de  

 måtte være helt eller delvis udgåede.
d.
Inden for en afstand af mindst 5 m fra stammerne skal jordoverfladen  

 efter retablering af naturtilstand lades urørt og må således ikke f.eks.  

 skuffes, afskrabes, rives, belægges med sand e.l.
Om disse områder sætter og  

 vedligeholder ejeren hegn efter nærmere aftale med naturfredningsrådet .  

 Færdsel inden for hegnene er forbudt enhver, der ikke har erhvervet  

 naturfredningsrådets og godsets tilladelse hertil.Godsets personale har dog  

 adgang til området inden for hegnet.
e.
Egene må ikke beskadiges eller skæmmes.
Der må derfor f.eks. ikke  

 afbrækkes, afskæres eller afhugges grene eller dele af ved bark eller blade  

 el.a. uden hensyn til, om disse trædele er levende eller døde.
Der må ikke  

 skæres i bark eller ved, hvad enten dette er levende eller dødt, og der må  

 ikke klatres i træerne eller stiges op på dele af disse.
 4. Fasanbøgen i Fasangårdens Have.
Bøgens gode vækst, særpræg og naturlige og frie udvikling skal bevares og  

 fremmes bedst muligt.
Træerne i omgivelserne eller deres grene skal  

 uopholdelig fjernes, så snart de ved beskydning eller på anden måde anretter  

 skade på bøgen.
Bøgen må ikke beskadiges eller skæmmes.
Der må derfor ikke afbrækkes,  

 afskæres eller afhugges grene eller dele af ved, bark, blade el.a. uden  

 hensyn til om disse trædele er levende eller døde.
Der må ikke skæres i bark  

 eller ved, hvad enten dette er levende eller dødt, og der må ikke klatres i  

 træet eller stiges op på dele af dette.
 Det er dog tilladt at bevare den hidtidige indgang gennem kronetaget i  

 dens nuværende omfang og som hidtil at understøtte kronen indvendig.
 Naturfredningsrådet skal være bemyndiget til i enkelte tilfælde at  

 dispensere fra bestemmelserne, når særlige omstændigheder taler derfor.
 Overtrædelse af foranstående bestemmelser straffes i henhold til § 34 i  

 førnævnte lov, for så vidt højere straf ikke er forskyldt ved den øvrige  

 lovgivning.
 Statsministeriet, den 4. oktober 1956.
H.
C.
Hansen /F.
Grage.
