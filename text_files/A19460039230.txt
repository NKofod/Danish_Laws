 Vi Christian den Tiende, af Guds Naade Konge til Danmark  

 og Island, de Venders og Goters, Hertug til Slesvig, Holsten, Stormarn,  

 Ditmarsken, Lauenborg og Oldenborg, Gøre vitterligt: Rigsdagen har vedtaget  

 og Vi ved Vort Samtykke stadfæstet følgende Lov:
§ 1 Stk. 1.  Enhver, der omfattes af Reglerne om  

 Formueskattepligt i Henhold til Lovgivningen om Indkomst- og Formueskat til  

 Staten, skal være pligtig at selvangive sin Formue, hvad enten denne er  

 positiv eller negativ, samt til herved at specificere Aktiver og Passiver  

 efter Finansministerens nærmere Bestemmelse, dog skal der ikke kunne  

 forlanges Specifikation af Tilgodehavender eller Gæld vedrørende leverede  

 eller modtagne Varer eller Ydelser, for saa vidt behørig Specifikation heraf  

 indeholdes i Forretningsbøger, paa hvilke Selvangivelsen er baseret, jfr. §  

 6.
 Stk. 2.  Hvor rettidig og behørig Selvangivelse af  

 Formuen i Overensstemmelse med de foran fastsatte Regler ikke foreligger,  

 forholdes som følger:
a.
Ved den foreløbige Ligning skal Formuen af Ligningsmyndigheden ansættes  

 til et Beløb, der er mindst 40 pCt. højere end Formueansættelsen for det  

 foregaaende Skatteaar, dog mindst til 5.000 Kr.
Ansættelsen kan, saafremt den  

 rettidig paaklages til Skatteraadet, kun nedsættes, for saa vidt den  

 overstiger den virkelige Formue med mere end 40 pCt., og Skatteyderen skal i  

 alle Tilfælde ansættes til den virkelige Formue med Tillæg af 40 pCt.
b.
Paaklages den foreliggende Ansættelse ikke til Skatteraadet, skal dette  

 forhøje Ligningsmyndighedens Ansættelse med mindst 20 pCt.
c.
Paaklages Skatteraadets Ansættelse til Landsskatteretten, skal den  

 skattepligtige Formue, saafremt der har været klaget til Skatteraadet over  

 Ligningsmyndighedens Ansættelse, ansættes til den virkelige Formue med Tillæg  

 af 40 pCt.
Har Ligningsmyndighedens Ansættelse ikke været paaklaget til  

 Skatteraadet, ansættes den skattepligtige Formue til den virkelige Formue med  

 Tillæg af 60 pCt.
d.
Fremkommer Selvangivelse, hvad enten dette sker frivilligt eller efter  

 Paalæg af Dagbøder, efter Udløbet af Fristen for Selvangivelsens Indgivelse,  

 men inden den foreløbige Ansættelse er foretaget, skal den skattepligtige  

 Formue ansættes til den virkelige Formue med Tillæg af 40 pCt.
 Stk. 3.  I øvrigt kan Indsendelsen af behørig  

 Selvangivelse af Formuen i Overensstemmelse med Reglerne i Stk. 1 fremtvinges  

 ved Paalæg af Dagbøder, der ikendes af Finansministeren eller den Myndighed,  

 som han tillægger Beføjelse hertil.
§ 2 Hvor rettidig og behørig Selvangivelse af Indkomsten i Overensstemmelse  

 med Reglerne i Lov Nr. 149 af 10. April 1922 § 22 ikke foreligger, skal  

 forholdes som følger:
a.
Ved den foreløbige Ligning skal Indkomsten af Ligningsmyndigheden  

 ansættes til et Beløb, der er mindst 25 pCt. højere end Indkomstansættelsen  

 for det foregaaende Skatteaar.
Ansættelsen kan, saafremt den rettidig  

 paaklages til Skatteraadet, kun nedsættes, for saa vidt den overstiger den  

 virkelige Indkomst med mere end 25 pCt., og Skatteyderen skal i alle Tilfælde  

 ansættes til den virkelige Indkomst med Tillæg af 25 pCt.
b.
Paaklages den foreliggende Ansættelse ikke til Skatteraadet, skal dette  

 forhøje Ligningsmyndighedens Ansættelse med mindst 15 pCt.
c.
Paaklages Skatteraadets Ansættelse til Landsskatteretten, skal den  

 skattepligtige Indkomst, saafremt der har været klaget til Skatteraadet over  

 Ligningsmyndighedens Ansættelse, ansættes til den virkelige Indkomst med  

 Tillæg af 25 pCt.
Har Ligningsmyndighedens Ansættelse ikke været paaklaget  

 til Skatteraadet, ansættes den skattepligtige Indkomst til den virkelige  

 Indkomst med Tillæg af 40 pCt.
d.
Fremkommer Selvangivelse efter Udløbet af Fristen for dennes  

 Indgivelse, men inden den foreløbige Ansættelse er foretaget, skal den  

 skattepligtige Indkomst ansættes til den virkelige Indkomst med Tillæg af 25  

 pCt.
§ 3 Stk. 1.  Efter Indstilling af Ligningsraadet kan  

 Finansministeren bestemme, at Udøvere af et Erhverv, for hvilket der ikke i  

 den øvrige Lovgivning er foreskrevet Bogføringspligt, skal være pligtige at  

 føre et Regnskab, der opfylder de af Ligningsraadet fastsatte Mindstekrav,  

 samt til inden Udløbet af Fristen for Indgivelse af Selvangivelse til  

 Ligningsmyndighederne at indsende et paa Grundlag af dette Regnskabsmateriale  

 udarbejdet Driftsregnskab.
 Stk. 2.  Saafremt en skattepligtig, der i Henhold til  

 foranstaaende Bestemmelse eller i Henhold til Bestemmelsen i § 22, Stk. 4, i  

 Lov Nr. 149 af 10. April 1922 om Indkomst- og Formueskat til Staten er  

 pligtig at indsende Driftsregnskab til Ligningsmyndigheden, undlader at  

 indsende dette rettidigt, betragtes hans Selvangivelse af Indkomsten som  

 ugyldig med alle deraf følgende Virkninger for Ansættelsen og Retten til  

 Paaklage af denne.
§ 4 Stk. 1.  De i §§ 1-3 nævnte Følger af manglende  

 Selvangivelse af Indkomst eller Formue eller af ikke-rettidig Indsendelse af  

 Driftsregnskab kan bortfalde efter Bestemmelse af Amtsskatteraadet, naar den  

 skattepligtige indgiver Andragende herom med Angivelse af en efter Raadets  

 Skøn fyldestgørende Undskyldningsgrund.
 Stk. 2.  Amtsskatteraadet kan endvidere efter  

 Indstilling fra vedkommende kommunale Ligningsmyndighed i Tilfælde, hvor  

 Raadet skønner det rimeligt, bestemme, at de i §§ 1-3 indeholdte Regler om,  

 hvorledes der vil være at forholde ved Ansættelsen af Indkomst eller Formue i  

 Tilfælde af manglende Selvangivelse, ikke bringes til Anvendelse.
 Stk. 3.  I København og Frederiksberg kan tilsvarende  

 Dispensation meddeles af Direktoraterne for de paagældende Kommuners  

 Skattevæsen.
 Stk. 4.  Ligningsraadet kan ændre de af  

 Amtsskatteraadene og Direktoraterne for Københavns og Frederiksberg Kommunes  

 Skattevæsen i Henhold til nærværende Paragraf trufne Afgørelser, ligesom  

 Raadet selv meddeler Dispensation fra de i §§ 1-3 fastsatte Regler i Sager,  

 der er indbragt for Landsskatteretten.
§ 5 Oplyses det senere - herunder ogsaa ved Behandlingen af Skatteyderens  

 Dødsbo, jfr. § 43 i Lov Nr. 149 af 10. April 1922 - i Tilfælde, hvor gyldig  

 Selvangivelse af Indkomsten eller Formuen ikke foreligger, og hvor  

 Ansættelsen er foretaget i Overensstemmelse med de i §§ 1 og 2 samt § 3, Stk.  

 2, fastsatte Regler, at den paagældende Skatteyders virkelige Indkomst eller  

 Formue har oversteget den ansatte Indkomst eller Formue, skal den for lidt  

 erlagte Indkomst- eller Formueskat, for saa vidt Strafansvar i Medfør af § 13  

 ikke maatte være forskyldt, efterbetales med det dobbelte Beløb.
§ 6 De skattelignende Myndigheder er berettigede til, naar særlige Forhold  

 taler derfor, hos alle erhvervsdrivende, hvis Selvangivelse er baseret paa et  

 Regnskab, hvad enten disse er pligtige at føre autoriserede Forretningsbøger  

 eller ej, at faa Adgang til paa Stedet at gennemgaa det Regnskabsmateriale  

 med Bilag, der paaberaabes som Grundlag for Selvangivelsen.
§ 7 De skattelignende Myndigheder kan, naar særlige Forhold taler derfor,  

 kræve Adgang til paa Stedet at lade foretage Opgørelse og Vurdering af  

 Varelager, Besætning, Inventar, Maskiner og andet Driftsmateriel.
§ 8 Stk. 1.  Offentlige Myndigheder og Bestyrelser for  

 Pengeinstitutter, Selskaber, Foreninger, Stiftelser, Legater og andre  

 Institutioner er pligtige uden Betaling i begæret, men kort Form for  

 bestemte, navngivne skattepligtiges Vedkommende eller - efter  

 Finansministerens nærmere Bestemmelse - for Grupper af skattepligtige uden  

 Opgivelse af Navne i Skattemyndighedernes Begæring, saa vidt muligt, at  

 meddele de skattelignende Myndigheder alle de Oplysninger, der kan tjene  

 disse Myndigheder til Vejledning ved Udførelsen af deres Hverv.
Samme Pligt  

 paahviler Bankierer, Vekselerere og Sagførere, for saa vidt angaar  

 Mellemværende med deres Kunder og Klienter, samt andre Personer, der har  

 Midler til Forvaltning, for saa vidt angaar det i denne Anledning bestaaende  

 Mellemværende.
Stk. 2.  Enhver, der har beskæftiget lønnet Medhjælp i  

 sin Virksomhed, er paa Begæring pligtig uden Betaling at meddele de  

 skattelignende Myndigheder Oplysning, eventuelt i Fortegnelsesform, om de  

 udbetalte Lønninger, Gratialer o.lign. og om Modtagernes Navne og Bopæl.
Er  

 Arbejdsgiveren i Tilfælde, hvor Lønnen er udbetalt gennem Mellemmand, ude af  

 Stand til at meddele disse Oplysninger, paahviler Pligten Mellemmanden.
Som  

 Følge heraf er Arbejdsgiveren, eventuelt Mellemmanden, pligtig ved  

 Ansættelsen af Lønmodtageren at afkræve denne Oplysning om Navn og nøjagtig  

 Adresse; for Oversiddelse af denne Pligt kan der af Finansministeren ikendes  

 den paagældende en Bøde af indtil 1 000 Kr.
Stk. 3.  Banker, Vekselmæglere, Vekselerere og andre,  

 som driver saadan Omsætning med offentlige Værdipapirer, at de er pligtige at  

 føre Bøger efter Lov Nr. 98 af 10. Maj 1912, skal paa Forlangende meddele de  

 skattelignende Myndigheder de Oplysninger vedrørende Køb og Salg af  

 Værdipapirer, der kan tjene til Vejledning ved Skatteansættelsen.
Hvor  

 Køberen eller Sælgeren repræsenteres af en Sagfører eller anden  

 befuldmægtiget, er denne pligtig at give Oplysning om Klientens Navn og  

 Adresse.
 Stk. 4.  Fabrikanter og engros-handlende samt andre  

 næringsdrivende, som efter Finansministerens Afgørelse kan sidestilles med  

 disse, skal paa Begæring meddele de skattelignende Myndigheder Oplysning om  

 deres Omsætning med enkelte, navngivne Kunder eller Leverandører, dog kun for  

 saa vidt det drejer sig om Omsætning af saadanne Varer, som af vedkommende  

 Kunde eller Leverandør forhandles eller fremstilles som et Led i hans Næring  

 eller Bedrift.
§ 9 Vægrer nogen sig ved at efterkomme en i Henhold til Bestemmelserne i §§ 6,  

 7 og 8 fremsat Begæring fra de skattelignende Myndigheder, afgør  

 Finansministeren, hvorvidt han er pligtig dertil, og kan om fornødent  

 fremtvinge Pligtens Efterkommelse ved Paalæg af Dagbøder.
§ 10 Stk. 1.  Offentlige Kasser, Kredit- og  

 Hypotekforeninger, Aktieselskaber, Banker, Sparekasser, Vekselmæglere,  

 Vekselerere og andre, som indløser Rente- og Udbyttekuponer, skal være  

 forpligtet til som Betingelse for Indløsningen og under Iagttagelse af de  

 Legitimationsbestemmelser, som maatte blive fastsat af Finansministeren, for  

 den, der begærer Indløsningen, og i en af Ministeren foreskreven Form, at  

 kræve opgivet Navn og nøjagtig Adresse for de paagældende Kuponejere tillige  

 med Oplysning om Kuponbeløbets Størrelse og for Aktiers Vedkommende desuden  

 om Selskabets Navn, samt til efter Finansministerens nærmere Bestemmelse at  

 indsende dette Oplysningsmateriale til de skattelignende Myndigheder.
 Stk. 2.  Ved grov Forsømmelighed med Hensyn til de i  

 nærværende Paragraf ommeldte Pligter straffes den eller de for Forholdet  

 ansvarlige, for saa vidt Forholdet ikke omfattes af § 15, med Bøde.
§ 11 Stk. 1.  Med Hensyn til de Konti hos Banker og  

 Sparekasser samt andre, der modtager Penge som Indskud, hvorom der efter  

 Finansministerens nærmere Bestemmelse med Hjemmel i § 8 kan begæres  

 Oplysning, kan Finansministeren bestemme, at der i 6 Maaneder fra et fastsat  

 Tidspunkt ikke maa foretages Disposition over Konti, om hvis Indehaveres Navn  

 og Adresse Indskudsmodtageren ikke har sikker Kundskab, forinden der er  

 foretaget Anmeldelse om Ejerforholdet under Afgivelse af en af  

 Finansministeren nærmere fastsat Legitimation for den, som første Gang efter  

 Kontoens Spærring vil disponere over denne.
Saadanne Konti, som de  

 skattelignende Myndigheder ikke har kunnet henføre til de virkelige Ejere,  

 kan efter Finansministerens nærmere Bestemmelse yderligere spærres i et af  

 ham fastsat Aaremaal.
De Konti, der efter Udløbet af dette Aaremaal endnu  

 ikke er anmeldt og legitimeret, skal herefter indberettes til  

 Skattedepartementet.
Disse Konti vil da efter forudgaaende offentlig Varsling  

 med 6 Maaneders Frist, og saafremt ingen berettiget Indsigelse fremkommer,  

 være at inddrage til Fordel for Statskassen.
Finansministeren kan dog under  

 særlige Omstændigheder dispensere fra saadan Inddragelse eller tillade  

 Godtgørelse af allerede inddragne Beløb.
 Stk. 2.  Ved grov Forsømmelighed med Hensyn til de i  

 nærværende Paragraf ommeldte Pligter straffes den eller de for Forholdet  

 ansvarlige, for saa vidt Forholdet ikke omfattes af § 15, med Bøde.
§ 12 Hvor der i nærværende Lov er tillagt de skattelignende Myndigheder Ret til  

 at kræve Oplysninger til Brug ved Skatteansættelsen, tilkommer samme Ret  

 Landsskatteretten til Brug ved Klagebehandlingen.
§ 13 Stk. 1.  Den, der i svigagtig Hensigt afgiver urigtige,  

 ufuldstændige eller paa anden Maade vildledende Oplysninger til Brug ved  

 Ansættelsen af sin egen eller en af ham repræsenteret Skatteyders  

 skattepligtige Indkomst eller Formue eller til Brug ved Beregningen af sin  

 egen eller en af ham repræsenteret Skatteyders Indkomst- eller Formueskat,  

 straffes, hvad enten det offentlige har lidt Tab derved eller ej, med Bøde  

 indtil 5 Gange det Beløb, der ved det svigagtige Forhold er eller, saafremt  

 Oplysningerne var blevet taget til Følge, vilde være unddraget det  

 offentlige, eller i særlig grove Tilfælde med Hæfte eller Fængsel i indtil 2  

 Aar.
 Stk. 2.  Foreligger der ved et Forhold som det foran  

 ommeldte alene grov Uagtsomhed, er Straffen Bøde indtil 3 Gange det Beløb,  

 der ved Forholdet er eller, saafremt Oplysningerne var blevet taget til  

 Følge, vilde være unddraget det offentlige.
Stk. 3.  Saafremt der ved Forholdet efter  

 Ligningsraadets Skøn ikke kan antages at være forskyldt højere Straf end  

 Bøde, ikendes denne af Finansministeren, medmindre enten denne eller den  

 skyldige selv ønsker Sagen afgjort ved Rettergang.
Den Del af Bøden, som  

 vedrører Skat i Henhold til Loven om personlig Skat til Kommunen eller de  

 kirkelige Afgifter, ansættes i samme Forhold til de paagældende Skatte- og  

 Afgiftsbeløb som den Statsskatten vedrørende Bøde til Statsskattebeløbet.  

 Vedkommende Kommunalbestyrelse kan dog helt eller delvis eftergive det af  

 Finansministeren ansatte Bødebeløb vedrørende Kommuneskatten og de kirkelige  

 Afgifter, saafremt to Trediedele af Kommunalbestyrelsens Medlemmer - i  

 København den samlede Magistrat - i det enkelte Tilfælde stemmer derfor.  

 Vedrører Forholdet alene Skat til Kommunen, varetages Ligningsraadets og  

 Finansministerens foran nævnte Funktioner af vedkommende Kommunalbestyrelse  

 (i København Magistraten).
Stk. 4.  I Skattebesvigelsessager af mere alvorlig  

 Karakter vil den paagældendes Navn, Stilling og Bopæl samt Størrelsen af  

 saavel Efterbetalingen af den for lidt erlagte Skat som den ikendte Bøde være  

 at offentliggøre i Statstidende.
Ligningsraadet fastsætter nærmere Regler  

 for, hvilke Afgørelser der herefter skal offentliggøres, idet Raadet i saa  

 Henseende skal tage Hensyn til den ikendte Bødes Størrelse, det Skattebeløb,  

 der er eller vilde være blevet unddraget det offentlige, samt Forholdet  

 mellem dette Beløb og det for den paagældende Periode af vedkommende erlagte  

 Skattebeløb.
 Stk. 5.  Hvor Frihedsstraf idømmes for et Forhold af den  

 i Stk. 1 omhandlede Art, skal den skyldige tillige som Tillægsstraf idømmes  

 en Bøde af indtil 5 Gange det Beløb, der ved Forholdet er eller, saafremt  

 Oplysningerne var blevet taget til Følge, vilde være unddraget det  

 offentlige.
§ 14 Stk. 1.  Den, der erhvervsmæssigt bistaar en  

 skattepligtig med Affattelsen af dennes Selvangivelse til Brug ved  

 Ansættelsen til Indkomst- eller Formueskat eller ved Opstillingen af Regnskab  

 til Brug for de skattelignende Myndigheder, og som ved denne sin Virksomhed  

 forsætligt unddrager eller søger at unddrage det offentlige skyldig Skat,  

 straffes med Hæfte eller under skærpende Omstændigheder med Fængsel i indtil  

 2 Aar.
Er der ved den ommeldte Virksomhed alene udvist grov Uagtsomhed, er  

 Straffen Bøde eller under skærpende Omstændigheder Hæfte.
 Stk. 2.  Den, der i øvrigt forsætligt medvirker til et  

 Forhold af den i § 13, Stk. 1, ommeldte Art, straffes med Bøde eller under  

 skærpende Omstændigheder med Hæfte.
§ 15 Den, der til Brug ved Kontrollen med Skatteligningen forsætligt afgiver  

 urigtige Oplysninger, eller som forsætligt medvirker hertil, straffes med  

 Bøde, Hæfte eller under skærpende Omstændigheder, saaledes navnlig saafremt  

 Gerningen er begaaet for Vindings Skyld, med Fængsel i indtil 2 Aar.
§ 16 I Sager, hvor Strafansvar efter §§ 13-15 maa antages at være forskyldt,  

 kan de skattelignende Myndigheder begære Politiets Medhjælp til Sagens  

 Opklaring.
§ 17 Stk. 1.  Bøder, der beregnes efter Reglerne i § 13,  

 tilfalder de respektive til Skatten berettigede Kasser.
I øvrigt tilfalder  

 Bøder i Henhold til nærværende Lov Statskassen.
Stk. 2.  Bøder i Henhold til § 13 kan kræves betalt i  

 den bødefældtes Dødsbo.
Har den bødefældte handlet for et Selskab eller en  

 Forening, kan Bøden, hvis den ikke betales af den bødefældte, forlanges  

 betalt og eventuelt inddrives ved Udpantning hos Selskabet eller Foreningen.
§ 18 Stk. 1.  De i nærværende Lovs §§ 1 og 2 indeholdte  

 Bestemmelser finder første Gang Anvendelse ved Skatteligningen for  

 Skatteaaret 1947-48. I øvrigt træder Lovens Bestemmelser straks i Kraft.
 Stk. 2.  Samtidig med Lovens Ikrafttræden bortfalder i  

 Lov Nr. 149 af 10. April 1922 om Indkomst- og Formueskat til Staten  

 Bestemmelserne i § 26, 2det Stykke, og § 40 samt i Lov Nr. 28 af 18. Februar  

 1937 om personlig Skat til Kommunen Bestemmelserne i § 45 og i Lov Nr. 110 af  

 18. April 1910 om Indkomstskat til Københavns Kommune Bestemmelserne i § 16.
 Stk. 3.  Bestemmelserne i nærværende Lovs Afsnit III  

 træder i Stedet for Bestemmelserne i § 41 i Lov Nr. 149 af 10. April 1922, §  

 43 i Lov Nr. 28 af 18. Februar 1937 om personlig Skat til Kommunen og i § 28  

 i Lov Nr. 110 af 18. April 1910 om Indkomstskat til Københavns Kommune,  

 hvilke Bestemmelser dog stadig skal finde Anvendelse paa Oplysninger afgivet  

 inden nærværende Lovs Ikrafttræden.
§ 19 De til Lovens Gennemførelse i øvrigt fornødne nærmere Regler gives af  

 Finansministeren.
§ 20 Denne Lov gælder ikke for Færøerne.
 Hvorefter alle vedkommende sig have at rette.
 Givet i København, den 12. Juli 1946.
 Under Vor Kongelige Haand og Segl.
 Christian R.
(L.
S.) Thorkil Kristensen.
Udfærdiget gennem Finansministeriet.
Se Rigsdagstidenden for 1945-46:  

 Folket.
Tid.
Sp. 6110, 6214, 6635, 6739; Till.
A.
Sp. 7125.
