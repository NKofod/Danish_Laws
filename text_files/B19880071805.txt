 I henhold til § 5, stk. 2, i lov om frikommuner, jf. lovbekendtgørelse nr.  

 316 af 15. juni 1988, meddeles:
 § 1.  Kulturministeriet har den 18. november 1988  

 godkendt frikommuneregulativ nr. 13 for Holmegaard Kommune om 7. klasse  

 elevers deltagelse i ungdomsskolens undervisning, jf. § 41 i lov om  

 frikommuner.
 § 2.  Frikommuneregulativet indebærer, at følgende  

 bestemmelser ikke gælder i Holmegaard Kommune:
 § 1,  stk. 2, i lov om fritidsundervisning m.v., jf.  

 lovbekendtgørelse nr. 236 af 24 april 1987 samt § 2, stk. 2, i  

 Undervisningsministeriets bekendtgørelse nr. 341 af 13. juli 1983 om  

 ungdomsskolen.
 § 3.  Frikommuneregulativet har virkning fra den 1.  

 december 1988 og bortfalder den 31. december 1993.
 Stk. 2.  Frikommuneregulativet vil være fremlagt de  

 samme steder som kommunalbestyrelsens mødedagsordener, jf. § 8, stk. 4, i lov  

 om kommunernes styrelse.
Kulturministeriet, Direktoratet for Folkeoplysning, Frie Grundskoler  

 m.v., den 29. november 1988 P.m.v.
 e.b.
