 Amtsrådsforeningen i Danmark klagede til Monopol-ankenævnet over, at  

 Monopoltilsynet ikke ville gribe ind over for en aftale mellem  

 lægemiddelleverandørerne om omlægning af salg til sygehusapoteker, hvorved  

 direkte leverancer fra fabrik til sygehusapoteker ophørte (fremtidig skulle  

 leverancer til sygehuse ske fra grossister).
 Monopol-ankenævnet stadfæstede tilsynets afgørelse, og ankenævnets  

 kendelse er siden hen stadfæstet af Østre Landsret og Højesteret.
År 1982, den 22. december, blev i sagen j.nr. 57/82, Amtsrådsforeningen i  

 Danmark ctr. monopoltilsynet, afsagt sålydende K E N D E L S E:
 I skrivelse af 25. november 1982 har landsretssagfører Aage Spang-Hanssen  

 som advokat for Amtsrådsforeningen i Danmark klaget over en af  

 monopoltilsynet truffet afgørelse, hvorved monopoltilsynet har afvist at  

 gribe ind over for en omlægning af distributionen af fabriksfremstillede  

 lægemidler til sygehusapoteker.
 Klagerne har nedlagt påstand om, at monopoltilsynet tilpligtes at gribe  

 ind og at udstede et pålæg om, at ordningen ophæves.
Monopoltilsynet har påstået afgørelsen stadfæstet.
Som biintervenient til  

 støtte for klagerens påstand er indtrådt A.
L.-Pharma ved advokat Niels Søby.  

 Som biintervenient til støtte for monopoltilsynets påstand er indtrådt  

 Arbejdsudvalget for medicindistribution ved højesteretssagfører E.  

 Groth-Andersen.
Over for nævnet er der redegjort for sagen i indlæg af 25. november, 8.  

 december og 10. december 1982 fra klagerne og i indlæg af 30. november og 10.  

 december 1982 samt i indlæg af 7. december og 13. december 1982 fra  

 biintervenienterne.
Parterne er gjort bekendt med hinandens indlæg.
 Sagen har været behandlet på nævnets møder den 14. og 21. december 1982.  

 På det første møde var parterne repræsenteret og udtalte sig.
Den påklagede afgørelse er indeholdt i sålydende skrivelse af 5. juli 1982  

 fra monopoltilsynet til Arbejdsudvalget for medicindistribution.
Ved  

 skrivelse af 11. marts 1981 har Arbejdsudvalget for medicindistribution  

 fremsendt et oplæg til samlet distribution af fabriksfremstillede  

 farmaceutiske specialiteter via medicingrossisterne vedtaget af  

 Arbejdsudvalget og tiltrådt af brancheorganisationerne Danmarks  

 Apotekerforening, MEDIF, MEFA og MEGROS.
Oplægget sigter mod en udvidelse af  

 den distributionsordning, der er gennemført vedrørende forsyningen af de  

 private apoteker med de pågældende varer, til også at omfatte distribution af  

 disse varer til sygehusapotekterne.
 Det udarbejdede oplæg tilsigter ændringer på følgende fire punkter:
 1. Al distribution af fabriksfremstillede famaceutiske specialiteter (til  

 human brug) skal ske gennem specialitetsgrossisterne, også for så vidt angår  

 forsyningen af sygehusapotekerne, der hidtil hovedsagelig er blevet forsynet  

 ved direkte leverancer fra producenter og importører.
 2. Grossisternes salgspriser skal i alle tilfælde være de af  

 leverandørerne fastsatte og til sundhedsstyrelsen anmeldte  

 apoteksindkøbspriser (AIP), hvilket indebærer, at sygehusapotekerne - som  

 hidtil har kunnet købe varerne hos leverandørerne til grossistindkøbspriser  

 eller derunder - ifølge oplægget må betale apoteksindkøbspriser ligesom de  

 private apoteker.
 3. Producenter og importører, der fortsat vil levere direkte til  

 sygehusapotekerne, må etablere eget distributionssystem for samtlige deres  

 varer, idet de vil blive afskåret fra at få distribueret varer gennem  

 specialitetsgrossisterne.
 4. De ved de påtænkte ændringer opnåede besparelser anvendes til generelle  

 nedsættelser af samtlige apoteksindkøbspriser med heraf følgende reduktioner  

 af forbrugerpriserne.
 Samtidig med fremsendelsen af oplægget har Arbejdsudvalget anmodet om at  

 blive gjort bekendt med tilsynets forhåndsindstilling til de påtænkte  

 ændringer af distributionsordningen.
Ved møder i tilsynet og ved supplerende skrivelser har arbejdsudvalget  

 nærmere uddybet, hvad oplægget indebærer med hensyn til den fysiske  

 distribution, pris- og avanceforhold, økonomiske konsekvenser m.v.
Desuden er  

 der på tilsynets foranledning drøftet en række yderligere forhold, bl.a.  

 kreditvilkår og rabatgivning til sygehusapoteker og sygehuse gennem salg af  

 klinikpakninger.
Arbejdsudvalget har herunder erklæret sig indforstået med,  

 at der skal findes løsninger på disse problemer, som tilsynet kan tiltræde.
Til belysning af struktur- og konkurrenceforholdene i engrosdistributionen  

 af fabriksfremstillede lægemidler har tilsynet udarbejdet et notat, der  

 foruden en beskrivelse af engrosdistributionens struktur og grossisternes  

 avanceforhold indeholder en redegørelse for de private apoteker, for  

 sygehusapotekerne og for sygehusene.
Notatet har under udarbejdelsen været  

 drøftet med Arbejdsuvalgets medlemmer.
 Ved sit møde den 30. juni 1982 har monopolrådet truffet beslutning om, at  

 der efter det således foreliggende ikke er grundlag for at rette indvendig  

 mod, at det af Arbejdsudvalget fremsatte forslag til omlægning af  

 distributionen af fabriksfremstillede lægemidler til sygehusapotekerne  

 iværksættes.
Ved monopolrådets afgørelse er det lagt til grund, at den af  

 Arbejdsudvalget påtænkte ændring af distributionsordningen efter det  

 foreliggende ikke kan antages at ville medføre de i monopollovens § 11  

 omhandlede urimelige priser eller forretningsbetingelser m.v.
Det er herved  

 taget i betragtning, at de indkøbsfordele, som sygehusapotekerne under den  

 nuværende distributionsordning opnår fremfor de private apoteker, ikke kan  

 anses for omkostningsmæssigt begrundet i mere hensigtsmæssigt tilrettelagte  

 indkøb.
 Tilsynet forbeholder sig at tage distributionsordningen op til fornyet  

 behandling såfremt der viser sig uforudsete uheldige virkninger af  

 omlægningen.
Der vedlægges kopi af det skriftlige grundlag for monopolrådets afgørelse.  

 Materialet udgøres af referatet til rådsmødet: Omlægning af distributionen af  

 fabriksfremstillede lægemidler til sygehusapotekerne, samt af notatet:  

 Engrosdistribution af fabriksfremstillede lægemidler.
I det fremsendte  

 materiale er henholdsvis direktoratets vurdering (bortset fra afsnit 6 og 7)  

 og indstilling og direktoratets sammenfatning og konklusion udeladt.
 En drøftelse af omlægningens praktiske gennemførelse vil som aftalt  

 telefonisk finde sted ved et møde med Arbejdsudvalget onsdag den 7. juli 1982  

 kl. 13.30.
 Det fremgår af sagen, at Arbejdsudvalget for Medicindistribution, som  

 repræsenterer brancheorganisationerne Danmarks Apotekerforening, MEFA  

 (Foreningen af danske Medicinfabrikker) MEDIF (Medicinimportørforeningen) og  

 MEGROS (Foreningen af Medicingrossister) efter at monopoltilsynet i  

 ovennævnte skrivelse har givet sin tilslutning hertil, har besluttet pr. 1.  

 januar 1983 at gennemføre ændringer af distributionen af farmaceutiske  

 specialiter via medicingrossisterne.
Klagerne  har til støtte for deres påstand bl.a anført, at prisen  

 for farmaceutiske specialiteter normalt er fastlåst mellem leverandør og  

 grossist, idet apoteksindkøbsprisen (AI-prisen) fastsættes af producenterne  

 og importørerne.
Grossisterne skal videresælge til denne pris, og der må ikke  

 ydes nogen form for rabat til de private apoteker.
AI-prisen danner grundlag  

 for beregningen af forbugerprisen, d.v.s. apoteksudsalgsprisen, efter faste  

 regler i medicintaksten, der med hjemmel i apotekerlovens § 30 er fastsat af  

 indenrigsministeriet og stadfæstet ved kongelig resolution.
Når der deimod  

 leveres fra fabrik eller importør direkte til et sygehusapotek er der tale om  

 fri prisdannelse.
 Sygehuse, der ikke har eget sygehusapotek, indkøber lægemidler hos de  

 private apoteker til den efter medicintaksten beregnede forbrugerpris med en  

 rabat på 10 procent, medens producenterne og importørerne derimod kan levere  

 direkte til sygehusapotekerne til lavere priser end apoteksindkøbsprisen.
Sygehusapotekerne indkøber for så vidt angår de direkte leverancer til en  

 lavere pris end de private apoteker.
I almindelighed køber sygehusapotekerne  

 til grossistindkøbsprisen, der gennemsnitligt ligger ca. 9 procent under  

 apoteksindkøbsprisen.
I en række tilfælde har sygehusapotekerne herudover  

 opnået væsentlige rabatter på grossistindkøbspriserne.
Denne adgang for sygehusapotekerne vil efter den foreslåede ordning blive  

 afskåret.
Der er ikke tale om særrabatter, men sygehusapotekernes indkøb  

 afspejler blot, at der her hersker fri konkurrence, og at sygeusapotekerne  

 herefter kan købe til lavere priser end apoteksindkøbsprisen.
Betegnelsen  

 rabat er derfor ikke en helt træffende.
Den ordning som klagerne anker over og som fremgår af monopoltilsynets  

 skrivelse af 5. juli 1982 angår kun de frabriksfremstillede produkter.
Det er  

 værd at bemærke, at den oprindeligt foreslåede ordning angik alle varer -  

 altså ikke blot de fabriksfremstillede.
Der er tale om etablering af en  

 egentlig prisaftale, som afskærer sygehusapotekerne fra at købe til  

 grossistindkøbspris og fra at føre egne forhandlinger med leverandører.  

 Nøglen til dette system er den tvang, der er indbygget, idet der er en på  

 forhånd aftalt boycot for dem, der bryder systemet.
Når monopoltilsynet hævder, at der er tale om besparelser, må dette  

 afvises, idet der tværtimod vil blive tale om en merudgift for amter og  

 kommuner på 25 mill.kr. på årsbasis.
Det er også uforståeligt, hvorfor  

 monopoltilsynet synes at mene, at en lavere pris - sådan som den forekommer  

 for leverancer til sygehusapotekerne - kræver en særlig justifikation.  

 Klagerne mener, at dette er at stille tingene på hovedet.
Forholdet er det,  

 at der findes fri priskonkurrence på dette område, og dette fører til de  

 lavere priser.
Om den måde som Arbejdsudvalget for medicindistribution og monopoltilsynet  

 har behandlet sagen på kan fremhæves, at Amtsrådsforeningen ved skrivelse af  

 4. maj 1981 fra monopoltilsynet blev informeret om omlægningen.
Under devisen  

 ligestilling foreslås en gennemførelse af forhøjelse af priserne.
Herefter  

 hører amtsrådsforeningen ikke mere til sagen før monopoltilsynet den 6. juli  

 1982 udsender en pressemeddelelse med overskriften slut med  

 sygehusapotekernes grossist-status . I det notat af 10. juni 1982 om  

 engrosdistribution af fabriksfremstillede lægemidler som monopoltilsynet har  

 udarbejdet til rådsmøde den 30. juni 1982 hedder det: Efter udarbejdelsen har  

 notatet - bortset fra afsnittet Sammenfatning og konklusion - været forelagt  

 for repræsentanter for indenrigsministeriet og sundhedsstyrelsen samt for  

 Arbejdsudvalget for Medicindistribution, der omfatter Danmarks  

 Apotekerforening samt grossisternes, importørernes og producenternes  

 brancheforeninger.
Udtalelser fra disse myndigheder og organisationer har  

 givet anledning til mange ændringer og tilføjelser, der nu er indarbejdet i  

 notatet. .
Men notatet har ikke været forelagt for sygehusapotekerne, og  

 indenrigsministeriet er ikke hospitalsejer - det er amterne.
Men ser man i  

 øvrigt på indenrigsministeriets skrivelse til monopoltilsynet af 3. juni  

 1981, som er svaret på høringen, hedder det heri: . . . indenrigsministeriet  

 er - under henvisning til de med sygehuskommunerne indgåede aftaler om stærke  

 begrænsninger i væksten af udgifter i sygehussektoren - betænkelig ved  

 aftaler, der måtte indebære en fordyrelse af disses omkostninger til medicin,  

 medmindre der samtidig sker sådanne udgiftsomlægninger, at disse kommuners  

 samlede udgifter inden for dette område, herunder til medicintilskud efter  

 sygesikringsloven, ikke forøges.
Til dette er der - uanset at det modsatte  

 synes at fremgå af det af Arbejdsudvalget for Medicindistributionen  

 udarbejdede medsendte materiale - knyttet en række usikkerhedsmomenter,  

 såfremt den foreliggende aftale indgås.
Indenrigsministeriet er derudover af den opfattelse, at der - selv om en  

 rationalisering af sygehusapotekernes praksis med hensyn til indkøb og  

 leverancer generelt forekommer meget velmotiveret - ud fra  

 omkostningsvurderingen kan være grundlag for at yde nedslag i prisen ved vore  

 leverancer.
Herom henvises også til begrundelsen for apotekernes i  

 medicintaksten fastsatte rabat til sygehuse under visse betingelser.
Der er  

 hermed ikke taget stilling til, om den i medicintaksten fastlagte  

 rabatprocentsats er rigtig ud fra en omkostningsmæssig vurdering i de enkelte  

 tilfælde eller til, hvorledes en eventuel aftale vedrørende leverancer til  

 sygehusapotekerne skal udformes på grundlag af en sådan vurdering . . .
 Hertil bemærkede Arbejdsudvalget: Arbejdsudvalget har ikke taget og mener  

 ikke at skulle tage stilling til udgiftsomlægninger, der måtte anses for  

 nødvendige som følge af effekten med hensyn til de offentlige  

 tilskudsordninger .
 Ministeriets udtalelse er ikke besvaret, og de forudsætninger som  

 ministeriet nævner er ikke blevet opfyldt ved den nu foreslåede ordning.
Af referatet til rådsmødet fremgår det også, at monopoltilsynet ikke har  

 fået de svar, man forventer, idet det i referatet er anført, at: Der er ikke  

 i nogen af udtalelserne gjort forsøg på at fremføre en omkostningsmæssig  

 begrundelse for, at sygehusapotekernes indkøbspriser skal være lavere end de  

 private apotekers indkøbspriser.
Det fremgøres dog i flere af udtalelserne,  

 at store indkøb, mindre varesortiment og faste indkøbsrutiner tilrettelagt på  

 grundlag af sygehuskomiteernes sortimentslister bør kunne medføre en vis  

 billiggørelse.
Brancheorganisationerne anfører, at der kun sjældent er tale  

 om større ordrer og finder det gennem en række undersøgelser af  

 sygehusapotekernes indkøbsforhold godtgjort, at disse apotekers  

 indkøbsstruktur er af samme art som de private apotekers .
 For amtsrådsforeningens vedkommende fik man stillet et spørgsmål om noget  

 andet end om det som ordningen kom til at gælde for - nemlig en generel  

 ordning for samtlige præparater.
 Sagen har derfor været ufuldstændigt og ensidigt oplyst.
Den reelle virkning er, at der skal betales højere priser for den samme  

 vare, idet sygehusapotekerne nu skal købe alt til de højere AI-priser.
Der er  

 også tale om store tal, idet det antal sengepladser der pr. 1. januar 1983  

 dækkes af sygehusapotekerne opgøres til 23.134 ud af et samlet antal  

 sengepladser i Danmark på 40.407 eller svarende til 56 procent af  

 sengepladserne.
Distributionen af fabriksfremstillede humane lægemidler via  

 grossist udgør i 1981-tal AI-priser excl. moms 1.109 mio.kr., medens der fra  

 leverandør og importør direkte til sygehusapoteker sælges for 137 mio.kr.
 For de produkter, der ikke sælges til sygehusapoteker, er der tale om ikke  

 ubetydelige udgifter til reklame og information, men disse omkostninger  

 sparer leverandøren netop ved salg til sygehusapotekerne.
 Der er for medicinalvarer i almindelighed tale om prisufølsomme varer  

 f.eks. er det således, at af de kemisk ens produkter, Stesolid, Apozepam og  

 Valium har det billigste produkt (Apozepam) kun 10,3 procent af markedet.
Det er imidlertid ikke ugrundet, at fabrikker og importører vil sælge til  

 sygehusapoteker med rabat.
Der sælges til store aftagere, uden  

 reklameomkostninger og på lange kontrakter.
Det forekommer heller ikke  

 sandsynligt, at disse levarandører i årevis har handlet med tab.
Det  

 fejlagtige ligger i, at monopoltilsynet tager udgangspunkt i en høj pris.
De fordele, der er tale om ved ordningen nemlig en rationaliseringsgevinst  

 - gælder for enhver monopolistisk ordning.
Der gives da heller ikke nogen  

 begrundelse i monopoltilsynets skrivelse af 5. juli 1982 for at indføre  

 ordningen, og begrundelsen kan nu kun findes i pressemeddelelsen af 6. juli  

 1982, hvor der bl.a. hanvises til indkøbenes størrelse.
Arbejdsudvalget for medicindistribution har foretaget en sammenligning  

 mellem den gennemsnitlige apoteksindkøbspris pr. leverance (direkte og via  

 grossist) til samtlige sygehusapoteker og de  69  største private  

 apoteker ud af i alt  315  apoteker er der ikke nærmere redegjort for.  

 Monopoltilsynet fremfører nogle betragtninger om, at de mindre apoteker er  

 oprettet af forsyningsmæssige grunde.
Hertil er at bemærke, at det ikke synes  

 indlysende, hvorfor dette skulle bevirke, at de mindre apoteker ikke skal  

 medtages ved en eventuel sammenligning.
Sygehusapotekernes køb fra fabrik, importør og grossist udgør i gennemsnit  

 3.834 kr. pr leverance, mens de 69 største apoteker køber ind for 1.869 kr.  

 pr. leverance.
Arbejdsudvalget finder, at disse tal er af samme  

 størrelsesorden.
Hertil kan anføres, at det er en lidt drastisk slutning,  

 idet man snarere må sige, at alle sygehusapoteker har dobbelt så store  

 gennemsnitsindkøb, som de 69 største apoteker.
 Hvis man ser på de 8 største sygehusapoteker målt i direkte indlkøb i juli  

 kvartal 1978, så dækker disse 88 procent af sygehusapotekernes indkøb målt i  

 AI-priser. (Det drejer sig om følgende sygehusapoteker: KAS Herlev,  

 Københavns Kommunehospital, Rigshospitalet, Odense, Ålborg, Århus  

 Kommunehospital, Bispebjerg og Finsen).
Disse 8, som altså dækker op mod 90 procent af markedet, har et gennemsnit  

 pr. leverancer på 4.514 kr.
Altså væsentlig over de 69 største private  

 apotekers indkøb.
Arbejdsudvalget og monopoltilsynet foretager også en sammenligning mellem  

 sygehusapotekernes indkøb og grossisters indkøb.
Ifølge Arbejdsudvalget  

 indkøber grossisterne i gennemsnit for 27.733 kr. pr. leverance.  

 Monopoltilsynet har senere oplyst, at dette dækker for en spredning fra 9.500  

 kr. pr. leverance til 63.400 kr. pr. leverance.
Sygehusapotekerne køber i  

 gennemsnit ind for 5.026 kr. pr. leverance ved direkte leverancer fra fabrik  

 og importør.
 De 8 sygehusapoteker som dækker 90 procent af markedet køber dog ind med  

 et gennemsnit pr. leverance på 5.780 kr., mens de 5 største sygehusapoteker,  

 som dækker ca. 65 procent af markedet af de direkte indkøb, i gennemsnit  

 indkøber for 7.075 kr. pr. leverance.
 Disse tal viser, at en meget stor del af de direkte leverancer har en  

 størrelse, der klart ligger på linie med den/de mindste grossisters indkøb -  

 ca. 7.000 kr. pr. leverance i forhold til 9.500 kr. pr. leverance.
Ved vurdering af nyordningen skal man have i erindring, at grossisternes  

 leverancer til sygehusapotekerne foruden af farmaceutiske specialiteter også  

 består af råvarer, mærkevarer, blodprodukter m.v.
Derudover repræsenterer  

 nogle grossister udenlandske medicinfabrikker her i landet, d.v.s. de er  

 importører for farmaceutiske specialiteter, der leveres direkte til  

 sygehusapoteker.
Dette medfører, at grossisterne dagligt leverer varer til  

 sygehusapotekerne, og det ville måske være rimeligt at se bort fra leverancen  

 af de omtalte farmaceutiske specialiteter og kun koncentrere sig om de  

 direkte leverancer, hvorved de beløb der skal sammenlignes er 5.026,- kr. for  

 sygehusapotekerne og gennemsnitsbeløbet for alle de private apoteker.
Der leveres en betydelig mængde andre produkter end fabriksfremstillede  

 specialiteter - og det vil sige, at bilerne bringer alligevel varer ud.
I  

 monopoltilsynets referat af mødet med Arbejdsudvalget for medicindistribution  

 den 2. april 1981 henviser tilsynet til, at leverandørerne betragter  

 distributionen til sygehusapotekerne som ren service, der medfører store  

 omkostninger.
Der har ikke tidligere været rejst kritik af leverancerne; -  

 kritikken har kun gået på, at rabatterne har været ubegrundede.
At det talmæssige materiale som monopoltilsynet har lagt til grund ikke er  

 nøjagtigt viser et eksempel, hvor Arbejdsudvalget for medicindistribution  

 opgør antallet af leverancer til Kolding sygehusapotek til  64.  Dette  

 tal er sandsynligvis fremkommet ved en simpel sammentælling af alle foretagne  

 leverancer uanset arten.
Det være sig et antal restordrer på grund af at  

 firmaerne ikke i første omgang har været i stand til at effektuere hele den  

 herfra ordrede mængde.
Det være sig også leverancer af ikke-registrerede  

 farmaceutiske specialiteter, som kun kan købes hos  

 producenterne/importørerne.
 Det reelle antal ordreafgivelser fra Kolding sygehusapotek på registrerede  

 famaceutiske specialiteter til MEFA/MEDIF-virksomheder udgør  36 i juli  

 kvartal 1978.
 Disse 36 ordreafgivelser repræsenterer en samlet indkøbsværdi på 205.779  

 kr. incl. moms (18 procent). Den gennemsnitlige ordrestørrelse udgør  

 tilsvarende 5.716 kr. incl. moms.
 Den af udvalget beregnede gennemsnitlige leverancestørrelse bliver  

 naturligvis mindre (3.614 kr. + moms = 4.264 kr.), når leverancer, som ikke  

 hører hjemme i denne sammenhæng, indgår i materialet.
I Arbejdsudsvalgets skrivelse af 27. april 1981 til monopoltilsynet  

 redegøres for omsætningstilgangen fra sygehusapoteker til grossist, og den  

 opgives til 120 mio. kr. i AI-priser.
Dette beløb sammenlignes med leverancer  

 til private apoteker med sygehusleverance som i 1980 beløb sig til 153 mio.  

 kr.
Forholdet mellem antal senge, hvortil der leveres fra henholdsvis  

 sygehusapotek og privat apotek er 22.390 senge og 19.265 senge, derfor synes  

 de 153 mio. kr. at indbefatte andet end leverance til sygehusene, f.eks.  

 private kunder.
I samme skrivelse er der foretaget en supplerende  

 undersøgelse af leveranceforhold mellem sygehusapoteker og Danmarks  

 Apotekerforening, hvor antal pakninger pr. varelinie var henholdsvis 13,2 og  

 79. Disse tal har ikke nogen relevans, idet der ikke er opgivet  hvilken  

 slags pakninger  sammenligningen er foretaget på.
Sygehusapotekerne køber  

 som regel klinikpakninger, der oftest indeholder ti enkelte pakninger.
 Statistikken er unøjagtig og medtager leverancer, som under alle  

 omstændigheder vil køre videre uanset om ordningen træder i kraft eller ej.
I monopoltilsynets pressemeddelelse anføres det, at de øgede udgifter  

 opvejes af tilsvarende besparelser.
I referatet til rådsmødet er beregningen  

 foretaget således: Sygehusapotekerne får en øget udgift på 9,388 mio. kr. i  

 forhold til udgiften efter det bestående system, og fabrikanterne og  

 importørerne får en mindre indtægt på 5,056 mio. kr.
Disse i alt 14,444 mio.  

 kr. går til øget grossistavance (4,934 mio. kr.) og til nedsættelse af  

 apotekernes indkøbspriser (9,511 mio. kr.), jfr. følgende opstilling:
Udover disse virkninger vil forslaget medføre, at de  særlige  

 rabatter,  som leverandørerne i visse tilfælde har ydet til  

 sygehusapotekerne, vil falde bort og give mulighed for yderligere reduktion  

 af apoteksindkøbsprisen.
Det er ikke muligt at anføre præcise tal for disse  

 rabatter, men det må antages at dreje sig om nogle få mio. kr.
Prisnedsættelsen ved salget til de private apoteker andrager ca. 9,5 mio.  

 kr.
Denne besparelse vil medføre tilsvarende nedsættelse af apotekernes  

 salgspriser.
Herved vil det offentlige - via sygesikringen - spare ca. 5 mio.  

 kr. og via indkøbene på de sygehuse, der ikke har eget sygehusapotek,  

 yderligere 1/2 mio.kr.
Foranstående oversigt kan derfor opstilles således.
Klagerne har hertil anført, at resultatet af beregningen er urigtig, da  

 rabatterne ikke er medtaget i tallene, og resultatet bliver derfor forkert.  

 Ordningen vil bl.a. betyde, at de udenlandske producenter vil kunne opnå  

 højere priser, og disse penge vil ikke komme det danske samfund til gode.
Den  

 samlede merudgift vil ikke som ansat af monopoltilsynet være på blot nogle få  

 mio. kr.
Merudgiften vil beløbe sig til 25 mio. kr. for sygehusene.
 Sygehusapotekernes skøn over omkostningerne, såfremt omlægning af  

 disttributionsordningen havde været foretaget fra 1. januar 1982  ser  

 således ud:
-------------------------------------------------------------------- En række af de indkomne besvarelser tyder på, at der er foretaget ret  

 præcise udregninger, mens andre bærer præg af at være forholdsvis løse skøn.  

 Fra flere sygehusapoteker er der dog tilkendegivet, at man vil være i stand  

 til at foretage mere præcise skøn, men at dette vil være både tid- og  

 mandskabskrævende.
Den balance der set fra forbrugerside er i ordningen vil blive vendt til  

 en meromkostning, når der i beregningerne inddrages de rabatter udover  

 grossistindkøbsprisen som sygehusapotekerne har opnået.
Disse rabatter er som  

 nævnt ovenfor ikke inddraget i hverken Arbejdsudvalgets eller  

 monopoltilsynets beregninger.
Man har altså her en ordning, som oprindelig er  

 blevet fremlagt med beregninger, der viser, at ordningen vil føre til  

 besparelser for forbrugerne.
Herefter er det af monopoltilsynet beregnet, at  

 ordningen vil balancere set fra forbrugerside.
Endelig vil inddragelse af de  

 særlige rabatter der gives til sygehusapotekerne, udover  

 grossistindkøbsprisen betyde, at ordningen set fra forbrugerside vil medføre  

 betydelige meromkostninger.
 Grundlaget for monopoltilsynets beregninger er Arbejdsudvalgets rapport,  

 som netop ser bort fra særlige rabatter.
Der er heller ingen sikkerhed for, at der i forbindelse med omlægningen,  

 hvor der skulle foretages nedsættelser af prisen, vil ske en godskrivning på  

 sygesikringen.
Arbejdsudvalget for medicindistribution anfører, at det under  

 forhandlingerne er oplyst, at Direktoratet for Statens Indkøb har henvendt  

 sig til fabrikanter og importører om indkøb af visse specialiteter, og at der  

 i flere tilfælde er indgået aftaler om leverancer på særlige vilkår.
Det  

 anses for nødvendigt, at der i forbindelse med samordningen bliver afskåret  

 fra denne mulighed for specialindkøb til priser, der afviger fra de anmeldte  

 AI-priser.
Begrundelsen for dette er navnlig, at det sædvanligvis drejer sig  

 om et begrænset antal specialiteter, der er udvalgt inden for et bredere  

 sortiment, og den udbyggede grossistdistribution baseres på et totalmix af  

 både hurtigt og langsomt omsatte specialiteter.
Endvidere er bemærket, at  

 priseffekten af mulige storleverancer bør komme det samlede forbrug til gode  

 i form af en nedsættelse af AI-prisen fremfor at isoleres som en  

 særprisfordel for et fåtal af institutioner.
Direktoratet for Statens Indkøb har da også stillet sig meget negativt  

 over for ordningen og bl.a. anført at: Direktoratet for sin egen del har  

 hæftet sig ved, at udvalget ikke er fremkommet med egentlige kalkulationer  

 som grundlag for forslaget.
De beregninger, som direktoratet har kunnet  

 foretage på baggrund af udvalgets talmæssige oplysninger, viser imidlertid en  

 samlet merudgift på 1,5 mio. kr., hvis forslaget gennemføres.
Dertil kommer  

 en række uheldige omfordelinger, hvoraf kan nævnes, at fabrikanter/importører  

 synes at ville få en øget indtjening på 1,8 mio. kr. (inklusive ca. 1,5 mio.  

 i særrabatter til sygehusapotekerne i det storkøbenhavnske område, som ikke  

 er nævnt i udvalgets forslag), medens grossisterne og de private apoteker vil  

 miste henholdsvis 0,3 mio. kr. og 4,7 mio. kr.
 Gennemførelsen af udvalgets forslag vil i øvrigt ikke alene betyde, at  

 sygehusapotekerne mister de særrabatter, som opnås gennem fælles indkøb, men  

 også at sygehusapotekerne fratages muligheden for de yderligere besparelser,  

 som vil være knyttet til en udbygning af fællesindkøbet.
Ved udformningen af selve ordningen skal, som følge af den  

 omsætningstilgang, der bliver for specialitetsgrossisterne ved overtagelsen  

 af de hidtidige, direkte leverancer til sygehusapotekerne, den gennemsnitlige  

 grossistmarginal blive reduceret med godt 0,4 procent i forhold til det  

 gældende gennemsnit på 9,0 procent af AI-prisen i forhold til  

 1981-omsætningen.
På grund af de øgede finansieringsomkostninger ved  

 kredittidsforlængelsen for sygehusapotekernes vedkommende og den nedjustering  

 af omsætningen, der skyldes samtidige pristilpasninger, bliver den  

 gennemsnitlige avancereduktion dog kun 0,3 procent.
Det er som om monopoltilsynet i sin holdning synes at have noget imod, at  

 priserne for sygehusapoteker er lave.
I rådsreferatet anføres det, at det  

 forekommer uheldigt, at der ikke samtidig med omlægningen af leverancerne til  

 sygehusene fastsættes regler for salget af klinikpakninger.
Der ydes ofte  

 rabatter ved salg af disse pakninger, der går langt ud over det  

 omkostningsmæssigt begrundede.
Rabatten ydes - ganske som ekstrarabatterne  

 til sygehusapoteker - for at fremme salget af de pågældende præparater til  

 fuld (måske af samme grund forhøjede) forbrugerpris, efter at patienten er  

 udskrevet fra sygehuset.
Rabatten på klinikpakninger kan kun opnås af  

 sygehusene, idet apotekerne skal videresælge de pågældende pakninger -  

 indeholdende f.eks. 10 glas a 100 tabletter - samlet til sygehus eller  

 klinik.
Det må frygtes, at antallet af klinikpakninger øges, når der ikke  

 længere er mulighed for at give rabat direkte til sygehusapotekerne.  

 Direktoratet har drøftet dette spørgsmål med brancheorganisationerne under en  

 forhandling den 10. maj 1982. EFter denne forhandling har Arbejdsudvalget for  

 medicindistribution i en skrivelse af 25. maj 1982 om klinikpakningerne  

 udtalt: Arbejdsudvalget kan endvidere tilslutte sig det synspunkt, at  

 rabatterne bør være omkostningsmotiverede.
En konkret vurdering af forholdet  

 kræver nærmere undersøgelser, som vil blive iværksat.
Et foreløbigt og  

 uforpligtende skøn går ud på, at der på leverandørsiden kan være visse  

 omkostningsbesparelser forbundet med markedsføring og levering af  

 klinikpakninger (færre ekspeditioner, sparet tid, enklere emballering etc.),  

 som dog næppe kan motivere en større rabat end 5-10 procent i forhold til  

 enkeltstykpakningerne.
 Der kan gives tilsagn om, at Arbejdsudvalget vil tage spørgsmålet op med  

 brancheorganisationeren.
 Under den afsluttende forhandling den 16. juni 1982 har Arbejdsudvalget  

 accepteret, at omlægningen af leverancerne til sygehusapotekerne ikke sættes  

 i kraft, før spørgsmålet om klinikpakningerne er løst.
Arbejdsudvalget forudsætter dog, at spørgsmålet ved Sundhedsstyrelsens  

 hjælp løses på en sådan måde, at der bliver samme regler for  

 farbriksfremstillede præparater og for apoteksfremstillede præparater.  

 Klagerne må netop hæfte sig ved dette sidste forhold.
Spørgsmålet er netop  

 endnu ikke løst, idet Arbejdsudvalget den 11. december 1982 i en skrivelse  

 til Sundhedsstyrelsen  anmoder  Sundhedsstyrelsen om, at der tages  

 skridt til at ændre apotekerudsalgspriserne på apoteksproduktionen således,  

 at der opnås ligestilling på multipakningsområdet allerede pr. den 3. januar  

 1983.
 Konsekvenserne af, at nyordningen indføres er, at der påføres det  

 offentlige en merudgift på 25 mio. kr., og at man udelukker et  

 konkurrencemoment på kvalitet og pris som findes i dag.
Endelig vil public relationsaktiviteter og dermed omkostningerne i al  

 almindelighed blive forøget, og de små grossister vil formentlig komme i  

 fare.
Tidligere var der 25 grossister - i dag er der 4, hvoraf de to er meget  

 store.
Formentlig vil der ske en forvridning i konkurrencegrundlaget for  

 producenterne indbyrdes - der vil dannes større lagre, og der vil sikkert ske  

 en forøget produktion på sygehusapotekerne.
Når Arbejdsudvalget den 26. april  

 1981 skriver til monopoltilsynet, at omlægningen vil kunne medføre væsentlige  

 fordele for sygehusapotekerne, hvad angår såvel administration som  

 varehåndtering og lagerføring, må det fremhæves, at under det skitserede  

 system vil sygehusapotekerne stadig købe ikke-indregistrerede specialiteter  

 f.eks. for Rigshospitalets vedkommende godt 100 forskellige præparater,  

 mærkevarer, desinfektionsvæsker, reagenser og utensilier direkte fra de samme  

 fabrikanter/importører, hvilket vil medføre telefonordrer til disse firmaer  

 og derudover skal der foretages opkald til grossisterne, hvor hvert  

 sygehusapotek vil handle med mindst to grossister af hensyn til  

 forsyningssikkerheden, og der vil blive bestilt varer flere gange daglig,  

 idet der både er hasteordrer og rutineordrer til hver grossist.
 Der er altså i virkeligheden tale om en komplikation i stedet for en  

 forenkling.
 Særlig for grønlandske forhold vil ordningen medføre en række ulemper.
 I henhold til et kontraktforhold mellem Københavns amtskommune og  

 Ministeriet for Grønland forsyner centralapoteket alle sygehuse m.v. på  

 Grønland med lægemidler.
 Hovedparten af alle lægemidler forsendes med skib efter skriftlig  

 rekvisition baseret på det bedst mulige skøn over årsforbruget af de berørte  

 lægemidler.
Forsendelserne til en række destinationer må nødvendigvis finde sted i den  

 korte periode, hvor disse endnu er isfri.
På grund af den lange ordre- og  

 forsendelsesvej, de helt specielle grønlandske forhold m.v. kan en  

 betragtelig del af et givet præparats holdbarhedstid være forløbet før dette  

 er til rekvirentens disposition.
 For præparater med en kort - eller dog kortere - samlet holdbarhedsperiode  

 er det derfor af afgørende vigtighed, at de opsendte præparater af apoteket  

 fremskaffes så friske som muligt, d.v.s. med så lang en  

 rest-holdbarhedsperiode som muligt.
 I modsat fald opstår risiko for, at dele af et vareparti udløber og må  

 kasseres, hvilket medfører urimelige tab og at der må opsendes  

 hasteleverancer med den meget kostbare flyforbindelse - om dette efter  

 forholdene overhovedet er muligt.
Den holdning som monopoltilsynet har indtaget i denne sag er i strid med  

 tidligere praksis.
I ankenævnskendelsen j.nr. 16/71, Medicinalbranchen  

 (meddelelser fra monopoltilsynet 1972 p. 225 ff.) fastslås det i forbindelse  

 med en leveringsnægtelse, at en eneforhandlingsret - støttet på boycot - var  

 i strid med monopolloven, og i omtalen i meddelelser fra monopoltilsynet 1974  

 p. 62 af aftalen om et nyt rabatsystem i medicinalbranchen giver  

 monopoltilsynet udtryk for, at en ordning som den, der er tale om her, vil  

 stride mod monopollovens bestemmelser.
 Den ordning som består i dag har eksisteret siden 1913 og har hidtil  

 fungeret tilfredsstillende.
Biintervenienten A.
L.-Pharma  har til støtte for sin påstand  

 bl.a. anført, at selskabet altid har solgt til lave priser og i øvrigt solgt  

 særligt billigt til sygehusapotekerne.
A.L.-Pharma er en lille virksomhed,  

 som ikke har haft den kostbare markedsføring som de andre forhandlere, men  

 A.L.-Pharmas produkter er de billigste på markedet -  også  på de  

 private apoteker.
Nyordningen vil sætte en priskonkurrence ud af funktion, og  

 der vil komme en forvridning af strukturen til fordel for Danmarks  

 Apotekerforening.
 At A.L.-Pharma har tiltrådt ordningen skyldes, at firmaet har betydelig  

 større leverancer til de private apoteker end til sygehusapotekerne, og  

 firmaet kan ikke overleve på markedet uden denne omsætning.
 Monopoltilsynet  har til støtte for sin påstand bl.a. anført, at  

 når tilsynet den 5. juli 1982 godkendte omlægningen for fabriksfremstillede  

 specialiteter, fordi omkostningsbesparelserne skulle anvendes til  

 prisnedsættelser, så var det dog med det forbehold, at hvis der konstateres  

 uforudsete uheldige virkninger, så vil tilsynet tage sagen op på ny.
 Der er tale om en kundekreds, som er begrænset til 319 apoteker, der må  

 forhandle de apoteksforbeholdte præparater og 14 sygehusapoteker.
Grossisterne er uden indflydelse på deres salgspris, apoteksindkøbsprisen,  

 der efter lægemiddelovens § 22 fastsættes af importørerne og producenterne og  

 af disse anmeldes til Sundhedsstyrelsen.
Grossisterne yder ikke rabatter på  

 de anmeldte priser, men leverandørerne kan ansætte forholdsvis lavere priser  

 for større end for mindre pakninger.
Grossisterne varetager distributionsfunktionen i relation til  

 fabrikanter/importører og apoteker.
De har ingen egentlig salgsfunktion.  

 Markedsføring, reklamering og informationsbesøg hos lægerne foretages alene  

 af producenterne og importørerne.
Grossisterne har samme betalingsbetingelser.
Den eneste  

 konkurrencemulighed vedrører service og leveringshyppighed.
I ugens 5 første  

 dage er der leverancer til alle landets apoteker, og for apotekerne i de  

 større byer gælder det, at levering kan finde sted 2 eller 3 gange om dagen.  

 Herudover kan nødleverancer i undtagelsestilfælde foretages med få timers  

 varsel.
Grossisterne kan ikke rationalisere lagerføring og salg ved kun at  

 forhandle et af flere mulige synonyme præparater.
Uanset at Valium, Stesolid  

 og Apozepam er kemisk ens præparater, må alle præparaterne og alle  

 pakningstørrelserne føres på lager.
Grossisterne har alle samme avance (rabat på apoteksindkøbspriser) på de  

 enkelte præparater.
Avancen varierer fra præparat til præparat efter  

 præparatets omsætningshastighed.
Den gennemsnitlige avance er 9,0 procent af  

 apoteksindkøbsprisen.
Grossisternes bruttoavance, der beregnes som en rabat på  

 apoteksindkøbsprisen, er for de enkelte lægemidler fastlagt i det såkaldte  

 præparationsrabatsystem, der er aftalt mellem grossisterne samt Danmarks  

 Apotekerforening.
Avancen er lav (5,9 procent) for de 36 pakningsstørrelser,  

 der dækker en fjerdedel af hele omsætningen.
Den er højere for de øvrige ca.  

 4.000 pakningsstørrelser, og højst (op til 15 procent) for flaskevarer og  

 narkotika m.v.
Satserne i avancesystemet beregnes ved, at grossisternes  

 samlede omkostninger deles op i linieafhængige omkostninger,  

 pakningsafhængige omkostninger og andre omkostninger, der forudsættes at  

 afhænge af omsætningen.
De samlede omkostninger fordeles herefter på de  

 forskellige rabatgrupper efter antallet af fakturalinier, antallet af  

 pakninger og omsætning.
Det har været tanken med præstationsrabatsystemet, at hver af  

 producenterne og importørerne skulle bidrage til grossisternes  

 distributionsvederlag i forhold til de omkostninger, der er ved at  

 distribuere den pågældende leverandørs præparater.
Hvert præparat belastes  

 herved med de gennemsnitsomkostninger, der er opgjort for den rabatgruppe,  

 hvortil præparatet efter sin årsomsætning hører.
Grossistvederlaget er  

 således til en vis grad omkostningsbestemt for det enkelte præparat.
 Hele dette systems overholdelse kontrolleres af monopoltilsynet.
 De private apoteker køber til AI-priser, medens sygehusapoteker køber til  

 grossistindkøbspris, som er ca. 9 procent mindre end AI-priser, og hertil  

 kommer så særrabatterne.
 Baggrunden for de store ekstrarabatter, der i visse tilfælde ydes til  

 sygehusapotekerne, er, at indarbejdning af et lægemiddel på et hospital kan  

 være afgørende for afsætningen af lægemidler til patienterne fremover gennem  

 de private apoteker, idet patienterne ofte fortsætter efter hospitalsopholdet  

 med at anvende det præparat, der indgik i hospitalets behandling.
Disse ekstrarabatter er således ikke begrundet i, at der er lavere  

 omkostninger for leverandøren ved leverancerne til sygehusapotekerne end ved  

 leverancer til grossisterne.
Der må endog antages at være forbundet visse  

 meromkostninger med denne ekspedition, der sker sideløbende med de ugentlige  

 leverancer af overvejende samme sortiment til grossisterne.
Den rabat på  

 apoteksindkøbsprisen, som sygehusapotekerne opnår generelt ved køb til  

 grossistindkøbspris, er derimod søgt begrundet gennem en argumentation om, at  

 sygehusapotekerne kan indkøbe mere rationelt end de private apoteker.
Dette  

 hænger sammen med sygehusenes mere begrænsede sortiment - ofte fastlagt i  

 lægemiddelkomiteer - og det større samlede indkøb.
Sygehusapotekernes indkøb  

 sker ofte ved afgivelse af en ugentlig ordre til hver af producenterne og  

 importørerne.
 I Canada har man et eksempel på, at en leverandør, Hoffman La Roche, ydede  

 rabatter, der i praksis betød, at man leverede gratis til sygehuse i Canada.
De sygehuse, der ikke har eget sygehusapotek, indkøber lægemidler hos de  

 stedlige private apoteker.
De betaler herfor apoteksudsalgspris (incl.  

 recepturgebyr på hver enkelt pakning) minus 10 procent rabat.
Reglerne herom  

 er fastsat i medicintaksten af indenrigsministeriet med hjemmel i  

 apotekerlovens § 30.
I 1980 aftog de 14 sygehusapoteker farmaceutiske specialiteter til et  

 samlet beløb på ca. 124 mio. kr.
Heraf udgjorde de direkte leverancer ca. 119  

 mio. kr., og grossistleverancerne ca. 5 mio. kr.
Til sammenligning kan  

 anføres, at den samlede omsætning af farmaceutiske specialiteter i 1980 var  

 1.234 mio. kr. (alle tallene er målt i apoteksindkøbspriser).
Brancheforeningerne mener, at der ved ændringen, der vil forøge  

 grossisternes specialitetsomsætning med ca. 10 procent, kan opnås  

 forenklinger og rationaliseringsfordele - blandt andet ved en mere effektiv  

 udnyttelse af grossisternes destributionsorganisation.
Dette indebærer en  

 række besparelser, der vil medføre en generel nedsættelse af prisen for  

 farmaceutiske specialiteter.
Brancheforeningerne mener endvidere, at  

 forsyningsstrukturerne retfærdiggør en prismæssig ligestilling af apotekerne  

 og søger dette dokumenteret gennem undersøgelser af leveringshyppighed og  

 indkøbsstørrelser m.v.
 Grossisterne er i dag en slags reserveleverandører, og det er typisk de  

 små ordrer eller hasteordrer, der går til grossisterne.
Grossisternes meromkostninger vil ved tilkomst af sygehusleverancerne  

 skønsmæssigt beløbe sig til 5 mio. kr. pr. år, svarende til ca. 4 procent af  

 omsætningen til sygehusapotekerne, medens fabrikanter og importører  

 skønsmæssigt straks vil spare ca. 3,6 mio. kr. pr. år, svarende til ca. 3  

 procent af den direkte omsætning med sygehusapotekerne.
Besparelserne  

 forventes at stige i tiden efter omlægningen.
De lave meromkostninger for  

 grossisterne - de nævnte 4 procent - medfører en nedgang i grossisternes  

 gennemsnitsavance fra 8,8 procent til 8,4 procent.
Besparelserne hos fabrikanterne og importørerne vil blive omsat i  

 prisnedsættelser, der fuldt ud opvejer grossisternes meromkostninger.
Dette  

 vil ske ved, at apoteksindkøbspriserne reduceres med et beløb svarende til 4  

 procent af omsætningen med sygehusapotekerne.
 Distributionsomlægningen vil også frembyde rationaliseringsmuligheder for  

 sygehusapotekerne i form af forenklet administration, varehåndtering og  

 beordring, samlet levering og fakturering samt reducerede beredskabslagre.
Den prismæssige ligestilling mellem sygehusapotekerne og de private  

 apoteker vil få til følge, at sygehusapotekernes indkøbspriser forhøjes fra  

 grossistindkøbspriser til apoteksindkøbspriser.
Endvidere afskæres  

 sygehusapotekerne fra at indgå de foran omtalte aftaler om leverancer til  

 særligt lave priser.
 Det offentlige vil således betale en del af nedsættelsen af  

 forbrugerprisen, Særrabatternes omfang er blevet drøftet med Direktoratet for  

 Statens Indkøb, som har anført, at da der var tale om indkøb i  

 størrelsesordenen 10 mio. kr. på årsbasis, kunne rabatterne højst være et par  

 mio. kr.
Sygehusapotekerne modtog ifølge en foretagen undersøgelse for juli kvartal  

 1978 i gennemsnit pr. uge 25 direkte leverancer (med spredning fra 2-47 fra i  

 alt 43 leverandører) plus 9 leverancer (med spredning fra 3-18) fra de 4  

 specialitetsgrossister, i alt gennemsnitligt 34 leverancer, medens de private  

 apoteker for tiden modtager 12 1/2 leverancer i gennemsnit pr. uge.  

 Grossisterne foretager således næsten lige så mange leverancer til  

 sygehusapotekerne som til de private apoteker (9 mod 12 1/2 pr. uge) til  

 trods for, at sygehusapotekerne får mange direkte leverancer.
Tillige  

 anføres, at antal pakninger pr. varelinie er 13,2 for sygehusapotekernes  

 vedkommende mod 6,8 for de private apotekers vedkommende.
Gennemsnitsbeløbet pr. sygehusapoteksleverance for direkte leverancer og  

 grossistleverancer i juli kvartal 1978 beløb sig til henholdsvis 5.026 kr. og  

 547 kr.
Set under eet var gennemsnitsleverancen 3.834 kr.
For de mindste  

 sygehusapoteker var beløbet dog på under 2.000 kr.
 Monopoltilsynet finder, at selve beløbsstørrelsen måske er knap så vigtig  

 - men antallet af leverancer er vigtig i vurdering af omlægningens betydning.  

 Det er ikke rimeligt, at grossisterne skal være reserveleverandører.
Monopoltilsynet har forsøgt at få de berørte parter til at påvise  

 eventuelle urimelige forhold ved nyordningen.
Monopoltilsynet ser ingen fare  

 i grossisternes monopolstatus, idet de ikke har nogen afgørelse på priserne -  

 de har en uselvstændig stilling som distributører.
Klinikpakninger er en samling normalt af 10 ensartede pakker, der sælges -  

 ofte med op til 20 procent reduktion.
Det er en rabat, der er målrettet mod  

 sygehusene, og disse rabatter vil falde bort.
 Monopoltilsynet har overvejet tvangselementet i ordningen, men ment at det  

 var nødvendigt for at undgå, at nogle, som ikke ville overholde ordningen,  

 skulle lukrere på de andre som overholdt denne.
Der er i øvrigt ikke tale om eksklusive handelsforbindelser, sådan at  

 nogen f.eks. nye leverandører udelukkes fra markedet.
Alle kan levere gennem  

 grossisterne.
Der kan også konkurreres på priser, men priserne skal blot  

 sættes generelt, og altså ikke i form af rabatter til enkelte aftagere.
Der  

 er derfor ikke tale om en eksklusiv aftale, hvis man betragter prisforholdene  

 - og selv om dette var tilfældet er eksklusivaftaler som sådan jo ikke  

 forbudt.
De skal vurderes efter monopollovens § 11 - men i det foreliggende  

 tilfælde er der efter monopoltilsynets vurdering ikke tale om urimelige  

 priser - tværtimod bliver priserne generelt nedsat.
Efter tilsynets  

 opfattelse sikres der også Amtsrådsforeningens sygehuse et rimeligt  

 prisniveau.
Monopoltilsynet er enig i, at der vil kunne forekomme konkurrence med de  

 apoteksfremstillede produkter, men tilsynet ser ikke nogen fare heri, fordi  

 konkurrencen nu skal udspilles på det generelle prismæssige niveau i stedet  

 for på særrabatter.
Monopoltilsynet betragter ikke sygehusapotekernes  

 indkøbsforhold som det sidse hjørne af den frie prisdannelse inden for  

 medicinalhandelen, men mener at rabatterne gives i en hel anden hensigt end  

 den konkrete prismæssige vurdering.
 Biintervenienterne Arbejdsudvalget for medicindistribution  har  

 til støtte for deres påstand bl.a. anført følgende:
 Arbejdsudvalget består af repræsentanter for brancheforeningerne MEDIF  

 (Medicinimportørforeningen), MEFA (Foreningen af danske Medicinfabrikker),  

 MEGROS (Foreningen af Medicingrossister) og Danmarks Apotekerforening.
 Der er tale om organisationer, som på mange områder har modstridende  

 interesser, men her er man blevet enige om en fællesordning for distribution  

 af medicinalvarer, som er forhandlet med monopoltilsynet og som også er  

 undergivet tilsynets kontrol ligesom Sundhedsstyrelsen også har været inde i  

 billedet.
Leverandørerne ønsker ikke at sælge med rabatter, og A.L.-Pharma har  

 tiltrådt ordningen.
Området er i vidt omfang undergivet konkurrence, men nu  

 skal det ikke ske ved usaglige rabatter men ved generelle konkurrencedygtige  

 priser.
I advokat Søbys henvendelse af 13. december 1982 til monopol-ankenævnet på  

 vegne A.L.-Pharma erkendes det, at rabatterne har et særligt formål, idet det  

 i skrivelsen siges: A.L.-Pharma A/S har som forholdsvis lille selskab på  

 markedet ikke tilsvarende muligheder for massive reklamefremstød over for  

 lægerne, som de store virksomheder har.
A.L.-Pharma A/S har som promotion af  

 selskabets produkter valgt at sælge disse særligt billigt til sygehusene,  

 idet anvendelse af A.L.-Phama produkter i sygehusene har en vis afsmittende  

 effekt på anvendelsen andetsteds.
Det kan undre at se Amtsrådsforeningen som klager, idet denne forening jo  

 omfatter alle amtskommuner og ikke kun de, der har et sygehusapotek.
De andre  

 kommuner, der ikke har et sygehusapotek, skal efter den nugældende ordning  

 betale for, at de kommuner, der har et sygehusapotek, kan få billigere  

 præparater.
Sygehusapotekerne har ikke en egentlig distribution, og der  

 stilles ikke til disse krav om, at de til enhver tid skal kunne levere enhver  

 medicin.
Opgaverne er af langt mindre omfattende karakter end for de private  

 apoteker.
Sygehusapotekerne udøver ingen grossistfunktion.
 Det forekommer ikke rimeligt, at der skal være prisforskel på medicinen,  

 når den købes til hjemmeforbrug frem for til hospitalsbrug, og eller hvis  

 medicinen købes til et sygehus, der har et eget apotek frem for et der ikke  

 har det.
Sygehusapotekerne køber til GI-priser og får foruden rabatter en lang  

 kredit - hvilket der ikke er nogen saglig begrundelse for.
Selv efter  

 omlægningen er det dog således, at sygehusapotekerne får billigere adgang til  

 de fabriksfremstillede præparater end den almindelige forbruger.  

 Præstationsrabatsystemet er alle tilfreds med, også A.L.-Pharma.
At der skal  

 en vis tvang til at få et system til at fungere er retfærdiggjort ved  

 præstationsrabatsystemets funktion, hvor monopoltilsynet også har accepteret,  

 at en vis tvang var nødvendig.
Den grundlæggende tanke er, at man ikke vil berøre lægernes frie  

 ordinationsret af medicin.
Systemet i lægemiddelovens § 22 bygger på, at der  

 skal være ensartede priser i hele landet, hvilket også fremgår af § 30 i  

 apotekerloven.
Sygehusapotekerne - der er nævnt i en række paragraffer i  

 apotekerloven - er ikke undtaget fra dette system, og derfor er den  

 uensartede pris for medicinalvarer en krænkelse af det bestående lovsystem.
 Til det således foreliggende skal nævnet udtale:
Den af Arbejdsudvalget forhandlede og af de 4 organisationer vedtagne  

 distributionsordning indebærer, at fabrikanter og importører af  

 fabriksfremstillede farmaceutiske specialiteter, der ønsker at benytte sig af  

 medicinalgrossisternes medvirken til distribution af deres produkter, er  

 afskåret fra at foretage direkte salg til sygehusapotekerne.
Handelen med  

 sygehusapotekerne findes efter det i sagen oplyste ikke med størrelsen af de  

 enkelte ordrer, det samlede kvantum eller andre omstændigheder at adskille  

 sig sådan fra salg til de øvrige aftagere - de almindelige apoteker - at  

 ordningen kan siges at indebære en urimelig indskrænkning i den frie  

 erhvervsudøvelse eller en urimelig ulighed i vilkårene for erhvervsudøvelsen.  

 Der er i hvert fald i øjeblikket ej heller grundlag for at antage, at  

 omlægningen vil medføre urimelige priser eller forretningsbetingelser.  

 Ankenævnet er derfor enig med monopoltilsynet i, at dette ikke i  

 monopollovens § 12 jfr. § 11 har haft hjemmel til at pålægge organisationerne  

 at ophæve eller ændre den trufne ordning.
Nævnet har herved også lagt vægt  

 på, at prisfastsættelsen i lægemiddelbranchen er underkastet en indgående  

 offentlig regulering.
 Herefter bestemmes:
 Monopoltilsynets afgørelse af 5. juli 1982 stadfæstes.
