Vejledning om anvendelse af interne modeller  

 for realkreditinstitutioner § 53, stk. 1, 3. pkt., i realkreditloven giver mulighed for, at  

 realkreditinstitutter kan anvende interne modeller til beregning af  

 positionsrisiko for aktier, gældsinstrumenter og valutaer.
Et instituts interne modeller skal anerkendes af Finanstilsynet,  

 før opgørelse af positionsrisici kan baseres på interne  

 beregninger.
Før anerkendelsen kan gives, skal modellerne opfylde en  

 række kvantitative og kvalitative krav i henhold til bilag 5 til  

 bekendtgørelse om kapitaldækning for realkreditinstitutter.
 Baggrunden for, at realkreditinstitutter får mulighed for at anvende  

 interne modeller til beregning af positionsrisici, er, at instituttet ved  

 brug af interne modeller får mulighed for at beregne risikoen mere  

 nøjagtigt, end det er muligt ved standardmetoden.
 Anerkendelse af interne modeller stiller derfor krav til, at modellerne er  

 afpasset til instituttets positioner og handelsaktiviteter på  

 markedsrisikoområdet, således at modellerne giver et mere  

 nøjagtigt billede af instituttets markedsrisici end  

 standardmetoden.
 Finanstilsynet forventer endvidere, at muligheden for anvendelse af  

 interne modeller vil give instituttet incitament til at forbedre sine interne  

 modeller løbende.
 Ved anvendelse af interne modeller til beregning af positionsrisici er det  

 imidlertid vigtigt, at ledelsen i instituttet forstår fordele og  

 ulemper ved anvendelsen af modellerne.
 Baggrunden for dette er, at det til enhver tid er instituttets bestyrelse  

 og direktions ansvar, at modellerne giver et korrekt billede af instituttets  

 markedsrisici, dvs. at der er en passende sammenhæng mellem  

 instituttets kapitalforhold og dets risici.
 Endvidere er det instituttets bestyrelse og direktion, der har ansvaret  

 for, at modellerne lever op til kravene i kapitaldækningsreglerne for  

 anvendelse af interne modeller og de eventuelle supplerende krav stillet af  

 Finanstilsynet.
 Denne vejledning beskriver hovedprincipperne for Finanstilsynets  

 procedurer for anerkendelse af interne modeller i henhold til § 53, stk. 5,  

 2. pkt., i realkreditloven og bilag 5 til bekendtgørelse om  

 kapitaldækning for realkreditinstitutter.
Anvendelse Instituttet, som ønsker at anvende interne modeller til beregning  

 af positionsrisici, skal til enhver tid overholde minimumskravene i henhold  

 til bilag 5 til bekendtgørelse om kapitaldækning for  

 realkreditinstitutter.
 Instituttet har mulighed for at beregne positionsrisici ved  

 standardmetoden eller ved interne modeller eller en kombination af  

 standardmetoden og interne modeller.
 Finanstilsynet forventer, at institutter, som ønsker at anvende  

 interne modeller, løbende videreudvikler deres modeller, således  

 at modellerne med tiden omfatter alle produkter, hvor størrelsen af  

 positioner og handelsaktiviteter er væsentlige.
 I visse tilfælde må det forventes, at Finanstilsynet  

 vælger ikke at anerkende et instituts interne modeller, såfremt  

 instituttet vælger at beregne positionsrisici ved en kombination af  

 standardmetoden og interne modeller.
 Dette vil omfatte tilfælde, hvor instituttet vælger at anvende  

 interne modeller til at beregne positionsrisici på produkter, der  

 medfører et lavere kapitalkrav til poster med markedsrisiko i forhold  

 til anvendelsen af standardmetoden, og instituttet omvendt vælger at  

 anvende standardmetoden til at beregne positionsrisici på produkter,  

 der medfører et lavere kapitalkrav til poster med markedsrisiko i  

 forhold til anvendelsen af interne modeller.
 Anvendelsen af interne modeller i kombination med standardmetoden skal  

 sikre, at instituttet har tilstrækkelig kapital til at dække  

 samtlige positionsrisici, og anvendelsen skal ligeledes give instituttet et  

 godt overblik over dets samlede positionsrisici.
 Tilladelse til anvendelse af en kombination af standardmetoden og interne  

 modeller til at beregne positionsrisici vil endvidere afhænge af  

 instituttets forretningsomfang i produkter, hvor positionsrisici skal  

 beregnes ved standardmetoden.
 Giver Finanstilsynet instituttet tilladelse til at anvende en kombination  

 af standardmetoden og interne modeller, vil det kunne medføre, at  

 instituttet ved beregning af positionsrisiko skal anvende en højere  

 multiplikationsfaktor end 3.
 Har Finanstilsynet givet instituttet tilladelse til at anvende interne  

 modeller for en række produkter, kan instituttet ikke uden  

 Finanstilsynets tilladelse senere vælge at vende tilbage til anvendelse  

 af standardmetoden for disse produkter.
Modelvalg Begrebet interne modeller dækker over en række forskellige  

 typer af modeller, herunder historisk simulation, Monte Carlo simulation og  

 varians-kovarians modeller.
 Finanstilsynet stiller ikke krav til, hvilken af ovennævnte  

 modeltyper instituttet skal anvende for at få anerkendt disse.  

 Instituttets valg af interne modeller skal baseres på, hvilke  

 modeltyper der bedst afspejler risiciene i instituttets  

 portefølje.
Instituttet kan vælge at bruge forskellige interne modeller på  

 forskellige produkter.
Instituttets samlede positionsrisiko skal som  

 hovedregel beregnes som den numeriske sum af de risici, der er beregnet af de  

 enkelte interne modeller.
Minimumskrav Før instituttet kan anvende interne modeller til beregning af  

 positionsrisici, skal Finanstilsynet anerkende modellerne.
Instituttet skal i  

 denne forbindelse kunne påvise overfor Finanstilsynet, at  

 minimumskravene i  bilag 5 til bekendtgørelse om kapitaldækning  

 for realkreditinstitutter er opfyldt.
Et af minimumskravene er, at modellerne skal anvendes i den daglige  

 risikostyring.
Finanstilsynet vil således ikke anerkende modeller, som  

 alene er blevet udviklet til at beregne positionsrisici til  

 kapitaldækningsformål.
Et andet af minimumskravene er, at instituttet skal have en  

 uafhængig risikokontrolfunktion, som har ansvaret for beregning af  

 risici med interne modeller, herunder løbende vedligeholdelse af  

 modellerne samt opdatering af input.
Såfremt risikokontrolfunktionen  

 får leveret input fra Front-office eller Middle-office eller lignende  

 funktioner, skal risikokontrolfunktionen udføre en uafhængig  

 kontrol af disse input.
 Beregning af positionsrisici skal baseres på en effektiv  

 observationsperiode på mindst 1 år dog bortset fra  

 tilfælde, hvor en kortere observationsperiode er berettiget som  

 følge af en betydelig forøgelse af kursvolatiliteten.
 I henhold til punkt 6 i bilag 5 kan Finanstilsynet undlade at stille krav  

 til beregning af specifik risiko, hvis instituttet godtgør, at dets  

 interne model/modeller til opgørelse af generel risiko i tråd  

 med de aftalte internationale normer præcist tager højde for  

 risikoen for uforudsete begivenheder og misligholdelser, når det  

 gælder dets aktier og gældsinstrumenter.
Der er pt. ikke fastsat internationale normer for opgørelse af  

 generel risiko ved interne modeller, hvor der tages højde for  

 uforudsete begivenheder og misligholdelse.
Tilsynsmyndighederne i de lande,  

 der er medlem af Basel Komitéen, har derfor ikke undladt at stille  

 krav til beregning af et tillæg for specifik risiko.
 Finanstilsynet vil ikke stille krav om, at beregnede varianser og  

 kovarianser skal opgøres som et ligevægtet glidende gennemsnit  

 af historiske varianser og kovarianser.
Finanstilsynet vil stille krav om, at instituttet skal fastsætte  

 kontrollerbare limits for risici beregnet ved interne modeller.
Imidlertid  

 vil Finanstilsynet ikke som udgangspunkt stille krav til kontrollerbare  

 limits for risici beregnet ved interne modeller på  

 enkeltdealerniveau.
 Instituttet skal ved ansøgning om anerkendelse af interne modeller  

 kunne dokumentere modellernes pålidelighed på baggrund af  

 gennemførte back-tests.
Modellerne kan som udgangspunkt først anerkendes, når  

 instituttet har gennemført back-tests for en 12 måneders  

 periode.
Finanstilsynet vil imidlertid i konkrete tilfælde kunne  

 acceptere en kortere back-test periode.
 Såfremt Finanstilsynet accepterer en kortere back-test periode, vil  

 det kunne medføre, at instituttet ved beregning af positionsrisiko  

 skal anvende en højere multiplikationsfaktor end 3, indtil back-test  

 perioden er oppe på 12 måneder.
Instituttet skal kunne gennemføre både faktiske og  

 hypotetiske back-tests.
Endvidere skal instituttet kunne gennemføre  

 back-tests på såvel portefølje- som produktniveau.
 Daglige back-tests skal som udgangspunkt baseres på positioner i  

 handelsbeholdningen, som er omfattet af instituttets interne modeller.
 Baggrunden herfor er, at back-tests baseret på positioner  

 såvel i handelsbeholdningen som uden for handelsbeholdningen vil kunne  

 resultere i færre overskridelser og dermed en lavere plusfaktor end  

 back-tests baseret på positioner i handelsbeholdningen alene.
 Et institut, som ønsker tilladelse at gennemføre daglige  

 back-tests på positioner såvel i handelsbeholdningen som uden for  

 handelsbeholdningen, skal i forbindelse med ansøgning om anerkendelse  

 af sin model/modeller påvise, at afvigelsen ikke giver instituttet et  

 lavere kapitalkrav ved en lavere plusfaktor.
Back-tests skal som nævnt ovenfor gennemføres på  

 såvel portefølje- som produktniveau.
Positioner i og uden for  

 handelsbeholdningen vil i den forbindelse kunne defineres som to  

 underporteføljer, hvorpå instituttet skal gennemføre  

 back-tests.
Instituttet skal have kapacitet til at udarbejde stress-tests dagligt.  

 Endvidere skal instituttet på ad hoc basis udføre mere  

 omfattende stress-tests.
De valgte scenarier for stress-tests skal tilpasses  

 instituttets forretningsområde og historiske markedsbegivenheder.
 Finanstilsynet vil ikke fastsætte konkrete scenarier for  

 stress-tests, men vil forbeholde sig muligheden i forbindelse med  

 væsentlige markedsbegivenheder.
 Såfremt instituttets modeller efter Finanstilsynets opfattelse ikke  

 lever op til minimumskravene eller ikke beregner risiciene på  

 instituttets portefølje tilstrækkelig korrekt, kan  

 Finanstilsynet enten vælge at afvise modellen eller at give instituttet  

 tidsfrister for, hvornår mangler ved modellerne skal være  

 udbedret.
 Vælger tilsynet at give instituttet en frist til at ændre  

 modellerne, kan tilsynet vælge enten at pålægge instituttet  

 at beregne positionsrisiko ved standardmetoden eller vælge, at  

 instituttet ved beregning af positionsrisiko ved interne modeller skal  

 anvende en højere multiplikationsfaktor end 3.
 Efterlever instituttet ikke de fastsatte frister, eller opfylder  

 instituttets gennemførte ændringer ikke tilsynets krav, vil  

 instituttets modeller ikke blive anerkendt til brug for beregning af  

 positionsrisici i henhold til bilag 5 til bekendtgørelse om  

 kapitaldækning for realkreditinstitutter.
Anerkendelsesproceduren Ved ansøgning om anerkendelse af interne modeller skal instituttet  

 indsende materiale, som giver Finanstilsynet tilstrækkeligt indblik i  

 modellernes opbygning.
 I bilag 1 er vedlagt en oversigt over materiale, som skal indsendes til  

 Finanstilsynet i forbindelse med ansøgning om modelanerkendelse.
Finanstilsynet vil efter modtagelse af ansøgning og materiale rette  

 henvendelse til instituttet med henblik på gennemførelse af en  

 funktionsundersøgelse i instituttet.
Undersøgelsen vil tage  

 udgangspunkt i det indsendte materiale, og Finanstilsynet forventer som ved  

 en sædvanlig markedsrisikoundersøgelse at skulle afholde  

 møder med instituttets direktion, ledere og medarbejdere i front-,  

 middle- og back-officefunktioner samt edb-funktioner, intern og ekstern  

 revision.
 Undersøgelsen skal give Finanstilsynet mulighed for at få  

 bekræftet, at instituttets interne modeller opfylder minimumskravene i  

 bilag 5 til bekendtgørelse om kapitaldækning for  

 realkreditinstitutter.
 Når undersøgelsen er tilendebragt, vil Finanstilsynets  

 afgørelse blive drøftet med instituttet, hvorefter instituttets  

 bestyrelse og direktion vil modtage en skrivelse fra Finanstilsynet, hvoraf  

 det vil fremgå, om instituttets interne modeller er blevet anerkendt  

 til brug for beregning af positionsrisici.
 Såfremt modellerne er blevet anerkendt, vil skrivelsen endvidere  

 beskrive, i hvilket omfang instituttet skal rapportere til tilsynet, herunder  

 i hvilket omfang modelændringer, såsom nye produkter og nye  

 lokaliteter, skal anerkendes af Finanstilsynet, inden de kan implementeres.  

 Den nærmere afgrænsning af modelændringer, som skal  

 anerkendes af Finanstilsynet, vil blive fastlagt individuelt, da  

 afgrænsningen i høj grad vil afhænge af instituttets  

 modelvalg og organisation.
Efter anerkendelse af interne modeller vil Finanstilsynet skulle  

 informeres af instituttet om modellernes opfyldelse af minimumskravene,  

 herunder opfyldelse af kravene ved ændringer i modellerne.
Ved  

 væsentlige ændringer af modellerne skal Finanstilsynet anerkende  

 modellerne på ny.
Fastsættelse af multiplikationsfaktor Ved beregning af kapitalkrav for positionsrisici skal instituttet  

 multiplicere gennemsnittet af de daglige beregninger af positionsrisici for  

 hver af de foregående 60 arbejdsdage med en faktor på mindst 3 i  

 henhold til bilag 5 til bekendtgørelse om kapitaldækning for  

 realkreditinstitutter.
 Finanstilsynet kan i forbindelse med anerkendelsesproceduren vælge  

 at fastsætte en højere multiplikationsfaktor.
 Eksempler på dette kunne være, at instituttet:
i  

 	beregner positionsrisici ved en kombination af standardmetoden og interne  

 modeller, i  

 	baserer sine beregninger på data fra eksterne kilder, f.eks.
J.
P.  

 Morgans data, og således ikke altid kan være sikker på, at  

 disse data er helt opdaterede og korrekt beregnet, i  

 	ikke anvender integrerede edb-systemer og har problemer med datafeeds til  

 systemerne, i  

 	ikke på anerkendelsestidspunktet har gennemført back-tests  

 på interne modeller for en 12 måneders periode, i  

 	får en frist til at ændre modellerne på  

 anerkendelsestidspunktet, således at modellerne inden for en fastlagt  

 periode lever op til minimumskravene, jf. bilag 5 til bekendtgørelse  

 om kapitaldækning for realkreditinstitutter.
Ovennævnte eksempler er vejledende, og der kan derfor ikke  

 konkluderes, at tilsynet i alle tilfælde vil pålægge  

 instituttet en højere multiplikationsfaktor.
Eksempelvis kan  

 nævnes, at fastsættelse af en højere multiplikationsfaktor  

 for anvendelse af eksterne data i høj grad vil afhænge af  

 tilsynets vurdering af instituttets iværksatte interne kontroller af  

 eksterne data.
 Ved ændringer af modellerne vil multiplikationsfaktoren ligeledes  

 kunne blive forhøjet i en kortere periode.
