Vejledning 90/91 I det følgende kan du læse, hvilke betingelser du og din studiegæld skal  

 opfylde, og hvordan tilskuddet beregnes.
Der ydes kun tilskud for 1 år ad gangen.
Tilskudsåret går fra den 1. april  

 1990 til den 31. marts 1991. Der ydes kun tilskud til statsgaranterede  

 studielån, der den 31. december 1989 står i et pengeinstitut eller senest den  

 31. december 1989 er indfriet af SUstyrelsen og overført til Hypotekbanken.  

 Du kan således ikke få tilskud til afviklingen af statslån det er lån direkte  

 fra SUstyrelsen.
Det samme gælder andre lån eller krav på tilbagebetaling af  

 for meget udbetalt uddannelsesstøtte.
Denne gæld er ikke  

 tilskudsberettigende, og regnes ikke med i opgørelsen af den studiegæld, der  

 kan gives tilskud til.
Du kan selv regne det ud På midtersiderne (* 1) er et skema, der viser hvordan tilskuddet beregnes.  

 Ved hjælp skemaet kan du selv regne dit tilskud ud.
Du kan dog ikke bruge  

 skemaet, hvis du i 1988 havde indtægter fra og/eller formue i Grønland, på  

 Færøerne eller i udlandet, som ikke er beskattet i Danmark.
Betingelser for at få tilskud Ansøgning og ansøgningsfristen Allerbagest i denne brochure finder du selve ansøgningsskemaet.
Riv  

 skemaet ud og udfyld felterne et efter et.
Også selv og du har tidligere  

 statsgaranterende studielån i Hypotekbanken eller hos Hypotekbankens advokat  

 (inkassator).
Du skal sende det udfyldte skema til SUstyrelsen, Danasvej 30, 1910  

 Frederiksberg C.
Ansøgningsfristen er fredag den 5. januar 1990.
For at din ansøgning vil blive behandlet, skal SUstyrelsen have den i  

 hænde senest den 5. januar 1990. Da det er en fredag, anser vi ansøgninger,  

 der er modtages med morgenposten mandag den 8. januar, for rettidige.  

 Ansøgninger, der modtager senere, vil blive afvist.
Dog anses ansøgninger,  

 der er poststemplet fredag den 5. januar, lørdag den 6. januar 1990, eller  

 søndag den 7. januar 1990, også for rettidige og vil blive behandlet.
Der kan  

 desuden ses bort fra fristen i helt ekstraordinære situationer, som ansøger  

 ikke selv er skyld i, som f.eks. akut hospitalsindlæggelse umiddelbart før  

 ansøgningsfristens udløb.
Du får svar i april 1990 Har du udfyldt ansøgningen korrekt, kan du forvente at få besked fra  

 SUstyrelsen i begyndelsen af april 1990. Er din ansøgning mangelfuld, tager  

 det længere tid, inden får du svar, og tilskuddet vil blive forsinket.
Du har studielån i bank eller sparekasse Hvis din senest påbegyndt uddannelse er afsluttet eller afbrudt i 1988  

 eller tidligere, skal du den 31. december 1989 opfylde den ene af disse to  

 betingelser:
 Enten skal du have indgået en aftale med din bank eller sparekasse om at  

 begynde at betale dit studielån tilbage senest den 1. april 1990. Er du  

 allerede i gang med at betale tilbage efter en aftale, er betingelsen  

 opfyldt.
 Eller du skal have fået en skriftlig tilladelse fra SUstyrelsen til at  

 vente med at indgå en aftale om tilbagebetalingen af studielån til efter den  

 31. december 1989 på grund af arbejdsløshed, sygdom eller andre særlige  

 årsager.
Du er i det afviklingsfrie år Har du afsluttet eller afbrudt din senest påbegyndte uddannelse i 1989  

 eller senest den 5. januar 1990, er du i det såkaldte afviklingsfrie år.
Det  

 vil sige, at du har ret til at vente med at begynde at betale dit studielån  

 tilbage til et år efter uddannelsens afslutning eller afbrydelse.
 I det tilfælde skal du senest den 31. december 1989 have indgået en aftale  

 med din bank eller sparekasse om at begynde at betale tilbage senest den 1.  

 april 1990, selv om du ikke er forpligtet til det.
Du har afsluttet din uddannelse Uddannelsen betragtes som afsluttet, hvis du senest den 5. januar 1990 har  

 fået den sidste karakter i den afsluttende eksamen, og eksamen dermed er  

 bestået.
Hvis du kan den 5. januar 1990 kun mangler den endelige bedømmelse  

 af et afsluttende speciale eller lignende, kan uddannelsen også betragtes som  

 afsluttet, hvis du sammen med ansøgningen sender en forhåndsgodkendelse af  

 specialet fra din vejleder (eksaminator) og censor.
I det tilfælde skal du i  

 rubrikken på ansøgningsskemaet for dato for uddannelsens afslutning (rubrik  

 9) skrive datoen for, hvornår den endelige bedømmelse (karakter) af specialet  

 forventes.
Du har afbrudt din uddannelse Uddannelsen er afbrudt, når du senest den 5. januar 1990 har frameldt dig  

 uddannelsesinstitutionen.
 Skriv datoen, for hvornår du frameldte dig uddannelsen, i skemaets rubrik  

 9.
Du har orlov Har din uddannelsesinstitution bevillinget dig orlov, orlovsperioden  

 omfattes den 5. januar 1990, betragtes din uddannelse også som afbrudt.
Du  

 skal skrive, hvornår din orlov begyndte, i skemaets rubrik 9.
Du er under uddannelse den 5. januar 1990 Hvis den uddannelse, du er i gang med den 5. januar 1990: 1) ikke er  

 offentligt anerkendt, 2) eller ikke er tilrettelagt på heltidsbasis, 3) eller  

 ikke er af mindst 3 måneders sammenhængende varighed, betrages du ikke i  

 denne sammenhæng som værende under uddannelse.
 Er du i øvrigt under uddannelse den 5. januar 1990, skal du opfylde disse  

 to betingelser for at få tilskud:
 1. Din tilbagebetalingspligt skal være indtrådt den 5.  

 januar 1990.
 2. Du skal senest den 31. december 1989 have indgået  

 aftale med din bank eller sparekasse om at begynde tilbagebetalingen senest  

 den 1. april 1990.
Har du fået brev fra SUstyrelsen om, at du skal begynde at betale dit  

 statsgaranterede studielån tilbage inden den 5. januar 1990, er din  

 tilbagebetalingspligt indtrådt.
Selv om du stadig er under uddannelse.
Har du  

 senere fået udsættelse med betalingen på grund af arbejdsløshed, sygdom eller  

 af andre særlige årsager, er betingelsen stadig opfyldt.
Din tilbagebetalingspligt betragtes også som indtrådt, hvis der den 5.  

 januar 1990 er gået mindst et år fra det tidspunkt, hvor din senest  

 påbegyndte uddannelse forventedes afsluttet.
Datoen for uddannelsens  

 afslutning står normalt i enten den seneste garantierklæring, du har fået fra  

 Sustyrelsen eller i et brev, som SUstyrelsen har skrevet til dig med  

 udsættelse på grund af fortsat uddannelse.
 Er du tvivl om tidspunktet, så spørg i din bank eller sparekasse.
Du har gæld i Hypotekbanken Står din studiegæld i Hypotekbanken, er din tilbagebetalingspligt  

 indtrådt, selvom du er uddannelse den 5. januar 1990.
Har du allerede en aftale om, hvordan du skal betale den tilbage, skal du  

 overholde denne aftale.
Hvis ikke, får du ikke tilskud.
Eller også skal du  

 have fået bevilget udsættelse med tilbagebetalingen af Hypotekbanken eller af  

 dennes advokat (inkassator).
Har du ikke en tilbagebetalingsaftale, skal du senest den 31. december  

 1989 indgå en aftale med Hypotekbanken eller dennes advokat.
Atalen skal gå  

 ud på, at du senest den 1. april 1990 begynder at betale tilbage.
Hvis ikke,  

 skal du have Hypotekbankens eller advokatens tilladelse til at vente.
Din studiegælds størrelse Din samlede studiegæld i form af statsgaranterede studielån i bank eller  

 sparekasse og/eller tidligere statsgaranterede studielån i Hypotekbanken skal  

 være mindst 46.332 kr. den 31. december 1989 og større end halvdelen af din  

 særligt beregnede årsindkomst for 1988.
Dit tilskud beregnes således Tilskuddet for 1990/91 beregnes i slutningen af marts 1990 med en  

 tilskudsprocent af den del af din tilskudsberettigende studiegæld den 31.  

 december 1989, som overstiger halvdelen af din beregnede årsindkomst for  

 1988.
Din tilskudsprocent Tilskudsprocenten er Nationalbankens officielle diskonto pr. den 1. januar  

 1990 med tillæg af procentpoints fra 0 til 7, afhængig af din beregnede  

 årsindkomsts størrelse.
På midtersiderne kan du se, efter hvilken skala  

 tilskudsprocenten fastsættes, når den beregnede årsindkomst og diskontoen den  

 1. januar 1990 kendes.
Din tilskudsberettigende studiegæld SUstyrelsen får oplysninger om størrelsen af din studiegæld pr. den 31.  

 december 1989 direkte fra bankerne, sparekasserne og Hypotekbanken.
 Hvis du har afsluttet din senest påbegyndte uddannelse i 1988 eller  

 tidligere, indgår kun de lån, hvor du senest den 31. december 1989 har  

 indgået tilbagebetalingsaftale eller har fået SUstyrelsens tilladelse til at  

 vente med at indgå aftale, i opgørelsen af din tilskudsberettigende  

 studiegæld.
 Hvis du den 5. januar 1990 er i det afviklingsfrie år eller er under  

 uddannelse, indgår alene de lån, hvor du senest den 31. december 1989 har  

 indgået tilbagebetalingsaftale.
 Det er ved opgørelsen af din samlede tilskudsberettigende studiegæld uden  

 betydning, om du efter indgåelse af tilbagebetalingsaftale har aftalt  

 midlertidig udsættelse med betaling af ydelser eller lempelse i ydelsen med  

 din bank/sparekasse.
 Tidligere statsgaranterede studielån i Hypotekbanken indgår i opgørelsen,  

 hvis en af tidligere nævnte betingelser er opfyldt.
Studielån i banker og sparekasser, der indfries af SUstyrelsen i perioden  

 1. januar 1990 til beregningen foretages i slutningen af marts 1990, er ikke  

 tilskudsberettigende og indgår derfor ikke i opgørelsen af den samlede  

 studiegæld.
Tilsvarende gælder normalt også, hvis du i samme periode  

 misligholder en aftale om tilbagebetaling af lån i Hypotekbanken.
Din beregnede årsindkomst SUstyrelsen får oplysninger om dit indkomstgrundlag 1990 og din  

 skattepligtige formue pr. den 31. december 1988 direkte fra  

 Statsskattedirektoratet i februar 1990. Grundlaget er dine indkomst- og  

 formueforhold i 1988. Disse oplysninger ligger til grund for den beregnede  

 årsindkomst.
 Indkomstgrundlaget for 1990 er summen af:
De to første beløb står på bagsiden af din årsopgørelse fra skattevæsenet  

 for 1988. Formueafkastet er derimod endnu ikke beregnet.
Der vil kunne blive  

 tale om et beregnet formueafkast.
Hvis der er opgjort en formueskattepligtig  

 værdi pr. den 31. december 1988 af danske aktier m.v. (anparter,  

 andelsbeviser, investeringsbeviser og indestående i kontoførende  

 investeringsforeninger) og af udenlandsk formue.
Formueafkastet vil så i fald  

 blive beregnet som 11% af summen af disse formuebeløb, minus de faktiske  

 afkast i 1988 af de samme formuegoder og minus eventuel negativ  

 kapitalindkomst i 1988. Der vil efter særlige regler ske modregning i en  

 eventuel ægtefælles tilsvarende formuebeløb og faktiske afkast i 1988. Bliver  

 det beregnede formueafkast negativt, sættes det til nul.
 Hvis du mener, at din personlige indkomst, din kapitalindkomst eller din  

 formue er opgjort forkert, skal du henvende dig til din lokale  

 skatteforvaltning, så eventuelle ændringer kan foretages inden februar 1990.
 Indkomstgrundlaget korrigeres af SUstyrelsen for at nå frem til din  

 beregnede årsindkomst.
 På midtersiderne kan du se, hvordan det sker, og hvordan din  

 skattepligtige formue indgår i beregningen med et særligt formuetillæg.
Hvis din årsindkomst før det særlige formuetillæg er mindre end 92.664  

 kr., udgør de 92.664 kr. + det særlige formuetillæg din beregnede  

 årsindkomst.
Beløbet bruges ved beregningen, selvom din faktiske indkomst i  

 1988 var lavere.
 Der tages ikke hensyn til ændringer i dine økonomiske forhold efter 1988.
Hvis du i 1988 havde indtægter fra og/eller formue i Grønland, på Færøerne  

 eller i udlandet, som ikke er beskattet i Danmark, vil årsindkomsten blandt  

 andet blive beregnet med udgangspunkt i dine egne dokumenterede oplysninger  

 herom.
Du kan i så fald ikke bruge skemaet på midtersiderne.
Sådan udbetales tilskuddet Tilskuddet til studielån overføres direkte til din bank eller sparekasse i  

 fire lige store rater i begyndelsen af hvert kvartal, og indsættes på din(e)  

 studielånskonto(i). Første gang i begyndelsen af april 1990.
 Tilskud til studiegæld i Hypotekbanken anvises hver måned med 1/12 af  

 tilskuddet.
 Når du får tilskud til statsgaranteret studiegæld i bank/sparekasse  

 og/eller i Hypotekbanken, har du ret til at få nedsat din månedlige ydelse,  

 som du har aftalt med banken/sparekassen eller Hypotekbanken, forholdsmæssigt  

 med det beløb, som du får i tilskud.
 Har du fået udsættelse med betalingen, bruges tilskuddet til en  

 ekstraordinær nedskrivning af lånet.
Hvis du skifter pengeinstitut, skal du bede dit nye pengeinstitut om at  

 give SUstyrelsen besked om lånets nye kontonummer.
Ellers bliver tilskuddet  

 forsinket.
Skat Tilskuddet er skattepligtig personlig indkomst (B-indkomst). Raterne for  

 april, juli og oktober kvartaler beskattes i 1990, raten for januar kvartal i  

 1991. Du vil i januar 1991 få en opgørelse til selvangivelsen.
 Hvis du har spørgsmål om skat i forbindelse med tilskuddet, skal du  

 henvende dig til skatteforvaltningen i din kommune.
Loven Reglerne om tilskud findes i lov nr. 371 af 10. juni 1987 om tilskud til  

 afvikling af studiegæld og om eftergivelse af studiegæld med senere  

 ændringer, se lovbekendtgørelse nr. 542 af 13. september 1988, og i  

 bekendtgørelse nr. 676 af 4. november 1988 om tilskud til afvikling af  

 statsgaranterede studielån.
 Du kan finde loven og bekendtgørelsen på biblioteket, eller du kan købe  

 dem i boghandelen og hos Statens Informationstjeneste, Bredgade 20, København  

 K.
Andre hjælpemuligheder Efergivelse af studiegæld Hvis du på grund af økonomiske, erhvervsmæssige eller sociale forhold er  

 ude af stand til at betale din studiegæld tilbage, kan du søge Hypotekbanken  

 om at få gælden helt eller delvis eftergivet.
Det gælder, uanset om gælden er  

 til et pengeinstitut, SUstyrelsen eller Hypotekbanken.
Du kan søge om at få  

 studiegælden eftergivet 12 år efter, at du har afsluttet eller afbrudt din  

 uddannelse eller din tilbagebetalingspligt er indtrådt.
Hvis du får  

 førtidspension eller invaliditetsydelse, kan du søge straks.
Ansøgningsskema  

 om eftergivelse og en pjece, hvori du kan læse mere om mulighederne for  

 eftergivelse, kan du få i de fleste pengeinstitutter og hos Hypotekbanken,  

 Landgreven 4, 1301 København K, tlf. 33 92 80 00.
Gældssanering ved skifteretten Efter reglerne i konkursloven er der mulighed for at du kan få saneret din  

 gæld ved skifteretten.
 Du kan rette henvendelse til skifteretten i den retskreds, hvor du har  

 bopæl, i København til Sø- og Handelsretten, hvis du vil vide mere.
