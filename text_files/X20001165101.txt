Medlemmet overdrog ikke sit landbrug, men henviste til at han havde  

 indgået aftale med amtet om jorbrugsvenlige foranstaltninger.
Aftalen  

 indebar at medlemmet mod tilskud forpligtede sig til i 20 år at lade  

 markerne omdanne til naturområder m.v.
Markerne måtte derfor ikke  

 afgræses, vandes, tilføres gødning, sprøjtes.  

 Markerne kan plejes ved afslåning af plantedække og ved  

 rydning.
Medlemmets advokat henviste bl.a. til, at aftalen ikke pålagde  

 medlemmet nogen arbejdsforpligtigelse udover at være behjælpelig  

 ved kontrolbesøg, og måtte i øvrigt sidestilles med  

 bortforpagtning, da ejeren ikke erhvervsmæssigt måtte råde  

 over jorden.
Ligesom ved forpagtning eksisterer muligheden for at genoptage  

 driften, men i så tilfælde ved retsbrud som indebærer  

 erstatningsansvar.
 Direktoratet tiltrådt arbejdsløshedskassens afgørelse  

 om, at medlemmet ikke var ophørt, og lagde vægt på, at  

 medlemmet fortsat ejede jorden og ensidigt kunne genoptage driften, uanset at  

 en sådan handlemåde ville være sanktioneret, at aftalen  

 gælder 20 år og driftsmidlerne eventuelt er afhændet.  

 Direktoratet bemærkede samtidig, at reglen om bortforpagtning er en  

 undtagelse og derfor bør fortolkes indskrænkende.
 Til ankenævnet blev det den 25. maj 2000 oplyst fra amtet, at  

 aftalen omfattede dyrkbar jord.
 Ankenævnet ændrede direktoratets afgørelse, idet  

 nævnet fandt, at medlemmet måtte anses for ophørt mere end  

 midlertidigt med drift af selvstændig virksomhed den 1. oktober  

 1998.
 Ankenævnet fandt, at medlemmets aftale med Århus Amt om  

 udtagelse af jorde til miljøvenlige foranstaltninger måtte  

 sidestilles med bortforpagtningsaftale.
Der blev lagt vægt på, at medlemmets aftale var gensidig  

 uopsigelig i 20 år og at aftalen omfattede al dyrkbar jord, og at der i  

 aftalen var oplyst om størrelsen af de udtagne arealer, samt  

 tilskuddet for arealerne.
Endvidere var der lagt vægt på, at  

 aftalens overholdelse - i følge oplysninger fra Århus Amt - ikke  

 var forbundet nogen arbejdsforpligtigelser for medlemmet udover udfyldelse af  

 et planteskema én gang om året, og som var anslået til at  

 tage ca. ½ time.
Ankenævnet havde tillige lagt vægt på, at  

 Plantedirektoratet påså at aftalen blev overholdt og at en  

 eventuel overtrædelse af aftalen var sanktioneret med tilbagebetaling  

 af tilskud.
 Ophør med selvstændig  

 virksomhed.
Medlemmet har på ledighedserklæring af 29. september 1998  

 oplyst, at han drev landbrug, at hans ophør som selvstændig er endeligt, at han påbegyndte arbejdet i virksomheden den 1. august  

 1986, at hans sidste arbejdsdag var 30. september 1998, at tilmelding til arbejdsformidlingen skete 1. oktober 1998, at han i gennemsnit arbejdede 50 timer pr. uge, at han ikke er afmeldt offentlige registre, herunder  

 momsregistret, at virksomhedens lokaler ikke er afviklede, men henstår  

 ubenyttede, at der ikke har været ansat personale og at han  

 modtager en livrente.
 På arbejdsoplysning af samme dato oplyste medlemmet, at hans  

 arbejdsopgaver var markarbejde, pasning af dyr, regnskab, administration og  

 generelt alt naturligt henhørende til landbrug uden ansatte.
Medlemmet har på erklæring vedrørende virksomhedens  

 lokaler oplyst, at virksomheden har været drevet fra den private  

 bolig, at lokalerne udgør ca. 950 kvm., at lokalerne før opstart af virksomheden blev brugt til  

 landbrug, at der er tale om egentlige erhvervslokaler, og at lokalerne fremtidigt ikke vil blive erhvervsmæssigt  

 anvendt.
I brev af 29. september 1998 oplyste medlemmet, at  

 virksomhedsophøret skete i forbindelse med indgåelse af aftale  

 med amtet om tilskud til miljøvenlige jordbrugsforanstaltninger.
Dette  

 betyder ifølge det oplyste, at jorden ikke kan anvendes til landbrug  

 eller andet formål.
Af samme grund og i forbindelse dermed  

 afhændes medlemmets husdyrbestand.
Medlemmet oplyser videre, at der ikke findes varelager, og at driftsmidler  

 m.v. er af ældre dato og uden særlig værdi.
Medlemmet agter  

 derfor blot at lade disse forblive på ejendommen.
 Medlemmet oplyser også, at han ikke er afmeldt fra momsregistret, da  

 der fortsat vil komme regninger og udgiftsposter, som vedrører driften  

 af ejendommen før 1. oktober 1998. Når alle fakturaer og bilag  

 er modtaget, vil medlemmet sørge for framelding fra momsregistret.
Det fremgår af aftalen af 7. august 1998 om tilsagn om tilskud til  

 miljøvenlige jordbrugsforanstaltninger, at medlemmet fik tilsagn om tilskud for fire marker med et samlet  

 areal på 36,6 ha, at tilsagnsperioden løber i 20 år, fra 1. september  

 1998 til 31. august 2018 og at medlemmets samlede årlige tilskud vil være ca.  

 95.000 kr.
Det følger af aftalen, at markerne skal anvendes til etablering af  

 naturområder og biotoper, at markerne skal holdes dækket med vegetation, at markerne ikke må afgræsses, vandes, tilføres  

 gødning eller plantebeskyttelsesmidler, at markerne ikke må anvendes til jordbrugsproduktion, at markerne ikke må gøres til genstand for en  

 udnyttelse, der giver en indtægt og som er uforenelig med dyrkning af  

 korn, oliefrø, bælgsæd og oliehør og at markerne ikke må gøres til genstand for udnyttelse,  

 der er uforenelig med, at markerne skal holdes vegetationsdækket fra  

 senest 1 måned efter tilsagnsperiodens begyndelse.
 Det følger videre af aftalen, at der skal udarbejdes  

 sædskifte- og gødningsplaner, m.v., og at medlemmet eller en  

 stedfortræder har pligt til at ledsage kontrolpersonale og yde den  

 nødvendige bistand.
 På kopi af momsafmeldingsblanket af 14. oktober 1998 ses det, at  

 medlemmet er frameldt momsregistret den 30. september 1998.
 Det fremgår af slutseddel af 20. oktober 1998, at medlemmet har  

 indgået en kommissionsaftale om salg af diverse landbrugsmaskiner.
 Den 8. december 1998 traf arbejdsløshedskassen afgørelse om,  

 at medlemmet ikke er dagpengeberettiget, da hans virksomhed ikke endeligt er  

 lukket eller overdraget, da tilskud til miljøvenlige  

 jordbrugsforanstaltninger ikke kan sidestilles med bortforpagtning eller  

 lukning af landbrug.
Den 5. januar 1999 klagede advokaten for medlemmet over afgørelsen.  

 Advokaten anførte i klagen, at det var advokatens opfattelse, at hans  

 klient ikke havde nogen som helst arbejdsforpligtelse med aftalen om tilskud  

 til jordbrugsforanstaltninger.
Advokaten henviste til, at jorden var udtaget  

 i en 20-årig periode, og at der ikke i aftalen var indbygget nogen  

 plejeforpligtelse.
Advokaten henviste desuden til, at den kontrol, som hans  

 klient eller en stedfortræder ifølge aftalens punkt IV var  

 forpligtet til at yde bistand med, var en forpligtelse til at være  

 kontrolpersonalet behjælpelig på samme måde, som man havde  

 pligt til over for andre offentlige myndigheder at være  

 behjælpelig i forbindelse med en kontrolfunktions opfyldelse.
Advokaten  

 anførte desuden i klagen, at hans klient er ophørt i mindst  

 samme omfang, som hvis jorden havde været bortforpagtet.
 Arbejdsløshedskassen fastholdt sin afgørelse i oversendelsen  

 af sagen til direktoratet, idet arbejdsløshedskassen dog henset til,  

 at aftalen om tilskud til jordbrugsforanstaltninger var 20 årig, og  

 henset til, at overtrædelse af aftalens vilkår var forbundet med  

 sanktioner, fandt, at afgørelsen ikke forekom rimelig.  

 Arbejdsløshedskassen indstillede derfor, at direktoratet  

 imødekom klagen.
Med brev af 18. marts 1999 havde advokaten uddybet sin klage.
Advokaten  

 anførte i brevet, at når der gives tilsagn om tilskud til  

 miljøvenlige jordbrugsforanstaltninger, må ejeren ikke  

 længere på nogen måde erhvervsmæssigt råde over  

 jorden.
Den eneste forpligtelse, der påhviler ejeren er, at han skulle  

 udarbejde sædskifte- og gødningsplaner.
Ved en  

 forespørgsel i Amtet havde advokaten fået oplyst, at denne  

 forpligtelse bestod i, at man årligt skulle udfylde et skema og  

 anfører et 0.
Advokaten anførte videre, at man ikke havde ensidig ret til at  

 genoptage drift af arealerne, da en genoptagelse bevirkede betydelige  

 erstatningskrav.
Advokaten oplyste, at bortforpagteren ved forpagtning  

 også havde en mulighed for ensidigt at kunne genoptage sin drift, men  

 at det også bevirkede, at bortforpagteren ifalder erstatningsansvar.  

 Det er således advokatens opfattelse, at der, ud fra en ren  

 obligationsretlig betragtning, vil kunne ske en ensidig genoptagelse,  

 forudsat at der begås retsbrud.
Det var efter advokatens opfattelse  

 derfor ukorrekt, at man ved udtagning af agerjord havde en ensidig ret til  

 genoptagelse af normal drift.
 Direktoratet traf den 25 maj 1999 følgende afgørelse:
 "Medlemmet opfylder ikke den 1. oktober 1998 betingelserne for at kunne  

 anses for ophørt mere end midlertidigt med drift af selvstændig  

 virksomhed.
 Medlemmet har derfor ikke ret til dagpenge fra denne dato.
medlemmets ret til dagpenge er betinget af, at han kan anses for  

 ophørt mere end midlertidigt med det personlige arbejde i  

 virksomheden.
Medlemmet kan anses for ophørt mere end midlertidigt,  

 hvis han opfylder en af betingelserne i §§ 3 til 13 i direktoratets  

 bekendtgørelse nr. 294 af 19. maj 1998 om ophør med  

 udøvelse af selvstændig virksomhed som  

 hovedbeskæftigelse.
 Som hovedregel skal en virksomhed være lukket eller overdraget for  

 at et medlem i arbejdsløshedslovgivningens forstand kan anses for  

 ophørt mere end midlertidigt med det personlige arbejde i  

 virksomheden.
 I nogle tilfælde kan et medlem anses for ophørt fra et  

 tidligere tidspunkt end tidspunktet for den endelige overdragelse eller  

 lukning, hvis medlemmet dokumenterer at være afskåret fra fortsat  

 at drive virksomheden, jf. ophørsbekendtgørelsens § 3, stk.  

 2.
 Bestemmelsen forudsætter, at virksomheden overdrages eller lukkes og  

 anvendes i tilfælde, hvor det efterfølgende konstateres, at  

 medlemmet forud for datoen for overdragelsen har været mere end  

 midlertidigt ophørt med det personlige arbejde i virksomheden.
Det forhold, at medlemmet har indgået aftale med amtet om tilskud  

 til miljøvenlige jordbrugsforanstaltninger kan hverken sidestilles med  

 salg eller lukning, uanset at medlemmet ifølge aftalen ikke må  

 anvende sine jorder til indtægtsgivende virksomhed m.v.
Medlemmet har  

 stadig ejendomsretten til jorden.
En lukning af virksomheden skal være varig og anerkendelse af  

 ophøret forudsætter, at afviklingen af virksomheden er så  

 vidt fremskreden, at den resterende del af virksomheden ikke kan danne  

 grundlag for fortsat virksomhedsudøvelse, jf. vejledningen til § 3,  

 stk- 1. Da medlemmet fortsat ejer den væsentligste del af sin  

 landbrugsvirksomhed, nemlig jorden, og ensidigt kan vælge at genoptage  

 driften, opfylder han ikke denne betingelse.
Det gælder uanset, at han  

 kan sanktioneres for et brud på aftalen, at aftaler er 20-årig og  

 at han eventuelt har afhændet driftsmidlerne.
Medlemmet kan derfor ikke  

 anses for ophørt efter ophørsbekendtgørelsens § 3, stk.  

 2.
I visse tilfælde kan et medlem efter  

 ophørsbekendtgørelsens § 4 anses for ophørt ved  

 bortforpagtning af virksomheden.
Ophør ved bortforpagtning er en  

 undtagelse fra hovedreglen om, at virksomheden skal være varigt  

 overdraget, jf. vejledningen til § 4. Bestemmelsen skal derfor fortolkes  

 indskrænkende.
Medlemmet har ikke bortforpagtet sin jord, men har fået tilskud til  

 miljøvenlige jordbrugsforanstaltninger.
Da bestemmelsen i  

 ophørsbekendtgørelsens § 4 om ophør ved bortforpagtning  

 skal fortolkes indskrænkende, kan medlemmet ikke anses for  

 ophørt efter denne bestemmelse.
 Direktoratet finder ikke, at medlemmet opfylder en af de øvrige  

 ophørsbestemmelser.
Medlemmet var således ikke berettiget til dagpenge fra 1. oktober  

 1998." I brev af 16. juni 1999 klagede advokaten på vegne af medlemmet.
 I sit brev henviste advokaten til anbringender, og præciserede, at  

 fuldstændig udtagelse af jord efter EU-forordningen og bortforpagtning  

 måtte betragtes som ligeartet opgivelse af egen drift.
I begge tilfælde ville der være tale om retsbrud og ifaldelse  

 af erstatningskrav, hvis man uden for aftalt tid annullerer aftalen.
At  

 bestemmelsen vedrørende bortforpagtning var en undtagelse fra  

 undtagelsen, udelukker efter advokatens opfattelse ikke, at de to former for  

 ophør var ligeartede.
 Direktoratet fandt ikke grundlag for at ændre afgørelsen, og  

 sendte sagen til ankenævnet den 22. juni 1999.
 Ankenævnet hørte advokaten i brev af 17. april 2000, hvorvidt  

 medlemmet havde jord til rådighed udover de 36,6 hektarer der var  

 udtaget til miljøvenlige foranstaltninger.
 I brev af 24. maj 2000 sendte advokaten en kopi af svar fra amtet af 23.  

 maj 2000 vedlagt markkort over ejendommen.
 Amtet bekræftede i brevet, at aftalen med medlemmet omfattede al  

 dyrkbar jord på ejendommen.
Amtet oplyste telefonisk til ankenævnet den 15. juni 2000, at  

 eftersom medlemmet havde etableret vedvarende græsdække var der i  

 princippet intet arbejde forbundet med at opfylde aftalen, udover udfyldelse  

 af et skema en gang om året, hvilket tager ca. ½ time.
Herudover havde  

 en gårdejeren mulighed for uden tilladelse én gang om året  

 at slå græsset af hensyn til at begrænse smitte af  

 ukrudt.
Vedrørende kontrol af aftalen sker dette ved, at Plantedirektoratet  

 udtager et antal sager til fysisk kontrol.
I 1999 blev der udtaget 20 % .  

 Hvis der ved en kontrolomgang er mange overtrædelser udvides  

 stikprøvekontrollen.
 Ankenævnet fandt, at medlemmet måtte anses for at være  

 ophørt med drift af selvstændig virksomhed og ændrede  

 derfor direktoratets afgørelse.
