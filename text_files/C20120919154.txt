Orientering om ny forsøgsbekendtgørelse.
Registrering af opkvalificering ved ansættelse uden løntilskud (§ 6 i bekendtgørelsen).
Til jobcentre, a-kasser, beskæftigelsesregionerne, beskæftigelsesankenævnene, Ankestyrelsen, Beskæftigelsesrådet, Danske Regioner, Moderniseringsstyrelsen, DA, LO og KL Arbejdsmarkedsstyrelsen har udarbejdet vedlagte nye forsøgsbekendtgørelse nr. 311 af 30. marts 2012, der er trådt i kraft den 1. april 2012.
 Bekendtgørelsen erstatter bekendtgørelse nr. 186 af 29. februar 2012 og indeholder følgende ændringer:
 § 4: Forsøget Varighed af vejledning og opkvalificering forlænges som led i finanslovsaftalen til den 1. august 2013.
 § 9: Det store Tilbage til Arbejde Forsøg (TTA-forsøget) er for enkelte jobcentre forlænget frem til den 1. oktober 2012.
 § 14 og § 15: Forsøgene med mindre intensiv indsats for visse persongrupper og for sygedagpengemodtagere forlænges frem til den 1. juni 2012.
§§ 19-24 indeholder udmøntning af tilladelser i henhold til udfordringsretten.
Forsøgsperioden for disse forsøg løber fra den 1. april 2012 til og med den 31. december 2013.
  Esbjerg Kommune: Jobsamtalerne erstattes af en systematisk koordinering mellem jobcentermedarbejderen, den lediges kontaktperson i det særligt tilrettelagte projekt og deres fælles IT- system.
  Aalborg Kommune: Kommunen kan selv vurdere, om der er behov for, at samtaler, herunder som led i sygeopfølgning, sker ved personligt fremmøde eller kan ske på anden måde.
  Aalborg Kommune: Der gennemføres forsøg, hvorefter kommunen selv kan vurdere, om der er behov for opfølgning på jobsamtalen, når den ledige er i tilbud.
  Ærø Kommune: Beskæftigelsesområdet og ydelsesområdet i kommunen samles under samme ledelse og under samme politisk udvalg.
  Rudersdal Kommune: Kommunen kan udarbejde en beskæftigelsesplan, der fokuserer på nogle af de udmeldte beskæftigelsespolitiske mål, samt opstille relative mål, der kan sammenlignes med andre kommuner i klyngen.
  Københavns Kommune: Socialforvaltningen alene står for kontakten med den fælles gruppe af kontanthjælpsmodtagere, som er matchet 3. Forsøget indebærer, at det bliver socialforvaltningen, der skal varetage det lovpligtige kontaktforløb, og at samtaler med kontanthjælpsmodtageren vil kunne holdes f.eks. i herberg eller værested af en person, som i forvejen kender den enkeltes sociale problemstillinger og ydelser.
 Eventuelle spørgsmål vedrørende bekendtgørelsen kan rettes til fuldmægtig Mette Garvold på 35 28 81 56.
Opkvalificering ved ansættelse uden løntilskud - opkvalificeringsjob (bekendtgørelsens § 6) I forsøgsbekendtgørelsens § 6 gives der mulighed for at give tilskud til opkvalificering i op til 6 uger ved ordinær ansættelse af ledige uden uddannelse og ledige med en erhvervsuddannelse eller med en uddannelse, der ikke har været anvendt i 5 år. hvis de har haft mindst 3 måneders forudgående ledighed.
For unge under 30 år kan opkvalificeringen dog ske uanset forudgående uddannelse, og når de har været ledige i mindst 1 måned.
Forsøget giver derudover mulighed for, at uddannelsen ikke behøver at blive afholdt i forbindelse med, at ansættelsen påbegyndes, og at indholdet af uddannelsen også kan fastlægges senere.
Ved ansættelsen er det tilstrækkeligt, at virksomheden og jobcenteret aftaler en ramme for uddannelsen.
 I forbindelse med registrering af opkvalificeringsjob eller opkvalificering ved ansættelse uden løntilskud skal Arbejdsmarkedsstyrelsen minde om, at kun perioder, hvor opkvalificeringen sker under en ordinær ansættelse, skal registreres som opkvalificering under § 99. Øvrige tilbud om vejledning og opkvalificering, som gives, mens borgeren modtager offentlig forsørgelse, kan ikke betegnes som opkvalificeringsjob eller opkvalificering ved ansættelse uden løntilskud og skal derfor ikke registreres under § 99.
 Eventuelle spørgsmål vedrørende registrering af opkvalificeringsjob kan rettes til specialkonsulent Tine Mercebach på 35 28 82 17.
