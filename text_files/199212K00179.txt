Nr LSF 179 Forslag til Lov om ændring af lov om boliger for ældre og personer med  

 handicap Fremsat af boligministeren (Kofod-Svendsen) den 10. februar 1993 Vedtaget ved tredjebehandling den 20. april 1993 Lov nr. 206 af 28/04/1993 § 1 I lov om boliger for ældre og personer med handicap, jf. lovbekendtgørelse  

 nr. 362 af 6. juni 1990, som ændret ved § 81, stk. 3, i lov nr. 376 af 6.  

 juni 1991 og § 4 i lov nr. 380 af 20. maj 1992, foretages følgende ændringer:
 1. § 16, stk. 3, affattes således:
» Stk. 3. Kommunen kan i stedet for at yde et lån efter § 54,  

 stk. 3, i lov om individuel boligstøtte yde et beløb til dækning af det i  

 stk. 1, 1. pkt., nævnte indskud, når en lejer i en udlejningsejendom, der  

 ombygges til ældrebolig, i forvejen bebor den ombyggede lejlighed.« 2. I § 16, stk. 3, indsættes efter stk. 3 som nyt stykke:
» Stk. 4. Kommunen skal yde et beløb til dækning af det i stk.  

 1, 1. pkt., nævnte indskud til beboere på plejehjem eller i beskyttet bolig,  

 der ombygges til ældrebolig, når disse genhuses i ældreboliger eller  

 ældreegnede almennyttige boliger.« 3. I § 16, stk. 4, der bliver stk. 5, ændres »stk.  

 3,» til: »stk. 3 og 4,», og i § 16, stk. 5, der bliver  

 stk. 6, ændres »stk. 3-4« til: »stk. 3-5«.
 4. § 23, stk. 2, affattes således:
» Stk. 2. Revision af regnskaber for ældreboliger tilhørende  

 en selvejende institution foretages af en statsautoriseret revisor, en  

 registreret revisor eller kommunens revision efter kommunalbestyrelsens  

 nærmere bestemmelse.
Revision af regnskaber for ældreboliger tilhørende en  

 pensionskasse foretages af en statsautoriseret revisor eller en registreret  

 revisor efter kommunalbestyrelsens nærmere bestemmelse.
Revisors bemærkninger  

 indføres i en revisionsprotokol.
For kommunalt ejede ældreboliger gælder dog  

 de i lov om kommunernes styrelse fastsatte regler for revision af kommunernes  

 virksomhed.« 5. § 35 affattes således:
» § 35. Forslag til revision af loven fremsættes for  

 Folketinget af boligministeren i folketingsåret 1994-95.« § 2 Loven træder i kraft dagen efter bekendtgørelsen i Lovtidende.
Oprindeligt fremsat forslag § 1 I lov om boliger for ældre og personer med handicap, jf. lovbekendtgørelse  

 nr. 362 af 6. juni 1990, som ændret ved lov nr. 376 af 6. juni 1991 og § 4 i  

 lov nr. 380 af 20. maj 1992, foretages følgende ændringer:
 1. § 23, stk. 2, affattes således:
» Stk. 2. Revision af regnskaber for ældreboliger tilhørende  

 en selvejende institution foretages af en statsautoriseret revisor, en  

 registreret revisor eller kommunens revision efter kommunalbestyrelsens  

 nærmere bestemmelse.
Revision af regnskaber for ældreboliger tilhørende en  

 pensionskasse, foretages af en statsautoriseret revisor eller en registreret  

 revisor efter kommunalbestyrelsens nærmere bestemmelse.
Revisors bemærkninger  

 indføres i en revisionsprotokol.
For kommunalt ejede ældreboliger gælder dog  

 de i lov om kommunernes styrelse fastsatte regler for revision af kommunernes  

 virksomhed.« 2. § 35 affattes således:
» § 35. Forslag til revision af loven fremsættes for  

 Folketinget af boligministeren i folketingsåret 1994-95.« § 2 Loven træder i kraft dagen efter bekendtgørelsen i Lovtidende.
Bemærkninger til lovforslaget Almindelige bemærkninger Forslaget indeholder følgende:
I.
Forslag om at give kommunens revision adgang til at revidere selvejende  

 ældreboliginstitutioners regnskaber.
II.
Forslag om at udskyde en samlet lovrevision til folketingsåret  

 1994-95.
 Ad I.
Forslaget indebærer, at der skabes adgang for kommunens revision til at  

 revidere selvejende institutioners regnskaber for ældreboliger.
Formålet med  

 forslaget er, at der skabes ligestilling mellem kommunens revision og de  

 privat praktiserende revisorer, idet der med forslaget skabes valgfrihed i  

 valget af revisor.
 Kommunens revision har tidligere haft adgang til at revidere regnskab for  

 visse typer af boliger for ældre, som er opført før ældreboliglovens  

 ikrafttræden.
I de tilfælde, hvor f.eks. et plejehjem ombygges til ældreboliger efter  

 ældreboligloven, vil den nugældende § 23, stk. 2, være en hindring for, at  

 revisionen fortsat kan varetages af kommunens revision.
Bestemmelsen vil i  

 disse tilfælde betyde, at en selvejende institution skal skifte revisor.
For ældreboliger, der ejes af selvejende institutioner, og for hvilke  

 kommunen varetager kasse- og regnskabsfunktioner, vil regnskabsføringen indgå  

 som en integreret del af kommunens bogholderi.
Revisionen af ældreboligernes  

 regnskab og kommunens regnskabsfunktioner vedrørende samme ældreboliger, bør  

 derfor ikke adskilles.
Ved at give mulighed for at samle revisionen i  

 kommunens revision, vil der kunne opnås en administrativ lettelse i  

 revisionen.
 Forsåvidt angår revisionen af regnskaber for ældreboliger tilhørende et  

 almennyttigt boligselskab henvises til lovens § 23, stk. 4.
 Ifølge ældreboligloven skal kommunalbestyrelsen godkende årsregnskaberne.  

 I de tilfælde, hvor regnskaberne giver anledning til bemærkninger, vil det  

 være naturligt at inddrage kommunens revision i bedømmelsen af regnskabet.
 Forslaget er anbefalet af kontaktudvalget for offentlig revision, som  

 består af repræsentanter fra Kommunernes Revisionsafdeling, Direktoratet for  

 Stadens Revision, Foreningen af Statsautoriserede Revisorer samt  

 Rigsrevisionen.
 Ad II.
Det foreslås, at en samlet revision af loven udskydes til folketingsåret  

 1994-95. Der er løbende siden ældreboliglovens ikrafttræden i 1987 foretaget  

 ændringer i regelsættet for ældreboliger med henblik på, at det tilpasses  

 samfundsudviklingen.
Der skønnes derfor ikke at være behov for en samlet  

 lovrevision i folketingsåret 1992-93.
Bemærkninger til de enkelte bestemmelser Til § 1 Til nr. 1 Forslaget giver adgang for kommunens revision til at revidere selvejende  

 institutioners regnskaber for ældreboliger.
Derved skabes for disse boliger  

 ligestilling mellem de kommunale revisionsorganer og de privat praktiserende  

 revisorer, idet der skabes valgfrihed i valget af revisor.
 Der henvises iøvrigt til de almindelige bemærkninger.
Til nr. 2 En samlet revision af loven foreslås udskudt til folketingsåret 1994-95.
Bilag 1 I dette bilag er (med mindre skrift) indsat den gældende formulering af de bestemmelser, der berøres af lovforslaget § 1 1. § 23, stk. 2, affattes således:
» Stk. 2. Revision af regnskaber for ældreboliger tilhørende  

 en selvejende institution foretages af en statsautoriseret revisor, en  

 registreret revisor eller kommunens revision efter kommunalbestyrelsens  

 nærmere bestemmelse.
Revision af regnskaber for ældreboliger tilhørende en  

 pensionskasse, foretages af en statsautoriseret revisor eller en registreret  

 revisor efter kommunalbestyrelsens nærmere bestemmelse.
Revisors bemærkninger  

 indføres i en revisionsprotokol.
For kommunalt ejede ældreboliger gælder dog  

 de i lov om kommunernes styrelse fastsatte regler for revision af kommunernes  

 virksomhed.« Stk. 2. Revisionen foretages af en statsautoriseret eller  

 registreret revisor efter kommunalbestyrelsens nærmere bestemmelse.
Revisors  

 bemærkninger indføres i en revisionsprotokol.
For kommunalt ejede  

 ældreboliger gælder dog de i lov om kommunernes styrelse fastsatte regler for  

 revision af kommunernes virksomhed.
 2. § 35 affattes således:
» § 35. Forslag til revision af loven fremsættes for  

 Folketinget af boligministeren i folketingsåret 1994-95.« § 35. Forslag om revision af loven fremsættes for Folketinget af  

 boligministeren i folketingsåret 1992-93.
Bilag 2 Folketingets forhandlinger vedrørende lov om boliger for ældre og  

 personer med handicap.
 Folketingsåret 1986-87.
 Sp. 3441, 4128, 11850 og 12116.
 A 2303, B. 1783 og 2339, C. 713.
 Loven stadfæstet 10. juni 1987. (Lovtidende nr. 378).
 Folketingsåret 1987-88.
 Sp. 2210, 3211, 3914 og 4236.
 A. 2019, B. 197, C. 163.
 Loven stadfæstet 23. december 1987. (Lovtidende nr. 843).
 Sp. 4501, 5257, 7622 og 7976.
 A. 2933, B. 453, C. 337.
 Loven stadfæstet 23. marts 1988. (Lovtidende nr. 161).
 Folketingsåret 1987-88 (2. samling).
 Sp. 50, 313, 674 og 860.
 Loven stadfæstet 1. juli 1988. (Lovtidende nr. 353).
 Folketingsåret 1988-89.
 Sp. 425, 7148 og 7459.
 Loven stadfæstet 15. marts 1989. (Lovtidende nr. 163).
 Sp. 2851, 3198, 3458.
 Loven stadfæstet 23. december 1989. (Lovtidende nr. 443).
 Folketingsåret 1989-90.
 Sp. 2851, 3198, 3458, 4869, 8427 og 8370.
 Loven stadfæstet 25. april 1990. (Lovtidende nr. 249).
