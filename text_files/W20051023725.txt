Klage over at fornyet anmodning om aktindsigt blev afslået Nævnet fandt grundlag for at kritisere den  

 administrerende overlæge.
 Nævnet lagde vægt på, at overlæge den 16. februar 2004  

 ikke var berettiget til at meddele patienten afslag på fornyet aktindsigt med  

 henvisning til, at der tidligere var givet fuld aktindsigt i journalen på den  

 medicinske afdeling.
 Nævnet bemærkede i den forbindelse, at det forhold, at  

 den administrerende overlæge den 2. marts 2004 efterfølgende tilbød patienten  

 fornyet fremsendelse af journalen mod betaling på 10 kr. for den første side  

 og  

 1 kr. for hver påbegyndt side herefter, ikke ændrer ved, at det den 16.  

 februar  

 2004 ikke var berettiget til at meddele patienten afslag på fornyet  

 aktindsigt  

 med henvisning til, at der tidligere var givet fuld aktindsigt i journalen på  

 den medicinske afdeling.
 Det kan videre udledes af § 1, stk. 1, jf. § 2 i  

 Sundhedsministeriets bekendtgørelse nr. 482 af 1. juli 1998 om betaling for  

 afskrifter, edb-udskrifter og fotokopier, der udleveres efter kapital 4 om  

 aktindsigt  

 i lov om patienters retsstilling, at en patient kan anmode om aktindsigt i  

 det  

 samme materiale flere gange, hvorfor en læge normalt ikke kan give afslag på  

 aktindsigt med den begrundelse, at patienten tidligere har fået indsigt i det  

 ønskede materiale.
 Nævnet lagde desuden vægt på, at det ud fra ordlyden af  

 patientens e-mail af den 9. februar 2004 til den medicinske afdeling, at det  

 burde have stået klart for den administrerende overlæge at anmodningen om  

 aktindsigt også omfattede sygeplejekardex.
Nævnet oplyste endelig, at det fremgår af  

 Sundhedsministeriets vejledning nr. 155 af 14. september 1998 om aktindsigt  

 m.v. i helbredsoplysninger, at såfremt en patient anmoder om aktindsigt i en  

 patientjournal på et sygehus, skal dette forstås som en anmodning om  

 aktindsigt  

 i den lægelige journal.
Det skal således alene gives aktindsigt i  

 sygeplejeoptegnelser, såfremt der specifikt er anmodet herom, idet relevante  

 oplysninger fra disse optegnelser vedrørende undersøgelse, behandling med  

 videre altid skal fremgå af patientjournalen ved overførelse til denne.
