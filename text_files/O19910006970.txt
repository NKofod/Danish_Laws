Resumé Som advokat for en gruppe statsløse palæstinensere fra Libanon  

 klagede A til ombudsmanden over, at Flygtningenævnet (FLN) havde lagt til  

 grund, at Libanon kunne tjene som asylland for statsløse palæstinensere.
A  

 rejste i den forbindelse en række spørgsmål, navnlig om de kriterier, der  

 skal  

 indgå i beskyttelsesvurderingen i henhold til udlændingelovens § 7, stk. 3.
Ombudsmanden kunne ikke kritisere, at FLN ikke generelt meddelte  

 asyl til statsløse palæstinensere fra Libanon.
Ombudsmanden drøftede under et  

 møde med FLN's formand en række generelle retlige spørgsmål, og ombudsmanden  

 gav på den baggrund i en redegørelse af 31. august 1991 udtryk for sin  

 foreløbige opfattelse af en række retlige tvivlsspørgsmål.
På det grundlag  

 blev  

 et antal sager genoptaget i FLN, og ombudsmanden tilkendegav herefter i en  

 udtalelse af 25. februar 1992 sin endelige opfattelse vedrørende de retlige  

 spørgsmål, som sagen rejste.
Det drejede sig om I.
FLN's begrundelse.
 Spørgsmålet  

 om den begrundelsesmæssige sammenblanding af beskyttelsesvurderingen og  

 forfølgelsesrisikovurderingen.
 Spørgsmålet  

 om ufuldstændige begrundelser.
II.
Eventuel urigtig anvendelse af bevisbyrdereglerne.
III.
Vurderingen af beskyttelsesmulighederne.
IV.
Afgørelsen af, til hvilket asylland en flygtning har nærmest  

 tilknytning.
V.
Indrejseproblemer.
 Ombudsmanden tilkendegav ikke nogen endelig opfattelse vedrørende  

 FLN's behandling af de konkrete asylsager, idet de asylsøgere, der havde  

 klaget  

 til ombudsmanden, måtte forventes at få asyl i henhold til en særlov om  

 opholdstilladelse for statsløse palæstinensere fra Libanon. (*1) (J. nr.  

 1991-788-613).
 Flygtningenævnets behandling af asylansøgninger fra statsløse  

 palæstinensere fra Libanon.
I skrivelse af 14. maj 1991  

 rettede nogle talsmænd for de statsløse palæstinensere fra Libanon, som af  

 Flygtningenævnet havde fået meddelt afslag på deres asylansøgninger,  

 henvendelse til mig.
De klagede over, at Flygtningenævnet havde lagt til  

 grund,  

 at Libanon kunne tjene som asylland for statsløse palæstinensere, og de  

 rejste  

 i den forbindelse spørgsmål om, i hvilket omfang nævnet havde undersøgt, om  

 der  

 var sikre indrejsemuligheder for palæstinenserne til Libanon.
I skrivelse af 31. maj 1991  

 uddybede advokat A på talsmændenes vegne den indgivne klage.
Han sendte mig  

 endvidere fuldmagter fra 169 palæstinensiske asylsøgere.
I den anledning anmodede jeg  

 i skrivelse af 13. juni 1991 Flygtningenævnet om en udtalelse vedrørende en  

 række nærmere angivne spørgsmål.
Endvidere anmodede jeg om udlån af  

 sagsakterne  

 vedrørende de 169 palæstinensiske asylsøgere.
 Jeg underrettede samtidig  

 Justitsministeriet om, at jeg havde iværksat en undersøgelse af  

 Flygtningenævnets praksis vedrørende behandlingen af asylansøgninger fra  

 statsløse palæstinensere fra Libanon.
 På den baggrund meddelte  

 Justitsministeriet mig i skrivelse af 27. juni 1991, at ministeriet havde  

 besluttet at udsætte udrejsefristen for de statsløse palæstinensere, som  

 havde  

 tilsluttet sig klagen, indtil den 1. september 1991, med henblik på, at jeg  

 kunne få lejlighed til at tage stilling til sagen.
I skrivelse af 4. juli 1991  

 afgav Flygtningenævnet en udtalelse om sagen.
Samtidig modtog jeg sagsakterne  

 vedrørende størstedelen af de palæstinensere, der havde tilsluttet sig  

 klagen.  

 Hertil kom en del yderligere sagsmateriale, som jeg havde anmodet om udlån  

 af.
 Jeg modtog herefter løbende  

 klager fra statsløse palæstinensere fra Libanon, som ønskede at tilslutte sig  

 den omhandlede generelle klage vedrørende Flygtningenævnets praksis i  

 asylsagerne.
 Sideløbende hermed modtog jeg  

 sagsakter fra Flygtningenævnet vedrørende de individuelle klagere.
 I skrivelser af 14. og 16.  

 august 1991 meddelte jeg Flygtningenævnet, at da jeg anså min behandling af  

 det store antal sager for meget hastende, ville jeg finde det mest  

 hensigtsmæssigt, om de spørgsmål, som sagerne rejste, kunne gøres til  

 genstand  

 for en mundtlig drøftelse med nævnets formand.
 Den 28. august 1991 fandt  

 mødet med nævnets formand sted.
Den 31. august 1991 afgav jeg  

 en redegørelse vedrørende Flygtningenævnets behandling af ansøgninger om asyl  

 fra statsløse palæstinensere fra Libanon.
Jeg havde på daværende tidspunkt  

 modtaget 239 klager fra statsløse palæstinensere, men redegørelsen byggede  

 kun  

 på en gennemgang af 188 sager, da jeg endnu ikke havde modtaget akterne i 40  

 af sagerne, hvortil kom, at akterne i 11 sager først blev modtaget den 29.  

 august 1991.
I redegørelsen beskæftigede  

 jeg mig med nogle af de retlige spørgsmål, som sagen rejste.
I den  

 forbindelse  

 tilkendegav jeg min foreløbige opfattelse vedrørende forskellige former for  

 tvivlsspørgsmål vedrørende de af Flygtningenævnet trufne afgørelser i  

 palæstinensersagerne.
Jeg bemærkede, at en endelig stillingtagen fra min side  

 til de nævnte spørgsmål ville forudsætte en skriftveksling med  

 Flygtningenævnet  

 om hver enkelt sag.
Af tidsmæssige grunde havde jeg i stedet valgt at  

 gennemgå  

 de rejste tvivlsspørgsmål under den mundtlige drøftelse den 28. august 1991  

 med Flygtningenævnets formand.
Under mødet havde nævnets formand indvilget i  

 at  

 foretage en fornyet gennemgang af de sager, som efter min opfattelse rummede  

 visse tvivlsspørgsmål, om hvilke det ikke kunne udelukkes, at de ville kunne  

 få  

 betydning for den endelige vurdering af sagen.
 Jeg tilbagesendte herefter 29  

 sager til Flygtningenævnet til fornyet vurdering.
 Redegørelsen af 31. august  

 1991 er optrykt som  

  

 bilag 1.
I skrivelse af 17. september  

 1991 anmodede advokat A mig på ny om at undersøge, hvorvidt den sikre  

 indrejsemulighed i Libanon var indgået i Flygtningenævnets vurdering af, om  

 landet ville kunne yde den fornødne beskyttelse for palæstinensiske  

 asylsøgere.  

 Spørgsmålet havde været rejst i den oprindelige klage og var blevet besvaret  

 bekræftende af Flygtningenævnet.
Baggrunden for på ny at rejse spørgsmålet  

 var  

 nogle senere fremkomne oplysninger fra medlemmer af Flygtningenævnet om, at  

 de  

 af skiftende nævnsformænd og nævnsflertal var blevet belært om, at  

 Flygtningenævnet ikke skulle medtage dette spørgsmål i  

 beskyttelsesvurderingen.
 I skrivelse af 23. september  

 1991 (optrykt som  

  

 bilag 2  

  

 ) anmodede  

 jeg Flygtningenævnet om en udtalelse vedrørende det rejste spørgsmål, og den  

 14. oktober 1991 forelå Flygtningenævnets svar (optrykt som  

  

 bilag 3  

  

 ); svaret var bilagt udtalelser  

 fra alle nuværende og tidligere medlemmer af Flygtningenævnet, som havde  

 deltaget i nævnets afgørelser om afslag på asyl til statsløse palæstinensere  

 fra Libanon.
 I skrivelse af 21. oktober  

 1991 meddelte jeg advokat A, at jeg havde gennemgået det fremsendte  

 materiale,  

 og at jeg herefter ikke fandt at have grundlag for at antage, at  

 Flygtningenævnet skulle have meddelt statsløse palæstinensere afslag på asyl  

 på  

 grundlag af en retsvildfarelse med hensyn til, hvorvidt indrejserisikoen bør  

 inddrages i beskyttelsesvurderingen i henhold til udlændingelovens § 7, stk.  

 3. Jeg fandt dog anledning til at fremkomme med nogle bemærkninger i  

 anledning  

 af de afgivne besvarelser, herunder at jeg ville finde det rigtigst, om  

 Flygtningenævnets vurdering af indrejserisikoen i en række sagskategorier kom  

 explicit til udtryk i afgørelserne.
 Også i perioden efter  

 udarbejdelsen af redegørelsen af 31. august 1991 modtog jeg klager fra  

 statsløse palæstinensere fra Libanon over Flygtningenævnets afslag på deres  

 asylansøgninger, ligesom jeg derefter løbende modtog en række sagsakter fra  

 Flygtningenævnet vedrørende disse og tidligere modtagne klager.
Jeg fandt det imidlertid  

 rigtigst at udsætte min afsluttende behandling af disse konkrete klagesager,  

 indtil jeg fik kendskab til, hvordan Flygtningenævnet havde behandlet de 29  

 sager, som jeg den 31. august 1991 havde oversendt til nævnets fornyede  

 overvejelse.
Den 5. november 1991 underrettede jeg skriftligt  

 Justitsministeriet herom.
 I det omfang jeg i denne  

 periode modtog klager over afgørelser, som samtidig blev søgt genoptaget i  

 Flygtningenævnet,  

 meddelte jeg de pågældende klagere, at jeg fandt det rigtigst, at de  

 afventede  

 Flygtningenævnets stillingtagen til spørgsmålet om genoptagelse, før de tog  

 stilling til, om der var grundlag for at klage til mig.
Med skrivelse af 7. januar  

 1992 underrettede Flygtningenævnet mig om sin fornyede vurdering i 28 af de  

 29  

 sager, som jeg havde fundet rummede visse tvivlsspørgsmål.
Jeg modtog kopi af  

 afgørelserne i de enkelte sager og har senere modtaget sagsakterne i 27 af  

 sagerne (den 28. er begæret genoptaget).
 I skrivelsen af 7. januar  

 1992 fremsatte Flygtningenævnet endvidere bemærkninger til en række af de  

 generelle spørgsmål, som jeg havde rejst i min redegørelse af 31. august  

 1991.  

 Flygtningenævnets skrivelse af 7. januar 1992 er optrykt som  

  

 bilag 4.
 På grundlag af det,  

 Flygtningenævnet anførte i skrivelsen af 7. januar 1992, og min gennemgang af  

 de fornyede afgørelser, som Flygtningenævnet traf i de 27 sager, udtalte jeg  

 i  

 skrivelse af 25. februar 1992 over for Flygtningenævnet følgende  

 (myndighedernes journalnumre er nedenfor erstattet med anonymiserede  

 sagsbetegnelser bestående af "UDL-" og et tal):
"I.
Vedrørende begrundelsen af nævnets  

 afgørelser.
 Forvaltningslovens §§ 22 og  

 24 har følgende indhold:
"  

  

 § 22.  

  

 En afgørelse skal, når den meddeles skriftligt, være ledsaget  

 af en begrundelse, medmindre afgørelsen fuldt ud giver den pågældende part  

 medhold." "§ 24.  

  

 En begrundelse for en afgørelse skal indeholde en  

 henvisning til de retsregler, i henhold til hvilke afgørelsen er truffet.
I  

 det  

 omfang, afgørelsen efter disse regler beror på et administrativt skøn, skal  

 begrundelsen tillige angive de hovedhensyn, der har været bestemmende for  

 skønsudøvelsen.
 Stk. 2.  

  

 Begrundelsen skal endvidere om fornødent indeholde en kort  

 redegørelse for de oplysninger vedrørende sagens faktiske omstændigheder, som  

 er tillagt væsentlig betydning for afgørelsen.
Stk. 3.  

  

 Begrundelsens indhold kan begrænses, i det omfang partens  

 interesse i at kunne benytte kendskab til denne til varetagelse af sit tarv  

 findes at burde vige for afgørende hensyn til den pågældende selv eller til  

 andre private eller offentlige interesser, jfr. § 15." Det er almindeligt antaget,  

 at en overordnet myndighed efter omstændighederne kan opfylde  

 begrundelsespligten gennem en udtrykkelig henvisning til den underordnede  

 myndigheds afgørelse, se f.eks.
Justitsministeriets vejledning om  

 forvaltningsloven, pkt. 132. En forudsætning herfor er imidlertid, at  

 ankeinstansen kan tiltræde begrundelsen fuldt ud, og at udformningen af  

 begrundelsen fra den tidligere instans i sig selv er fyldestgørende, se  

 f.eks.  

 John Vogter m.fl. "Forvaltningsloven", s. 219, og Folketingets  

 Ombudsmands  

 beretning 1989, s. 372.
 Spørgsmålet om den begrundelsesmæssige  

 sammenblanding af beskyttelsesvurderingen og forfølgelsesrisikovurderingen.
 Udlændingelovens § 7, stk.  

 1-3, har følgende indhold:
 "  

  

 § 7.  

  

 Efter ansøgning gives der opholdstilladelse til en udlænding,  

 hvis udlændingen er omfattet af flygtningekonventionen af 28. juli 1951.
 Stk. 2. Efter ansøgning gives der endvidere opholdstilladelse til  

 en udlænding, som ikke er omfattet af flygtningekonventionen af 28. juli  

 1951,  

 men hvor det af lignende grunde som anført i konventionen eller af andre  

 tungtvejende grunde ikke bør kræves, at udlændingen vender tilbage til sit  

 hjemland.
Stk. 3. Opholdstilladelse kan nægtes, såfremt udlændingen allerede  

 har opnået beskyttelse i et andet land eller på grund af længerevarende  

 ophold, derboende nære slægtninge eller andre tilsvarende forhold har nærmere  

 tilknytning til et andet land, hvor udlændingen må antages at kunne opnå  

 beskyttelse." Statsløse palæstinensere, der  

 kommer fra Libanon, anses efter Flygtningenævnets praksis for omfattet af  

 udlændingelovens § 7, stk. 1 (som konventionsflygtninge) - medmindre særlige  

 grunde taler for noget andet - idet de pågældende ikke har noget hjemland  

 (Palæstina)  

 at vende tilbage til.
Der skal derfor i forbindelse med afgørelsen af  

 asylspørgsmålet ikke tages stilling til  

  

 forfølgelsesrisikoen  

  

 i Libanon, men alene til spørgsmålet om, hvorvidt Libanon må antages at kunne  

 tjene som første asylland for dem, det vil sige, om landet er i stand til at  

 yde dem  

  

 beskyttelse  

  

 (jf. udlændingelovens  

 § 7, stk. 3).
 I min redegørelse af 31.  

 august 1991 gav jeg udtryk for, at der i nogle af de sager, jeg havde  

 gennemgået, syntes at foreligge en (begrundelsesmæssig) sammenblanding af  

 forfølgelsesrisikovurderingen og beskyttelsesvurderingen.
 I de omhandlede sager havde  

 Flygtningenævnet i begrundelsen anført, at nævnet "af de grunde, der er  

 anført i Direktoratet for Udlændinges afgørelse, finder, at ansøgeren kan  

 opnå  

 den fornødne beskyttelse i Libanon, der således fortsat kan tjene som  

 ansøgerens første asylland, jf. udlændingelovens § 7, stk. 3".
 I de afgørelser,  

 Flygtningenævnet herved sigtede til, havde Direktoratet for Udlændinge på  

 grundlag af nogle nærmere angivne oplysninger anført følgende begrundelse for  

 at meddele afslag på asyl:
"Direktoratet finder  

 således ikke, at De har været konkret forfulgt i Libanon og finder, at De ved  

 en tilbagevenden til Libanon, vil kunne opnå den fornødne beskyttelse,  

 hvorfor  

 der ikke kan meddeles opholdstilladelse i medfør af udlændingelovens §  

 7." I udtalelsen af 7. januar  

 1992 har Flygtningenævnet anført, at nævnet ved den angivne henvisning har  

 sigtet til "den sproglige beskrivelse af asylansøgerens forhold, der er  

 gengivet i direktoratets afgørelse". Flygtningenævnet har derimod ikke  

 tiltrådt direktoratets retlige bedømmelse af disse faktiske forhold.  

 Flygtningenævnet har tilkendegivet dette ved at præcisere, at nævnet har  

 vurderet forholdene efter en beskyttelsesmålestok.
Efter Flygtningenævnets  

 opfattelse har der således været givet en fyldestgørende begrundelse i disse  

 afgørelser.
Denne opfattelse kan jeg ikke  

 være enig i.
Begrundelsen for en afgørelse, der træffes af en ankeinstans,  

 vil  

 som ovenfor nævnt kunne bestå i en henvisning til den begrundelse, der er  

 meddelt af den myndighed, hvis afgørelse er påklaget, såfremt den oprindelige  

 begrundelse tiltrædes fuldt ud og i sig selv er fyldestgørende.
Disse  

 forudsætninger er ikke opfyldt i de foreliggende tilfælde.
Også Direktoratet  

 for Udlændinge kan siges at angive, at det har vurderet asylsøgernes forhold  

 efter en beskyttelsesmålestok, jf. herved direktoratets bemærkning om, at de  

 pågældende findes ved en tilbagevenden til Libanon at ville kunne "opnå  

 den fornødne beskyttelse". Men denne retlige bedømmelse (af de faktiske  

 forhold) når direktoratet til efter at have sammenfattet sin vurdering af  

 oplysningerne  

 om de faktiske forhold i sætningen: "Direktoratet finder  

  

 således  

  

 (fremhævet af mig) ikke, at De  

 har været konkret forfulgt i Libanon ...".
Da Flygtningenævnet har  

 ændret begrundelse i de sager, hvori nævnet tidligere har henvist til  

 direktoratets begrundelse, finder jeg ikke grundlag for at foretage videre  

 vedrørende dette spørgsmål.
Jeg har i den forbindelse også noteret mig, at  

 det  

 af referatet af nævnets koordinationsudvalgsmøde den 19. december 1991  

 fremgår, at der er enighed mellem formændene om, at Flygtningenævnet alene  

 bør  

 tiltræde underinstansens afgørelse i henhold til grundene, såfremt nævnet  

 "i det hele" er enig i afgørelsen og begrundelsen herfor.
Flygtningenævnet har i  

 forbindelse med de ovenfor omhandlede spørgsmål overvejet det særlige  

 spørgsmål,  

 om nævnet (som rekursinstans) er forpligtet til at påtale Direktoratet for  

 Udlændinges (underinstansens) eventuelle begrundelsesfejl.
Nævnet finder  

 ikke, at det med den kompetence, der ifølge udlændingeloven er henlagt til  

 nævnet, og de processuelle regler, der gælder for nævnet, har en forpligtelse  

 til særskilt at påtale eventuelle begrundelsesfejl i direktoratet.
Nævnet har  

 anført, at i det omfang nævnet ikke er enig i direktoratets begrundelse, vil  

 dette fremgå af nævnets beslutninger, der alle sendes til direktoratet.
Flygtningenævnets opfattelse,  

 hvorefter det ikke er forpligtet til at påtale Direktoratet for Udlændinges  

 eventuelle begrundelsesfejl, kan ikke give mig grundlag for kritik.
Efter  

 forarbejderne til udlændingelovens bestemmelser om Flygtningenævnets  

 kompetence  

 og (domstolslignende) sagsbehandlingsmåde sammenholdt med almindelige  

 processuelle retsgrundsætninger, må jeg være enig i, at nævnet ikke kan  

 antages at have en forpligtelse til særskilt at påtale eventuelle  

 begrundelsesfejl  

 i Direktoratet for Udlændinge; derimod er det min opfattelse, at nævnet må  

 antages at være berettiget til at henlede Direktoratet for Udlændinges  

 opmærksomhed på sådanne problemer.
 Jeg har noteret mig, at  

 Flygtningenævnet har gjort Direktoratet for Udlændinge bekendt med min  

 opfattelse  

 vedrørende det her omhandlede begrundelsesspørgsmål, og at direktoratet har  

 tilkendegivet, at det fremover vil ændre begrundelsen for sine afgørelser i  

 disse sager, således at det klart fremgår, at der er anlagt en  

 beskyttelsesvurdering.
 b) Spørgsmålet om ufuldstændige  

 begrundelser.
I skrivelsen af 7. januar  

 1992 har Flygtningenævnet erklæret sig enig i, at såfremt det anføres, at  

 nævnet "afviser ansøgerens forklaring på en række/flere punkter",  

 uden at præcisere på hvilke punkter, vil en sådan angivelse isoleret set ikke  

 opfylde kravene i forvaltningslovens § 24, stk. 2. Efter denne bestemmelse  

 skal begrundelsen om fornødent indeholde en kort redegørelse for de  

 oplysninger  

 vedrørende sagens faktiske omstændigheder, som er tillagt væsentlig betydning  

 for afgørelsen.
Flygtningenævnet har anført, at det i overensstemmelse hermed  

 præciserer i de tilfælde, hvor ansøgerens forklaring tilsidesættes på et  

 eller  

 flere punkter, "på hvilke væsentlige punkter forklaringen er  

 tilsidesat", eller "hvilke faktiske omstændigheder, som er tillagt  

 væsentlig betydning".
 Hertil skal jeg bemærke, at  

 jeg tager til efterretning, at der herefter ikke eksisterer nogen principiel  

 uenighed om nødvendigheden af at præcisere, på hvilke væsentlige punkter en  

 ansøgers forklaringer er tilsidesat.
I forbindelse med min  

 gennemgang af de konkrete sager har jeg overvejet, om dette krav til  

 præciseringsgraden i alle tilfælde kan anses for opfyldt i praksis (f.eks. i  

 UDL-2, UDL-20 og UDL-27). Da de pågældende asylsøgere må antages at ville  

 kunne  

 opnå opholdstilladelse, såfremt lovforslag nr.
L 211 (fremsat den 28. januar  

 1992) om opholdstilladelse for statsløse palæstinensere fra Libanon vedtages,  

 har jeg imidlertid ikke fundet grundlag for at foretage videre i disse sager.
II.
Vedrørende spørgsmålet om en eventuel  

 urigtig anvendelse af bevisbyrdereglerne.
I nogle af de sager, som  

 dannede grundlag for min redegørelse af 31. august 1991, havde  

 Flygtningenævnet  

 anvendt en omvendt bevisbyrdeformulering, idet det f.eks. anførtes, at  

 "der  

 ikke fandtes fuldt tilstrækkeligt grundlag for at antage", eller at  

 "det ikke var antageliggjort", at Libanon ikke fortsat kunne tjene  

 som første asylland.
I min redegørelse gav jeg udtryk for den opfattelse, at  

 det påhvilede myndighederne at fremføre og sandsynliggøre sådanne  

 omstændigheder, som taler for, at et land kan tjene som sikkert asylland for  

 en  

 asylsøger, og at det således ikke påhviler ansøgerne at godtgøre, at  

 beskyttelse ikke vil kunne opnås.
I udtalelsen af 7. januar  

 1992 har Flygtningenævnet tilsluttet sig denne generelle opfattelse.
Om den  

 konkrete vurdering har nævnet anført, at i langt de fleste af sagerne er  

 ansøgeren født og opvokset i Libanon, der hele livet har været asylland  

 (opholdsland) for den pågældende.
Denne faktiske omstændighed er en væsentlig  

 del af baggrunden for Flygtningenævnets stillingtagen til, hvorvidt Libanon  

 kan  

 betragtes som ansøgerens første asylland i henhold til udlændingelovens § 7,  

 stk. 3.
Flygtningenævnet har  

 tilføjet, at ifølge udlændingelovens § 40 påhviler det en ansøger at meddele  

 de  

 oplysninger, der er nødvendige til bedømmelse af, om en opholdstilladelse kan  

 gives.
Vurderingen heraf vil bl.a. afhænge af, om ansøgerens forklaring kan  

 lægges til grund.
Ansøgerens egen forklaring om sine forhold udgør således en  

 væsentlig del af beslutningsgrundlaget, når Flygtningenævnet skal vurdere  

 første asyllandsspørgsmålet.
Såfremt det herefter  

 bevismæssigt må lægges til grund, at en palæstinensisk flygtning hidtil har  

 kunnet opholde sig i Libanon uden at blive udsat for overgreb mod sin  

 personlige integritet, vil landet efter omstændighederne kunne anses for at  

 yde  

 den pågældende en sådan faktisk beskyttelse, at det som udgangspunkt må  

 betragtes som dennes første asylland.
En betingelse for at give afslag på en  

 ansøgning  

 om asyl efter § 7, stk. 3, er dog, at der - under hensyn til de foreliggende  

 oplysninger om ansøgeren og den aktuelle situation i landet - er en  

 velbegrundet udsigt til, at den pågældende vil kunne indrejse og også i  

 fremtiden opholde sig dér uden at blive udsat for overgreb mod sin personlige  

 integritet.
Flygtningenævnet har herefter anført, at dets begrundelse således  

 ikke kan tages som udtryk for, at det har pålagt ansøgeren bevisbyrden for,  

 at  

 Libanon ikke kan tjene som den pågældendes første asylland.
Hertil skal jeg bemærke, at  

 jeg forstår, at Flygtningenævnet er enig i mine generelle betragtninger,  

 hvorefter bevisbyrden for, at et land er et sikkert første asylland, påhviler  

 myndighederne, dvs.
Direktoratet for Udlændinge og Flygtningenævnet.
Jeg  

 konstaterer endvidere, at nævnet i fremtidige lignende sager vil affatte  

 begrundelserne  

 således, at der ikke er tvivl om bevisbyrdespørgsmålet.
Jeg skal dog tilføje, at en  

 gennemlæsning af begrundelserne i nogle af de genoptagne sager kan give det  

 indtryk, at Flygtningenævnet anvender en mere generel formodningsregel,  

 hvorefter baggrundsoplysningerne om Libanon sammenholdt med det forhold, at  

 en  

 ansøger er født og opvokset i Libanon, i sig selv skaber en formodning for,  

 at  

 Libanon kan tjene som den pågældendes asylland.
I det omfang ansvaret for at  

 afkræfte denne formodning i det væsentlige kommer til at hvile på  

 asylsøgeren,  

 er det min opfattelse, at en sådan regel kan give anledning til  

 betænkelighed,  

 idet den da antager karakter af en slags omvendt bevisbyrderegel.
 Der er derfor grund til at  

 understrege betydningen af, at man i praksis også inddrager de kriterier, der  

 tillige bør indgå i beskyttelsesvurderingen, jf. herved også det,  

 Flygtningenævnet har tilføjet i skrivelsen af 7. januar 1992 om bedømmelsen  

 af  

 såvel den hidtidige som den fremtidige sikkerhed.
For fuldstændighedens skyld  

 skal jeg tilføje, at udlændingelovens § 40 pålægger udlændingen en  

 oplysningspligt, men bestemmelsen vedrører ikke bevisbyrdespørgsmålet.
Jeg  

 går  

 således ud fra, at Flygtningenævnet er enig i, at udlændingelovens § 40 ingen  

 selvstændig betydning har ved siden af udlændingelovens § 7, stk. 3, i det  

 omfang en ansøger reelt har opfyldt sin oplysningspligt, dvs. har afgivet de  

 oplysninger, som man med rimelighed kan forlange af ham.
Bevisusikkerhed, der  

 ikke kan tilskrives asylsøgeren, kan således ikke tillægges processuel  

 skadevirkning for denne; jf. herved også betænkning nr. 968/1982 om  

 udlændingelovgivningen, s. 202.
III.
Vedrørende selve vurderingen af  

 beskyttelsesmulighederne.
Om de sager, hvori der forelå  

 en begrundelsesmæssig sammenblanding af beskyttelsesvurderingen og  

 forfølgelsesrisikovurderingen, men også om visse andre sager, anførte jeg i  

 min redegørelse af 31. august 1991, at der kunne rejses spørgsmål om,  

 hvorvidt  

 den nødvendige beskyttelse enten blev sat lig med fravær af  

 forfølgelsesrisiko eller på anden måde lå under det  

 beskyttelsesniveau, som jeg havde drøftet under mit møde med  

 Flygtningenævnets  

 formand den 28. august 1991.
 Under mødet var der enighed  

 om, hvilke elementer der burde indgå i beskyttelsesvurderingen:
Beskyttelseskravet kan anses  

 for opfyldt, såfremt den pågældende  

 gennem en lang periode (eventuelt hele livet) har "levet i fred",  

 og der er en velbegrundet udsigt til, at han eller hun fortsat vil  

 kunne leve i fred.
 At de pågældende gennem lang  

 tid har levet i fred kan imidlertid ikke opstilles som en absolut betingelse;  

 dette gælder navnlig i følgende tilfælde:
Hvor risikoen for på ny at blive udsat for krænkelser  

 ikke længere eksisterer, (således som det f.eks. er tilfældet med hensyn til  

 tilbageholdelse fra israelernes side i forbindelse med invasionen i 1982-83),  

 eller det, den pågældende har været ude for, ligger langt  

 tilbage i tiden, eller der har været tale om indgreb eller foranstaltninger i  

 anledning af ikke-politisk prægede strejkehandlinger eller lignende.
I min redegørelse gav jeg  

 udtryk for den opfattelse, at de anførte kriterier bør inddrages ved  

 vurderingen  

 af, hvorvidt et muligt første asylland kan antages at yde den fornødne  

 beskyttelse.
Navnlig bør der tages stilling til, om der er en velbegrundet  

 udsigt til, at de pågældende asylsøgere (fortsat) vil kunne leve i fred,  

 således at deres personlige integritet er beskyttet.
Jeg konstaterer, at  

 Flygtningenævnet er enig i denne opfattelse jf. ovenfor, afsnit 3, vedrørende  

 den bevisbyrde, der påhviler myndighederne.
Jeg foretager herefter ikke  

 videre  

 vedrørende dette spørgsmål.
Det skal dog tilføjes, at jeg  

 har overvejet, om de nævnte elementer er inddraget fuldt ud i i de konkrete  

 sager, f.eks.
UDL-1, UDL-2, UDL-3, UDL-4, UDL-5, UDL-6, UDL-15, UDL-16,  

 UDL-19,  

 UDL-20, UDL-22, UDL-24, UDL-25 og UDL-26.
 På baggrund af, at de  

 pågældende asylsøgere må antages at ville kunne opnå opholdstilladelse,  

 såfremt lovforslaget om opholdstilladelse for statsløse palæstinensere fra  

 Libanon vedtages, har jeg imidlertid ikke fundet grundlag for at foretage  

 videre i de konkrete sager.
IV.
Vedrørende afgørelsen af, til hvilket  

 asylland en flygtning har nærmest tilknytning.
Advokat (A) havde i klagen  

 til mig rejst spørgsmålet, om ikke Danmark måtte anses for nærmest til at yde  

 beskyttelse for  

  

 ansøgere, der i medfør af  

 familiesammenføringsreglerne havde fået opholdstilladelse her i landet  

  

 med  

 henblik på varigt ophold.
I forbindelse med min høring af Flygtningenævnet  

 besluttede dette at fastlægge sin praksis således, at der i de tilfælde, hvor  

 en statsløs palæstinenser fra Libanon har fået opholdstilladelse efter  

 udlændingelovens § 9, stk. 1, meddeles K-status til den pågældende.  

 Flygtningenævnet tog dog dengang forbehold over for familiesammenføringer i  

 medfør af udlændingelovens § 9, stk. 1, nr. 2, hvor ægteskabet var indgået,  

  

 efter  

  

 at den pågældende var indrejst i  

 landet.
På grundlag af Flygtningenævnets afgørelse i en konkret sag samt  

 referatet fra nævnets koordinationsudvalgsmøde den 30. august 1991 forstår  

 jeg,  

 at dette forbehold nu er frafaldet.
 Jeg tager den praksis, som  

 Flygtningenævnet nu har fastlagt på dette område, til efterretning.
 I sin klage rejste advokat  

 (A) også spørgsmål om Flygtningenævnets praksis i forhold til  

  

 statsløse palæstinensere fra Libanon, som  

 ikke havde opholdt sig i Libanon i lang tid, eller som havde en overvejende  

 tilknytning til Danmark gennem herboende nære slægtninge  

  

 (uden for  

 udlændingelovens § 9's kreds), kombineret med lang tids fravær fra Libanon.
 Efter udlændingelovens § 7,  

 stk. 3, kan der meddeles afslag på asyl til ansøgere, der på grund af en  

 række  

 nærmere angivne forhold har nærmere tilknytning til et andet land end  

 Danmark,  

 hvis de må antages at kunne opnå beskyttelse dér.
 Under henvisning til  

 formandskabets første beretning for Flygtningenævnets virksomhed (1. oktober  

 1983 - 31. marts 1987), s. 52 ff, anførte jeg i min redegørelse af 31. august  

 1991, at forhold som længerevarende fravær fra det mulige første asylland,  

 fraværet af nære slægtninge dér og omvendt en overvejende tilknytning til  

 Danmark gennem herboende nære slægtninge kan mindske tilknytningen til det  

 mulige første asylland og ved en afvejning føre til, at tilknytning til  

 Danmark får gennemslagskraft ved valget af asylland.
Jeg anførte videre, at når  

 Flygtningenævnet skulle afgøre, om en ansøger har nærmest tilknytning til  

 Libanon eller til Danmark, synes nævnet ikke at tillægge det megen vægt, at  

 den  

 pågældende har været fraværende fra Libanon igennem længere tid, måske mange  

 år.
Det samme gjaldt den betydning, det tillægges, at ansøgeren har den  

 overvejende del af sin familie i Danmark og derfor kun ringe familiemæssig  

 tilknytning til Libanon.
Nogle af nævnets afgørelser forekom derved at ligge  

 uden for rammerne af den praksis, som nævnet i øvrigt havde anlagt i  

 forbindelse med vurderingen af den tilknytning, som flygtninge (af andre  

 nationaliteter) bør have til et muligt første asylland.
I udtalelsen af 7. januar  

 1992 har Flygtningenævnet anført, at vurderingen af tilknytningsspørgsmålet  

 for statsløse palæstinensere fra Libanon typisk vil være en afvejning af  

 tilknytningen til Libanon, hvor de pågældende er født og opvokset, eller i  

 det  

 mindste har boet i en lang årrække, over for tilknytningen til Danmark, hvor  

 de  

 pågældende har opholdt sig som asylsøgere igennem de sidste 1-2 år.
Såfremt  

 det  

 må antages, at de pågældende kan indrejse i Libanon, og der er en  

 velbegrundet  

 udsigt til, at de (fortsat) vil kunne opnå den fornødne beskyttelse, vil  

 Libanon typisk kunne tjene som deres første asylland.
Efter Flygtningenævnets  

 opfattelse gør der sig en væsentlig forskel gældende ved vurderingen af  

 tilknytningsmomentet henholdsvis i "almindelige" første  

 asyllandssager og i sagerne om de statsløse palæstinensere fra Libanon.  

 Redegørelsen i formandskabets beretning sigter til den typiske asylsag, hvor  

 ansøgeren er flygtet efter et mangeårigt ophold i sit (reelt eksisterende)  

 hjemland og derefter opnår en eller anden form for tilknytning til 2  

 forskellige asyllande.
I palæstinensersagerne er der imidlertid i de  

 allerfleste tilfælde tale om, at ansøgeren er født og opvokset i Libanon  

 (asyllandet),  

 og således har opholdt sig dér i en årrække.
Den pågældende har derved en  

 helt  

 anden tilknytning til Libanon end den tilknytning, som "en  

 hjemlandsflygtning" typisk har til et muligt andet asylland end Danmark.  

 Sprogligt, kulturelt, familiemæssigt, arbejdsmæssigt etc. er den statsløse  

 palæstinensers tilknytning til asyllandet Libanon i langt de fleste tilfælde  

 betydeligt stærkere end ansøgerens tilknytning til asyllandet i de sager, der  

 er henvist til i beretningen.
 Flygtningenævnet har herefter  

 anført, at det således beror på en konkret vurdering, om en statsløs  

 palæstinensers tilknytning til Danmark i form af et ophold på 1-2 år og  

 familiemedlemmers tilstedeværelse her, er større end tilknytningen til  

 Libanon, hvor den pågældende har opholdt sig i en længere årrække (f.eks.  

 20-25  

 år) og måske stadig har familiemedlemmer.
 Til det anførte skal jeg  

 bemærke, at jeg naturligvis er enig i, at sagerne vedrørende statsløse  

 palæstinensere fra Libanon adskiller sig fra "almindelige" første  

 asyllandssager ved, at der i palæstinensersagerne i de fleste tilfælde er  

 tale  

 om, at ansøgerne er født og opvokset i Libanon, og at de på den måde har  

 opnået  

 en tilknytning til landet.
Jeg henviser imidlertid  

 tillige til, at det i beskyttelsesvurderingen indgår - som også anført af  

 Flygtningenævnet i skrivelsen af 7. januar 1992 - hvorvidt en palæstinensisk  

 flygtning  

  

 hidtil  

  

 har kunnet opholde  

 sig i Libanon uden at blive udsat for overgreb mod sin personlige integritet.  

 Har en asylsøger været borte fra Libanon gennem mange år, vil myndighederne  

 ikke med henvisning til et forholdsvis nyligt (og beskyttet) ophold i Libanon  

 kunne løfte en del af deres bevisbyrde i henseende til, at asylsøgeren må  

 forventes at kunne opnå den fornødne beskyttelse i Libanon.
I denne situation  

 må andre, konkrete omstændigheder vedrørende udsigterne for den pågældendes  

 ophold i landet tages i betragtning.
 Det er derfor min opfattelse,  

 at lang tids fravær fra Libanon samt på den ene side ringe familiemæssig  

 tilknytning til Libanon og på den anden side overvejende familiemæssig  

 tilknytning til Danmark bør indgå med betydelig vægt ved afgørelsen af  

 tilknytningsspørgsmålet.
 Der kan rejses spørgsmål om,  

 hvorvidt Flygtningenævnet i sagerne UDL-15, UDL-16 og UDL-24 har ladet de  

 anførte forhold indgå med den fornødne vægt i afvejningen.
Fremhæves kan særligt  

 Flygtningenævnets sag UDL-15, som drejer sig om en 21-årig mand, der ikke har  

 opholdt sig i Libanon, siden han var 6 år, men hvor nævnet har lagt vægt på,  

 at  

 "ansøgerens familie stammer fra Libanon, hvor ansøgeren også er født og  

 fortsat har familie, at ansøgeren har fået udstedt et libanesisk  

 rejsedokument,  

 og at ansøgeren ikke har været udsat for forhold, der sandsynliggør, at  

 ansøgeren ikke kan opnå den fornødne beskyttelse i Libanon". Denne sag  

 skal ses i sammenhæng med Flygtningenævnets sag UDL-16, som omfatter den unge  

 mands mor og hans 6 søskende.
Af disse har de 4 yngste søskende aldrig  

 opholdt  

 sig i Libanon.
Moderen har ikke forældre i Libanon, og de fleste af hendes  

 søskende er bosat i udlandet; familien har kun besøgt Libanon 2 gange i 15  

 år.  

 Under det andet besøg (i 1989) boede de hos moderens søster i et akut-center  

 for hjemløse.
Efter 15 års fravær fra Libanon forekommer familien på den  

 baggrund ikke at have nogen nær tilknytning til landet, og myndighederne  

 forekommer at have svært ved at løfte bevisbyrden for, at familien har en  

 velbegrundet udsigt til at kunne leve i sikkerhed i Libanon. - Da de  

 pågældende  

 har opnået opholdstilladelse af humanitære grunde i henhold til  

 udlændingelovens  

 § 9, stk. 2, nr. 2, har jeg imidlertid ikke fundet tilstrækkelig anledning  

 til  

 at foretage videre i de pågældende sager.
V.
Vedrørende indrejseproblemer.
 Den 28. august 1991  

 tilkendegav Flygtningenævnets formand, at Flygtningenævnet ville gennemgå de  

 allerede afgjorte sager med henblik på en stillingtagen til, hvad der kunne  

 gøres ved spørgsmålet om de statsløse palæstinenseres mulighed for at  

 indrejse  

 i Libanon uden de fornødne identitetspapirer m.v. (herunder spørgsmålet om  

 betydningen af manglende UNRWA-registrering).
Flygtningenævnet har efterfølgende  

 gennemgået samtlige sager og i den forbindelse iværksat en nærmere  

 undersøgelse  

 i tre af disse.
Så vidt jeg forstår, var det alene i disse tre sager, at  

 nævnet ikke umiddelbart havde oplysninger om, at Libanon på den ene eller den  

 anden måde (ved UNRWA-registrering, ID-kort eller udstedelse af lignende  

 identitetspapirer)  

 havde "vedkendt sig" de pågældende.
 Jeg tager det meddelte til  

 efterretning.
For så vidt angår spørgsmålet  

 om, hvorvidt Libanon er rede til at modtage statsløse palæstinensere, som  

 ikke  

 ved indrejsen er i besiddelse af identitetspapirer, har Flygtningenævnet  

 oplyst, at det har forstået, at rigspolitichefen vil foretage en forudgående  

 undersøgelse af dette spørgsmål hos de libanesiske myndigheder.
Såfremt det i  

 konkrete tilfælde måtte vise sig, at de libanesiske myndigheder ikke vil  

 tillade den pågældende at indrejse i Libanon, foreligger der væsentlige nye  

 oplysninger, som kan danne grundlag for en genoptagelse af sagen i  

 Flygtningenævnet.
 Jeg har ikke på det  

 foreliggende grundlag fundet at burde fremsætte bemærkninger til denne  

 procedure, idet der for tiden behandles en klage i Justitsministeriet over,  

 at  

 rigspolitichefen foretager den omhandlede undersøgelse ved fremsendelse af  

 identitetsoplysninger om de palæstinensiske asylsøgere til Libanon.
VI.
Vedrørende de omgjorte sager.
Flygtningenævnet har  

 underrettet mig om, at nævnet har omgjort sine tidligere beslutninger i 5 af  

 de  

 oversendte sager, og herved meddelt 7 personer asyl.
I alle sagerne har  

 Flygtningenævnet foretaget en ændret realitetsvurdering for så vidt angår  

 beskyttelsesmulighederne.
I 2 af sagerne er der taget hensyn til ansøgernes  

 overvejende familiemæssige tilknytning til Danmark og ringe familiemæssige  

 tilknytning til Libanon.
 Jeg tager ændringen af afgørelserne  

 til efterretning.
 Jeg tager endvidere  

 Flygtningenævnets ændrede begrundelser i følgende sager til efterretning:  

 UDL-9, UDL-10, UDL-11 og UDL-14.
VII.
Afsluttende bemærkninger.
De 27 sager, som jeg har  

 modtaget retur fra Flygtningenævnet, og som mine udtalelser i denne skrivelse  

 bygger på, omfatter 41 personer.
Flygtningenævnet har omgjort 5 af sagerne og  

 meddelt 7 personer asyl.
Hertil kommer, at 15 af de omhandlede personer har  

 fået opholdstilladelse af humanitære grunde.
De resterende 19 personer vil  

 være  

 omfattet af det fremsatte lovforslag om opholdstilladelse for statsløse  

 palæstinensere fra Libanon (L 211/1992). De vil i givet fald efter ansøgning  

 kunne få opholdstilladelse i henhold til loven, hvorefter jeg forstår, at der  

 vil blive meddelt de pågældende asyl, jf. nævnsformandens omtalte skrivelse  

 af  

 6. februar 1992. Det, jeg ovenfor har anført om de konkrete sager, er derfor  

 kun anført til illustration af min generelle opfattelse vedrørende  

 Flygtningenævnets  

 behandling af ansøgninger om asyl fra statsløse palæstinensere fra Libanon.  

 Jeg har således ikke taget konkret stilling til, i hvilket omfang de anførte  

 synspunkter i hver enkelt sag ville kunne begrunde en genoptagelse i nævnet  

 med  

 henblik på en ændring af de trufne afgørelser i realiteten.
Jeg har herved  

 også tillagt det en vis vægt, at det i Flygtningenævnets formands skrivelse  

 af  

 6. februar 1992 er anført, at nævnet har besluttet at sætte behandlingen af  

 alle sager vedrørende ansøgere, der kan forventes omfattet af loven, i bero,  

 indtil  

 lovforslaget er færdigbehandlet i Folketinget.
 ...
Der henvises til  

 Flygtningenævnets j.nr.
UDL-1, UDL-2, UDL-3, UDL-4, UDL-5, UDL-6, UDL-7,  

 UDL-8,  

 UDL-9, UDL-10, UDL-11, UDL-12, UDL-13, UDL-14, UDL-15, UDL-16, UDL-17,  

 UDL-18,  

 UDL-19, UDL-20, UDL-21, UDL-22, UDL-23, UDL-24, UDL-25, UDL-26, UDL-27." I skrivelse af 12. marts 1992  

 fremsatte Flygtningenævnet bemærkninger til min redegørelse af 25. februar  

 1992  

 (skrivelsen er optrykt som  

  

 bilag 5  

  

 );  

 Flygtningenævnets bemærkninger besvarede jeg i skrivelse af 23. marts 1992 (  

  

 bilag 6  

  

 ).
 Følgende bilag er optrykt  

 nedenfor:
 Bilag 1:
 Redegørelse  

 af 31. august 1991 vedrørende Flygtningenævnets behandling af ansøgninger om  

 asyl fra statsløse palæstinensere fra Libanon.
 Bilag 2:
 Folketingets  

 Ombudsmands skrivelse af 23. september 1991 til Flygtningenævnet.
 Bilag 3:
 Flygtningenævnets  

 skrivelse af 14. oktober 1991 til Folketingets Ombudsmand.
 Bilag 4:
 Flygtningenævnets  

 skrivelse af 7. januar 1992 til Folketingets Ombudsmand.
 Bilag 5:
 Flygtningenævnets  

 skrivelse af 12. marts 1992 til Folketingets Ombudsmand.
 Bilag 6:
 Folketingets  

 Ombudsmands skrivelse af 23. marts 1992 til Flygtningenævnet.
Bilag 1 Redegørelse af 31. august 1991 vedrørende Flygtningenævnets behandling  

 af ansøgninger om asyl fra statsløse palæstinensere fra Libanon "I.
De modtagne klager og de indhentede udtalelser m.v.
I skrivelse af 14. maj 1991  

 rettede nogle talsmænd for de statsløse palæstinensere fra Libanon, som af  

 Flygtningenævnet havde fået meddelt afslag på deres asylansøgninger,  

 henvendelse til mig.
De klagede over, at Flygtningenævnet havde lagt til  

 grund,  

 at Libanon kunne tjene som asylland for statsløse palæstinensere, og de  

 rejste  

 i den forbindelse spørgsmål om, i hvilket omfang nævnet havde undersøgt, om  

 der  

 var sikre indrejsemuligheder for palæstinenserne til Libanon.
I skrivelse af 31. maj 1991  

 uddybede advokat (A) på talsmændenes vegne den indgivne klage.
Han sendte mig  

 endvidere fuldmagter fra 169 palæstinensiske asylsøgere.
I den anledning anmodede jeg  

 i skrivelse af 13. juni 1991 Flygtningenævnet om en udtalelse vedrørende en  

 række nærmere angivne spørgsmål.
Jeg bad i den forbindelse om at måtte  

 modtage  

 alt det for nævnet foreliggende baggrundsmateriale, som var af relevans for  

 Flygtningenævnets praksis på området.
Endvidere anmodede jeg om udlån af  

 akterne i de 169 sager, herunder Flygtningenævnets voteringsprotokoller samt  

 eventuelle dissenser m.v. i de pågældende sager.
Endelig anmodede jeg om at  

 måtte modtage referater af den eventuelle behandling af de rejste spørgsmål i  

 det i udlændingelovens § 53, stk. 2, nævnte udvalg (koordinationsudvalget) og  

 eventuelt andet materiale af tilsvarende art, f.eks. i forbindelse med  

 formandskabets drøftelser.
 For at undgå en væsentlig  

 forlængelse af behandlingen af en stor gruppe asylsager - der allerede havde  

 haft et langvarigt og kompliceret forløb - bad jeg om at måtte modtage  

 Flygtningenævnets udtalelse og det ønskede materiale så hurtigt som muligt.  

 Jeg underrettede samtidig Justitsministeriet om, at jeg havde iværksat en  

 undersøgelse  

 af Flygtningenævnets praksis vedrørende behandlingen af asylansøgninger fra  

 statsløse palæstinensere fra Libanon.
 På den baggrund meddelte  

 Justitsministeriet mig i skrivelse af 27. juni 1991, at ministeriet havde  

 besluttet at udsætte udrejsefristen for de statsløse palæstinensere, som  

 havde  

 tilsluttet sig klagen, indtil den 1. september 1991 med henblik på, at jeg  

 kunne få lejlighed til at tage stilling til sagen.
I skrivelse af 4. juli 1991  

 afgav Flygtningenævnet en udtalelse om sagen.
Samtidig modtog jeg sagsakterne  

 vedrørende et stort antal af de palæstinensere, der havde tilsluttet sig  

 klagen.
Jeg modtog endvidere det for nævnet foreliggende generelle  

 baggrundsmateriale vedrørende Libanon, referater af møder i nævnets  

 koordinationsudvalg og bilag i tilknytning hertil.
 Jeg har herefter løbende  

 modtaget klager fra statsløse palæstinensere fra Libanon, som ønskede at  

 tilslutte sig den omhandlede generelle klage vedrørende Flygtningenævnets  

 praksis i asylsagerne.
I skrivelser af 14. og 16.  

 august 1991 meddelte jeg Flygtningenævnet, at da jeg anså min behandling af  

 det store antal sager for meget hastende, ville jeg finde det mest  

 hensigtsmæssigt, om de spørgsmål, som sagen rejste, kunne gøres til genstand  

 for en mundtlig drøftelse med nævnets formand.
Til brug for drøftelserne  

 sendte jeg Flygtningenævnet et notat om sagen.
 Den 28. august 1991 fandt  

 mødet med nævnets formand sted.
 Jeg har indtil nu modtaget  

 239 klager fra statsløse palæstinensere fra Libanon.
 Denne redegørelse bygger  

 imidlertid kun på en gennemgang af 188 sager, idet jeg endnu ikke har  

 modtaget  

 akterne i 40 af sagerne, hvortil kommer, at akterne i 11 sager først blev  

 modtaget den 29. august 1991.
 II.
 Flygtningenævnets praksis ved behandlingen  

 af asylansøgninger fra statsløse palæstinensere fra Libanon.
 Det fremgår af  

 Flygtningenævnets udtalelse og det modtagne materiale, at Flygtningenævnet i  

 1985 traf afgørelser i 7 sager vedrørende statsløse palæstinensere fra  

 Libanon.  

 Nævnet fandt "efter en samlet vurdering af de foreliggende  

 oplysninger", at ansøgerne måtte anses for at opfylde betingelserne i  

 udlændingelovens § 7, stk. 1, nr. 1 (om konventionsflygtninge), og at det  

 ikke  

 burde kræves, at de vendte tilbage til Libanon.
 Flygtningenævnet har i  

 udtalelsen af 4. juli 1991 til mig anført, at afgørelserne blev truffet efter  

 en konkret vurdering af de enkelte sager, og at der herefter ikke havde  

 foreligget sager vedrørende statsløse palæstinensere fra Libanon for  

 Flygtningenævnet før 1990.
 På baggrund af  

 Flygtningenævnets afgørelser fra 1985 besluttede Direktoratet for Udlændinge  

 generelt at meddele asyl til statsløse palæstinensere fra Libanon.  

 Direktoratet  

 havde således frem til slutningen af 1989 en fast praksis, hvorefter der uden  

 videre meddeltes statsløse palæstinensere fra Libanon asyl i Danmark.
 I 1989 ændrede direktoratet  

 praksis, således at der nu (på ny) skulle foretages en konkret vurdering af  

 den  

 enkelte ansøgning.
Den 6. april 1990 tog  

 Flygtningenævnet for første gang stilling til direktoratets ændrede praksis.  

 I  

 4 afgørelser af 6. april 1990 gav et flertal af nævnets medlemmer udtryk for  

 den opfattelse, at bestemmelsen i FN's flygtningekonventions artikel 1 D  

 (hvorefter konventionen ikke finder anvendelse på personer, som nyder  

 beskyttelse  

 eller bistand fra andre organer eller institutioner under FN end UNHCR, såsom  

 de UNWRA-registrerede statsløse palæstinensere) ikke udelukker, at der  

 foretages en selvstændig prøvelse af asylgrundlaget for statsløse  

 palæstinensere, der kommer fra Libanon.
På baggrund af den aktuelle situation  

 i  

 landet fandt flertallet dog kun, at en sådan prøvelse burde ske, når særlige  

 grunde talte derfor.
 Flertallet gav herefter  

 udtryk for, at det ikke fandt, at forholdene i Libanon generelt var af en  

 sådan  

 karakter, at landet ikke kunne tjene som asylland for statsløse  

 palæstinensere.  

 Alene den omstændighed, at ansøgerne kom fra Libanon, kunne derfor ikke  

 begrunde, at der meddeltes opholdstilladelse i medfør af udlændingelovens §  

 7.  

 På baggrund af de konkrete oplysninger om ansøgerens forhold, herunder  

 ansøgerens egne oplysninger, fandt flertallet af nævnets medlemmer herefter  

 ikke, at betingelserne for at meddele opholdstilladelse efter  

 udlændingelovens  

 § 7 var opfyldt, hvorfor nævnet stadfæstede direktoratets afslag.
Nævnets (flertals) afgørelse  

 blev truffet bl.a. på grundlag af en skrivelse af 18. oktober 1989 fra  

 Udenrigsministeriet, hvori en embedsmand fra UNHCR refereredes for den  

 opfattelse, at alle asylansøgninger fra statsløse palæstinensere fra Libanon  

 burde undergives en individuel konkret prøvelse omfattende bl.a.  

 forfølgelsesrisikoen.
Denne formulering syntes - som anført af  

 Flygtningenævnets formand på et koordinationsudvalgsmøde den 8. marts 1990 -  

 at  

 indebære en henvisning til hjemlandsbetragtninger.
Spørgsmålet om, hvorvidt det  

 land, en flygtning kommer fra, er den pågældendes hjemland, har betydning for  

 vurderingen af den pågældendes asylansøgning.
Flygter den pågældende fra sit  

 hjemland, skal en asylansøgning vurderes i henhold til udlændingelovens § 7,  

 stk. 1 eller 2, hvorefter det kommer i betragtning, om den pågældende har  

 været udsat for forfølgelse i hjemlandet.
Kommer den pågældende ikke fra sit  

 hjemland, men fra et andet land, opstår spørgsmålet om, hvorvidt dette land  

 kan  

 tjene som den pågældendes første asylland, dvs. om landet er i stand til at  

 yde den pågældende beskyttelse, jf. udlændingelovens § 7, stk. 3.
Flygtningenævnets  

 koordinationsudvalg havde tidligere drøftet spørgsmålet om, hvorvidt  

 palæstinensiske asylsøgere kunne have hjemland i andre lande end det  

 ikke-eksisterende  

 Palæstina.
Nævnet havde også drøftet spørgsmålet om, hvorvidt statsløse  

 palæstinensere fra Libanon i givet fald skulle tillægges status som  

 konventionsflygtninge  

 (K-status) eller de facto-flygtninge (F-status), jf. udlændingelovens § 7,  

 stk. 1, henholdsvis stk. 2.
 Bl.a. under henvisning til,  

 at Flygtningenævnets afgørelser af 6. april 1990 var truffet, uden at der  

 forelå nogen skriftlig udtalelse fra UNHCR, samt under henvisning til, at der  

 ved afgørelserne præjudicielt burde have være taget stilling til  

 asylgrundlaget  

 (K-eller F-status), fandt medlemmer af Flygtningenævnet, at de 4 sager burde  

 genoptages på nævnets egen foranledning.
 Flygtningenævnet genoptog  

 herefter behandlingen af de pågældende asylsager; den 13. september 1990 blev  

 der  

 truffet en fornyet afgørelse (for de 3's vedkommende; den 4. var bortfaldet).
I de fornyede afgørelser  

 henviste Flygtningenævnet til et notat af 9. august 1990 fra Dansk  

 Flygtningehjælp om de statsløse palæstinensere i Libanon.
I nævnsafgørelserne  

 henvistes til notatet, siderne 41-42, hvor der bl.a. er anført følgende:
"Store dele af den  

 palæstinensiske befolkning lever under yderst ringe sociale og økonomiske  

 vilkår.
Dansk Flygtningehjælps kilder vurderer imidlertid, at palæstinensere  

 i  

 almindelighed ikke er udsat for overgreb af en sådan art og i et sådant  

 omfang,  

 at den enkelte kan karakteriseres som værende genstand for forfølgelse blot  

 som  

 følge af sin palæstinensiske herkomst.
Kilderne anfører dog, at  

 palæstinensere meget nemt kan havne i en situation, hvor risiko for overgreb  

 opstår.
Den palæstinensiske minoritets rygte som militante  

 "ulykkesfugle" kombineret med deres traditionelt stærke politiske  

 og  

 "palæstinensiske" bevidsthed spiller her ind med betydelig styrke.
 .....
På baggrund af disse generelle  

 forhold kombineret med den særligt udsatte position, den palæstinensiske  

 minoritet i almindelighed befinder sig i, anses det som udgangspunkt for  

 udelukket at kunne forvente hverken retlig eller faktisk beskyttelse for en  

 palæstinenser, der er kommet i søgelyset hos en libanesisk milits, en  

 rivaliserende  

 fraktion eller fremmede magters besættelsestropper." Herefter anførte et flertal  

 af nævnets medlemmer, at de fandt, at statsløse palæstinensere, der kommer  

 fra  

 Libanon, må anses for omfattet af udlændingelovens § 7, stk. 1, medmindre  

 særlige grunde taler for andet, idet de pågældende ikke kan vende tilbage til  

 deres oprindelige hjemland (Palæstina). Der henvistes herved bl.a. til en  

 præciserende udtalelse af 7. maj 1990 fra UNHCR.
 I de konkrete sager lagde  

 Flygtningenævnet herefter til grund, at ansøgerne var omfattet af  

 udlændingelovens § 7, stk. 1, dvs. at de var konventionsflygtninge.
 Flertallet tilføjede, at det  

 ikke fandt, at forholdene i Libanon generelt er af en sådan karakter, at  

 landet  

 ikke kan tjene som asylland for statsløse palæstinensere, jf.  

 udlændingelovens  

 § 7, stk. 3. Alene den omstændighed, at ansøgeren kommer fra Libanon, kan  

 derfor ikke begrunde, at der meddeles opholdstilladelse i medfør af  

 udlændingelovens § 7. Flertallet henviste herved tillige til de ovenfor  

 nævnte  

 bemærkninger i Dansk Flygtningehjælps notat af 9. august 1990.
 Flygtningenævnet antog i  

 afgørelserne på grundlag af de foreliggende oplysninger om den enkelte  

 ansøgers forhold, at Libanon herefter fortsat måtte antages at kunne tjene  

 som  

 ansøgerens første asylland, jf. herved udlændingelovens § 7, stk. 3. Nævnet  

 tilføjede i alle sagerne en bemærkning om, at ansøgeren havde boet næsten  

 hele  

 sit liv i Libanon.
Flygtningenævnet har i  

 udtalelsen af 4. juli 1991 til mig anført, at nævnet ved afgørelserne foretog  

 en konkret vurdering af, om der var grundlag for at meddele asyl i Danmark.  

 Denne vurdering indebar en bedømmelse af, om den pågældende asylsøger måtte  

 antages at kunne opnå den fornødne beskyttelse, jf. udlændingelovens § 7,  

 stk.  

 3, ved en tilbagevenden til Libanon.
Nævnet tilføjede, at dets afgørelse  

 således var truffet på grundlag af dels de generelle baggrundsoplysninger om  

 forholdene i Libanon, der forelå på det pågældende tidspunkt, dels  

 asylsøgernes egne forklaringer om baggrunden for ønsket om asyl i Danmark.
Ved klagen til mig lagde  

 advokat (A) til grund, at der i 1990 i Flygtningenævnet var sket en  

 praksisændring.
Advokaten rejste spørgsmål om, hvorvidt praksisændringen  

 skyldtes en ændret konventionsfortolkning, en ændret fortolkning af  

 betingelserne for at anse et land for første asylland, jf. udlændingelovens §  

 7, stk. 3, eller en ændret vurdering af forholdene i Libanon.
 I forbindelse med min  

 drøftelse den 28. august 1991 af dette spørgsmål henviste jeg over for  

 nævnets  

 formand til formandskabets første beretning om Flygtningenævnets virksomhed  

 (1983-1987) s. 55, hvor det er anført, at det i nævnets hidtidige praksis har  

 været fast antaget i forhold til statsløse palæstinensere, der havde boet i  

 Libanon,  

 at forholdene i dette land ikke skønnedes at være betryggende for  

 asylsøgerne.  

 Disse meddeltes derfor ikke afslag på deres asylansøgninger efter  

 udlændingelovens § 7, stk. 2 (nu stk. 3).
Hertil bemærkede formanden,  

 at når det i beretningen anførtes, at det havde været "fast  

 antaget",  

 byggede det mere på en formalitet end på en realitet.
Nævnet havde ikke haft  

 en  

 egentlig fast praksis, men på grundlag af nævnets ovenfor nævnte 7 afgørelser  

 fra 1985 (der byggede på en konkret vurdering) var Direktoratet for  

 Udlændinge  

 gået over til en automatisk praksis.
 Nævnsformanden understregede  

 i øvrigt, at efter hans opfattelse skulle alle asylafgørelser træffes efter  

 en  

 konkret vurdering, hvorved det for en periode kunne være rigtigt at arbejde  

 ud  

 fra en hoved- eller formodningsregel.
 Formanden præciserede  

 herefter, at nævnet for så vidt ikke havde ændret syn på forholdene i  

 Libanon,  

 men at nævnet som hidtil foretog en konkret vurdering.
Til et af advokat (A) rejst  

 spørgsmål om, hvorvidt nævnet i perioden mellem 1985 og 1990 havde taget  

 stilling til første asyllandsproblematikken i sager, hvor der for de  

 statsløse palæstinensere var tale om andre mulige asyllande end Libanon,  

 oplyste formanden, at nævnet havde gennemgået samtlige sine sager med henblik  

 på at undersøge dette spørgsmål.
Nævnet havde fundet 10 sager, hvori der  

 kunne  

 være tale om at sende de statsløse palæstinensere tilbage til enten Libanon  

 eller et andet asylland, men i ingen af disse sager var spørgsmålet om  

 Libanon  

 som et tilstrækkeligt sikkert første asylland drøftet principielt.
 På baggrund af det anførte må  

 jeg lægge til grund, at der i Flygtningenævnet ikke er sket en egentlig  

 praksisændring, men at nævnet efter en konkret vurdering af en række  

 enkeltsager - på grundlag af de generelle baggrundsoplysninger om forholdene  

 i  

 Libanon, sammenholdt med asylansøgernes egne forklaringer om baggrunden for  

 ønsket om asyl i Danmark - har antaget, at forholdene i Libanon var  

 tilstrækkeligt betryggende for de pågældende palæstinensiske asylsøgere.
III.
Nærmere om nogle af de retlige  

 spørgsmål, sagen rejser.
 A.  

  

 Spørgsmålet, om der generelt burde meddeles  

 asyl til palæstinensiske asylsøgere fra Libanon.
 Udlændingelovens § 7, stk.  

 1-3, har følgende indhold:
 "  

  

 Stk. 1.  

  

 Efter ansøgning gives der opholdstilladelse til en udlænding,  

 som er omfattet af flygtningekonventionen af 28. juli 1951.
 Stk. 2.  

  

 Efter ansøgning gives der endvidere opholdstilladelse til  

 en udlænding, som ikke er omfattet af flygtningekonventionen af 28. juli  

 1951,  

 men hvor det af lignende grunde som anført i konventionen eller af andre  

 tungtvejende grunde ikke bør kræves, at udlændingen vender tilbage til sit  

 hjemland.
Stk. 3.  

  

 Opholdstilladelse kan nægtes, såfremt udlændingen allerede  

 har opnået beskyttelse i et andet land eller på grund af længerevarende  

 ophold, derboende nære slægtninge eller andre tilsvarende forhold har nærmere  

 tilknytning til et andet land, hvor udlændingen må antages at kunne opnå  

 beskyttelse." Som anført ovenfor er det  

 Flygtningenævnets opfattelse, at statsløse palæstinensere, der kommer fra  

 Libanon, må anses for omfattet af udlændingelovens § 7, stk. 1 (som  

 konventionsflygtninge) - medmindre særlige grunde taler for andet - idet de  

 pågældende ikke kan vende tilbage til deres oprindelige hjemland (Palæstina).
De pågældendes status som  

 flygtninge er således relateret til forholdene omkring oprettelsen af staten  

 Israel og ikke til deres aktuelle situation i Libanon.
Anerkendelsen af deres  

 status som flygtninge er dermed ikke udtryk for, at Flygtningenævnet finder,  

 at  

 de aktuelt risikerer forfølgelse i Libanon.
 Den vurdering,  

 Flygtningenævnet foretager i forhold til de statsløse palæstinensere fra  

 Libanon, er derimod, om de i Libanon vil kunne opnå den beskyttelse, som de  

 måtte have behov for.
Af betydning for besvarelsen af  

 dette spørgsmål er naturligvis det generelle beskyttelsesniveau i landet og  

 de  

 almindelige forhold for palæstinenserne.
Jeg kan imidlertid ikke kritisere,  

 at  

 Flygtningenævnet afgør asylansøgningerne på grundlag af en konkret vurdering  

 og således ikke opretholder Direktoratet for Udlændinges tidligere praksis,  

 hvorefter der - uden en nærmere konkret vurdering - meddeltes asyl til alle  

 statsløse palæstinensere fra Libanon.
 B.
 Spørgsmålet om Flygtningenævnets  

 forståelse og vurdering af "beskyttelsesniveauet" i forhold til  

 "forfølgelsesrisikoen".
 I klagen til mig anførte  

 advokat (A) bl.a., at det måtte befrygtes, at nævnet havde sænket  

 "beskyttelsesvurderingen" så meget, at der reelt var tale om en  

 "forfølgelsesrisikovurdering".
 Under henvisning hertil  

 anmodede jeg Flygtningenævnet om at redegøre for, hvilke kriterier der  

 anlægges  

 ved vurderingen af, om Libanon kan yde flygtningene den fornødne beskyttelse.
 I et forsøg på at indkredse,  

 hvad der nærmere ligger i "beskyttelseskravet", har nævnet på den  

 ene  

 side anført, at beskyttelsen ikke nødvendigvis skal have samme karakter og  

 styrke som den beskyttelse, der vil kunne opnås i Danmark, og på den anden  

 side, at der ikke må foreligge en risiko for overgreb fra de libanesiske  

 myndigheder, israelerne, de syriske styrker eller i Libanon værende militser  

 ved en tilbagevenden til Libanon.
 I udtalelsen af 4. juli 1991  

 til mig har Flygtningenævnet henvist til Justitsministeriets svar på  

 spørgsmål  

 nr. 27 fra Folketingets Retsudvalg (lovforslag nr. 201/203, bilag 17) i  

 forbindelse med revisionen af udlændingeloven i foråret 1985. Her har  

 Flygtningenævnet givet udtryk for, at man i overensstemmelse med  

 bemærkningerne  

 i udlændingebetænkningen ikke anser det for tilstrækkelig  

 "beskyttelse"  

 i § 7, stk. 2's (nu stk. 3) forstand, såfremt asylsøgeren vil risikere at  

 blive henvist til en illegal tilværelse eller at blive sendt i kredsløb  

 mellem  

 forskellige lande.
 Ifølge betænkning nr.  

 968/1982 om udlændingelovgivningen, s. 139, er første asyllandsreglens formål  

 at hjælpe den gruppe udlændinge, som ikke kan opnå tilstrækkelig beskyttelse  

 nogetsteds, og som derfor er henvist til en illegal tilværelse, eller som  

 sendes i kredsløb mellem forskellige lande ("refugees in orbit").
I formandskabets første  

 beretning, s. 153 ff, omtales spørgsmålet om, hvorvidt det mulige første  

 asylland vil modtage asylsøgeren.
Hvis dette ikke er tilfældet, er  

 udgangspunktet, at § 7, stk. 2 (nu stk. 3) ikke anvendes.
 Under mødet den 28. august  

 1991 gav Flygtningenævnets formand udtryk for, at der er forskel på  

 beskyttelsesniveau og niveauet for forfølgelsesrisiko, og at det måtte lægges  

 til grund, at risikoen for overgreb el.lign. måtte være mindre (intensiv,  

 konkret etc.), når der var tale om en asyllandsbetragtning, end når der var  

 tale om en forfølgelsesrisikovurdering.
Ved fastlæggelsen af  

 kriterierne for "den fornødne beskyttelse" må det naturligvis først  

 og fremmest kræves, at de pågældende asylsøgere skal kunne komme tilbage til  

 landet, og at de skal kunne opholde sig legalt der. (Dette vil ikke  

 nødvendigvis være tilfældet, selv om de pågældende ikke hidtil har været  

 udsat  

 for overgreb). Omvendt kunne det ikke kræves, at de pågældende socialt set  

 skulle kunne leve på fuldt ud samme niveau som landets egne statsborgere; men  

 deres personlige integritet må være beskyttet.
Flygtningenævnets formand  

 præciserede i den forbindelse, at det var kernen i beskyttelsesvurderingen,  

 at  

 de pågældende skulle være i personlig sikkerhed såvel ved indrejse som ved  

 ophold i landet.
 Under mødet drøftedes bl.a.  

 følgende elementer i beskyttelsesvurderingen:
Såfremt den pågældende gennem en lang periode (eventuelt hele  

 livet) har "levet i fred", og der er en velbegrundet udsigt til, at han eller hun  

 fortsat vil kunne leve i fred, må  

 beskyttelseskravet anses for opfyldt.
 At de pågældende gennem lang  

 tid har levet i fred, kan imidlertid ikke opstilles som en absolut  

 betingelse;  

 dette gælder navnlig i følgende tilfælde:
Hvor risikoen for på ny at blive udsat for krænkelser  

 ikke længere eksisterer, (således som det f.eks. er tilfældet med hensyn til  

 tilbageholdelse fra israelernes side i forbindelse med invasionen i 1982-83),  

 eller det, de pågældende har været ude for, ligger langt  

 tilbage i tiden, eller der har været tale om indgreb eller foranstaltninger i  

 anledning af ikke politisk prægede stridigheder eller lignende.
 Efter min opfattelse bør  

 vurderingen af, hvorvidt et muligt første asylland kan antages at yde den  

 fornødne beskyttelse, inddrage de ovenfor anførte kriterier, herunder navnlig  

 om der er en velbegrundet udsigt til, at de pågældende asylsøgere (fortsat)  

 vil kunne leve i fred, således at deres personlige integritet er beskyttet.  

 Tages der udgangspunkt i, at denne udsigt skal være "velbegrundet",  

 pålægges der myndighederne en vis bevisbyrde i henseende til at godtgøre,  

 hvilke forhold der kan begrunde formodningen om en fredelig eksistens for de  

 pågældende, jf. herved også nedenfor.
 C.  

  

 Geografisk begrænset beskyttelse  

 (regionsbeskyttelse).
 Advokat (A) rejste i klagen  

 til mig spørgsmålet om, hvorvidt nævnet opererede med et "første  

 asyllejr-begreb". Han henviste til et antal nævnsafgørelser, der syntes  

 at forudsætte, at ansøgeren ikke kunne opholde sig overalt i det  

 "land", som § 7, stk. 3, forudsætter, men alene i en bestemt  

 region.  

 Jeg fandt, at der her rejstes spørgsmål, ikke blot om, hvorvidt en region  

 kunne  

 tjene som første asylland, men yderligere om den sikre indrejse, idet  

 ansøgeren  

 ikke alene skal passere landegrænsen, men også i sikkerhed kunne nå frem til  

 regionen.
 I udtalelsen af 4. juli 1991  

 oplyste Flygtningenævnet, at nævnet ikke kunne anse det for tilstrækkeligt,  

 at  

 der i forhold til den enkelte asylsøger fandtes en eller flere "sikre  

 regioner".
På denne baggrund besluttede  

 Flygtningenævnet at genoptage 3 sager, som (A) havde henvist til, og som  

 indeholdt det omhandlede problem.
Nævnet oplyste samtidig, at det havde  

 gennemgået samtlige nævnets andre sager vedrørende statsløse palæstinensere  

 fra  

 Libanon, og at nævnet i disse sager ikke havde fundet, at ansøgeren alene  

 kunne  

 opholde sig i et begrænset område.
 Flygtningenævnets  

 tilkendegivelser vedrørende dette spørgsmål kan ikke give mig anledning til  

 bemærkninger.
 D.  

  

 Indrejserisikoen.
 I klagen til mig rejste  

 advokat (A) spørgsmålet om, i hvilket omfang den sikre indrejsemulighed i  

 Libanon indgik i nævnets vurdering af, hvorvidt landet kunne yde den fornødne  

 beskyttelse.
I udtalelsen af 4. juli 1991  

 til mig oplyste Flygtningenævnet, at det lå implicit i nævnets afgørelser, at  

 en asylsøger, der har fået afslag på asyl i nævnet, sikkert kan indrejse i  

 det  

 pågældende land og tage ophold der.
Dette gælder også statsløse  

 palæstinensere  

 fra Libanon.
 I overensstemmelse hermed  

 oplyste Flygtningenævnets formand, jf. ovenfor, på mødet den 28. august 1991,  

 at det var kernen i beskyttelsesvurderingen, at de pågældende asylsøgere  

 skulle  

 være i personlig sikkerhed  

  

 ved indrejsen  

  

 og  

  

 ved opholdet i landet.
 Jeg kan fuldt ud tilslutte  

 mig Flygtningenævnets vurdering af dette spørgsmål.
 I forbindelse med det anførte  

 rejste jeg over for Flygtningenævnets formand spørgsmålet om betydningen af,  

 at  

 palæstinensiske asylsøgere fra Libanon ikke er UNWRA-registrerede.
Jeg henviste herved til et  

 notat af 24. juni 1991 fra Dansk Flygtningehjælp, pkt. 7, samt til  

 Udenrigsministeriets bemærkninger hertil i et notat af 8. juli 1991. I  

 Flygtningehjælpens notat er anført, at de libanesiske myndigheder ikke er  

 indstillet på at lade ikke-UNWRA-registrerede palæstinensere indrejse i  

 landet.  

 Udenrigsministeriet har bedømt denne konklusion som korrekt i den forstand,  

 at  

 personer, der ikke er i besiddelse af fyldestgørende eller ægte  

 rejsedokumenter  

 og identitetspapirer, eller som ikke har visum til eller opholdstilladelse i  

 Libanon, "utvivlsomt vil blive nægtet indrejse, henholdsvis tilbageholdt  

 (fængslet), mens de pågældendes forhold undersøges nærmere." Flygtningenævnets formand  

 oplyste, at da de anførte oplysninger er nye, har nævnet endnu ikke haft  

 anledning til at tage stilling til spørgsmålet.
Endvidere har de fleste  

 asylsøgere hidtil lagt vægt på at oplyse, at de var UNWRA-registrerede, med  

 henblik på, at dette kunne støtte deres status som konventionsflygtninge.
I  

 visse sager ville man dog ikke umiddelbart kunne se, hvorvidt de pågældende  

 var  

 UNWRA-registrerede eller i øvrigt i besiddelse af gyldig opholdstilladelse i  

 Libanon.
Nævnsformanden oplyste, at man ville gennemgå de allerede afgjorte  

 sager med henblik på en stillingtagen til, hvad der kunne gøres i anledning  

 af  

 det nu i de seneste notater fremstillede problem. - Jeg vil modtage nærmere  

 underretning om, hvad der videre sker vedrørende spørgsmålet.
 IV.
 Min gennemgang af Flygtningenævnets  

 sagsakter vedrørende de palæstinensere, som har tilsluttet sig den generelle  

 klage.
 Min gennemgang af sagerne har  

 ført mig til at placere dem i 3 hovedgrupper:
 A.
 Sager, hvis behandling Flygtningenævnet  

 har genoptaget i forbindelse med min høring af nævnet i anledning af den  

 modtagne klage.
 I klageskrivelsen af 31. maj  

 1991 henviste advokat (A) til en række individuelle nævnsafgørelser, som  

 efter  

 hans opfattelse illustrerede nogle af de påpegede problemer.
 I udtalelsen af 4. juli 1991  

 til mig meddelte Flygtningenævnet, at nævnet havde genoptaget 3 sager, hvori  

 der kunne rejses spørgsmål om, hvorvidt nævnet havde antaget, at ansøgeren  

 alene kunne opholde sig i et begrænset område, jf. herved det ovenfor anførte  

 om, at nævnet ikke anser det for tilstrækkeligt, at der i forhold til den  

 enkelte asylsøger findes en eller flere "sikre regioner".
 Flygtningenævnet genoptog  

 endvidere behandlingen af 5 sager, hvori nævnet havde meddelt afslag efter  

 udlændingelovens § 7, stk. 3, til ansøgere med opholdstilladelse efter  

 udlændingelovens § 9, stk. 1, med henblik på varigt ophold. 2 af disse sager  

 var der henvist til i (A's) klageskrivelse. (A) havde anført, at såfremt  

 asylsøgeren allerede har fået opholdstilladelse i Danmark med henblik på  

 varigt  

 ophold i medfør af familiesammenføringsreglerne, må Danmark anses for nærmest  

 til at yde beskyttelse for ansøgeren.
Flygtningenævnet udtalte i  

 skrivelsen af 4. juli 1991, at nævnets koordinationsudvalg den 24. juni 1991  

 havde drøftet problemstillingen.
Der var i koordinationsudvalget enighed om  

 at  

 fastlægge praksis således, at der i de tilfælde, hvor en statsløs  

 palæstinenser  

 fra Libanon har fået opholdstilladelse efter udlændingelovens § 9, stk. 1,  

 meddeles K-status til den pågældende.
Er der tale om familiesammenføring i  

 medfør af udlændingelovens § 9, stk. 1, nr. 2, er det en forudsætning, at  

 ægteskabet er indgået, før den pågældende rejser ind i landet.
 Nævnet havde gennemgået  

 samtlige sine sager vedrørende statsløse palæstinensere fra Libanon og kun  

 fundet, at de ovenfor nævnte 5 sager på dette grundlag måtte give anledning  

 til  

 genoptagelse.
 Nævnets praksis på det  

 omhandlede område kan på det foreliggende grundlag ikke give mig anledning  

 til  

 bemærkninger; jeg henviser i øvrigt til det nedenfor under C, pkt. 5, anførte  

 om betydningen af en asylsøgers overvejende tilknytning til Danmark.
 Den 1. august 1991 besluttede  

 Flygtningenævnet at genoptage behandlingen af yderligere 1 af de indklagede  

 sager.
 B.
 Sager, hvori der eventuelt vil kunne  

 meddeles opholdstilladelse i henhold til udlændingelovens § 9, stk. 2, nr. 2  

 (opholdstilladelse af humanitære grunde).
 § 9, stk. 2, nr. 2, i  

 udlændingeloven har følgende indhold:
 "  

  

 Stk. 2.  

  

 Der kan efter ansøgning gives opholdstilladelse til andre  

 udlændinge:
 ...
2) Hvis  

 udlændingen uden for de i § 7, stk. 1, nævnte tilfælde befinder sig i en  

 sådan situation, at væsentlige hensyn af humanitær karakter afgørende taler  

 for at imødekomme ansøgningen." Af de almindelige  

 bemærkninger til det lovforslag, hvormed bestemmelsen blev indsat i  

 udlændingeloven (lovforslag nr.
L 201/1984-85), fremgår bl.a.:
"De særlige hensyn, som  

 kan begrunde, at justitsministeren efter en konkret vurdering giver  

 opholdstilladelse, kan således først og fremmest bestå i udlændingens alder,  

 helbredstilstand og andre personlige forhold, smlgn. § 26, nr. 1 ...." Afgørelsen af, om der  

 foreligger sådanne særlige humanitære grunde, som kan begrunde  

 opholdstilladelse efter den nævnte bestemmelse, beror således på et skøn.
Ved  

 udøvelsen af dette skøn har Justitsministeriet i almindelighed navnlig lagt  

 vægt på ansøgerens personlige forhold - herunder om der er tale om en familie  

 med mindre børn, der kommer fra et land i krig - om der foreligger en  

 alvorlig  

 sygdom hos den eller de pågældende, samt varigheden af opholdet her i landet.
 Under min gennemgang af  

 Flygtningenævnets sagsakter vedrørende de statsløse palæstinensere fra  

 Libanon,  

 der har modtaget afslag på deres asylansøgninger, har jeg fundet 26 sager  

 vedrørende i alt 110 personer, om hvem jeg må antage, at der er grundlag for,  

 at de vil kunne opnå opholdstilladelse efter udlændingelovens § 9, stk. 2,  

 nr.  

 2.
 I 16 af disse sager har  

 Justitsministeriet allerede under min behandling af sagen (til dels inden for  

 de seneste dage) meddelt de pågældende opholdstilladelse i henhold til  

 udlændingelovens § 9, stk. 2, nr. 2.
 I 7 af de herefter resterende  

 sager er forholdet det, at jeg på grundlag af mit kendskab til  

 Justitsministeriets praksis i disse sager har fundet, at der var grundlag for  

 at antage, at de pågældende ville kunne opnå opholdstilladelse i henhold til  

 udlændingelovens § 9, stk. 2, nr. 2. Jeg har derfor samtidig hermed meddelt  

 de  

 pågældende, at jeg ikke foretager videre i deres asylsag, men at jeg har  

 underrettet Justitsministeriet om min opfattelse vedrørende muligheden for at  

 få opholdstilladelse af humanitære grunde.
 For 3 sagers vedkommende har  

 jeg antaget, at de pågældende muligvis vil kunne få opholdstilladelse efter  

 udlændingelovens § 9, stk. 2, nr. 2. Jeg har derfor ligeledes i disse sager  

 meddelt de pågældende, at jeg ikke på det foreliggende grundlag foretager  

 videre i deres asylsag, men at jeg har underrettet Justitsministeriet om min  

 opfattelse vedrørende den eventuelle mulighed for at få opholdstilladelse af  

 humanitære grunde.
 Jeg har henvist de pågældende  

 til at afvente ministeriets afgørelse herom og meddelt dem, at de vil kunne  

 rette henvendelse til mig på ny, såfremt de måtte være utilfredse med  

 Justitsministeriets afgørelse.
 C.
 Sager, hvori der efter min opfattelse kan  

 foreligge forskellige former for tvivl vedrørende den af Flygtningenævnet  

 trufne afgørelse.
 Denne gruppe består af sager,  

 hvor der på det foreliggende grundlag - og efter den gennemgang, der har  

 været  

 mulig for mig inden for den givne tidsramme - efter min opfattelse kan  

 foreligge forskellige tvivlsspørgsmål, som kunne give anledning til en  

 genovervejelse af sagerne.
 I denne gruppe foreligger der  

 bl.a. eksempler på følgende:
 1. Begrundelsesspørgsmål.
 Advokat (A) anførte i sin  

 klageskrivelse, at Direktoratet for Udlændinge ofte begrunder afslag på asyl  

 med følgende:
"Direktoratet finder  

 således ikke, at De har været konkret forfulgt i Libanon, og finder, at De  

 ved  

 en tilbagevenden til Libanon vil kunne opnå den fornødne beskyttelse  

 ..." Min gennemgang af sagerne  

 bekræfter, at dette er en standardbegrundelse fra direktoratet.
Som anført af  

 advokaten slører denne formulering, hvilken vurdering der reelt er anlagt (en  

 forfølgelsesrisikovurdering eller en beskyttelsesvurdering). Advokaten  

 anfører da også, at den samme begrundelse anvendes af Direktoratet for  

 Udlændinge i sager vedrørende libanesiske statsborgere samt - så vidt vides -  

 i andre hjemlandssager.
 I klageskrivelsen gjorde  

 advokaten gældende, at det var betænkeligt, hvis Flygtningenævnet i sine  

 afgørelser henviste til de i direktoratets skrivelse anførte grunde, hvilket  

 han nævnte to eksempler på.
 I anledning af min høring  

 vedrørende dette spørgsmål oplyste Flygtningenævnet, at nævnet kun i et  

 begrænset antal tilfælde havde henvist til den begrundelse, der var anført i  

 Direktoratet for Udlændinges afgørelse.
I de tilfælde, hvor dette var  

 sket for så vidt angår statsløse palæstinensere fra Libanon, havde  

 Flygtningenævnet i begrundelsen for nævnets beslutning udtrykkeligt  

 præciseret,  

 at nævnet havde anlagt en beskyttelsesvurdering.
I de 2 sager, som advokat  

 (A)  

 havde henvist til, havde nævnet således anført, at det "af de grunde,  

 der  

 er anført i Direktoratet for Udlændinges afgørelse, finder, at ansøgeren kan  

 opnå den fornødne beskyttelse i Libanon, der således fortsat kan tjene som  

 ansøgerens første asylland, jf. udlændingelovens § 7, stk.  

 3 ".
 Flygtningenævnet har givet  

 udtryk for den opfattelse, at en naturlig læsning af det omhandlede led i  

 begrundelsen ikke giver plads for nogen tvivl om, at Flygtningenævnet har  

 anlagt en beskyttelsesvurdering.
Efter min foreløbige  

 opfattelse er Flygtningenævnets præcisering af retsgrundlaget i dette  

 tilfælde  

 af mere formel end reel karakter.
Nævnet opfylder således forpligtelsen i  

 forvaltningslovens § 24, stk. 1, 1. pkt., jf. udlændingelovens § 56, stk. 2,  

 til ved afgørelsen at henvise til de retsregler, i henhold til hvilke  

 afgørelsen  

 er truffet.
Men da afgørelsen i henhold til udlændingelovens § 7, stk. 3,  

 beror på et administrativt skøn, skal begrundelsen tillige angive de  

 hovedhensyn, der har været bestemmende for skønsudøvelsen, jf. herved  

 forvaltningslovens § 24, stk. 1, 2. pkt.
Det er efter min opfattelse  

 tvivlsomt, om Flygtningenævnet fuldt ud har opfyldt forpligtelsen til at  

 angive  

 de hovedhensyn, som har været bestemmende for skønsudøvelsen.
Nævnet anfører,  

 at det finder, at ansøgeren kan opnå den fornødne beskyttelse i Libanon; men  

 det bygger denne antagelse på de grunde, der er anført i Direktoratet for  

 Udlændinges afgørelse, og direktoratet knytter det forhold, at ansøgeren ikke  

 har været "konkret forfulgt", nøje sammen med antagelsen om, at  

 vedkommende vil kunne opnå den fornødne beskyttelse.
Der synes således i  

 begrundelserne at foreligge en sammenblanding af beskyttelsesvurderingen og  

 forfølgelsesrisikovurderingen.
En gennemlæsning af et stort antal af  

 direktoratets afgørelser tyder efter sagsfremstillingen nærmest på, at  

 direktoratet har anlagt en forfølgelsesvurdering.
Jeg tilkendegav min  

 foreløbige opfattelse vedrørende dette spørgsmål på mødet den 28. august 1991  

 med Flygtningenævnets formand.
I den forbindelse rejse jeg spørgsmålet om,  

 hvorvidt Flygtningenævnet (som rekursinstans) var forpligtet til at påtale  

 Direktoratet for Udlændinges (underinstansens) eventuelle begrundelsesfejl.  

 Efter almindelige forvaltningsretlige principper har overinstansen normalt en  

 sådan forpligtelse, men spørgsmålet er, i hvilken udstrækning disse  

 forvaltningsretlige  

 principper også gælder for Flygtningenævnet, som er et domstolslignende  

 organ.
 Nævnsformanden tilsluttede  

 sig, at nævnets status er quasi-judiciel (domstolslignende) og oplyste, at  

 nævnet i almindelighed ikke påtaler direktoratets fejl bortset fra den  

 påtale,  

 der måtte ligge i nævnets egne formuleringer i rekursafgørelserne.
 Efter min opfattelse bør  

 spørgsmålet nærmere overvejes, hvilket jeg samtidig hermed har meddelt  

 Flygtningenævnet, idet jeg har udbedt mig underretning om resultatet af  

 nævnets  

 overvejelser.
 De sager, som jeg har fundet  

 illustrerer et begrundelsesproblem, kan inddeles i følgende kategorier:
 Sager, hvori der synes at foreligge en  

 (begrundelsesmæssig) sammenblanding af forfølgelsesrisikovurderingen og  

 beskyttelsesvurderingen, jf. herved det ovenfor anførte.
 Sager, som synes at indeholde ufuldstændige  

 begrundelser, f.eks. når det anføres, at nævnet "afviser ansøgerens  

 forklaring på en række/flere punkter", uden at det præciseres, på hvilke  

 punkter.
 Sager, hvori nævnet ikke tager stilling til et relevant  

 anbringende, f.eks. at pågældende har et indrejseproblem, som ikke uden  

 videre kan afvises.
 2. Spørgsmål om eventuel urigtig bevisbyrde.
 I visse sager har nævnet  

 anvendt en "omvendt bevisbyrdeformulering", således at det f.eks.  

 anføres, at der ikke er fuldt tilstrækkeligt grundlag for at antage (eller at  

 det ikke er antageliggjort), at Libanon ikke fortsat skulle kunne tjene som  

 første asylland.
Det er efter min opfattelse  

 tvivlsomt, om dette er korrekt, jf. formuleringen af udlændingelovens § 7.  

 Det  

 må antages, at der efter bestemmelsens stk. 1 og 2 påhviler asylsøgeren en  

 vis  

 bevisbyrde i henseende til at godtgøre eller sandsynliggøre, at vedkommende  

 nærer en velbegrundet frygt for forfølgelse i sit hjemland.
I så fald er  

 asylgrundlaget til stede, og den pågældende har som udgangspunkt krav på asyl  

 her i landet.
Hovedreglen om, at der i disse tilfælde skal meddeles asyl,  

 fraviges af reglen i § 7, stk. 3, (første asyllands-reglen). Efter  

 bestemmelsen  

 kan opholdstilladelse nægtes, såfremt (det kan lægges til grund, at)  

 udlændingen allerede har opnået beskyttelse, eller såfremt det af nærmere  

 angivne grunde må antages, at udlændingen kan opnå beskyttelse.
Udtrykket  

 "opholdstilladelse kan nægtes, såfremt ..." betyder efter  

 almindelig  

 juridisk læsemåde, at bevisbyrden for, at et land er et sikkert første  

 asylland, påhviler myndighederne - og ikke asylsøgeren.
Det påhviler med  

 andre  

 ord myndighederne at fremføre og sandsynliggøre sådanne omstændigheder.  

 Stiller  

 spørgsmålet sig usikkert, må myndighederne sørge for, at det afklares, jf.  

 forarbejderne til § 7, stk. 3 (betænkningen om udlændingelovgivningen nr.  

 968/1982, s.  

 139 f  

 ).  

 Det påhviler således ikke ansøgeren at godtgøre, at beskyttelse ikke vil  

 kunne opnås.
Det bør fremstå som bevismæssigt sandsynligt, at Libanon kan yde  

 den fornødne beskyttelse, (jf. ovenfor.). I modsat fald bør det føre til, at  

 nævnet imødekommer en asylansøgning.
 3. Betydningen af klart illegal udrejse.
 I det sagsmateriale, jeg har  

 modtaget, er det et gennemgående træk, at nævnet i sin begrundelse - som et  

 indicium for, at beskyttelse i Libanon vil kunne opnås - har henvist til, at  

 asylsøgeren er udrejst legalt af Libanon.
Under hensyn til den vægt  

 Flygtningenævnet således lægger på dette forhold, ville det være nærliggende,  

 at der i nævnsafgørelserne tilsvarende tages udtrykkeligt stilling til  

 betydningen af en klart illegal udrejse.
Et eksempel på en sådan udrejse  

 fandtes i en af de gennemgåede sager, hvor asylsøgeren blev smuglet ud af  

 Libanon i en båd.
 4. Sager, hvori vurderingen af beskyttelsesspørgsmålet  

 rejser tvivl.
Som anført ovenfor under pkt.  

 IV, C, 1, synes der i nogle af nævnsafgørelserne at foreligge en  

 begrundelsesmæssig sammenblanding af beskyttelsesvurderingen og  

 forfølgelsesrisikovurderingen.
I disse sager og i andre sager er spørgsmålet,  

 om beskyttelsen enten sættes lig med fravær af forfølgelsesrisiko eller på anden måde ligger under det beskyttelsesniveau, som  

 drøftedes og delvis karakteriseredes under mit møde med nævnets formand den  

 28.  

 august 1991, jf. herved ovenfor 5. Afgørelsen af, til hvilket asylland en  

 flygtning har nærmest tilknytning.
Som anført ovenfor rejste  

 advokat (A) i klagen til mig spørgsmålet, om ikke Danmark måtte anses for  

 nærmest til at yde beskyttelse for ansøgere, som i medfør af  

 familiesammenføringsreglerne havde fået opholdstilladelse her i landet med  

 henblik på varigt ophold.
Flygtningenævnet har på dette område fastlagt den  

 ovenfor refererede praksis, der som nævnt ikke på det foreliggende grundlag  

 kan  

 give mig anledning til bemærkninger.
 (A) rejste imidlertid også  

 spørgsmålet om Flygtningenævnets praksis i forhold til statsløse  

 palæstinensere fra Libanon, som ikke har opholdt sig i Libanon i lang tid,  

 eller som har en overvejende tilknytning til Danmark gennem herboende nære  

 slægtninge (uden for udlændingelovens § 9's kreds), kombineret med lang tids  

 fravær fra Libanon.
Efter udlændingelovens § 7,  

 stk. 3, kan afslag på asyl meddeles til ansøgere, der på grund af en række  

 nærmere angivne forhold har nærmere tilknytning til et andet land end  

 Danmark,  

 hvor de må antages at kunne opnå beskyttelse.
Et af de forhold, der kan  

 begrunde  

 den nærmere tilknytning til et andet land, kan være "længerevarende  

 ophold" dér.
I formandskabets første  

 beretning for Flygtningenævnets virksomhed (1. oktober 1983 - 31. marts 1987)  

 redegøres s. 152 ff for kriteriet "må antages at kunne opnå  

 beskyttelse". Om det underliggende kriterium "længerevarende  

 ophold" anføres s. 156, at de momenter, der i første række indicerer, at  

 afslag på asyl i henhold til bestemmelsen bør meddeles, er,  

  

 at  

  

 opholdet i det eventuelle første  

 asylland har været af ikke ubetydelig varighed,  

  

 at  

  

 varigheden overstiger varigheden af opholdet i Danmark, og  

  

 at  

  

 opholdet ligger enten umiddelbart  

 forud for indrejsen i Danmark eller i hvert fald inden for de senere år og  

 kun  

 er afbrudt ved kortvarige ophold i andre lande.
Ikke sjældent må vurderingen  

 af  

 "længerevarende ophold" ske i sammenhæng med en vurdering af  

 kriteriet "derboende nære slægtninge".
 Det fremgår af det anførte,  

 at forhold som længerevarende fravær fra det mulige første asylland, fraværet  

 af nære slægtninge dér og omvendt en overvejende tilknytning til Danmark  

 gennem  

 derboende nære slægtninge, kan mindske tilknytningen til det mulige første  

 asylland og ved en afvejning føre til, at tilknytningen til Danmark får  

 gennemslagskraft  

 ved valget af asylland.
Når Flygtningenævnet skal  

 afgøre, om en ansøger har nærmest tilknytning til Libanon eller til Danmark,  

 synes nævnet ikke at tillægge det megen vægt, at den pågældende har været  

 fraværende fra Libanon igennem længere tid, måske mange år.
Det samme gælder  

 den betydning, det tillægges, at ansøgeren har den overvejende del af sin  

 familie i Danmark og derfor kun en ringe familiemæssig tilknytning til  

 Libanon.
Nogle af nævnets afgørelser kunne herved synes at ligge uden for  

 rammerne af den praksis, som nævnet i øvrigt har anlagt i forbindelse med  

 vurderingen af den tilknytning, flygtninge (af andre nationaliteter) bør have  

 til et muligt første asylland.
_____________ En endelig stillingtagen fra  

 min side til de nævnte fem sagsgrupper ville forudsætte en skriftveksling med  

 Flygtningenævnet om hver enkelt sag.
Af tidsmæssige grunde har jeg i stedet  

 valgt at gennemgå de rejste tvivlsspørgsmål under en mundtlig drøftelse med  

 Flygtningenævnets formand.
 Under dette møde, der som  

 nævnt fandt sted den 28. august 1991, indvilligede Flygtningenævnets formand  

 i  

 at foretage en fornyet gennemgang af de sager, som efter min opfattelse  

 rummede  

 visse tvivlsspørgsmål, om hvilke det ikke kunne udelukkes, at de nævnte  

 spørgsmål kunne få betydning for den endelige vurdering af sagen.
 Jeg har herefter tilbagesendt  

 sagerne til nævnets fornyede overvejelse og anmodet om underretning om  

 resultatet heraf.
 D.  

  

 Sager, i hvilke jeg ikke kan foretage  

 videre.
 Som anført ovenfor kan jeg  

 ikke kritisere, at Flygtningenævnet afgør asylansøgningerne fra de statsløse  

 palæstinensere fra Libanon på grundlag af en konkret vurdering og således  

 ikke  

 opretholder Direktoratet for Udlændinges tidligere praksis, hvorefter der -  

 uden en nærmere konkret vurdering - meddeles asyl til alle statsløse  

 palæstinensere fra Libanon.
 Afgørelsen af, om Libanon i  

 en konkret sag kan anses for første asylland for den enkelte statsløse  

 palæstinenser, beror som tidligere nævnt på en skønsmæssigt præget vurdering  

 af forholdene i landet sammenholdt med de oplysninger, som Flygtningenævnet  

 har lagt til grund om ansøgerens personlige forhold.
 Sådanne skønsmæssigt prægede  

 vurderinger kan jeg - efter de regler, der gælder for min virksomhed - ikke  

 efterprøve nærmere, medmindre der foreligger særlige omstændigheder, f.eks.  

 forvaltningsretlige mangler i forbindelse med afgørelsen, se nedenfor.
I asylsager gør der sig  

 endvidere det forhold gældende, at afgørelsen af, hvilke oplysninger -  

 herunder asylsøgerens egen forklaring - Flygtningenævnet skal lægge til  

 grund,  

 beror på en bevismæssig vurdering.
Også sådanne vurderinger er jeg afskåret  

 fra  

 at efterprøve, medmindre der foreligger særlige omstændigheder.
 I asylsager gør de omtalte  

 prøvelsesbegrænsninger sig gældende med særlig vægt, når det gælder sagernes  

 realitet, både med hensyn til forfølgelsesvurderingen (udlændingelovens § 7,  

 stk. 1) og førsteasyllandsvurderingen (§ 7, stk. 3).
Det er som nævnt karakteristisk,  

 at langt hovedparten af sagerne finder deres afgørelse på grundlag af en  

 vurdering vedrørende tilstandene i det land, asylsøgerne kommer fra, samt  

 spørgsmålet om, hvilken bevismæssig vægt der kan tillægges de foreliggende  

 oplysninger i den konkrete sag, herunder troværdigheden af asylsøgerens egen  

 forklaring.
Det faktiske grundlag for vurderingerne af forholdene i  

 asylsøgerens hjemland eller hidtidige asylland er i alt væsentligt  

 skriftligt,  

 og dermed også umiddelbart tilgængeligt for ombudsmanden.
Men selve  

 vurderingen  

 af det - ofte ganske omfattende - foreliggende materiale er som nævnt af  

 skønsmæssig karakter.
Endvidere ændrer forholdene sig ofte ganske hurtigt,  

 hvorved tidligere materiale forældes.
Flygtningenævnets  

 bevisbedømmelse i den konkrete sag er præget af nævnets domstolslignende  

 karakter og behandlingsmåde.
Anvendelsen af bevisumiddelbarheds-princippet  

 (personligt fremmøde, mundtlige forklaringer m.v.), medvirkende advokater, en  

 dommer som formand, etc., skaber de bedste forudsætninger for nævnets  

 bevisvurdering.  

 Her er selve grundlaget for vurderingen - især asylsøgerens egen forklaring  

 og  

 nævnsmedlemmernes personlige vurdering heraf ved at overvære forklaringen og  

 ved at kunne stille spørgsmål - ikke tilgængeligt for ombudsmanden.
I særlige tilfælde er  

 ombudsmanden beføjet til at vurdere - og i givet fald kritisere - det  

 administrative skøn.
Det drejer sig navnlig om tilfælde af utilstrækkeligt  

 oplysningsgrundlag for afgørelsen, ugrundet forskelsbehandling, anvendelse af  

 ulovlige kriterier (magtfordrejning) eller ikke-anvendelse af obligatoriske  

 kriterier, samt tilfælde hvor afgørelsens resultat må forekomme åbenbart  

 urigtigt.
Nævnets sammensætning og behandlingsmåde bevirker imidlertid, at  

 der  

 kun yderst sjældent vil kunne tænkes at foreligge særlige omstændigheder af  

 den  

 pågældende art.
Tilsvarende gælder som nævnt med hensyn til bevisskønnet.
For så vidt angår  

 sagsbehandlingen, er der ikke tilsvarende begrænsninger.
Ombudsmanden kan  

 således foretage en fuldstændig prøvelse af disse spørgsmål.
 Om ombudsmandens kompetence i  

 asylsager m.v. henviser jeg i det hele til artiklen herom i Advokaten nr.  

 11/1990, s. 237.
 På grund af de omtalte  

 prøvelsesbegrænsninger er der et stort antal af de modtagne sager, i hvilke  

 jeg  

 ikke har kunnet foretage videre, allerede fordi Flygtningenævnet ikke har  

 fundet at kunne lægge vægt på asylsøgernes egne forklaringer.
I mange af sagerne har Flygtningenævnet  

 alene fundet at kunne lægge vægt på asylsøgerens oprindelige forklaringer,  

 afgivet umiddelbart efter indrejsen her i landet.
Derimod er nye forklaringer  

 -  

 afgivet efter at de pågældende asylsøgere har fået afslag på asyl fra  

 Direktoratet for Udlændinge - hyppigt blevet tilsidesat af Flygtningenævnet.  

 Det har været en gennemgående forklaring fra asylsøgernes side, at de ved  

 indrejsen i landet er blevet rådet til alene som asylmotiv at henvise til de  

 generelle forhold i Libanon med den begrundelse, at alle statsløse  

 palæstinensere fra Libanon automatisk var garanteret asyl i Danmark efter  

 Direktoratet for Udlændinges (hidtidige) praksis.
Ofte har asylsøgerne  

 henvist  

 til, at det har været tolkene, der har frarådet dem at fortælle om de  

 konkrete  

 overgreb, de måtte have været ude for, idet sådanne forklaringer udelukkende  

 ville trække asylsagens behandling i langdrag.
Under mit møde den 28. august  

 1991 med Flygtningenævnets formand drøftede jeg dette forhold.
Formanden  

 oplyste i den forbindelse, at nævnet havde anmodet Direktoratet for  

 Udlændinge  

 om at søge spørgsmålet belyst ved henvendelse til en af de tolke, hvis navn  

 gik igen i de pågældende asylsøgeres forklaringer.
Vedkommende tolk havde  

 imidlertid benægtet at skulle have oplyst som forklaret.
Desuden oplyste  

 nævnsformanden, at begrundelsen for, at en asylsøger skiftede forklaring,  

 indgik i en konkret troværdighedsvurdering, og at nævnet i den forbindelse  

 var  

 opmærksom på, hvilket tidspunkt den pågældende var indrejst i landet (før  

 eller efter Direktoratet for Udlændinges praksisændring var blevet  

 kendt)." Bilag 2 Ombudsmandens skrivelse af 23. september 1991 til Flygtningenævnet.
 "Under henvisning til  

 tidligere brevveksling i sagen vedrørende de statsløse palæstinensere fra  

 Libanon sender jeg hermed en skrivelse af 17. september 1991 fra advokat (A).  

 I  

 skrivelsen har advokat (A) anmodet mig om at foretage en nærmere undersøgelse  

 af spørgsmålet om, hvorvidt Flygtningenævnets medlemmer ved behandlingen af  

 sagerne om de statsløse palæstinensere har taget spørgsmålet om sikkerheden  

 ved  

 indrejsen til Libanon i betragtning.
Baggrunden for denne  

 anmodning er oplysninger fra flere af Flygtningenævnets (nuværende og  

 tidligere) medlemmer om, at de af skiftende nævnsformænd og nævnsflertal er  

 blevet belært om, at Flygtningenævnet ikke ved sin stillingtagen til, om  

 Libanon kunne yde en asylsøger den fornødne beskyttelse, skulle vurdere  

 spørgsmålet  

 om risikoen ved indrejsen i Libanon; jf. herved bl.a. (B's) erklæring af 6.  

 september 1991 og (C's) redegørelse af 13. september 1991, som begge  

 vedlægges.
At dømme efter refererede udtalelser i pressen har flere nuværende  

 medlemmer af nævnet fremsat tilsvarende oplysninger.
 Spørgsmålet om, i hvilket  

 omfang den sikre indrejsemulighed i Libanon er indgået i Flygtningenævnets  

 vurdering af, om landet vil kunne yde den fornødne beskyttelse, har tidligere  

 været rejst over for nævnet, jf. (A's) klage af 31. maj 1991 og min  

 høringsskrivelse  

 af 13. juni 1991.
I den anledning udtalte  

 Flygtningenævnet i sin udtalelse af 4. juli 1991, at det ligger implicit i  

 nævnets afgørelser, at en asylsøger, der har fået afslag på asyl i nævnet,  

 sikkert kan indrejse i det pågældende land og tage ophold dér.
Dette gælder  

 også statsløse palæstinensere fra Libanon.
 I forlængelse heraf udtalte  

 Flygtningenævnets formand under mødet på mit kontor den 28. august 1991, at  

 det  

 er selve kernen i beskyttelsesvurderingen, at de pågældende skal være i  

 personlig sikkerhed ved indrejsen og ved opholdet i landet.
 Jeg anmoder om  

 Flygtningenævnets bemærkninger til de nu fremkomne oplysninger, herunder til  

 spørgsmålet om, hvorvidt (nogle af) nævnets afgørelser kan tænkes at være  

 truffet på grundlag af en retsvildfarelse, idet nævnsmedlemmer på grund af  

 den  

 ovenfor refererede fejlagtige retsopfattelse har undladt - eller er ophørt  

 med  

 - at inddrage indrejseproblemerne i beskyttelsesgrundlaget.
Under hensyn til sagens  

 hastende karakter skal jeg anmode om at modtage nævnets udtalelse snarest  

 muligt." Bilag 3 Flygtningenævnets skrivelse af 14. oktober 1991 til Folketingets  

 Ombudsmand.
 "I skrivelse af 23.  

 september 1991 har Folketingets Ombudsmand anmodet om Flygtningenævnets  

 bemærkninger til "oplysninger fra flere af Flygtningenævnets (nuværende  

 og  

 tidligere) medlemmer om, at de af skiftende nævnsformænd og nævnsflertal er  

 blevet belært om, at Flygtningenævnet ikke ved sin stillingtagen til, om  

 Libanon  

 kunne yde en asylansøger den fornødne beskyttelse, skulle vurdere spørgsmålet  

 om risikoen ved indrejsen i Libanon". Folketingets Ombudsmand har i den  

 forbindelse anmodet om Flygtningenævnets bemærkninger til spørgsmålet om,  

 "hvorvidt (nogle af) nævnets afgørelser kan tænkes at være truffet på  

 grundlag af en retsvildfarelse, idet nævnsmedlemmer på grund af den oven for  

 refererede fejlagtige retsopfattelse har undladt - eller er ophørt med - at  

 inddrage indrejseproblemerne i beskyttelsesgrundlaget". Folketingets  

 Ombudsmand  

 har henvist til, at advokat (A) i skrivelse af 17. september 1991 har anmodet  

 ham om at foretage en undersøgelse af spørgsmålet, samt til (B's) erklæring  

 af  

 6. september 1991 og (C's) redegørelse af 13. september 1991. Under hensyn  

 til  

 sagens hastende karakter har Folketingets Ombudsmand anmodet om at modtage  

 nævnets udtalelse snarest muligt.
Spørgsmålet, om  

 indrejserisikoen har været inddraget i beskyttelsesgrundlaget ved nævnets  

 afgørelser i disse sager, har været forelagt for hvert enkelt nuværende og  

 tidligere nævnsmedlem, der har deltaget i afgørelserne.
Der henvises herved  

 til  

 vedlagte kopi af Flygtningenævnets skrivelse af 24. september 1991 til  

 medlemmerne, hvormed fulgte formændenes bemærkninger af 23. september 1991  

 til  

 (B's) brev af 6. september 1991.
 Alle nævnsmedlemmer, der har  

 deltaget i afgørelserne, har nu besvaret nævnets forespørgsel, og som det  

 fremgår af de 52 besvarelser, der vedlægges, har 49 tilkendegivet, at de for  

 deres eget vedkommende  

  

 har  

  

 vurderet  

 indrejserisikoen.
 To - nu forhenværende -  

 medlemmer, beskikket efter indstilling fra Dansk Flygtningehjælp (C) og (B),  

 har tilkendegivet, at de ikke har inddraget indrejserisikoen i deres  

 vurdering  

 af de sager, der blev afgjort i perioden indtil begyndelsen af april 1991,  

 hvorimod de har gjort det i de senere sager.
 På den baggrund har nævnet  

 foretaget en gennemgang af samtlige de sager vedrørende statsløse  

 palæstinensere, som de to har deltaget i indtil medio april 1991.
 Gennemgangen viste, at (C)  

 har deltaget i behandlingen af 35 og (B) i 20 sager, og at de to ikke har  

 deltaget samtidig i nogen af sagerne.
 Den viste desuden, at (C) kun  

 i 10 sager og (B) kun i 7 sager har voteret for stadfæstelse, og at deres  

 stemme i intet tilfælde har været afgørende for nævnets beslutning.
Nævnet har endvidere fundet,  

 at besvarelsen fra (D), der ligeledes er beskikket efter indstilling fra  

 Dansk  

 Flygtningehjælp, efterlader en sådan tvivl, at der for en sikkerheds skyld  

 ligeledes er foretaget en gennemgang af de sager, hun har deltaget i.
Det  

 drejer  

 sig om i alt 69 sager.
I 4 sager har hun deltaget samtidig med (C) eller (B).  

 Også for hendes vedkommende gælder, at hendes stemme i intet tilfælde har  

 været  

 afgørende for nævnets beslutning om at stadfæste Direktoratet for Udlændinges  

 afslag på asyl.
 Det kan herefter afvises, at  

 nævnet i noget tilfælde har meddelt en statsløs palæstinenser fra Libanon  

 afslag på asyl uden at have inddraget indrejserisikoen ved en tilbagevenden  

 til  

 Libanon.
Det skal i denne forbindelse  

 bemærkes, at indrejsespørgsmålet i hovedsagen må anses for at være et  

 spørgsmål  

 om, hvorvidt den pågældende kan antages at kunne indrejse i Libanon uden at  

 risikere overgreb fra syrernes side.
Flygtningenævnet har gennem de seneste  

 år  

 været bekendt med syrernes tilstedeværelse i Libanon, herunder Beirut  

 lufthavn.  

 Der henvises herved til Dansk Flygtningehjælps notat af 25. oktober 1986,  

 Dansk  

 Flygtningehjælps notat af 26. januar 1987, Dansk Flygtningehjælps rapport i  

 forbindelse med rejse til Libanon af 12. - 18. maj 1987, Udenrigsministeriets  

 skrivelse af 29. september 1987, Udenrigsministeriets skrivelse af 1.  

 september  

 1988, Dansk Flygtningehjælps notat af 28. november 1988, Udenrigsministeriets  

 skrivelse af 30. juni 1990, Dansk Flygtningehjælps notat af 9. august 1990,  

 Dansk Flygtningehjælps notat af 24. juni 1991, Udenrigsministeriets skrivelse  

 af 8. juli 1991 samt Udenrigsministeriets skrivelse af 9. september 1991 med  

 notat af samme dato.
Spørgsmålet om indrejserisikoen for en tilbagevendende  

 statsløs palæstinenser har således ikke mindst været vurderet i forhold til  

 syrerne.
Der henvises desuden til  

 Flygtningenævnets formandskabs beretning for 1. oktober 1983 til 31. marts  

 1987  

 s. 170-172." Bilag 4 Flygtningenævnets skrivelse af 7. januar 1992 til Folketingets  

 Ombudsmand.
 "Ved skrivelse af 1.  

 september 1991 modtog Flygtningenævnet Folketingets Ombudsmands redegørelse  

 af  

 31. august 1991 vedrørende Flygtningenævnets behandling af ansøgninger om  

 asyl  

 fra statsløse palæstinensere fra Libanon.
I overensstemmelse med  

 drøftelserne på mødet den 28. august 1991 mellem Flygtningenævnets formand og  

 Folketingets Ombudsmand har Flygtningenævnet nu foretaget en fornyet  

 vurdering  

 af 28 af de 29 sager, som efter ombudsmandens opfattelse rummer visse  

 tvivlsspørgsmål.
Kopi af afgørelserne i de enkelte sager vedlægges.
Som det fremgår, har  

 Flygtningenævnet af forskellige grunde nu meddelt opholdstilladelse efter  

 udlændingelovens § 7, stk. 1, i 5 af sagerne.
I de øvrige 23 sager er  

 afgørelsen fastholdt.
En sag er endnu ikke  

 afsluttet, idet asylansøgeren har fremlagt væsentlige nye oplysninger om sine  

 forhold, som Flygtningenævnet søger at få verificeret.
Flygtningenævnet vil  

 underrette Folketingets Ombudsmand om resultatet i denne sag, når den er  

 afsluttet.
 Folketingets Ombudsmand har i  

 redegørelsen peget på forskellige generelle spørgsmål.
 Begrundelsesspørgsmål.
 Ombudsmanden har således  

 peget på nogle sager, hvori der efter hans opfattelse synes at foreligge en  

 (begrundelsesmæssig) sammenblanding af forfølgelsesrisikovurderingen og  

 beskyttelsesvurderingen.
 I de omhandlede sager har  

 Flygtningenævnet i begrundelsen anført, at nævnet "af de grunde, der er  

 anført i Direktoratet for Udlændinges afgørelse, finder, at ansøgeren kan  

 opnå  

 den fornødne beskyttelse i Libanon, der således fortsat kan tjene som  

 ansøgerens  

 første asylland, jf. udlændingelovens § 7, stk. 3".
Flygtningenævnet har ved den  

 angivne henvisning sigtet til den sproglige beskrivelse af asylansøgerens  

 forhold, der er gengivet i direktoratets afgørelse.
Flygtningenævnet har  

 derimod ikke tiltrådt direktoratets retlige bedømmelse af disse faktiske  

 forhold.
Flygtningenævnet har tilkendegivet dette ved at præcisere, at nævnet  

 har vurderet forholdene efter en beskyttelsesmålestok.
Det bemærkes herved,  

 at  

 de omhandlede faktiske forhold, som er anført i ombudsmandens redegørelse,  

 indgår i beskyttelsesvurderingen.
 Efter Flygtningenævnets  

 opfattelse har der således været givet en fyldestgørende begrundelse i disse  

 afgørelser.
Flygtningenævnet har i denne  

 forbindelse overvejet det særlige spørgsmål, om nævnet (som rekursinstans) er  

 forpligtet til at påtale Direktoratet for Udlændinges (underinstansens)  

 eventuelle begrundelsesfejl.
Nævnet finder ikke, at nævnet med den  

 kompetence,  

 der ifølge udlændingeloven er henlagt til nævnet, og de processuelle regler,  

 der gælder for nævnet, har en forpligtelse til særskilt at påtale eventuelle  

 begrundelsesfejl i Direktoratet for Udlændinge.
I det omfang, nævnet ikke er  

 enig i direktoratets begrundelse, vil dette fremgå af nævnets beslutninger,  

 der  

 alle sendes til direktoratet.
 Det skal tilføjes, at  

 Flygtningenævnet har gjort Direktoratet for Udlændinge bekendt med  

 ombudsmandens opfattelse vedrørende begrundelsen, og direktoratet har  

 tilkendegivet, at det fremover vil ændre begrundelsen for dets afgørelser i  

 disse sager, således at det klart fremgår af disse, at der er anlagt en  

 beskyttelsesvurdering.
 Folketingets Ombudsmand har  

 videre peget på nogle sager, som synes at indeholde ufuldstændige  

 begrundelser,  

 f.eks. når det anføres, at nævnet "afviser ansøgerens forklaring på en  

 række/flere punkter", uden at punkterne er præciseret.
 Flygtningenævnet er enig med  

 ombudsmanden i, at en sådan angivelse isoleret set ikke ville opfylde kravene  

 i  

 forvaltningslovens § 24, stk. 2. Efter denne bestemmelse skal begrundelsen  

 således om fornødent indeholde en kort redegørelse for de oplysninger  

 vedrørende sagens faktiske omstændigheder, som er tillagt væsentlig betydning  

 for afgørelsen.
 I overensstemmelse hermed  

 præciserer Flygtningenævnet i de tilfælde, hvor ansøgerens forklaring  

 tilsidesættes på et eller flere punkter, enten på hvilke væsentlige punkter  

 forklaringen er tilsidesat, eller, hvilke faktiske omstændigheder som er  

 tillagt væsentlig betydning.
 Bevisbyrde.
Folketingets Ombudsmand har i  

 redegørelsen videre givet udtryk for, at bevisbyrden for, at et land er et  

 sikkert 1. asylland, jf. udlændingelovens § 7, stk. 3, efter almindelig  

 juridisk læsemåde påhviler myndighederne - og ikke asylsøgeren.
Det bør  

 derfor  

 fremstå som bevismæssigt sandsynligt, at Libanon kan yde den fornødne  

 beskyttelse.
 Flygtningenævnet kan  

 tilslutte sig ombudsmandens bemærkninger om, at det følger af  

 udlændingelovens  

 § 7, stk. 3, at det er nævnet, der ud fra den enkelte sags oplysninger skal  

 kunne påvise, hvilke omstændigheder der konkret begrunder antagelsen om, at  

 den  

 pågældende ansøger vil kunne opnå den fornødne beskyttelse ved tilbagevenden  

 til Libanon.
I langt de fleste af disse  

 sager er ansøgeren født og opvokset i Libanon, der hele livet har været  

 asylland (opholdsland) for den pågældende.
Denne faktiske omstændighed er en  

 væsentlig del af baggrunden for Flygtningenævnets stillingtagen til, hvorvidt  

 Libanon kan betragtes som ansøgerens 1. asylland i henhold til  

 udlændingelovens  

 § 7, stk. 3.
Ifølge udlændingelovens § 40  

 påhviler det ansøgeren at meddele de oplysninger, som er nødvendige til  

 bedømmelse af, om en opholdstilladelse kan gives.
Vurderingen af, om disse  

 oplysninger er tilvejebragt, vil - også i 1. asyllandssager - blandt andet  

 afhænge af, om ansøgerens forklaring kan lægges til grund.
 Ansøgerens egen forklaring om  

 sine forhold udgør således en væsentlig del af beslutningsgrundlaget, når  

 Flygtningenævnet skal vurdere 1. asyllandsspørgsmål.
Såfremt det herefter  

 bevismæssigt må lægges til grund, at en palæstinensisk flygtning hidtil har  

 kunnet opholde sig i Libanon uden at blive udsat for overgreb mod sin  

 personlige integritet, vil landet efter omstændighederne kunne anses for at  

 yde  

 den pågældende en sådan faktisk beskyttelse, at det som udgangspunkt må  

 betragtes som dennes 1. asylland.
En betingelse for at give afslag på asyl  

 efter § 7, stk. 3, er dog, at der under hensyn til de foreliggende  

 oplysninger  

 om ansøgeren og om den aktuelle situation i landet er en velbegrundet udsigt  

 til, at den pågældende vil kunne indrejse og også fremtidig opholde sig dér  

 uden  

 at blive udsat for overgreb mod sin personlige integritet.
 Flygtningenævnets begrundelse  

 kan således ikke tages som udtryk for, at nævnet har pålagt ansøgeren  

 bevisbyrden for, at Libanon ikke kan tjene som pågældendes 1. asylland.
 Da begrundelsen (i 2 sager)  

 imidlertid har kunnet skabe en vis tvivl, vil begrundelsen i fremtidige  

 lignende sager blive affattet på en sådan måde, at der ikke er tvivl om  

 bevisbyrdespørgsmålet.
 Tilknytningen.
Folketingets Ombudsmand har  

 videre tilkendegivet, at Flygtningenævnet ikke synes at tillægge det nogen  

 vægt  

 ved afgørelsen af, om en statsløs palæstinenser har nærmest tilknytning til  

 Libanon eller Danmark, at den pågældende har været fraværende fra Libanon  

 igennem længere tid, måske mange år.
Ombudsmanden har i den forbindelse  

 henvist  

 til, at nogle af nævnets afgørelser herved kunne synes at ligge uden for  

 rammerne af den praksis, som nævnet i øvrigt har anlagt i forbindelse med  

 vurderingen af den tilknytning, flygtninge (af andre nationaliteter) bør have  

 til et muligt første asylland.
Ombudsmanden har herved henvist til  

 Flygtningenævnets formandskabs første beretning for Flygtningenævnets  

 virksomhed, s. 152 ff.
Efter ordlyden af  

 lovbestemmelsen i § 7, stk. 3, skal der foretages en vurdering af, om  

 udlændingen har nærmere tilknytning til et andet land, hvor udlændingen må  

 antages at kunne opnå beskyttelse.
Denne vurdering vil typisk være en  

 afvejning  

 af tilknytningen til Libanon, hvor de pågældende er født og opvokset eller i  

 det mindste har boet en lang årrække, over for tilknytningen til Danmark,  

 hvor  

 de pågældende har opholdt sig som asylsøgere gennem de seneste 1-2 år.
Det forudsættes naturligvis  

 herved, at det må antages, at de pågældende overhovedet kan indrejse i  

 Libanon,  

 og at der er en velbegrundet udsigt til, at de (fortsat) vil kunne opnå den  

 fornødne beskyttelse.
Såfremt disse forudsætninger er opfyldt, vil Libanon  

 typisk kunne tjene som 1. asylland.
 Det skal tilføjes, at  

 redegørelsen i Flygtningenævnets første beretning s. 152 ff. ikke indeholder  

 en  

 udtømmende angivelse af de momenter, der indgår i kriteriet  

 "længerevarende ophold", eller nogen angivelse af afvejningen  

 mellem  

 de nævnte momenter.
Efter Flygtningenævnets  

 opfattelse gør der sig en væsentlig forskel gældende ved vurderingen af  

 tilknytningsmomentet henholdsvis i "almindelige" 1. asyllandssager  

 og  

 i sagerne om de statsløse palæstinensere fra Libanon.
Redegørelsen i  

 beretningen sigter til den typiske asyllandssag, hvor ansøgeren er flygtet  

 efter et mangeårigt ophold i sit (reelt eksisterende) hjemland og derefter  

 opnår en eller anden form for tilknytning til to forskellige asyllande.
I  

 palæstinensersagerne er der imidlertid i de allerfleste tilfælde tale om, at  

 ansøgeren er født og opvokset i Libanon (asyllandet) og således har opholdt  

 sig  

 der i en årrække.
Den pågældende har derved en helt anden form for  

 tilknytning  

 til Libanon end den tilknytning en "hjemlandsflygtning" typisk har  

 til et muligt andet asylland end Danmark.
Sprogligt, kulturelt,  

 familiemæssigt,  

 arbejdsmæssigt etc. er den statsløse palæstinensers tilknytning til  

 asyllandet  

 Libanon i langt de fleste tilfælde betydeligt stærkere end ansøgerens  

 tilknytning til asyllandet i de sager, der er henvist til i beretningen.
 Det beror således på en  

 konkret vurdering, om en statsløs palæstinensers tilknytning til Danmark i  

 form  

 af et ophold på 1-2 år og familiemedlemmers tilstedeværelse her er større end  

 tilknytningen til Libanon, hvor den pågældende har opholdt sig i en længere  

 årrække (f.eks. 20-25 år), og måske stadig har familiemedlemmer.
 Flygtningenævnets formand  

 tilkendegav under mødet den 28. august 1991 med Folketingets Ombudsmand, at  

 nævnet ville gennemgå de allerede afgjorte sager med henblik på en  

 stillingtagen til, hvad der kunne gøres ved spørgsmålet om muligheden for at  

 indrejse i Libanon uden de fornødne rejsedokumenter m.v.
 Flygtningenævnet har derfor  

 gennemgået samtlige sager og i den forbindelse iværksat en nærmere  

 undersøgelse  

 i 3 sager.
Herudover har  

 Rigspolitichefen vedrørende spørgsmålet om muligheden for at indrejse i  

 Libanon  

 i en notits af 1. november 1991 givet udtryk for, at de libanesiske  

 myndigheder  

 kan garantere, at statsløse palæstinensere i Danmark, hvis identitetspapirer  

 undersøges inden afrejsen fra Danmark, og om hvem det konstateres, at de  

 inden  

 opholdet i Danmark har haft lovligt ophold i Libanon, kan indrejse i Libanon,  

 uden at de vil få problemer med nogen af de instanser, som udøver  

 indrejsekontrol i Beirut lufthavn.
Det fremgår desuden, at man fra libanesisk  

 side er rede til at modtage statsløse palæstinensere, som ikke er i  

 besiddelse  

 af nogen identitetspapirer, f.eks. fødselsattester, kørekort, vielsesattester  

 og lignende, forudsat at det på anden vis gennem en forudgående undersøgelse  

 kan godtgøres, at de inden opholdet i Danmark har haft lovligt ophold i  

 Libanon.
Flygtningenævnet har meddelt  

 udsendelsesmyndigheden, at nævnet har forstået, at denne agter at foretage en  

 forudgående undersøgelse hos de libanesiske myndigheder, inden statsløse  

 palæstinensere fra Libanon faktisk udsendes af Danmark.
Nævnet har samtidig  

 udtalt, at man går ud fra, at udsendelsesmyndigheden i de tilfælde, hvor den  

 pågældende ikke er i besiddelse af nogen identitetspapirer, foretager en  

 sådan  

 forudgående undersøgelse.
Såfremt det i konkrete tilfælde måtte vise sig, at  

 de  

 libanesiske myndigheder ikke vil tillade den pågældende at indrejse i  

 Libanon,  

 foreligger der væsentlige nye oplysninger.
Sagen må i så fald genoptages.
Flygtningenævnet har på denne  

 baggrund anmodet om at modtage underretning om udfaldet af de omhandlede  

 undersøgelser.
En kopi af nævnets skrivelse af 8. november 1991 til  

 Justitsministeriet vedlægges til orientering." Bilag 5 Flygtningenævnets skrivelse af 12. marts 1992 til Folketingets  

 Ombudsmand.
 "Flygtningenævnet har  

 modtaget Deres skrivelse af 25. februar 1992 vedrørende behandlingen af  

 sagerne  

 om de statsløse palæstinensere fra Libanon.
Under behandlingen af klagen,  

 har De givet udtryk for, at De er enig i Flygtningenævnets opfattelse af en  

 række generelle spørgsmål.
De har endvidere givet udtryk for, at der i 29  

 konkrete sager efter Deres opfattelse kunne foreligge forskellige  

 tvivlsspørgsmål, som kunne give anledning til en genovervejelse af sagerne.  

 De  

 bemærkede, at en endelig stillingtagen fra Deres side til de nævnte spørgsmål  

 ville forudsætte en skriftveksling med Flygtningenævnet om hver enkelt sag.  

 Af  

 tidsmæssige grunde valgte De i stedet at gennemgå de rejste tvivlsspørgsmål  

 under en mundtlig drøftelse den 28. august 1991 med Flygtningenævnets  

 formand.
Under mødet den 28. august  

 1991 indvilligede Flygtningenævnets formand i at foretage en fornyet  

 gennemgang  

 af de sager, som efter Deres opfattelse rummede visse tvivlsspørgsmål, om  

 hvilke det ikke kunne udelukkes, at de ville få betydning for den endelige  

 vurdering af sagen.
De tilbagesendte herefter 29 sager til Flygtningenævnet  

 til  

 fornyet vurdering.
Den 12. september 1991  

 besluttede Flygtningenævnets formand og næstformænd at genoptage de 29 sager.  

 Formandskabet lagde afgørende vægt på, at de sager, der behandles i nævnet,  

 undergives en i enhver henseende omhyggelig og forsvarlig behandling.
Under  

 hensyn til den tvivl, som De havde givet udtryk for, fandt formændene det  

 efter  

 omstændighederne rigtigst at genoptage sagerne, således at hvert enkelt  

 nævnsmedlem, der havde deltaget i afgørelsen, fik mulighed for at votere på  

 ny  

 på baggrund af Deres redegørelse og de oplysninger, der i øvrigt var  

 fremkommet  

 efter afgørelserne.
Formandskabet understregede, at denne fremgangsmåde ikke  

 kunne tages som udtryk for, at nævnsformændene havde tiltrådt Deres  

 synspunkter.
 I skrivelsen af 7. januar  

 1992 underrettede Flygtningenævnet Dem om resultatet i de pågældende sager.
I redegørelsen af 25. februar  

 1992 har De bl.a. udtalt, at det, De har anført om de konkrete sager, kun var  

 anført til illustration af Deres generelle opfattelse vedrørende  

 Flygtningenævnets behandling af ansøgninger om asyl fra statsløse  

 palæstinensere fra Libanon.
De har således ikke taget konkret stilling til, i  

 hvilket omfang de anførte synspunkter i hver enkelt sag efter Deres  

 opfattelse  

 ville kunne begrunde en genoptagelse i nævnet med henblik på en ændring af de  

 trufne afgørelser i realiteten.
 Da Deres udtalelse af 25.  

 februar 1992 på visse punkter giver anledning til tvivl, og da den har givet  

 anledning til misforståelser, har Flygtningenævnets formandskab fundet det  

 rigtigst at præcisere sin opfattelse af nogle spørgsmål.
 Spørgsmålet om "den begrundelsesmæssige  

 sammenblanding af beskyttelsesvurderingen og  

 forfølgelsesrisikovurderingen".
I udtalelsen af 25. februar  

 1992 har De anført, at det er almindeligt antaget, at en overordnet myndighed  

 efter omstændighederne kan opfylde begrundelsespligten gennem en udtrykkelig  

 henvisning til den underordnede myndigheds afgørelse, se f.eks.  

 Justitsministeriets vejledning om forvaltningsloven, pkt. 132. En  

 forudsætning  

 herfor er imidlertid, at ankeinstansen kan tiltræde begrundelsen fuldt ud, og  

 at udformningen af begrundelsen fra den tidligere instans i sig selv er  

 fyldestgørende, se f.eks.
John Vogter m.fl. "Forvaltningsloven", s.  

 219, og Folketingets Ombudsmands beretning 1989, s. 372.
 De har herefter konstateret,  

 at De ikke kunne være enig i Flygtningenævnets opfattelse, hvorefter der var  

 givet en fyldestgørende begrundelse.
Formandskabet er fortsat ikke  

 enig med Dem på dette punkt.
Som fremhævet i nævnets svar af 7. januar 1992  

 giver en naturlig læsning af det omhandlede led i begrundelsen ikke plads for  

 nogen tvivl om, at Flygtningenævnet ved sin retlige bedømmelse har anlagt en  

 beskyttelsesvurdering, jfr. ordene "beskyttelse" og "1.  

 asylland" samt henvisningen til udlændingelovens § 7, stk. 3. Med denne  

 formulering har nævnet netop ikke fuldt ud tiltrådt direktoratets  

 begrundelse.
I denne forbindelse skal  

 bemærkes, at hverken forvaltningslovens § 24 eller andre retskilder giver  

 grundlag for at kræve, at nævnet udarbejder en selvstændig begrundelse i  

 tilfælde, hvor direktoratets begrundelse ikke kan tiltrædes fuldt ud.
Efter  

 formandskabets opfattelse udtaler de kilder, De har henvist til, ikke, at en  

 overordnet myndighed ikke kan henvise til en del af en underordnet myndigheds  

 begrundelse.
 Spørgsmålet "om ufuldstændige  

 begrundelser".
De har videre givet udtryk  

 for, at De i forbindelse med Deres gennemgang af de konkrete sager har  

 overvejet, om kravet til præciseringsgraden i alle tilfælde kunne anses for  

 opfyldt i praksis.
De har henvist til 2 sager.
 Formandskabet må fastholde,  

 at det i de afgørelser, De har henvist til, udtrykkeligt er præciseret, på  

 hvilke væsentlige punkter forklaringen er tilsidesat, eller hvilke faktiske  

 omstændigheder, der er tillagt væsentlig betydning.
 Formandskabet finder derfor  

 fortsat, at begrundelsen har været fyldestgørende.
 Spørgsmålet "om en eventuel urigtig  

 anvendelse af bevisbyrdereglerne".
De har givet udtryk for, at  

 en gennemlæsning af begrundelserne i nogle af de genoptagne sager kunne give  

 det  

 indtryk, at Flygtningenævnet anvender en mere generel formodningsregel,  

 hvorefter baggrundsoplysningerne om Libanon sammenholdt med det forhold, at  

 en  

 ansøger er født og opvokset i Libanon, i sig selv skaber en formodning om, at  

 Libanon kan tjene som den pågældendes asylland.
I det omfang, ansvaret for at  

 afkræfte denne formodning i det væsentlige kommer til at hvile på  

 asylsøgeren,  

 er det Deres opfattelse, at en sådan regel kunne give anledning til  

 betænkelighed, idet den da antager karakter af en slags omvendt  

 bevisbyrderegel.
 De har derfor understreget  

 betydningen af, at man i praksis også inddrager de kriterier, der tillige bør  

 indgå i beskyttelsesvurderingen.
Det kan ikke af nævnets svar  

 af 7. januar 1992 udledes, at en bevisusikkerhed, der ikke kan tilskrives  

 asylansøgeren, skulle komme ansøgeren processuelt til skade.
Den  

 formodningsregel, De henviser til, skal selvsagt ses i lyset af den  

 forklaring,  

 ansøgeren afgiver, samt de generelle baggrundsoplysninger.
Nævnets henvisning  

 til udlændingelovens § 40 kan alene tages som udtryk for, at enhver  

 asylansøger  

 må bidrage til sagens oplysning.
 Det må fastholdes, at nævnets  

 begrundelse ikke kan tages til udtryk for, at nævnet har pålagt ansøgeren  

 bevisbyrden for, at Libanon ikke kan tjene som pågældendes 1. asylland.
 Spørgsmålet om "vurderingen af  

 beskyttelsesmulighederne".
De har meddelt, at De har  

 overvejet, om de elementer, der indgår i beskyttelsesvurderingen, var  

 inddraget  

 fuldt ud i de konkrete sager.
De har henvist til 14 sager.
 Formandskabet fastholder, at  

 nævnet har foretaget en korrekt vurdering af de pågældende sager.
 Spørgsmålet om "til hvilket asylland en  

 flygtning har nærmest tilknytning".
 De har givet udtryk for, at  

 lang tids fravær fra Libanon samt på den ene side ringe familiemæssig  

 tilknytning  

 til Libanon og på den anden side overvejende familiemæssig tilknytning til  

 Danmark efter Deres opfattelse bør indgå med betydelig vægt ved afgørelsen af  

 tilknytningsspørgsmålet.
 Denne opfattelse bygger De  

 bl.a på, at myndighederne i tilfælde, hvor en asylsøger har været borte fra  

 Libanon i mange år, ikke med henvisning til et forholdsvis nyligt (og  

 beskyttet) ophold i Libanon vil kunne løfte en del af deres bevisbyrde i  

 henseende til, at asylsøgeren må forventes at kunne opnå den fornødne  

 beskyttelse i Libanon.
De har rejst spørgsmål om,  

 hvorvidt Flygtningenævnet i 3 af sagerne har ladet de anførte forhold indgå  

 med  

 den fornødne vægt i afvejningen.
De har omtalt 2 sager og har fundet, at  

 myndighederne forekom at have svært ved at løfte bevisbyrden for, at familien  

 havde en velbegrundet udsigt til at kunne leve i sikkerhed i Libanon.
 Formandskabet fastholder, at  

 afgørelsen af spørgsmålet om, hvilket land en flygtning har  

  

 nærmest  

  

 tilknytning til, altid vil bero  

 på et konkret skøn, hvori indgår en række momenter af forskellig vægt.
 Det skal tilføjes, at dette  

 spørgsmål er et andet end spørgsmålet om, hvorvidt flygtningen kan opnå  

 beskyttelse i det pågældende land.
 Formandskabet fastholder  

 synspunkterne i nævnets svar af 7. januar 1992.
Det kan i øvrigt oplyses, at  

 Flygtningenævnets koordinationsudvalg den 10. marts 1992 drøftede betydningen  

 af gennemførelsen af lov nr. 144 af 3. marts 1992 om opholdstilladelse for  

 statsløse palæstinensere fra Libanon.
Flygtningenævnet besluttede, at  

 statsløse  

 palæstinensere fra Libanon, der må anses som flygtninge efter  

 udlændingelovens  

 § 7, stk. 1, og som omfattes af særloven, ikke skal nægtes opholdstilladelse  

 i  

 Danmark med henvisning til udlændingelovens § 7, stk. 3. Baggrunden herfor  

 er,  

 at de pågældende ved gennemførelsen af særloven har fået et retskrav på  

 opholdstilladelse i Danmark, hvorved Libanon ikke længere kan anses for 1.  

 asylland for de pågældende.
Flygtningenævnet har derfor  

 sendt en række sager vedrørende statsløse palæstinensere fra Libanon,  

 herunder  

 de sager, som De tidligere fandt indeholdt visse tvivlsspørgsmål, til  

 Direktoratet for Udlændinge med henblik på, at direktoratet tager stilling  

 til,  

 om de pågældende på det nu foreliggende grundlag skal meddeles  

 opholdstilladelse i Danmark efter udlændingelovens § 7, stk. 1." Bilag 6 Folketingets Ombudsmands skrivelse af 23. marts 1992 til  

 Flygtningenævnet:
 "Herved bekræfter jeg  

 modtagelsen af Deres skrivelse af 12. marts 1992, hvori De har præciseret  

 Flygtningenævnets formandskabs opfattelse af nogle spørgsmål vedrørende  

 behandlingen af ansøgninger om asyl fra statsløse palæstinensere fra Libanon.
Jeg har noteret mig det, De  

 har anført.
Indholdet af Deres skrivelse giver mig imidlertid ikke grundlag  

 for  

 at ændre min retsopfattelse, således som den er kommet til udtryk i min  

 udtalelse af 25. februar 1992. Denne retsopfattelse vil således blive lagt  

 til  

 grund, også ved min fremtidige behandling af eventuelle klager over  

 Flygtningenævnets  

 afgørelser.
 Særligt for så vidt angår  

 begrundelsesspørgsmålet, skal jeg bemærke, at jeg har noteret mig, at  

 Flygtningenævnet allerede på et koordinationsudvalgsmøde den 19. december  

 1991  

 gav udtryk for, at nævnet alene bør tiltræde underinstansens afgørelse i  

 henhold til grundene, såfremt nævnet i det hele er enig i afgørelsen og  

 begrundelsen herfor.
Af Deres skrivelse fremgår  

 det, at min udtalelse af 25. februar 1992 har givet formandskabet anledning  

 til  

 tvivl.
Det står mig ikke klart - ej heller ved gennemlæsningen af  

 formandskabets egne præciseringer - i hvilke henseender formandskabet  

 befinder  

 sig i tvivl om min opfattelse.
Dersom formandskabet vil konkretisere de  

 punkter, hvor man føler sig i tvivl, står jeg naturligvis gerne til rådighed  

 for en - skriftlig eller mundtlig - afklaring.
 Der henvises til  

 Flygtningenævnets j.nr. .....
Fra Folketinget har jeg  

 modtaget underretning om, at De på Flygtningenævnets vegne i en skrivelse af  

 11. marts 1992 til Folketingets Retsudvalg har fremsat kommentarer til min  

 redegørelse af 25. februar 1992 til Justitsministeriet vedrørende  

 fremgangsmåden  

 ved udsendelse af asylsøgere.
Deres skrivelse til Folketingets Retsudvalg -  

 som De ikke ses selv at have underrettet mig om, og som jeg derfor først på  

 et  

 senere tidspunkt er blevet bekendt med - rejser nogle spørgsmål om  

 betydningen  

 af udtalelserne i Flygtningenævnets formandskabs beretning for 1983-1987, s.  

 171, af hvilke De har citeret et udsnit i Deres skrivelse til Retsudvalget.  

 Såfremt der bliver anledning hertil, skal jeg siden vende tilbage til dette  

 spørgsmål.
Jeg har sendt en genpart af denne  

 skrivelse til Folketingets Retsudvalg." NOTER: (*1) Lov nr. 144 af 3.  

 marts 1992 om opholdstilladelse for statsløse palæstinensere.
