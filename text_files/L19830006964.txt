 Den 18. maj 1983 undertegnedes i Dakar en overenskomst mellem Danmark og  

 Senegal, i medfør af hvilken den danske regering yder Senegal et statslån på  

 160 millioner kroner.
Ifølge overenskomsten, som trådte i kraft på datoen for undertegnelsen, er  

 lånet rentefrit og skal tilbagebetales over 18 år efter en afdragsfri periode  

 på 7 år.
Lånet er aftalt udnyttet til indkøb i Danmark af udstyr og  

 tjenesteydelser til gennemførelse af 2. etape af el-forsyningsprojektet i  

 Casamance-provinsen, et fiskeriinspektionsskib samt reservedele til køle- og  

 fryselagre og vejmateriel, som er leveret i medfør af tidligere statslån.
