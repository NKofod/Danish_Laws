Bekendtgørelse  

 om postbefordring af dagblade til særligt lave  

  

 takster med Post Danmark A/S I medfør af § 11, stk. 1, nr. 10, og § 12, stk.  

 1, nr. 4, i lov nr. 472 af 9. juni 2004 om postbefordring fastsættes:
Bekendtgørelsens anvendelsesområde § 1.  

  

 Denne bekendtgørelse omfatter postbefordring af adresserede dagblade i  

 indlandet og til adressater på Færøerne og i Grønland til særligt lave  

 dagbladstakster.
 Stk. 2.  

  

 Blade, der  

 ønskes postbefordret i medfør af denne bekendtgørelse, godkendes af  

 Færdselsstyrelsen.
 Stk. 3.  

  

 Hvert  

 enkelt nummer af et blad skal opfylde betingelserne i denne bekendtgørelse  

 for,  

 at det kan postbefordres til særligt lav takst.
Dagblade § 2.  

  

 Det  

 er en betingelse for at få befordret et blad til dagbladstakst, at bladet  

 udgives med vedvarende levering for øje og udkommer mindst 5 på hinanden  

 følgende hverdage om ugen.
 Stk. 2.  

  

 Det er dog  

 tilladt, at et dagblad ikke udkommer i indtil tre sammenhængende uger i juni,  

 juli eller august måned, hvis udgiveren giver meddelelse herom til Post  

 Danmark  

 A/S senest den 1. februar samme år.
Stk. 3.  

  

 Det er  

 endvidere tilladt, at et dagblad på en eller flere af ugens dage leveres fast  

 til modtagere, der kun skal have disse udgaver.
For fast levering på enkelte  

 ugedage betaler udgiveren særlig dagbladstakst.
 Stk. 4.  

  

 Udgiveren  

 kan i forbindelse med helligdage ændre det ugentlige udgivelsesmønster, hvis  

 Post Danmark A/S underrettes mindst 1 måned før ændringen i  

 udgivelsesmønsteret.
 Stk. 5.  

  

 Ved  

 vedvarende levering, jf. stk. 1, forstås:
1)  

 	  

 Udgiveren har til  

 hensigt at udgive bladet indtil videre.
Udgivelse indtil videre omfatter ikke  

 udgivelse for en kortere periode (eksempelvis i forbindelse med en kongres,  

 messe, udstilling eller lignende).
 2)  

 	  

 Modtagerkredsen  

 ændres ikke, udover hvad der følger af normal bladdrift, herunder normal til-  

 og afgang af abonnenter.
 Stk. 6.  

  

 Det er ikke  

 vedvarende levering, jf. stk. 1, hvis der sker uopfordret gratis  

 udsendelse af eksemplarer af blade i markedsføringsmæssigt øjemed.
 Stk. 7.  

  

 Post  

 Danmark A/S må ikke benyttes som midlertidig befordrer af blade, der normalt  

 befordres af andre post- eller distributionsvirksomheder end Post Danmark A/S  

 (eksempelvis i forbindelse med strejker, budmangel, fejl eller lignende).
 § 3.  

  

 Dagblade må ikke, hvis befordring skal ske til dagbladstakst, jf. § 2,  

 udelukkende eller i overvejende grad have til formål at sprede meddelelser  

 til  

 forretningsforbindelser eller reklamer fra en enkelt erhvervsdrivende eller  

 en  

 begrænset kreds af erhvervsdrivende.
 § 4.  

  

 Hvert nummer af et blad skal have samme udgiver og være på mindst 4 sider med  

 en ryg til venstre for bladets forside.
§ 5.  

  

 Publikationer, der udelukkende eller i overvejende grad består af brochurer,  

 kataloger, fortegnelser, bøger, plakater, løsblade eller lignende kan ikke  

 postbefordres til særligt lave takster.
Dette gælder, uanset om  

 publikationerne  

 udsendes emballeret eller sammenhæftet i en af siderne.
 § 6.  

  

 Dagblade må ikke indeholde  

 individuelle meddelelser til adressaten.
 § 7.  

  

 Dagbladets format må ved indlevering til postbefordring ikke være større end  

 45  

 x 30 cm, og det må ikke være mindre end standardformat A5 (21 x 14,8 cm).
§ 8.  

  

 Et  

 dagblad kan være fremstillet i to eller flere sektioner.
De skal være  

 fremstillet i eller falset til samme format.
Sektioner skal være lagt inden i  

 hinanden med hovedsektionen (sektion 1) yderst.
Stk. 2.  

  

 Sektioner  

 og bladtillæg betragtes som en del af selve bladet.
De nærmere regler for  

 sektioner  

 og bladtillæg fremgår af det til bekendtgørelsen hørende bilag 1 og skal være  

 opfyldt.
 § 9.  

  

 Et  

 nummer af et dagblad må ikke veje over 500 gram.
 § 10.  

  

 Dagbladets forside skal være forsynet med følgende angivelser:
1)  

 	  

 Bladets titel, der  

 skal være anført på en sådan måde, at der ikke kan opstå tvivl om den fulde  

 og  

 korrekte titel.
Titlen skal være identisk med den titel, som bladet er  

 tilmeldt  

 med hos Post Danmark A/S.
 2)  

 	  

 Bladets nummer.  

 Bladets nummerering skal være fortløbende, eksempelvis indenfor kalenderåret.
3)  

 	  

 Årstal samt dato,  

 månedsangivelse eller lignende.
Dateringen skal vise tidspunktet for bladets  

 udgivelse.
 § 11.  

  

 Hvert  

 nummer af et dagblad skal være egnet til postbefordring i den foreliggende  

 stand.
 Stk. 2.  

  

 Der  

 skal være indgået skriftlig aftale mellem udgiveren og Post Danmark A/S om de  

 nærmere vilkår for postbefordringen.
Takster for postbefordring af dagblade § 12.  

  

 Der skal gælde en enhedstakst for postbefordring af dagblade.
 Stk. 2.  

  

 Eventuelle  

 tillægsydelser, som Post Danmark A/S tilbyder i tilknytning til  

 postbefordring  

 af dagblade til særligt lave takster, er ikke omfattet af denne  

 bekendtgørelse.
Tilsyn og klageadgang § 13.  

  

 Færdselsstyrelsen  

 fører tilsyn med, at bestemmelserne i denne bekendtgørelse overholdes.
Stk. 2.  

  

 Udgiveren  

 kan klage over Post Danmark A/S afgørelser truffet i medfør af denne  

 bekendtgørelse.  

 Klage skal ske til Færdselsstyrelsen inden 4 uger efter, at afgørelsen er  

 meddelt udgiveren.
Færdselsstyrelsens afgørelser kan ikke indbringes for  

 anden  

 administrativ myndighed.
 Stk. 3.  

  

 Post  

 Danmark A/S skal give udgiverne klagevejledning i forbindelse med afgørelser,  

 som Post Danmark A/S træffer i medfør af denne bekendtgørelse.
 Ikrafttræden m.v.
 § 14.  

  

 Bekendtgørelsen træder i kraft den 1. august 2005.
 Stk. 2.  

  

 Samtidig  

 ophæves bekendtgørelse nr. 35 af 15. januar 1997 om opgørelse af tilskud ved  

 Post Danmarks befordring af dag-, uge- og månedsblade samt tidsskrifter til  

 særligt lave takster og bekendtgørelse nr. 130 af 23. februar 2000 om  

 postbefordring af blade til særligt lave takster.
Færdselsstyrelsen, den 12. april  

 2005 Carsten Falk Hansen /Jan Lindeskov Bilag 1 Sektioner og bladtillæg Generelle regler for sektioner og bladtillæg Sektioner og bladtillæg indgår sammen med det øvrige dagblad  

 i den samlede vægt.
Portoen (bladporto) beregnes på grundlag af den samlede  

 vægt.
Sektioner og bladtillæg indgår derfor også som en del af dagbladet ved  

 bedømmelsen af, hvorvidt betingelserne for postbefordring af blade til  

 særligt  

 lave takster er opfyldt for det pågældende blad, jf. § 8.
Sektioner og bladtillæg skal have samme udgiver (samme  

 fysiske eller juridiske person) som bladet.
Sektioner og bladtillæg skal have  

 nøje tilknytning til bladet samt være udformet med henblik på at udgøre en  

 integreret del af dette.
De må ikke fremtræde som selvstændige publikationer  

 og  

 skal på forsiden have tydelig angivelse af bladets titel og datering.  

 Herudover  

 kan bladtillæg have en selvstændig benævnelse, f.eks. »Ferietillæg«.
Som  

 andre  

 eksempler på bladtillæg kan nævnes sportstillæg, radio- og tv-tillæg,  

 søndagstillæg, jubilæumstillæg og tematillæg (f.eks. bil-, have-, bolig- og  

 udstillingstillæg).
Tillæg, som udgives af flere bladudgivere i fællesskab, kan  

 dog sendes som bladtillæg efter aftale med Post Danmark A/S.
I så fald kan  

 påtryk om titel for det blad, som tillægget er indlagt i, erstattes af påtryk  

 om titler for samtlige blade, som tillægget er fælles for.
Datering kan i så  

 fald anføres ved angivelse af f.eks. uge eller måned samt årstal.
Sektioner og bladtillæg skal have en sådan udformning, at de  

 uden problemer kan postbefordres indlagt eller indhæftet i bladet.
Formatet  

 af  

 sektioner og bladtillæg må ikke være større end bladets format.
Efter aftale  

 med Post Danmark A/S kan bladtillæg dog lægges uden om selve bladet.  

 Sektioner  

 og bladtillæg skal normalt lægges i hele bladets oplag, men kan efter aftale  

 med Post Danmark A/S lægges i blade til omdeling indenfor enkelte postnumre.
 Et dagblad kan ikke sendes som sektion eller bladtillæg til  

 et andet nummer af samme dagblad eller til andre dagblade.
Særlige bladtillæg Følgende tryksager kan postbefordres som bladtillæg, selv om  

 de ikke opfylder betingelserne med hensyn til bladtillægs påtryk:
 Markedsføringstillæg som støtter markedsføringen af det  

 pågældende dagblad.
 1)  

 	  

 Formålet skal være:
a)  

 	  

 at hverve nye  

 abonnenter til bladet, b)  

 	  

 at motivere til køb  

 af kommende numre af bladet, eller c)  

 	  

 at motivere til  

 køb/læsning af det nærværende nummer af bladet.
 2)  

 	  

 Markedsføringen skal  

 angå det pågældende dagblad og dette dagblad alene.
3)  

 	  

 Tryksager, der  

 indeholder tilbud om salg af eller reklame for diverse produkter, kan ikke  

 sendes  

 som markedsføringstillæg.
Dette gælder også, selv om det er udgiveren selv,  

 der  

 udbyder produkterne til salg, og selv om tilbuddene måtte blive anvendt som  

 argument for køb af selve bladet.
4)  

 	  

 Udformningen af  

 markedsføringstillæg kan afvige fra dagbladets udformning, da det netop er  

 formålet med markedsføringstillæg, at de skal virke iøjnefaldende.
Det skal  

 dog  

 altid fremgå klart med bl. a. iøjnefaldende tekst, at hovedformålet er et  

 reklamebudskab for bladet, jf. punkt 1) om markedsføringstillægs formål.
 5)  

 	  

 Markedsføringstillæg  

 må ikke ud over budskabet have nogen økonomisk værdi i sig selv, hvilket dog  

 ikke udelukker, at det kan have en udformning, der vækker særlig interesse  

 hos  

 målgruppen.
6)  

 	  

 Markedsføringstillæg  

 kan bestå af ét løst enkeltark.
En volumen ud over ét ark (evt. ud over et  

 foldet ark) vil normalt ikke have karakter af et markedsføringstillæg, idet  

 det  

 som regel vil indeholde et budskab ud over markedsføring af selve dagbladet.
