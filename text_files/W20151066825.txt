Ligestillingsnævnets afgørelse J.nr.
E. 2.2.123 En teletjenestes forskellige takster bestemt efter køn ved formidling af telefonkontakt vart i strid med ligestillingslovens § 2. ¬¬En mand klagede over en teledatingtjeneste, idet det kostede mænd 2,50 kr. pr. minut at gøre brug af teletjenesten, mens kvinder gratis kunne gøre brug af tjenesten.
Ligestillingsnævnet fandt, at forskellige takster for telefonformidling afhængig af hvilket køn den person, der ønskede at benytte sig af formidlingen, havde, indebar en overtrædelse af ligestillingslovens § 2.
Klagen drejer sig om forskelsbehandling på grund af køn i forbindelse med forskelli-ge takster for mænd og kvinder på en teledatingtjeneste. ¬¬Ved hjælp af teledatingtjenesten kan en person opnå kontakt med personer af det modsatte køn, idet mænd ringer op på et telefonnummer, mens kvinder ringer op på et andet telefonnummer. ¬¬Sagsfremstilling ¬Klageren (en mand) har klaget over, at indklagede opkræver 2,50 kr./min af mænd for at gøre brug af teletjenesten, mens kvinder gratis kan gøre brug af tjenesten. ¬¬Indklagede har ikke bestridt klagerens oplysninger. ¬¬Parternes påstande og bemærkninger¬Klageren ønsker at få konstateret, at det er i strid med ligestillingsloven at mænd skal betale, mens kvinder gratis kan gøre brug af tjenesten. ¬¬Indklagede har anført, at forskellige takster for mænd og kvinder er sagligt begrun-det, idet det primært er mænd tjenesten retter sig mod, og at det er indklagedes erfa-ring at det kun er mænd, der vil betale for tjenesten.
På baggrund af dette anfører indklagede, at klager ikke kan have nogen forventning om, at tjenesten bliver stillet gratis til rådighed for mænd. ¬¬Klageren anfører i den forbindelse, at forskelsbehandling begrundet i økonomiske motiver, ikke kan være sagligt. ¬¬¬Ligestillingsnævnets bemærkninger og konklusion¬Ifølge ligestillingslovens § 19, kan Ligestillingsnævnet behandle sager om forskelsbe-handling på grund af køn efter ligestillingslovens § 2. ¬¬Ifølge lovens § 2, skal kvinder og mænd behandles på lige vilkår inden for erhvervs-mæssig virksomhed. ¬¬Den ydelse, som indklagede udbyder - formidling af telefonisk kontakt til en person af det modsatte køn - udbydes på forskellige vilkår afhængigt af hvilket køn, der øn-sker at købe ydelsen, idet mænd for at kunne opnå kontakt med kvinder skal ringe op på et telefonnummer, hvilket koster 2,50 kr./min, mens kvinder for at kunne opnå kontakt med mænd skal ringe op på et andet telefonnummer, hvilket er gratis. ¬¬Nævnet har tidligere i en fuldstændig tilsvarende sag (afgørelse nr. 1/2002) fastslået, at formidling af telefonisk kontakt til en person af det modsatte køn, der udbydes på forskellige vilkår afhængig af hvilket køn, der ønsker at købe ydelsen, indebærer en overtrædelse af ligestillingslovens § 2, og således er en ulovlig diskrimination på grund af køn. ¬¬Nævnet finder derfor også i nærværende sag, at forskellige takster for telefonformid-ling afhængig af hvilket køn den person, der ønsker at benytte sig af formidlingen, har, indebærer en overtrædelse af ligestillingslovens § 2. Herefter ¬¬bestemmes: ¬¬Indklagede har handlet i strid med ligestillingslovens § 2 ved at opkræve forskellige takster for mænd og kvinder.
