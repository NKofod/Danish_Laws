Betænkning afgivet af Udvalget for  

 Forretningsordenen den 28. oktober 1998 Betænkning og indstilling om Folketingets samtykke i henhold til  

 grundlovens § 57 (Jette Gottlieb) I overensstemmelse med forretningsordenens § 25,  

 næstsidste punktum, jf. grundlovens § 57, har Folketingets formand til  

 udvalget henvist en fra justitsministeren den 3. august 1998 modtaget  

 skrivelse, i hvilken ministeren anmoder om Folketingets samtykke til, at der  

 rejses tiltale mod medlem af Folketinget Jette Gottlieb for  

 overtrædelse af straffelovens § 291, stk. 1.
 Justitsministerens skrivelse optrykkes som bilag tillige  

 med et af politidirektøren i København udarbejdet udkast til  

 anklageskrift samt notits af 8. juli 1998 fra Justitsministeriet om sigtelsen  

 mod Jette Gottlieb.
 Udvalget indstiller  enstemmigt, at Folketinget giver samtykke til,  

 at justitsministerens anmodning imødekommes.
KØBENHAVNS POLITI Advokatur O Puggaardsgade 2, 4. sal 1573 København V.
Tlf. 33   14 14 48 Den J.nr. 0101-84230-50238-98 EA/mlm ANKLAGESKRIFT Jette Ryde Gottlieb, Amagergade 1 D. st., 1423 København K sættes herved under tiltale ved Københavns Byret til straf  

 for overtrædelse af straffelovens § 291, stk. 1, ved den 8. marts 1998 omkring kl. 12.40 i forening med at have malet gul maling på kantstensstrækninger af en  

 længde på ca. 3 meter ud for Lars Bjørns Stræde nr.  

 15, nr. 18, nr. 26, Teglgårdsstræde nr. 1, samt Sct.
Peders  

 Stræde nr. 14, hvorved der skete skade for i alt kr. 2.560, .
 Der nedlægges påstand om straf af  

 bøde.
 Der nedlægges endvidere påstand om  

 erstatning.
 Sagen forventes fremmet til dom efter reglerne i  

 resplejelovens § 935, stk. 1.
 Til retsmødet bedes overassistent Helle Hjelm,  

 København kommune, Vejafdelingen, driftsplankontoret, Smedetoften 14,  

 2400 København NV tilsagt som erstatningssøgende.
L. le Maire politiadvokat JUSTITSMINISTERIET Civil- og Politiafdelingen Politikontoret KGA00783 J.nr. 1998-172-0002 Den 8. juli 1998 NOTITS Sigtelse mod medlem af Folketinget   Jette Ryde  

 Gottlieb 1. Jette Ryde Gottlieb blev torsdag den 14. maj 1998  

 sigtet for overtrædelse af straffelovens § 291, stk. 1,  

 (hærværk), ved søndag den 8. marts 1998 i forening med at have malet gul maling på  

 kantstensstrækninger af en længde på ca. 3 meter ud for  

 Lars Bjørns Stræde nr. 15, nr. 18 og nr. 26,  

 Teglgårdsstræde nr. 1, samt Sct.
Peders Stræde nr. 14,  

 hvorved der skete skade for i alt kr. 2.560.
 Politidirektøren i København har i sit  

 udkast til anklageskrift nedlagt påstand om bødestraf, og  

 Københavns Kommune, der har tilkendegivet, at man ønsker  

 forholdet påtalt, har gjort erstatningskrav gældende.
Det fremgår af sagen, at forseelsen angiveligt var  

 et led i en politisk »happening«.
Der var  således flere pressefolk til  

 stede, ligesom Jette Ryde Gottlieb og de øvrige personer var  

 iklædt sorte plastiksække påklistret mærker med  

 »Ø-Enhedslisten«.
 Jette Ryde Gottlieb nægter sig skyldig i  

 hærværk, men synes at erkende de faktiske omstændigheder,  

 der begrunder sigtelsen.
 2. Det fremgår af politirapport af 8. marts 1998, at Jette Ryde  

 Gottlieb har oplyst, at aktionen var iscenesat  af Enhedslisten som  

 følge af, at »politiet ikke foretog sig noget, når biler holdt  

 ulovligt parkeret. . . Enhedslisten havde derfor besluttet selv at  

 håndhæve loven, hvorfor man havde malet gule striber på  

 kantstenene«.
Heroverfor står politirapport af 14. maj 1998,  

 hvorefter Jette Ryde Gottlieb ved telefonisk afhøring har oplyst, at  

 aktionen ikke havde noget med partiet Enhedslisten at gøre, men alene  

 var et initiativ udgået fra de deltagende personer.
Jette Ryde Gottlieb  

  har i samme forbindelse oplyst, at det er ukorrekt, at hun tidligere skulle  

 have udtalt, at Enhedslisten havde besluttet sig for selv at  

 håndhæve loven.
 Det bemærkes, at Jette Ryde Gottlieb ikke har  

 gennemlæst eller underskrevet de to forklaringer afgivet til  

 politirapport.
3. Det fremgår af grundlovens § 57, at Folketingets samtykke skal  

 indhentes, før anklagemyndigheden rejser tiltale mod et  

 folketingsmedlem.
Dette gælder dog ikke, såfremt den  

 pågældende er grebet på fersk gerning, eller såfremt  

 sagen kan afgøres ved vedtagelse af et udenretligt  

 bødeforlæg.
 Det er Rigsadvokatens vurdering, at Jette Ryde Gottlieb  

 ikke er grebet på fersk gerning, idet politiet først ankom til  

 gerningsstedet efter, at malingen var påført kantstenene.
 4. Politikontoret skal på ovennævnte baggrund indstille, at  

 sagen forelægges Folketinget med henblik på indhentelse af  

 samtykke til, at der rejses tiltale mod Jette Ryde Gottlieb for  

 overtrædelse af straffelovens § 291, stk. 1.
