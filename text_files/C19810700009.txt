Efter indstilling fra fiskeriministeriets kvalitetsudvalg og i medfør af §  

 7, stk. 4, i lov nr. 167 af 12. maj 1965 om kvalitetskontrol med fisk og  

 fiskevarer (som ændret ved lov nr. 139 af 24. april 1975) ophæves  

 fiskeriministeriets cirkulære af 22. september 1955 angående forhandling af  

 optøet frossen hornfisk herved indtil videre på forsøgsmæssig basis, idet det  

 foreløbig i stedet fastsættes, at optøet frossen hornfisk kun må forhandles  

 til konsum på betingelse af, 1. AT hornfisken har været frostlagret ved en  

 temperatur på højst - 25 grader C, 2. AT fisken er blevet glaseret efter frysning, og at  

 glaseringen er vedligeholdt i fornødent omfang under frostlagringen, og 3. AT den optøede frosne hornfisk, når den udbydes til  

 detailsalg, ved skiltning tydeligt mærkes med angivelse af, at fisken har  

 været frosset, jfr. § 5 i ovennævnte lov.
 Fiskeriministeriet, den 3. marts 1981.
