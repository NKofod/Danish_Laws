 I medfør af § 49, stk. 4, § 65 a og § 66, stk. 2 og 6 i bekendtgørelse nr.  

 530 af 10. oktober 1984 af lov om naturfredning fastsættes:
§ 1.  På positionen 55 grader 29,53'N - 12 grader  

 30,17'Ø og i et område med radius 500 m omkring denne position må der ikke  

 foretages dykning, opankring, råstofindvinding eller ændring af  

 bundforholdene.
Området fremgår af kortbilaget.
 § 2.  Fredningsstyrelsen kan meddele dispensation på  

 nærmere angivne vilkår fra bestemmelserne i § 1.
 Stk. 2.  Fredningsstyrelsens afgørelser efter stk. 1 er  

 endelige.
 § 3.  Overtrædelser af bestemmelserne i § 1 og af  

 vilkår meddelt efter § 2 straffes, jfr. naturfredningslovens § 66, stk. 2,  

 med bøde, medmindre højere straf er forskyldt efter den øvrige lovgivning.
 Stk. 2.  For overtrædelser, der begås af aktieselskaber,  

 andelsselskaber, anpartsselskaber eller lignende kan der pålægges selskabet  

 som sådant bødeansvar, jfr. naturfredningslovens § 66, stk. 6.
 § 4.  Bekendtgørelsen træder i kraft den 2. august  

 1986.
