 Da de i publikation nr. 28/1970 fra direktoratet for arbejdstilsynet og  

 skibstilsynet skibsindeholdte anvisninger om faremomenter og sikkerhedsregler  

 ved arbejde med industrifisk ikke har været fulgt i tilstrækkelig grad, og  

 uforsigtig anvendelse af formalin har givet gener, har direktoratet for  

 arbejdstilsynet i meddelelse nr. 5/1972 udsendt ændrede sikkerhedsregler ved  

 arbejde med industrifisk (afsnit II).
 Der skal træffes følgende foranstaltninger:
 1. Til sikring af, at lastoptagerne under losningen af  

 fisk ikke udsættes for sundhedsfare hidrørende fra tilstedeværelsen i lasten  

 af sundhedsfarlige luftarter eller mangel på ilt, skal der altid forefindes  

 ventilatorer af tilstrækkelig kapacitet, der på hensigtsmæssig måde forsyner  

 lastoptagerne med frisk luft i tilstrækkelig mængde.
 2. En mand skal under losningen altid være på dækket  

 nær lugekarmen og holde øje med arbejderne, når de arbejder i lastrummet.
3. Såfremt en mand føler gener eller bliver utilpas,  

 skal han straks op af lastrummet.
Arbejdet må ikke genoptages, førend  

 lastrummet er tilstrækkeligt udluftet, og arbejdstilladelse er givet af  

 arbejdstilsynet.
 4. To sikkerhedsbælter med bajonetlukke, to D-ringe og  

 tilhørende line skal være anbragt let tilgængeligt i de enkelte lossekraners  

 førerhuse således, at en redningsmand hurtigt kan tage den ene på og anbringe  

 den anden på den person, der skal reddes.
 5. Lastoptagerne i kutteren skal i nødsfald kunne  

 stoppe kranen på begge sider af kranarmen.
 6. Såfremt der - uanset at de under 1. nævnte  

 foranstaltninger træffes - er fare for, at luften i lasten indeholder  

 sundhedsfarlige luftarter (kuldioxid, svovlbrinte, formaldehyd m.v.) i  

 koncentrationer, der overstiger de af arbejdstilsynet fastsatte MAK-værdier -  

 (T.L.V. værdien), ellerluften i lasten har for ringe iltindhold, må losningen  

 ikke fortages, før arbejdstilsynet har kontrolmålt luften og givet  

 arbejdstilladelse.
 7. Kuttere med afvist fisk må kun losses af dertil  

 specialuddannende folk udstyret med luftforsynet maske - eller ad ren  

 mekanisk vej.
 8. Formalin kan ikke erstatte nedkøling og må kun  

 bruges i ringe mængde, og hvor det er nødvendigt for at stabilisere lasten.
 Til de i meddelelsen nævnte foranstaltninger bemærkes:
 Ad 1. ...'hensigtsmæssig måde forsyner lastoptagerne med frisk luft'  

 indebærer bl.a., at skadelig luftstrømning - træk - skal søges undgået.
Ad 4. Brugen af sikkerhedsbæltet skal være vel indøvet.
Ved benyttelsen  

 anbringes bæltet rundt om personen under armene, og karabinhagen føres gennem  

 begge D-ringe og slås på linen midt på brystet.
 Ad.8. Formalin må kun bruges i nødstilfælde, hvor man frygter for, at der  

 på grund af dårligt vejr kan ske visse forrykkelser af lasten.
 Direktoratet for arbejdstilsynet har endvidere udsendt rundskrivelse nr.  

 24/1972 om »forholdsregler ved losning af afvisning af laster med  

 industrifisk«.
 I nævnte rundskrivelse henledes opmærksomheden bl.a. på, at  

 forholdsreglerne, jfr.pkt.7 ovenfor, foruden lastoptagerne også omfatter  

 betjeningsmandskab ved lossekraner og andre, der kan formodes at blive udsat  

 for sundhedsskadelig påvirkning.
 Hvis en kutterlast afvises, skal det stedlige arbejdstilsyn underrette  

 skibstilsynet med angivelse af navnet på den pågældende kutter, således at  

 denne kan afvises i andre havne af det stedlige skibstilsyn.
 Det tilføjes, at det øvrige indhold i publikation nr. 28/1970 stadig er  

 gældende.
