 På foranledning af en henvendelse fra Skov- og Naturstyrelsen til  

 Statens Luftfartsvæsen om varetagelse af hensynet til fredskovspligtige  

 arealer ved pålæg af højdeservitutter omkring lufthavne og landingspladser  

 har ministeriet udtalt, at ministeriet har den principielle opfattelse, at  

 der i intet tilfælde skal tilladelse i henhold til skovloven til indgreb i  

 fredskovspligtige arealer, når der foretages ekspropriation efter 64-loven,  

 men der er en yderligere særskilt begrundelse for, at dette ikke er  

 nødvendigt, når talen er om pålæg af højdeservitutter i henhold til  

 luftfartsloven, da denne indeholder meget detaljerede regler herom.
De pågældende interesser sikres i øvrigt i henhold til ministeriets  

 cirkulære af 25. april 1966, hvorefter vedkommende anlægsmyndighed bør optage  

 forhandling med den myndighed, der varetager fredskovsinteressen, hvis  

 fredskovspligtige arealer berøres.
Da der i forbindelse med en sag om en  

 flyveplads, der var gennemført uden ekspropriation, havde vist sig, at  

 fremgangsmådereglerne i ekspropriationstilfælde mangler ved frivillig  

 rettighedserhvervelse har ministeriet samtidig pålagt Statens Luftfartsvæsen  

 at rette henvendelse til Skov- og Naturstyrelsen, før beslutning om pålæg af  

 højdeservitutter på fredskovspligtige arealer træffes.
I et brev af 27. september 1989 (j.nr.
SN 321/4964-0001 m.fl.) til Statens  

 Luftfartsvæsen, hvilket brev er videresendt hertil, har Skov- og  

 Naturstyrelsen rejst spørgsmål om, hvorledes hensynet til fredskovspligtige  

 arealer ved pålæg af højdeservitutter omkring lufthavne og landingspladser  

 varetages på behørig måde.
 Aktuelt har Skov- og Naturstyrelsen fremdraget tre sager, nemlig:
 1. Pålæg af højdeservitutter ved Billund Lufthavn, om hvilken sag  

 Trafikministeriet har udtalt sig i brev af 19. august 1988.
 2. Pålæg af højdeservitutter ved Vesthimmerlands Flyveplads.
 Skov- og Naturstyrelsen har været inddraget før afholdt  

 ekspropriationsforretning.
 3. Pålæg af højdeservitutter ved Haderslev Flyveplads.
 Pålæg af servitut er sket uden ekspropriation og sket efter pålæg fra  

 Statens Luftfartsvæsen og uden forudgående kontakt til Skov- og  

 Naturstyrelsen.
 Skov- og Naturstyrelsens hovedsynspunkter i sagen er følgende:
 a) Forelæggelse af en sag om indgreb i fredskov af hensyn til pålæg af  

 højdeservitutter bør ske, før ekspropriationsbeslutning træffes.
 b) Fredskovspligten må vige, når det er klart, at ekspropriationens formål  

 ikke kan realiseres, medmindre de pågældende arealer eksproprieres.
 Tilsvarende må det antages, at Skov- og Naturstyrelsen er enig i, at  

 fredskovspligten må vige, når ekspropriationens formål nødvendiggør et  

 servitutpålæg, der indebærer et indgreb i fredskovspligten.
 c) Imidlertid er Skov- og Naturstyrelsen af den opfattelse, at  

 fredskovspligten ikke kan tilsidesættes, »når der er tale om  

 ekspropriation i medfør af en generel ekspropriationsbestemmelse, typisk  

 ekspropriationsprocedureloven fra 1964« (brev af 27. september 1989 side  

 4).
 d) I Vestre Landsrets kendelse U.f.R. 1973 side 201 lægges bl.a. vægt på,  

 at relevante myndigheder havde proceduremæssig adgang til at fremsætte  

 indsigelse, før ekspropriationsbeslutning blev truffet.
 En sådan adgang til at fremkomme med indsigelser for de myndigheder, der  

 varetager fredskovsinteressen, gælder efter Skov- og Naturstyrelsens  

 opfattelse ikke efter ekspropriationsprocedureloven.
Skov- og Naturstyrelsen er imidlertid opmærksom på, at der som regel  

 rettes henvendelse til nævnte myndighed, før ekspropriationsbeslutning efter  

 1964-loven træffes.
Dette gjaldt således begge de under 1 og 2 nævnte sager,  

 men ikke sag nr. 3, i hvilken ingen ekspropriation har været nødvendig.
 e) Skov- og Naturstyrelsen »er uforstående over for«, hvis  

 servitutpålæg ved Haderslev Flyveplads I/S er sket uden ekspropriation (brev  

 af 27. september 1989 side 3).
 f) Skov- og Naturstyrelsen konkluderer derfor, at man bør tilrettelægge  

 »en forretningsgang, hvor både forhold til de hensyn, der varetages med  

 ekspropriationsprocedureloven, og den der varetages med skovloven, tilgodeses  

 på tilfredsstillende vis«.
 Trafikministeriet skal hertil bemærke følgende:
 Skov- og Naturstyrelsen synes ikke at skelne mellem den lov, der afgiver  

 hjemmel til at foretage ekspropriation og altså angiver  

 ekspropriationsformålet, og den lov, der indeholder regler om, hvorledes  

 ekspropriationen skal gennemføres, in casu ekspropriationsprocedureloven af  

 1964. Reglerne i denne »varetager« ikke, som af Skov- og  

 Naturstyrelsen angivet, specielt den interesse, som motiverer  

 ekspropriationsindgrebet, men først og fremmest alle modstående interesser,  

 hvadenten disse repræsenteres af private eller myndigheder.
 Hjemmel til ved ekspropriation at gennemføre servitutpålæg om  

 højdeservitutter findes i luftfartslovens §§ 61 ff og ikke i  

 ekspropriationsprocedureloven.
Trafikministeriet har den principielle opfattelse, at der i intet tilfælde  

 skal tilladelse i henhold til skovloven til indgreb i fredskovspligtige  

 arealer, når der foretages ekspropriation efter 64-loven, men der er en  

 yderligere særskilt begrundelse for, at dette ikke er nødvendigt, når talen  

 er om pålæg af højdeservitutter i henhold til luftfartsloven, da denne  

 indeholder meget detaljerede regler herom.
Vi henviser her til vort brev af  

 19. august 1988 om Billund Lufthavn.
Skov- og Naturstyrelsens sondring mellem en speciel og generel  

 ekspropriationshjemlende lovregel er derfor yderligere af denne grund ikke  

 acceptabel.
Som foran anført, er det ikke 64-loven, der afgiver hjemmel for  

 ekspropriationer.
Som anført skal ekspropriationssystemet efter 1964-loven sikre, at  

 modstående interesser såvidt muligt kommer til orde, før  

 ekspropriationsbeslutning træffes.
Derfor er Trafikministeriet og Skov- og  

 Naturstyrelsen fuldt ud enige om, at dette også gælder fredskovsinteressen.
 Derfor er der herfra udsendt et cirkulære af 25. april 1966, hvorefter  

 vedkommende anlægsmyndighed bør optage forhandling med den myndighed, der  

 varetager fredskovsinteressen, hvis fredskovspligtige arealer berøres.  

 Cirkulæret vedlægges.
 Det ses da også, at bestemmelserne herom er overholdt i begge sager, hvori  

 der har været ekspropriation.
 Trafikministeriet ser derfor ikke rettere end, at det ønske, som Skov- og  

 Naturstyrelsen har fremsat i sit brev af 27. september 1989 til Statens  

 Luftfartsvæsen, er opfyldt i ekspropriationstilfælde.
 Tilbage er herefter alene sagen om Haderslev Flyveplads I/S, der er  

 gennemført uden ekspropriation.
Når Skov- og Naturstyrelsen er uforstående over for det forhold, at denne  

 sag er gennemført uden ekspropriation, må Trafikministeriet hertil bemærke,  

 at et indgreb i privat ejendom kun behøver at ske ved ekspropriation, hvis  

 vedkommende ejer eller rettighedshaver modsætter sig indgrebet.
Vi forstår  

 derfor ikke Skov- og Naturstyrelsens betragtning herom.
 Men sagen har imidlertid vist, at fremgangsmådereglerne i  

 ekspropriationstilfælde mangler ved frivillig rettighedserhvervelse.
 Trafikministeriet har derfor ved brev af i dag til Statens Luftfartsvæsen,  

 hvoraf kopi vedlægges, pålagt dette at rette henvendelse til Skov- og  

 Naturstyrelsen, før beslutning om pålæg af højdeservitutter på  

 fredskovspligtige arealer træffes.
 For en ordens skyld tilføjes, at Trafikministeriet fortsat er af den  

 opfattelse, at der i intet tilfælde kan kræves udlæg af vederlagsareal, når  

 fredskovspligtige arealer pålægges højdeservitut i henhold til bestemmelserne  

 i luftfartsloven.
