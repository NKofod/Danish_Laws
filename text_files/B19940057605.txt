 I medfør af § 27-28, § 29, stk. 1, § 30-32, § 33, stk. 4 og § 35 i lov nr.  

 423 af 1. juni 1994 om kommunal udligning og generelle tilskud til kommuner  

 og amtskommuner fastsættes:
Beskatningsgrundlag og beskatningsniveauer § 1.  Udskrivningsgrundlaget beregnes som summen af  

 provenuet af kommunens eller amtskommunens indkomstskat og, for kommunernes  

 vedkommende, inklusiv særlig indkomstskat i beregningsåret divideret med  

 udskrivningsprocenten i beregningsåret.
I beregningen af  

 udskrivningsgrundlaget indgår endvidere ikke-inddrevne skatter, der er  

 afregnet pr. 1. maj 3 år efter indkomståret med kommunen, jf.  

 kildeskattelovens § 64, stk. 6. Provenuet opgøres på grundlag af oplysninger  

 fra Told- og Skattestyrelsen pr. 1. maj i året efter tilskudsåret.
Til brug  

 for yderligere efterreguleringer opgøres provenuet pr. 1. maj de følgende 3  

 år.
For Københavns og Frederiksberg kommuner foretages beregningen ved  

 division af særlig indkomstskat med 60 pct. af udskrivningsprocenten.
Ved den  

 foreløbige beregning af tilskud og tilsvar foretages opgørelsen af  

 indkomstskat og særlig indkomstskat på grundlag af det af kommunerne og  

 amtskommunerne for beregningsåret budgetterede provenu, således som dette er  

 indberettet til Indenrigsministeriet i forbindelse med budgetvedtagelsen.
Stk. 2.  Ved beregning af beskatningsgrundlaget for en  

 kommune indgår de af Danmarks Statistik pr. 1. januar i beregningsåret  

 opgjorte afgiftspligtige grundværdier, af hvilke der efter lov om beskatning  

 til kommunerne af faste ejendomme er udskrevet grundskyld til kommunen i  

 beregningsåret.
De afgiftspligtige grundværdier indgår for kommunerne i  

 beregningen med 6,5 pct.
Ved den foreløbige beregning af tilskud og tilsvar  

 anvendes de budgetterede afgiftspligtige grundværdier for beregningsåret,  

 således som disse er indberettet til Indenrigsministeriet i forbindelse med  

 budgetvedtagelsen.
Stk. 3.  Ved beregning af beskatningsgrundlaget for en  

 amtskommune indgår provenuet af grundskyld opgjort på grundlag af  

 amtskommunens regnskab for beregningsåret divideret med udskrivningsprocenten  

 for beregningsåret.
For Københavns og Frederiksberg kommuner foretages  

 beregningen ved at dividere det amtskommunale grundskyldsprovenu med 40 pct.  

 af kommunens udskrivningsprocent.
Ved den foreløbige beregning af tilskud og  

 tilsvar anvendes det budgetterede provenu af grundskyld i beregningsåret,  

 således som dette er indberettet til Indenrigsministeriet i forbindelse med  

 budgetvedtagelsen.
Stk. 4.  Ved korrektion som følge af regionale forskelle  

 i lønniveauet af en kommunes eller en amtskommunes beskatningsgrundlag og af  

 en kommunes eller en amtskommunes tilskud eller tilsvar som følge af  

 udligning af beskatningsgrundlag indgår et korrigeret regionalt lønindeks.  

 Det korrigerede regionale lønindeks opgøres på grundlag af et regionalt  

 lønindeks, som beregnes af Det Fælleskommunale Løndatakontor på grundlag af  

 overenskomststatistikken for beregningsåret og lønoplysninger pr. 1. oktober  

 i beregningsåret.
Ved beregning af det korrigerede lønindeks indgår  

 lønindekset fra Det Fælleskommunale Løndatakontor med en vægt på 60 pct.
Ved  

 den foreløbige beregning af tilskud og tilsvar benyttes  

 overenskomststatistikken i året 2 år forud for beregningsåret og  

 lønoplysninger pr. 1. oktober i året 2 år forud for beregningsåret.
Stk. 5.  Faktisk beskatningsniveau for en kommune  

 beregnes som summen af provenuet af indkomstskat og særlig indkomstskat -  

 samt provenuet af grundskyld opgjort på grundlag af kommunens regnskab for  

 beregningsåret - divideret med beskatningsgrundlaget.
For Københavns og  

 Frederiksberg kommuner benyttes 60 pct. af det samlede provenu af  

 indkomstskat ved beregning af det faktiske beskatningsniveau.
Som provenu af  

 grundskyld indgår det samlede grundskyldsprovenu med fradrag af det  

 amtskommunale grundskyldprovenu.
Ved den foreløbige beregning af tilskud og  

 tilsvar anvendes i forbindelse med opgørelsen af faktisk beskatningsniveau  

 det budgetterede provenu af indkomstskat, særlig indkomstskat og grundskyld i  

 beregningsåret, således som dette er indberettet til Indenrigsministeriet i  

 forbindelse med budgetvedtagelsen.
Stk. 6.  De samlede kommunale eller amtskommunale  

 nettodrifts- og anlægsudgifter, der indgår ved fastsættelse af det beregnede  

 gennemsnitlige beskatningsniveau, opgøres på grundlag af (amts)kommunernes  

 regnskab for beregningsåret med tillæg af kommunale mer- eller mindreudgifter  

 vedr. opgave- og byrdefordelingsændringer og nye bindende statslige regler  

 for (amts)kommunernes virksomhed i tilskudsåret.
Københavns og Frederiksberg  

 kommuners amtskommunale og kommunale del af nettodrifts- og anlægsudgifterne  

 fastsættes som henholdsvis 40 og 60 pct. af nettodrifts- og anlægsudgifterne.  

 Ved den foreløbige beregning af tilskud og tilsvar anvendes et af  

 Indenrigsministeriet foretaget skøn over nettodrifts- og anlægsudgifterne i  

 beregningsåret tillagt mer- eller mindreudgifter i tilskudsåret som følge af  

 opgave- og byrdefordelingsændringer og nye bindende statslige regler for  

 (amts)kommunernes virksomhed.
Ved opgørelsen af nettodrifts- og  

 anlægsudgifterne for amtskommunerne fragår tilskud til Hovedstadsområdets  

 Trafikselskab.
Stk. 7.  Ved beregning af beskatningsgrundlaget pr.  

 indbygger indgår indbyggertallet opgjort på grundlag af en af Danmarks  

 Statistik foretaget opgørelse over befolkningen i de enkelte (amts)kommuner  

 pr. 1. juli i det pågældende år.
Ved opgørelsen henregnes personer, for  

 hvilke en kommune efter lov om social bistand, § 11, nr. 1, afholder  

 udgifterne efter bistandslovens bestemmelser, til folketallet i kommunen.
Ved  

 den foreløbige beregning af beskatningsgrundlaget pr. indbygger opgøres  

 folketallet pr. 1. januar i beregningsåret.
Stk. 8.  Ved beregning af tilskud i henhold til § 10,  

 stk. 6, i lov om kommunal udligning og generelle tilskud til kommuner og  

 amtskommuner anvendes kommunens andel af de gennemsnitlige udgifter for  

 regnskabsårene 1992 og 1993, vedrørende kontanthjælp, kommunal aktivering,  

 jobtræning og førtidspension, efter en af Indenrigsministeriet nærmere  

 meddelt afgrænsning.
Ved opgørelsen anvender Indenrigsministeriet  

 regnskabsoplysninger for 1992, som opgjort af Danmarks Statistik, og  

 regnskabsoplysninger for 1993, som indsendt af kommunen til  

 Indenrigsministeriet.
Indenrigsministeriet kan korrigere  

 beregningsgrundlaget, hvis der påvises regnskabsmæssige uoverensstemmelser,  

 eller konteringen ikke er sket i overensstemmelse med de autoriserede  

 konteringsregler.
Indenrigsministeriet udsender en opgørelse af det  

 foreliggende beregningsgrundlag, og fastsætter i denne forbindelse en frist  

 for indsendelse af ansøgning om eventuel korrektion af beregningsgrundlaget.
 Udgiftsbehovskriterier m.v.
 § 2.  De kriterier der er nævnt i § 7, stk. 1, og § 9,  

 stk. 1, i lov om kommunal udligning og generelle tilskud til kommuner og  

 amtskommuner, opgøres på følgende måde:
 Stk. 2.  De kriterier der er nævnt i § 16, stk. 1, i lov  

 om kommunal udligning og generelle tilskud til kommuner og amtskommuner  

 opgøres på følgende måde:
Stk. 3.  Ved korrektion som følge af regionale forskelle  

 i lønniveauet af en kommunes eller amtskommunes tilskud eller tilsvar som  

 følge af udligning af udgiftsbehov indgår et korrigeret regionalt lønindeks  

 svarende til det regionale lønindeks opgjort efter § 1, stk. 4. Det  

 korrigerede regionale lønindeks opgøres på grundlag af et regionalt  

 lønindeks, som beregnes af Det Fælleskommunale Løndatakontor på grundlag af  

 overenskomststatistikken for beregningsåret og lønoplysninger pr. 1. oktober  

 i beregningsåret.
Ved den foreløbige beregning af tilskud og tilsvar benyttes  

 overenskomststatistikken i året 2 år forud for beregningsåret og  

 lønoplysninger pr. 1. oktober i året 2 år forud for beregningsåret.
Stk. 4.  En kommunes henholdsvis amtskommunes samlede  

 udgiftsbehov opgøres som de samlede nettodrifts- og anlægsudgifter, jf. § 6,  

 8 og 15, i lov om kommunal udligning og generelle tilskud til kommuner og  

 amtskommuner, ganget med kommunens henholdsvis amtskommunens  

 udgiftsbehovstal.
Udgiftsbehovstallet opgøres som summen af kommunens  

 henholdsvis amtskommunens andel af de i lovens § 7, 9 og 16 anførte kriterier  

 og de i henhold til stk. 6, fastsatte vægte tilknyttet disse kriterier.
Stk. 5.  Ved beregning af udgiftsbehov pr. indbygger  

 indgår indbyggertallet opgjort på grundlag af en af Danmarks Statistik  

 foretaget opgørelse over befolkningen i de enkelte (amts)kommuner pr. 1.  

 januar i det pågældende år.
Ved opgørelsen henregnes personer, for hvilke en  

 kommune efter lov om social bistand § 11, nr. 1, afholder udgifterne efter  

 bistandslovens bestemmelser, til folketallet i kommunen.
 Stk. 6.  Ved opgørelsen af udgiftsbehov, jf. stk. 4,  

 indgår de i bilag 1 anførte vægte tilknyttet de enkelte kriterier.
§ 3.  Tilskud og tilsvar efter lovens §§ 2, 5, 10, 12,  

 14, 17, 18, 19, 20, 21, 22 og 23 opgøres i hele 1000 kroner og afrundes til  

 et med 12 deleligt beløb.
Andele af de samlede udgiftsbehov efter § 7, stk.  

 1, § 9, stk. 1, og § 16, stk. 1, opgøres med 6 decimaler.
 Stk. 2.  Beskatningsniveauer for en kommune indgår  

 uafrundet ved beregning af tilskud og tilsvar.
Indvandrere og flygtninge § 4.  Antal indvandrere og flygtninge i henhold til §  

 21, stk. 2, i lov om kommunal udligning og generelle tilskud til kommuner og  

 amtskommuner opgøres på grundlag af en af Danmarks Statistik foretaget  

 opgørelse af antallet af indvandrere og flygtninge fra andre lande end de  

 nordiske, EU-landene og Nordamerika, som har fået opholdstilladelse indenfor  

 de seneste 91/2 år regnet fra den 1. januar i beregningsåret.
Desuden indgår  

 indvandrere og flygtninge med mere end 9 års opholdstid med statsborgerskab  

 pr. 1. januar i beregningsåret fra andre lande end de nordiske, EU-landene og  

 Nordamerika.
Indenrigsministeriet foretager en nærmere korrektion af  

 opgørelsen for så vidt angår udenlandske adoptivbørn, der er adopteret af  

 danske statsborgere før 1. oktober 1986. Ved opgørelsen henregnes personer  

 til bopælskommunens folketal.
 Stk. 2.  Antallet af udlændinge i hver kommune, som  

 indgår i beregningen af tilskud efter § 21, stk. 3, i lov om kommunal  

 udligning og generelle tilskud til kommuner og amtskommuner opgøres på  

 følgende måde:
 Stk. 3.  Det beregnede tilskud pr. flygtning med  

 opholdstid mellem 11/2-61/2 år opgøres på grundlag af flygtninge, der pr. 1.  

 januar i året før tilskudsåret har opholdt sig i landet mellem 1/2-51/2 år.
 Stk. 4.  Som mål for opgørelsen af antallet af  

 flygtninge med opholdstid mellem 61/2-101/2 år, indgår følgende  

 nationaliteter: Chile, Vietnam, Polen, Iran, Irak, Sri Lanka, Libanon,  

 Etiopien, Afghanistan samt statsløse.
 Stk. 5.  De beregnede tilskud pr. flygtning med  

 opholdstid mellem 61/2-71/2 år, 71/2-81/2 år, 81/2-91/2 år og 91/2-101/2 år  

 opgøres på grundlag af antallet af flygtninge der pr. 1. januar i året før  

 tilskudsåret har opholdt sig i landet mellem 51/2-61/2 år, 61/2-71/2 år,  

 71/2-81/2 år og 81/2-91/2 år.
Stk. 6.  Ved beregningen af tilskud efter § 21, stk. 3,  

 3. pkt., i lov om kommunal udligning og generelle tilskud til kommuner og  

 amtskommuner indgår som mål for opgørelsen af antallet af flygtningebørn  

 mellem 1-5 år følgende nationaliteter frem til 1988: Chile, Vietnam, Polen,  

 Iran, Irak, Sri Lanka, Libanon, Etiopien, Afghanistan samt statsløse.
Fra og  

 med 1989 indgår yderligere børn fra Somalia og Rumænien.
 Stk. 7.  Det beregnede tilskud pr. 1-5 årige flygtninge  

 opgøres på grundlag af antallet af 0-4 årige flygtninge pr. 1. januar i året  

 før tilskudsåret.
 Stk. 8.  Det gennemsnitlige antal asylansøgere og  

 lignende grupper af udlændinge i hver kommune i henhold til § 21, stk. 4, i  

 lov om kommunal udligning og generelle tilskud til kommuner og amtskommuner  

 opgøres på grundlag af en af Direktoratet for Udlændinge foretaget månedlig  

 opgørelse over døgnophold for asylansøgere og lignende grupper af udlændinge  

 indkvarteret på asylcentre i året to år før tilskudsåret.
Afregning af tilskud og tilsvar § 5.  I forbindelse med de månedlige  

 forskudsudbetalinger fra Told- og Skattestyrelsen af amtskommunal og kommunal  

 indkomstskat m.v. afregnes i overensstemmelse med Indenrigsministeriets  

 beregninger:
 § 6.  Afregningen, dog bortset fra afregning i medfør  

 af stk. 2 og 3, sker ved, at 1/12 af de beløb, der efter de bestemmelser, som  

 er nævnt i § 5, på årsbasis tilkommer (tilskud) eller påhviler (tilsvar)  

 vedkommende amtskommune eller kommune, tillægges henholdsvis fradrages det  

 månedlige beløb, som udbetales af Told- og Skattestyrelsen i henhold til §  

 64, stk. 2, i kildeskatteloven.
 Stk. 2.  Afregning af midtvejsregulering sker ved, at  

 1/3 af de beløb, der tilkommer (tilskud) eller påhviler (tilsvar) vedkommende  

 amtskommune eller kommune, tillægges henholdsvis fratrækkes det månedlige  

 beløb, som udbetales fra Told- og Skattestyrelsen i månederne  

 oktober-december i tilskudsåret.
 Stk. 3.  Efterregulering af forskellen mellem de  

 foreløbigt opgjorte tilskud og tilsvar og de endeligt beregnede beløb efter  

 de bestemmelser, der er nævnt i § 5, nr. 1, samt tilskud og tilsvar efter §§  

 20-23 i lov om kommunal udligning og generelle tilskud til kommuner og  

 amtskommuner afregnes i året efter tilskudsåret sammen med reguleringen efter  

 stk. 2. Yderligere efterreguleringer af beløb efter de bestemmelser, der er  

 nævnt i § 5, nr. 1, afregnes endvidere i de følgende 3 år sammen med  

 reguleringen efter stk. 2.
Ikrafttræden § 7.  Bekendtgørelsen har virkning for beregning af  

 tilskud og tilsvar fra og med tilskudsåret 1995.
 Stk. 2.  Samtidig bortfalder bekendtgørelse nr. 602 af  

 1. juli 1992 om opgørelse og afregning af tilskud og tilsvar i henhold til  

 lov om kommunal udligning og generelle tilskud til kommuner og amtskommuner.
