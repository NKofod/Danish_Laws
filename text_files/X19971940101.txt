Forældelse SAGEN:
En maskinarbejder var beskæftiget i støjende arbejdsmiljø i ca. 10 år fra  

 1950. Der var ofte tale om lydstyrke over 85 dB.
I yderligere ca. 15 år  

 arbejdede han i støjende arbejdsmiljø, dog ikke med samme lydstyrke.
Han  

 bemærkede sin hørenedsættelse i 1970'erne, hvor han fik problemer med at  

 høre, når han var sammen med flere personer.
Siden er der sket en betydelig  

 forringelse af hørelsen.
 Skaden blev først anmeldt til Arbejdsskadestyrelsen i 1995.
 Skaden blev ikke anerkendt som arbejdsskade, idet den var forældet.
 KOMMENTAR:
 Døvhed eller generende tunghørighed forårsaget af støj kan anerkendes som  

 arbejdsskade, hvis den anmeldes i tide.
Efter praksis anerkender Arbejdsskadestyrelsen og Den Sociale Ankestyrelse  

 ved høreskader en latenstid på op til 10 år.
Latenstid er den periode, der  

 går fra påvirkningen, der kan medføre skaden, er hørt op, til skadelidte  

 bemærker symptomerne.
Periodens længde er blandt andet afhængig af, hvornår  

 den pågældende bemærker de første symptomer, omfanget af påvirkningerne  

 (støjstyrken) og den pågældendes alder.
Latenstiden indgår som en del af den  

 lægelige vurdering af, om der er tale om en støjbetinget hørenedsættelse.  

 Hvis skadelidte først bemærker hørenedsættelsen mere end 10 år efter, at  

 støjpåvirkningen er hørt op, kan hørenedsættelsen ikke med den fornødne  

 sikkerhed skyldes støjpåvirkningen.
Der var i sagen ikke tvivl om, at der var sammenhæng mellem  

 støjpåvirkningen tilbage i tiden og hørenedsættelsen, men hørenedsættelsen  

 kunne ikke anerkendes som arbejdsskade.
Det skyldes, at skadelidtes krav på  

 arbejdsskadeerstatning var forældet.
 Efter reglerne om forældelse bortfalder krav som hovedregel efter 5 år.  

 Det gælder også for erstatningskrav efter lov om forsikring mod følger af  

 arbejdsskade.
Fristen regnes i arbejdsskadesager fra skadetidspunktet.
For  

 erhvervssygdomme, herunder hørenedsættelser som følge af støjpåvirkning, dog  

 først fra det tidspunkt, hvor skadelidte kan rejse sit krav.
Hørenedsættelse efter støjpåvirkning blev optaget på fortegnelsen over  

 erhvervssygdomme den 1. januar 1985. Forældelsesfristen regnes i den omtalte  

 sag fra denne dato.
Det betyder, at skadelidte skulle have anmeldt skaden  

 inden den 1. januar 1990.
 Skaden er imidlertid først anmeldt i 1995, og kravet er derfor forældet.
 For at sikre korrekt anmeldelse af krav efter lov om forsikring mod følger  

 af arbejdsskade har læger og tandlæger en pligt til at anmelde sygdomme på  

 den blotte mistanke om, at den kan være arbejdsbetinget.
 Det er derfor vigtigt at gå til læge, når man får symptomer på en sygdom,  

 der kan være arbejdsbetinget.
 Yderligere oplysninger kan fås hos kontorchef Karin Holst Jensen.
------------------------------ Vi udsender hvert kvartal oplysninger om udviklingen i antallet af  

 anmeldte arbejdsskader - se vedlagte bilag.
 Yderligere oplysninger kan fås hos budget- og statistikchef Carl Georg  

 Røser.
