Betænkning afgivet af Trafikudvalget den 2. juni 2005 Betænkning over Forslag til lov om ændring af lov om  

 kystbeskyttelse, forskellige love om digeanlæg, lov om havne, lov om luftfart  

 og lov om færgefart (Konsekvensrettelser af kommunalreformen) [af trafik‑ og energiministeren (Flemming Hansen)] 1. Udvalgsarbejdet Lovforslaget blev fremsat den 24. februar 2005 og var til 1.  

 behandling den 17. marts 2005. Lovforslaget blev efter 1. behandling henvist  

 til behandling i Trafikudvalget.
Møder Udvalget har behandlet lovforslaget i 3 møder.
Høring Et udkast til lovforslaget har inden fremsættelsen været sendt i  

 høring, og trafikministeren sendte den 1. december 2004 dette udkast til  

 udvalget, jf. 2004-05, 1. samling alm. del − bilag 132. Den 24. februar  

 2005 sendte trafik- og energiministeren de indkomne høringssvar og et notat  

 herom til udvalget.
Spørgsmål Udvalget har stillet 21 spørgsmål til transport- og  

 energiministeren til skriftlig besvarelse.
Ministeren har besvaret 17 af  

 disse,  

 mens de resterende 4 spørgsmål forventes besvaret inden 2. behandling.
2. Indstillinger og politiske bemærkninger Et  

  

 flertal  

  

 i udvalget  

 (V, S, DF, KF og RV) indstiller lovforslaget til  

  

 vedtagelse uændret.
 Venstres, Socialdemokratiets, Dansk Folkepartis, Det  

 Konservative Folkepartis og Det Radikale Venstres medlemmer af udvalget  

 bemærker, at der den 27. maj 2005 er indgået en stemmeaftale om lovforslag på  

 trafikområdet, som udmønter kommunalreformen.
 Aftalen har følgende ordlyd:
 »Venstre, Dansk Folkeparti og Det Konservative Folkeparti er med  

 Socialdemokraterne og Det Radikale Venstre nået til enighed vedr.  

 nedenstående  

 stemmeaftale på trafikområdet:
   

 	  

 Partierne stemmer for  

 de af regeringen fremsatte lovforslag L 82 (kystbeskyttelse), L 83  

 (trafikselskaber  

 og L 84 (vej- og ekspropriationsområdet).
  

 	  

 Med sigte på at sikre  

 en optimal udnyttelse af de ressourcer, som anvendes på trafikområdet, og  

 under  

 hensyntagen til trafikpolitiske målsætninger som fremkommelighed,  

 trafiksikkerhed og miljø, er der behov for en identifikation, analyse og  

 afstemning af de virkemidler, som på længere sigt øver direkte og indirekte  

 indflydelse på trafikkens omfang og kvalitet, og herunder ikke mindst på  

 pendlertrafikken.  

  

 Grundlaget for et hensigtsmæssigt samspil mellem statslige, regionale og  

 kommunale virkemidler, skal tilvejebringes gennem en gensidig information om  

 lokalisering af befolkning og andre trafikgenererende aktiviteter, planer for  

 udbygning af kapacitet og serviceniveau på veje og jernbaner samt generelle  

 servicestandarder for indkøb af kollektiv trafik.  

  

 Med udgangspunkt i statslige investeringsplaner og retningslinier for indkøb  

 af  

 offentlig servicetrafik skal Transport- og Energiministeriet med jævne  

 mellemrum redegøre for planer for kapacitet og service med henblik på den  

 regionale planlægning.
Redegørelsen udarbejdes med inddragelse af lokale og  

 regionale aktører, første gang i 2007.
   

 	  

 Vedrørende L 83  

 (trafikselskaber), fremsættes et ændringsforslag, som sikrer, at den kommune,  

 der yder det største årlige tilskud til trafikselskabets finansiering, får en  

 plads i trafikselskabets bestyrelse.
   

 	  

 Vedrørende L 84 (vej-  

 og ekspropriationsområdet) fremsættes et ændringsforslag, som medtager  

 følgende  

 vejstrækninger som statsveje:
  

 	  

 Rute 16, Frederiksværk  

  Hundested (længde  

 12 km.)   

 	  

 Rute 313, Nr.
Aaby   

 Assens (længde  

 25,7 km.)   

 	  

 Rute 513,  

 Struer-Lemvig og Rute 181, Lemvig  Thyborøn (længde  

 42,1 km.)   

 	  

 Rute 469, E 20  

 (Lunderskov)  Grindsted (længde  

 47,6  

 km.)   

 	  

 Rute 28, Fredericia   

 Vejle (længde  

 10,6 km.)« Et  

  

 mindretal  

  

 i udvalget (SF og EL) indstiller lovforslaget til  

  

 forkastelse  

  

 ved 3. behandling.
SF kan ikke stemme for  

 dette lovforslag, som er en del af kommunalreformen.
Der henvises i den  

 forbindelse til SFs generelle bemærkninger til kommunalreformen, som er  

 afgivet til L 65, forslag til lov om regioner og om nedlæggelse af  

 amtskommunerne, Hovedstadens Udviklingsråd og Hovedstadens Sygehusfællesskab.
Dette lovforslag sætter  

 mangelen på et regionalt initiativ i relief.
Kystbeskyttelse, diger, større  

 havne og færgeruter er typisk regionale opgaver, som nu i langt overvejende  

 grad lægges over på kommuner i yderområderne.
Sammenholdt med stram  

 kommuneøkonomi og kun delvis finansiering af de opgaver, kommunerne pålægges,  

 bliver yderområderne, der i forvejen er de økonomisk svageste, hårdt ramt.
Enhedslisten kan ikke  

 støtte lovforslaget.
Kystbeskyttelsen er på den ene side en meget  

 vigtig del af beskyttelsen af dansk natur og på den anden  

 side livsgrundlag for den del af befolkningen, der er bosat ved  

 kysterne.  

 Kysterne har en enorm rekreativ værdi, men er også meget sårbare over for den  

 rekreative anvendelse.
Endvidere er de karakteriseret ved at være  

 sammenhængende områder.
Fordi de er sammenhængende, og fordi en kommune kan  

 være under pres for at udvide den erhvervs- og turistmæssige anvendelse af  

 kysterne, er det væsentligt, at et regionalt niveau har hånd i hanke med  

 beskyttelse af kysterne og planlægning i kystzonen.
Det er alt  

 andet lige  

 også lettere og mere effektivt, hvis sammenhængende strækninger  

 er overordnet overvåget.
Med lovforslaget mistes dette vigtige  

 overblik og den ekspertise, som hidtil har administreret  

 kystbeskyttelsen.
Hvad angår færgefart, er  

 lovforslaget også uhensigtsmæssigt.
Selvom det kan virke som en teknisk  

 detalje, er det afgørende, at øboerne har stor indflydelse på  

 færgedriften,  

 og at kommunerne i samme omfang som amterne og staten er pålagt at sikre  

 færgedriften, så denne ikke udhules, hver gang kommunen ikke kan få næste års  

 budget til at hænge sammen. Øboerne vil være i mindretal i kommunerne og  

 derfor ikke i stand til at stemme deres interesser igennem.
De økonomiske  

 ressourcer til færgedrift bør være øremærkede ved de overførsler, der skal  

 foregå med amternes nedlæggelse.
L 82 er en del  

 af kommunalreformen, som Enhedslistens er uenig i.
Enhedslisten henviser  

 i  

 denne sammenhæng til det generelle betænkningsbidrag om kommunalreformen  

 afgivet til L 65, forslag til lov om regioner og om nedlæggelse af  

 amtskommunerne, Hovedstadens Udviklingsråd og Hovedstadens Sygehusfællesskab.
 Tjóðveldisflokkurin, Inuit Ataqatigiit, Siumut og Fólkaflokkurin  

 var på tidspunktet for betænkningens afgivelse ikke repræsenteret med  

 medlemmer  

 i udvalget og havde dermed ikke adgang til at komme med indstillinger eller  

 politiske udtalelser i betænkningen.
 En oversigt over Folketingets sammensætning er optrykt i  

 betænkningen.
Kim Andersen (V)   

 Gitte Lillelund Bech (V)   

 Jacob Jensen (V)   

 Flemming Damgaard Larsen (V)  

  

  fmd.  

  

 Karsten Nonbo (V)   

 Walter Christophersen (DF)   

 Jørn Dohrmann (DF)   

 Henriette Kjær (KF)  

  

  nfmd.  

  

 Allan Niebuhr (KF)   

 Jens Christian Lund (S)   

 Jytte Wittrock (S)   

 Klaus Hækkerup (S)   

 Magnus Heunicke (S)   

 Poul Andersen (S)   

 Martin Lidegaard (RV)   

 Poul Henrik Hedeboe (SF)   

 Rune Lund (EL) Tjóðveldisflokkurin, Inuit Ataqatigiit, Siumut og  

 Fólkaflokkurin havde ikke medlemmer i udvalget.
Folketingets sammensætning Venstre, Danmarks Liberale Parti (V) 52 Enhedslisten (EL) 6 Socialdemokratiet (S) 47 Tjóðveldisflokkurin (TF) 1 Dansk Folkeparti (DF) 24 Inuit Ataqatigiit (IA) 1 Det Konservative Folkeparti (KF) 18 Siumut (SIU) 1 Det Radikale Venstre (RV) 17 Fólkaflokkurin (FF) 1 Socialistisk Folkeparti (SF) 11 Bilag 1 Oversigt over bilag vedrørende L 82 Bilagsnr.
Titel 1 Høringssvar og høringsnotat, fra trafik- og  

 energiministeren 2 Forslag til tidsplan for udvalgets behandling af  

 lovforslaget.
3 1. udkast til betænkning 4 Pressemeddelelse af 27/5-05 fra Transport- og  

 Energiministeriet: »Aftale om kommunalreformen på trafikområdet« 5 2. udkast til betænkning Oversigt over spørgsmål og svar vedrørende L 82 Spm.nr.
