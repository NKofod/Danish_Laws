Indtræden af fuld skattepligt ved  

 erhvervelse af bopæl og ophold i Danmark Spørgsmål Svar Beskrivelse af  

 de faktiske forhold Spørgeren har  

 siden den 12. marts 2000 haft bopæl i USA sammen med sin familie.
Fra samme  

 dato har spørgeren opgivet sin fulde danske skattepligt og har været anset  

 for  

 fuldt skattepligtig til USA.
Spørgeren har været omfattet af det amerikanske  

 sociale sikrings system.
Spørgeren har  

 siden den 12. marts 2000 arbejdet for X i USA og har således haft en  

 udenlandsk  

 arbejdsgiver.
Han har derfor ikke betalt dansk arbejdsmarkedsbidrag under  

 opholdet i USA.
Da spørgeren og  

 familien flyttede til USA, opsagde de deres lejede lejlighed i Danmark.
De  

 har  

 således ikke haft bolig til rådighed i Danmark før i 2005, hvor de købte en  

 ejendom i Danmark.
Spørgeren har ikke udført arbejde for X i Danmark og har  

 ikke modtaget vederlag for arbejde udført i Danmark.
Han har ikke været  

 begrænset skattepligtig til Danmark før erhvervelsen af ejendommen i 2005.
 Den 1. august  

 2006 flyttede spørgerens familie tilbage til Danmark og bosatte sig i  

 boligen,  

 der blev erhvervet i 2005. Spørgeren bosatte sig i Belgien og har fra 1.  

 august  

 2006 arbejdet for X i Belgien.
Spørgeren skal  

 hovedsageligt arbejde i Belgien, det vil sige, at han som udgangspunkt  

 arbejder  

 mandag til fredag i Belgien.
Han vil gerne have mulighed for i gennemsnit én  

 dag pr. uge at arbejde fra en arbejdsplads i boligen i Danmark.
Han vil  

 ligeledes besøge familien i boligen i Danmark i den forbindelse.
Desuden vil  

 han hovedsageligt holde ferie og weekender i Danmark.
Ifølge  

 spørgerens kontrakt vil han blive aflønnet af X i Danmark.
Lønudgiften vil  

 imidlertid blive viderefaktureret til X Belgium, ligesom det belgiske selskab  

 vil udbetale visse tillæg direkte til spørgeren.
X Belgium har derfor den  

 reelle lønudgift.
Spørgeren har således ingen tilknytning til X i Danmark.
Spørgeren har  

 under sit ophold i udlandet fortsat sin pensionsopsparing i Danmark.
Under  

 opholdet  

 i Belgien vil X i Danmark viderefakturere deres udgift til spørgerens  

 pensionsordning  

 (arbejdsgiverbidraget) til X Belgium.
Spørgeren ønsker  

 at få afklaret, om han i denne konkrete situation bliver fuldt skattepligtig  

 til Danmark, hvis han bor og opholder sig i Belgien og arbejder mandag til  

 fredag i Belgien, men tager til Danmark i weekender og ferier for at besøge  

 familien, der den 1. august 2006 bosatte sig i Danmark.
Spørgeren har opgivet  

 sin fulde skattepligt, da han og hans familie flyttede til USA den 12. marts  

 2000. Han har kun været begrænset skattepligtig til Danmark af en ejendom,  

 han  

 og familien erhvervede i 2005.
 Spørgeren ønsker  

 endvidere at få afklaret, om han i denne konkrete situation bliver fuldt  

 skattepligtig til Danmark, hvis han arbejder mandag til torsdag i Belgien og  

 i  

 gennemsnit én dag pr. uge i Danmark fra en arbejdsplads i boligen i Danmark.
 Hvis spørgeren  

 bliver anset for fuldt skattepligtig til Danmark, ønsker han af få afklaret,  

 om  

 han kan anses for skattemæssigt hjemmehørende i Belgien, da han bor og  

 arbejder  

 i Belgien.
Spørgers  

 eventuelle opfattelse ifølge anmodning og bemærkninger til sagsfremstilling Spørgsmål 1 Efter  

 kildeskatteloven § 1, stk. 1, nr. 1, er personer, der har bopæl i Danmark,  

 fuldt skattepligtige til Danmark.
 Spørgeren har  

 haft bopæl til rådighed i Danmark fra 1. august 2006, hvor hans familie  

 flyttede til Danmark.
 Ved erhvervelse  

 af bopæl indtræder den fulde skattepligt imidlertid først, når der tages  

 ophold  

 i Danmark, jf. kildeskatteloven § 7, stk. 1. Som ophold medregnes ikke  

 kortvarige ophold i Danmark på grund af ferie eller lignende.
 Efter praksis  

 anses et uafbrudt ophold her i landet af en varighed på mere end 3 måneder,  

 eller samlede ophold på i alt mere end 180 dage inden for et tidsrum af 12  

 måneder ikke for "kortvarige ophold på grund af ferie eller  

 lignende".
Bl.a. kan vi  

 henvise til TfS 1992.388 LSR, hvor et ægtepar, der var bosiddende i udlandet,  

 erhvervede en ejendom i Danmark.
Manden forblev i udlandet et år efter  

 erhvervelsen, hvorimod hustruen umiddelbart efter købet flyttede til Danmark  

 og  

 tog permanent ophold på ejendommen.
Landsskatteretten fandt, at hvis mandens  

 ophold ikke oversteg 3 måneder i sammenhæng eller 180 dage inden for en  

 12-måneders periode, ville han først blive fuldt skattepligtig til Danmark,  

 når  

 han tog permanent ophold i Danmark.
Som tidligere  

 nævnt vil spørgeren opholde sig i Danmark i forbindelse med besøg hos  

 familien,  

 det vil sige hovedsageligt i weekender og ferier.
Efter bestemmelsen i  

 kildeskatteloven § 7, stk. 1, vil fuld skattepligt først indtræde til  

 Danmark,  

 når der tages ophold i Danmark.
Som ophold medregnes ikke kortvarige ophold  

 her  

 i landet på grund af ferie eller lignende.
 Det er derfor  

 vores vurdering, at det følger af kildeskatteloven § 7, stk. 1, at spørgerens  

 fulde danske skattepligt ikke indtræder, selv om han besøger sin familie i  

 Danmark  

 i weekender og ferier, da han ikke har taget sådant ophold i Danmark, der kan  

 medføre, at hans fulde skattepligt indtræder.
Spørgsmål 2 Som anført under  

 vores begrundelse for spørgsmål 1, vil den fulde skattepligt ved erhvervelse  

 af  

 bopæl først indtræde, når der tages ophold i Danmark.
Som ophold medregnes  

 ikke  

 kortvarige ophold i Danmark på grund af ferie eller lignende.
Spørgeren vil ud  

 over ferier og weekender arbejde i Danmark i gennemsnit én dag pr. uge fra en  

 arbejdsplads i boligen i Danmark.
Den afgørende faktor vil her være, om den  

 fysiske tilstedeværelse kan anses som  

  

 led i løbende regelmæssig varetagelse  

 af et indtægtsgivende erhverv  

  

 og opholdenes varighed.
 Vi mener ikke,  

 at spørgerens arbejde i Danmark i gennemsnit én dag pr. uge fra en  

 arbejdsplads  

 i boligen i Danmark vil medføre, at den fulde skattepligt anses for indtrådt  

 allerede ved familiens flytning til Danmark eller ved spørgerens første  

 arbejdsdag fra boligen i Danmark.
Arbejdsdagene  

 fra boligen i Danmark er af begrænset omfang og vil ikke ligge på en fast dag  

 i  

 ugen.
Desuden vil det arbejde, der udføres, relatere sig til spørgerens  

 arbejde  

 i Belgien for den belgiske arbejdsgiver.
 I TfS 2002.504  

 LR blev A ikke anset for fuldt skattepligtig til Danmark, når A alene opholdt  

 sig i 180 dage inden for en 12-måneders periode og mindre end en varighed på  

 3  

 måneder i sammenhæng, når opholdet i Danmark primært var i feriemæssig  

 sammenhæng eller lignende, og A 14 dage om året udførte arbejdsmæssige  

 opgaver  

 i form af forberedelse af undervisningsmateriale mv. for en schweizisk  

 arbejdsgiver.
 I TfS 1997.590  

 LSR blev en operasanger ikke anset for fuldt skattepligtig til Danmark, hvis  

 hun i forbindelse med afholdelse af et enkelt arrangement opholdt sig i sit  

 helårshus af kortere varighed inden for 1 år.
I relation til  

 disse afgørelser mener vi ikke, at der i den konkrete sag foreligger en  

 fysisk  

 tilstedeværelse, der kan anses som  

  

 led i en løbende regelmæssig varetagelse  

 af et indtægtsgivende erhverv.  

  

 Dette henset til, at spørgeren arbejder fra  

 en arbejdsplads i boligen i Danmark for en belgisk arbejdsgiver, og at det  

 ikke  

 ligger fast, hvilken ugedag han vil udføre arbejdet fra Danmark.
Desuden må  

 spørgerens ophold betegnes som kortvarige, idet han vil returnere til sin  

 belgiske bolig og arbejdsplads hver uge.
Spørgsmål 3 Hvis Skatterådet  

 anser spørgeren for fuldt skattepligtig fra den 1. august 2006, som følge af  

 familiens flytning til Danmark, skal det efter artikel 4 i  

 dobbeltbeskatningsoverenskomsten mellem Danmark og Belgien afgøres, hvor  

 spørgeren har sit skattemæssige hjemsted.
De kriterier,  

 der afgør det skattemæssige hjemsted, er i artikel 4 oplistet i prioriteret  

 rækkefølge.
Det betyder, at dersom det skattemæssige hjemsted ikke kan  

 afgøres  

 efter det første kriterium, skal det næste i rækkefølgen vurderes, indtil det  

 skattemæssige hjemsted er fundet.
For det første  

 skal det vurderes, hvor spørgeren har sin faste bopæl.
Eftersom han har bopæl  

 i  

 både Danmark og Belgien, skal det efterfølgende vurderes, hvor han har de  

 stærkeste personlige og økonomiske forbindelser (midtpunkt for  

 livsinteresser).
Af kommentarerne  

 til OECD's modeloverenskomst skal omstændighederne bedømmes samlet.
Der skal  

 således tages hensyn til familie- og sociale forhold, beskæftigelse, hvorfra  

 man administrerer sine aktiver, kulturelle forhold mv.
Vi mener, at  

 spørgerens økonomiske interesser er i Belgien, idet han bosætter sig og  

 arbejder for X i Belgien.
Hans primære personlige interesser er i Danmark,  

 hvor  

 familien opholder sig.
 Vi er af den  

 opfattelse, at det skattemæssige hjemsted ikke kan bestemmes efter kriteriet  

 "midtpunkt for livsinteresser," idet det ikke kan lægges til grund,  

 at de økonomiske interesser vægter mere end de personlige eller omvendt.
I det tilfælde,  

 hvor det skattemæssige hjemsted ikke kan fastlægges ud fra kriteriet  

 "midtpunkt  

 for livsinteresser" skal vedkommende anses for skattemæssigt  

 hjemmehørende  

 i det land, hvor vedkommende sædvanligvis opholder sig.
Eftersom spørgeren  

 vil  

 opholde sig det meste af tiden i Belgien, vil det derfor være Belgien, der  

 skal  

 anses for at være det skattemæssige hjemsted efter dette kriterium.
Spørgsmål 4 Hvis Skatterådet  

 anser spørgeren for fuldt skattepligtig fra den 1. august 2006, som følge af  

 at  

 han arbejder i gennemsnit én dag om ugen i Danmark fra en arbejdsplads i  

 boligen  

 i Danmark, skal det efter artikel 4 i dobbeltbeskatningsoverenskomsten mellem  

 Danmark og Belgien afgøres, hvor spørgeren har sit skattemæssige hjemsted.  

 Efter samme kriterier som nævnt under spørgsmål 3 vil det være Belgien, der  

 skal anses for at være det skattemæssige hjemsted for Spørgeren.
SKATs  

 indstilling og begrundelse Spørgsmål 1 SKAT kan  

 tiltræde repræsentantens bemærkninger med hensyn til indtræden af fuld  

 skattepligt  

 ved tilflytning.
Spørgeren bliver som udgangspunkt ikke fuldt skattepligtig  

 til  

 Danmark i forbindelse med kortvarige ophold i Danmark på grund af ferie eller  

 lignende.
Situationen er  

 sammenlignelig med den situation, der forelå i den nævnte kendelse fra  

 Landsskatteretten, TfS 1992,388. Det bemærkes dog, at Landsskatteretten som  

 begrundelse  

 for ikke at anfægte den feriemæssige karakter af opholdene hos ægtefællen i  

 Danmark bl.a. tillagde det vægt, at der var tale om et midlertidigt  

 opholdsmønster, som skyldtes, at den pågældende person skulle afslutte et  

 projekt i udlandet, inden han bosatte sig i Danmark.
Dette vil ske i løbet af  

 2-3 år.
Den tilsvarende  

 forudsætning gælder for spørgeren, idet det er SKATs opfattelse, at opholdene  

 kun kan anerkendes som feriemæssige, såfremt der er tale om en midlertidig  

 ordning, der ikke strækker sig ud over 2-3 år.
En længerevarende periode vil  

 give opholdene en så fast karakter, at den fulde skattepligt vil indtræde ved  

 første opholdsdag.
Spørgsmål 2 Såfremt  

 spørgeren udfører arbejde under sine ophold i Danmark, vil den fulde  

 skattepligt indtræde første gang, han udfører arbejde her.
Der henvises til  


  

 SKM2006.41.SR  


,  

 hvor den fulde skattepligt indtrådte som følge af tjenesterejser til Danmark,  

 hvor personen havde erhvervet helårsbolig.
I den ovenfor nævnte  

 landsskatteretskendelse fra 1992 blev det i øvrigt lagt til grund, at  

 personen  

 ikke skulle varetage erhvervsmæssige interesser i Danmark.
 Det er i den  

 forbindelse uden betydning, om arbejdet udføres for en dansk eller udenlandsk  

 arbejdsgiver.
Efter SKATs  

 opfattelse vil en arbejdsdag om ugen i Danmark medføre, at der er tale om  

 regelmæssig, løbende, personlig varetagelse af indtægtsgivende erhverv.
Dette  

 var ikke tilfældet for personerne i  


  

 SKM2002.252.LR  


  

 (TfS 2002.504 LR) og TfS 1997.590 LSR, der omhandlede henholdsvis  

 forberedelse  

 af undervisning i ferien her i landet 14 dage om året og en operasangers  

 ophold  

 i forbindelse med et enkeltstående arrangement af kortere varighed inden for  

 et  

 år.
Spørgsmål 4 Under  

 forudsætning af at spørgeren anses for hjemmehørende (fuldt skattepligtig) i  

 såvel Danmark som Belgien i henhold til artikel 4, stk. 1, i  

 dobbeltbeskatningsoverenskomsten mellem Danmark og Belgien, skal det afgøres,  

 hvor han skal anses at være hjemmehørende i henhold til artikel 4, stk. 2.
 Da han efter det  

 oplyste har fast bolig til rådighed i begge stater, skal han anses for kun at  

 være hjemmehørende i den stat, med hvilken han har de stærkeste personlige og  

 økonomiske forbindelser (midtpunkt for sine livsinteresser).
Ud fra de  

 foreliggende oplysninger finder SKAT, at spørgeren har midtpunkt for sine  

 livsinteresser i Danmark, idet hans eneste tilknytning til Belgien er, at han  

 udfører arbejde for X i Belgien.
Han bliver aflønnet gennem X i Danmark og  

 har  

 bevaret sin pensionsordning her i landet.
Han har ikke tidligere boet i  

 Belgien,  

 og der er således ikke tale om, at han opretholder bolig i den anden stat på  

 grund af tilknytning til denne stat.
I denne  

 situation finder SKAT, at de familiemæssige forhold vejer tungere end de  

 økonomiske, når det skal afgøres, hvor midtpunktet for livsinteresser  

 befinder  

 sig.
Dette medfører, at spørgeren anses for hjemmehørende i Danmark.
 Det bemærkes, at  

 det følger af skatteforvaltningsloven § 25, stk. 3, at et bindende svar, der  

 vedrører fortolkningen af en dobbeltbeskatningsoverenskomst, ikke er  

 bindende,  

 idet det omfang en udenlandsk respektive en færøsk eller en grønlandsk  

 skattemyndighed lægger en anden vurdering af det pågældende spørgsmål til  

 grund.
Skatterådets  

 afgørelse og begrundelse Skatterådet  

 tiltræder SKATs indstilling og begrundelse.
Svaret er  

 bindende for skattemyndighederne i følgende periode 5 år fra  

 afgørelsens dato.
