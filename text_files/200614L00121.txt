Betænkning afgivet af Udvalget vedrørende Grønlandske  

 Forhold den 21. november 2006 Betænkning over Forslag til lov om pengesedler i Grønland [af  

 økonomi‑ og erhvervsministeren (Bendt Bendtsen)] 1. Udvalgsarbejdet Lovforslaget blev fremsat den 11. oktober 2006 og var til 1.  

 behandling den 26. oktober 2006. Lovforslaget blev efter 1. behandling  

 henvist  

 til behandling i Udvalget vedrørende Grønlandske Forhold.
Møder Udvalget har behandlet lovforslaget i 2 møder.
Høring Et udkast til lovforslaget har inden fremsættelsen været sendt i  

 høring.
Den 12. oktober 2006 sendte økonomi- og erhvervsministeren de  

 indkomne  

 høringssvar samt et notat herom til udvalget.
Spørgsmål Udvalget har stillet 1 spørgsmål til statsministeren og 3  

 spørgsmål til økonomi- og erhvervsministeren til skriftlig besvarelse, som  

 disse  

 har besvaret.
Spørgsmål 1 og 3 er optrykt som bilag 2 til betænkningen.
2. Indstillinger og politiske bemærkninger Udvalget  

  

 indstiller  

 lovforslaget til  

  

 vedtagelse uændret.
 Dansk  

 Folkepartis medlemmer af udvalget udtrykte v  

 ed førstebehandlingen  

 uforbeholden tilslutning til lovforslaget, idet Dansk Folkeparti havde  

 fået forståelsen dels af, at der var tale om et grønlandsk ønske,  

 dels af, at det ville være af betydning for grønlænderne at få  

 egne pengesedler, ligesom færingerne for lang tid siden har fået det.
 Efter førstebehandlingen i  

 Folketinget har Dansk Folkeparti dog erfaret, at det ingenlunde er et enigt  

 Landsting, der står bag ønsket, idet såvel Atassut som Demokraterne  

 angiveligt  

 har afvist forslaget.
 Yderligere har udvalget på  

 baggrund af et spørgsmål til statsministeren stillet af hr.  

 Frank Jensen (S) fået klarlagt, at det er statsministeren, som er  

 ophavsmand til ideen, og at ideen således hverken stammer fra Landstinget  

 eller  

 fra landsstyret.
 Disse efterfølgende  

 oplysninger har for så vidt kølnet Dansk Folkepartis engagement i sagen,  

 idet vi hverken ønsker, at Dansk Folkeparti eller Folketinget i den  

 videre debat i Grønland skal blive part i en rent grønlandsk diskussion  

 for eller imod grønlandske pengesedler.
 Dansk Folkeparti står dog  

 umiddelbart fortsat ved støtten til lovforslaget, men ønsker yderligere  

 belysning af sagen, eventuelt i form af et grundigere notat  

 fra Grønlands landsstyre,  

 hvori diskus-sionen i Grønland nærmere udredes, og om, hvorvidt  

 landsstyret  

 eventuelt vil overveje at udskyde indførelse af grønlandske pengesedler  

 på  

 ubestemt tid.
Enhedslistens  

 medlem af udvalget  

   

  

 indstiller lovforslaget til vedtagelse.  

   

  

 Eftersom et flertal i Grønlands Landsting har stemt for forslaget, støtter  

 Enhedslisten det.
Samtidig ønsker Enhedslisten at gøre opmærksom på, at  

 Enhedslisten finder det besynderligt, at statsministeren tager initiativ til  

 indførelse af grønlandske pengesedler, uden at der udtrykkeligt er fremsat  

 ønsker herom fra den grønlandske befolkning eller det grønlandske  

 landsstyre.
 Tjóðveldisflokkurin og Fólkaflokkurin var på tidspunktet for  

 betænkningsafgivelse ikke repræsenteret med medlemmer i udvalget og havde  

 dermed ikke adgang til at komme med indstillinger eller politiske udtalelser  

 i betænkningen.
 En oversigt over Folketingets sammensætning er optrykt i betænkningen.
 Kim Andersen (V)   

 Pia Larsen (V)   

 Lars Christian Lilleholt (V)   

 Kristian Pihl Lorentzen (V)   

 Karsten Nonbo (V)   

 Kristian Thulesen Dahl (DF)   

 Søren Espersen (DF)   

 Per Ørum Jørgensen (KF)   

 Carina Christensen (KF)   

 Frank Jensen (S)   

 Mogens Lykketoft (S)   

 Niels Sindal (S)   

 Niels Helveg Petersen (RV)   

 Kristen Touborg (SF)   

 Line Barfod (EL)   

 Kuupik Kleist (IA)  

  

  fmd.  

  

 Lars‑Emil Johansen (SIU)  

  

  nfmd.
 Tjóðveldisflokkurin og Fólkaflokkurin havde ikke  

 medlemmer i udvalget.
Folketingets sammensætning Venstre, Danmarks Liberale Parti (V) 52 Enhedslisten (EL) 6 Socialdemokratiet (S) 47 Siumut (SIU) 1 Dansk Folkeparti (DF) 24 Tjóðveldisflokkurin (TF) 1 Det Konservative Folkeparti (KF) 18 Fólkaflokkurin (FF) 1 Det Radikale Venstre (RV) 17 Inuit Ataqatigiit (IA) 1 Socialistisk Folkeparti (SF) 11 Bilag 1 Oversigt over bilag vedrørende L 42 Bilagsnr.
Titel 1 Høringssvar og høringsnotat, fra økonomi- og  

 erhvervsministeren 2 Tidsplan for udvalgets behandling af lovforslaget 3 1. udkast til betænkning Oversigt over spørgsmål og svar vedrørende L 42 Spm.nr.
Titel 1 Spm., om det var den danske regering (statsministeren)  

 eller det grønlandske landsstyre (landsstyreformanden), der første gang  

 rejste spørgsmålet om indførelsen af en særlig grønlandsk pengeseddel,  

 herunder på hvis initiativ sagen blev rejst under de efterfølgende direkte  

 drøftelser mellem statsministeren og landsstyreformanden, til  

 statsministeren,  

 og ministerens svar herpå 2 Spm., om der i dag betales vekselgebyr ved ombytning af  

 den særlige færøske pengeseddel til danske, til økonomi- og  

 erhvervsministeren, og ministerens svar herpå 3 Spm., om henstillingen om ikke at opkræve vekselgebyr  

 også omfatter de grønlandske pengeinstitutter, til økonomi- og  

 erhvervsministeren,  

 og ministerens svar herpå 4 Spm. om oversendelse af en sammenligning af forslaget og  

 den eksisterende lov om færøske pengesedler fra 1949, herunder ministerens  

 kommentar til forholdet mellem den eksisterende færøske ordning og den  

 foreslåede, til økonomi- og erhvervsministeren, og ministerens svar herpå Bilag 2 Et af udvalgets spørgsmål til statsministeren  

 og et af udvalgets spørgsmål til økonomi- og erhvervsministeren og disses  

 svar herpå Spørgsmål 1 og statsministerens svar herpå er optrykt efter  

 ønske fra DF, og spørgsmål 3 og økonomi- og erhvervsministerens svar herpå er  

 optrykt efter ønske fra EL.
 Spørgsmål 1:
 Ministeren bedes oplyse, hvorvidt det var den danske regering  

 (statsministeren) eller det grønlandske landsstyre (landsstyreformanden), der  

 første gang rejste spørgsmålet om indførelsen af en særlig grønlandsk  

 pengeseddel? I forlængelse heraf bedes ministeren oplyse, på hvis initiativ  

 sagen blev rejst under de efterfølgende direkte drøftelser mellem  

 statsministeren og landsstyreformanden.
 Svar:
 På et møde den 10. januar 2006 med landsstyreformanden rejste  

 jeg spørgsmålet til landsstyrets overvejelse om en indførelse af grønlandske  

 pengesedler i Grønland svarende til den ordning, som Færøerne har med egne  

 pengesedler.
 Landsstyreformanden meddelte mig ved brev af 27. januar 2006, at  

 Grønlands landsstyre fandt mit forslag om særlige grønlandske pengesedler  

 meget  

 konstruktivt, og at landsstyret ønskede, at der blev arbejdet videre med  

 forslaget.
 Sagen blev igen drøftet på Rigsmødet den 27. juni 2006, hvor  

 landsstyreformanden og jeg bekræftede hinanden i, at vi videreførte arbejdet  

 med henblik på, at økonomi- og erhvervsministeren  efter enighed med  

 Grønlands  

 landsstyre og Nationalbanken  fremsatte lovforslag for Folketinget  

 herom.
 Spørgsmål 3:
 Ministeren  

 bedes oplyse, om henstillingen om ikke at opkræve  

 vekselgebyr også omfatter grønlandske pengeinstitutter.
 Svar:
Spørgsmålet har været forelagt  

 Finansrådet, der oplyser, at Finansrådets bestyrelse i sommeren 2006  

 besluttede, at rådet over for medlemmerne  dvs. banker og sparekasser  

   

 kunne henstille, at grønlandske pengesedler,  

 når de måtte komme i omløb, ombyttes gratis til danske pengesedler.
Såvel  

 Grønlandsbanken som Sparbank Vest, som er de eneste pengeinstitutter i  

 Grønland, er medlemmer af Finansrådet.
