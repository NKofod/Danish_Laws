 Administrationsinstruks  

  

 for  

  

 produktions- og promilleafgiftsfonde inden for landbrug og gartneri.
 Denne instruks er udstedt med hjemmel i §9, stk. 2 i  

 lov om administration af Det Europæiske Fællesskabs forordninger om  

 markedsordninger for landbrugsvarer m.v., jf. lovbekendtgørelse nr. 65 af 9.  

 februar 1996.
 Kapitel 1. Formål med instruksen.
 § 1.  

  

 Formålet med instruksen er at fastsætte de nærmere bestemmelser om  

 budgetlægning, administration og regnskabsaflæggelse for de i lovens §6,  

 stk. 1 og 2 nævnte fonde og disse fondes tilskudsmodtagere, herunder at  

 fastlægge procedure for opkrævning af de i lovens §6, stk. 1 nævnte  

 afgifter.
 Kapitel 2. Formål med fondene.
 § 2.  

  

 Fondenes formål er at yde tilskud til finansiering af foranstaltninger i  

 forbindelse med afsætningsfremme, forskning og forsøg, produktudvikling,  

 rådgivning, uddannelse, sygdomsforebyggelse, sygdomsbekæmpelse og kontrol  

 samt  

 i øvrigt til foranstaltninger, som ministeren giver tilladelse til.
Stk. 2.  

  

 Fondene kan  

 kun finansiere de i stk. 1 nævnte foranstaltninger med midler opkrævet i  

 henhold til lovens §6, stk. 1, med midler, der indbetales til fonden i  

 medfør af lovens §6, stk. 2 samt med andre midler, som ministeren  

 udtrykkeligt har givet tilladelse til.
Fondenes administrationsudgifter må  

 ikke  

 afholdes af sådanne midler.
 Stk. 3.  

  

 Fondene må  

 ikke have andre aktiviteter end opkrævning af fondenes midler i henhold til  

 de  

 enkelte fondsvedtægter og forvaltning i forbindelse med ydelse af tilskud til  

 tilskudsmodtagere med henblik på virkeliggørelse af de i stk. 1 nævnte  

 formål.
 Stk. 4.  

  

 Tilskudsmodtagere kan være foreninger, selvejende institutioner, offentlige  

 institutioner, offentlige fonde samt andre juridiske enheder, som  

 Strukturdirektoratet godkender.
 Kapitel 3. Anmodning om opkrævning af afgifter.
 § 3.  

  

 Anmodning om opkrævning af afgifter i medfør af lovens §6, stk. 1 for  

 varer, som ikke hidtil har været pålagt sådanne afgifter, indsendes af den  

 relevante brancheorganisation til Strukturdirektoratet.
 Stk. 2.  

  

 Anmodning  

 om ændring af eksisterende afgifter efter lovens §6, stk. 1 indsendes af  

 den pågældende fondsbestyrelse til direktoratet.
 Stk. 3.  

  

 Anmodningen  

 skal indeholde følgende oplysninger:
1)  

 	  

    

 De overordnede formål  

 med afgiften 2)  

 	  

    

 Afgiftens størrelse  

 pr. afgiftsenhed 3)  

 	  

    

 Det samlede årlige  

 provenu samt et budget for midlernes anvendelse i overensstemmelse med bilag  

 1 4)  

 	  

    

 Specifikation af  

 budgetposter, som udgør mindst 10% af det totale budget (dog mindst 100.000  

 kr.) eller mindst 1 mio. kr.
For mindre budgetposter indsendes specifikation  

 kun, når direktoratet anmoder derom 5)  

 	  

    

 Afgiftens  

 ikrafttrædelsestidspunkt.
 Kapitel 4. §2-udvalgenes og Strukturdirektoratets  

 behandling af anmodningen.
§ 4.  

  

 Den  

 indsendte anmodning om opkrævning af en afgift m.v. forelægges §2-udvalget  

 (Ministeriet for Fødevarer, Landbrug og Fiskeris udvalg vedrørende Det  

 Europæiske Fællesskabs landbrugspolitik vedrørende henholdsvis landbrug eller  

 frugt- og gartneriprodukter (i det følgende kaldet udvalget) med henblik på  

 indhentning af en udtalelse.
Udvalgets formand kan eventuelt anmode den  

 ansøgende organisation/fondsbestyrelse om nærmere at redegøre for  

 anmodningen.
 § 5.  

  

 Udvalget eller Strukturdirektoratet kan anmode den pågældende  

 organisation/fondsbestyrelse om at fremskaffe yderligere information.
 § 6.  

  

 Udvalget afgiver en udtalelse om anmodningen til Strukturdirektoratet, som  

 derefter tager stilling hertil.
 Kapitel 5. Udstedelse af bekendtgørelse og  

 oprettelse af fonden.
 § 7.  

  

 Opkrævning af afgiften sker i henhold til bekendtgørelse.
 § 8.  

  

 Såfremt der ikke hidtil har eksisteret en fond, oprettes en sådan, idet  

 ministeren udpeger en bestyrelse, og Strukturdirektoratet godkender fondens  

 vedtægter i overensstemmelse med reglerne i Bemyndigelsesloven, jf.  

 lovbekendtgørelse nr. 65 af 9. februar 1996.
 Kapitel 6. Forvaltning.
 § 9.  

  

 Fondsbestyrelserne udgør en del af den offentlige forvaltning og er derfor  

 omfattet af forvaltningsloven (lov nr. 571 af 19. december 1985 med senere  

 ændringer) og offentlighedsloven (lov nr. 572 af 19. december 1985 med senere  

 ændringer). Forvaltningen skal således ske i overensstemmelse med  

 forvaltningslovens regler om inhabilitet (lovens kap. 2), vejledning og  

 repræsentation m.v. (kap. 3), aktindsigt (kap. 4), partshøring (kap. 5),  

 begrundelse m.v. (kap. 6), klagevejledning (kap. 7) og tavshedspligt m.v.  

 (kap.  

 8) samt offentlighedslovens regler om aktindsigt, herunder notatpligt (lovens  

 kap. 2-4).
§ 10.  

  

 Såfremt der som følge af en tilskudsmodtagers aktiviteter gives retskrav til  

 særlige grupper, skal fondsbestyrelsen sikre, at der findes detaljerede  

 retningslinier for ydelse af støtte.
Eksistensen af sådanne af bestyrelsen  

 godkendte og for Strukturdirektoratet forelagte retningslinier vil være en  

 forudsætning for udbetaling af støtte.
 Kapitel 7. Budget.
§ 11.  

  

 Fondenes budgetår er kalenderåret.
Strukturdirektoratet kan dog dispensere  

 herfra.
Stk. 2.  

  

 Inden den  

 1. oktober fremsender fondsbestyrelserne i 30 eksemplarer til direktoratet  

 forslag til budget over det kommende regnskabsårs indtægter og udgifter med  

 indstilling om direktoratets godkendelse.
Såfremt direktoratet har  

 dispenseret  

 med hensyn til budgetårets fastlæggelse, forrykkes indsendelsesfristen for  

 budgettet tilsvarende.
 § 12.  

  

 Budgetforslaget skal omfatte samtlige indtægter og udgifter i fonden.
§ 13.  

  

 Budgetforslaget skal opstilles som vist i bilag 1. Herved muliggøres en  

 sammenligning af budgettet for det kommende regnskabsår med basisbudgettet og  

 det senest godkendte ændringsbudget for det løbende regnskabsår.
I  

 budgetforslaget skal finansieringskilden vedrørende fondens  

 administrationsudgifter angives.
Der skal gøres særskilt opmærksom på  

 aktiviteter, som ikke direkte falder ind under lovens formålsparagraf, men  

 som  

 kræver ministerens særlige tilladelse.
 § 14.  

  

 Strukturdirektoratet tager stilling til budgetforslaget efter indhentet  

 udtalelse fra udvalget.
 Stk. 2.  

  

 For så vidt  

 angår promilleafgiftsfondene henvises til lovens bestemmelser om ministerens  

 ret til uden indstilling at foretage ændringer i budgetterne for disse fonde,  

 jf. lovens §7, stk. 2 samt §9, stk. 1.
 § 15.  

  

 Efter Strukturdirektoratets godkendelse af budgettet notificeres  

 Europa-kommissionen om dets indhold, såfremt der er tale om væsentlige  


  

 ændringer i midlernes anvendelse i  

 forhold til tidligere år.
 Kapitel 8. Afvigelse fra godkendt budget.
§ 16.  

  

 Det er fonden tilladt for eksisterende budgetposter at afvige fra det af  

 Strukturdirektoratet godkendte budget, hvis begge følgende betingelser er  

 overholdt: 1) Afvigelsen for det totale budget er mindre end 10%, 2)  

 Afvigelsen  

 for den enkelte formålspost er mindre end 10%. Ønsker fonden at afvige mere i  

 forhold til det senest godkendte budget, skal der til direktoratet indsendes  

 forslag om budgetændring med henblik på direktoratets godkendelse.
På  

 opgørelsen over det forventede resultat, som ønskes godkendt som  

 budgetændring,  

 understreges de budgetafvigelser, der er over eller lig med 10%.
 § 17.  

  

 Såfremt budgetafvigelsen indebærer optagelse af en ny budgetpost, skal  

 Strukturdirektoratet godkende et ændringsbudget, inden der kan disponeres i  

 henhold til den foreslåede post.
§ 18.  

  

 Afvigelser, der ønskes godkendt som budgetændringer, skal være indsendt til  

 Strukturdirektoratet senest 3 måneder før regnskabsårets afslutning.  

 Budgetændringer, som indsendes senere, kan ikke uden særlig begrundelse  

 forventes godkendt.
Opnås der godkendelse af budgetændring for det løbende  

 regnskabsår efter fremsendelse til udvalget af budgetforslag for det kommende  

 regnskabsår, skal der omgående indsendes et nyt budgetforslag for det  

 kommende  

 år.
 § 19.  

  

 Strukturdirektoratet tager stilling til budgetændringen efter indhentet  

 udtalelse fra udvalget.
 Kapitel 9. Regnskabsførelsen.
 § 20.  


  

 Generelt.
 Stk. 1.  

  

 Regnskabsåret følger budgetåret, jf. §11, stk. 1.
Stk. 2.  

  

 Regnskabsførelsen for fondsmidler skal ske i overensstemmelse med god og  

 ansvarlig regnskabsskik.
Regnskaberne skal føres med mindst samme  

 specifikationsgrad som budgettet.
 Stk. 3.  

  

 Regnskabs-  

 og bilagsmateriale samt andet materiale, der vedrører fondens midler og  

 administration heraf, kan af Strukturdirektoratet kræves fremlagt til  

 gennemsyn  

 på et hvilket som helst tidspunkt.
Stk. 4.  

  

 Fonden  

 foranlediger, at alle tilskudsmodtagere fremsender regnskabsmateriale til  

 fonden.
For tilskudsmodtagere, som modtager 100.000 kr. eller derunder, skal  

 der ikke udarbejdes en revisionsprotokol, men der udarbejdes et  

 tilskudsregnskab indeholdende revisors erklæring.
Såfremt en protokol for  

 tilskudsmodtagere, som modtager over 100.000 kr., af regnskabstekniske grunde  

 ikke kan udarbejdes, skal bemærkningerne anføres i et bilag til regnskabet.  

 Fondens revisor påser, at alle tilskudsregnskaber er modtaget ved  

 godkendelsen  

 af fondens årsregnskab.
 Stk. 5.  

  

 Ved den  

 årlige regnskabsaflæggelse fremsendes følgende materiale til direktoratet:
1)  

 	  

    

  

 Fondens  

  

 samlede regnskab (bestående af driftsregnskab og statusopgørelse) påtegnet af  

 revisor, revisionsprotokol samt en af bestyrelsesformanden underskrevet  

 beretning vedrørende fondens aktiviteter i det forløbne regnskabsår.  

 Materialet  

 fremsendes i 30 eksemplarer.
To eksemplarer af årsregnskabet skal være  

 underskrevet af fondens bestyrelse og revisor, ligesom to eksemplarer af  

 revisionsprotokollen skal være underskrevet af revisor og bestyrelse.
Der  

 henvises i øvrigt til §21 om fonden.
2)  

 	  

    

 Tilskudsregnskab fra  

  

 tilskudsmodtagere  

  

 ,  

 der har modtaget over 1 mio. kr. i tilskud fra fonden eller,  


  

 hvor tilskuddet er under 1 mio. kr.,  

 men udgør mindst 10% af fondens samlede udgifter (ekskl. fondens  

 administrationsudgifter). Tilskudsregnskabet skal bestå af et delregnskab for  

 fondsmidlernes anvendelse.
Regnskabet påtegnes af tilskudsmodtagers  


  

 revisor (dette gælder ikke  

 statsinstitutioner). Eventuelle bemærkninger til regnskabet skal fremgå af  

 revisionsprotokollen.
Materialet indsendes af fonden til direktoratet i 3  

 eksemplarer, hvoraf 2 eksemplarer af tilskudsregnskabet skal være  

 underskrevet  

 af en organisationsansvarlig for tilskudsmodtageren.
Der henvises i øvrigt  

 til  

 §22 om tilskudsmodtagere.
 3)  

 	  

    

 Tilskudsregnskab fra  




  

 tilskudsmodtagere,  

 for hvilke tilskuddet udgør mindre end 1 mio. kr. og under 10% af fondens  

 samlede udgifter (ekskl. administrationsudgifter) samt for tilskudsmodtagere,  

 for hvilke tilskuddet udgør over 10% af fondens samlede udgifter (ekskl.  

 administrationsudgifter) men under 100.000 kr., indsendes kun, når  

 direktoratet  

 anmoder om det.
 Stk. 6.  

  

 I det  

 omfang udvalget eller direktoratet finder det fornødent, kan der til enhver  

 tid  

 kræves specifikation af de enkelte konti i regnskabet, herunder opgørelse  

 over  

 anvendelse af midler til særlige formål eller projekter.
Stk. 7.  

  

 Regnskaberne skal indstilles til direktoratets godkendelse af fondens  

 bestyrelse og fremsendes til direktoratet senest 1. juli, for  

 Promilleafgiftsfondene dog senest 1. august.
Såfremt direktoratet har  

 dispenseret med hensyn til budget- og regnskabsår, forrykkes  

 indsendelsesfristen tilsvarende.
Stk. 8.  

  

 Der må  

 hverken i fonden eller hos tilskudsmodtagere ske opsamling af fondsmidler,  

 idet  

 der dog i fonden kan budgetteres med en sikkerhedsmargen af en  

 størrelsesorden,  

 som fondsbudgettet berettiger til.
Eventuelle uforbrugte fondsmidler hos  

 tilskudsmodtagerne skal efter regnskabsårets afslutning tilbageføres til  

 fonden.
 Stk. 9.  

  

 Direktoratet tager stilling til regnskaberne efter indhentet udtalelse fra  

 udvalget.
§ 21.  


  

 Fonden Stk. 1.  

  

 Fondens  

 regnskab udarbejdes i overensstemmelse med god regnskabsskik og indeholder  

 indtægter og udgifter i det pågældende regnskabsår samt aktiver og passiver  

 ved  

 regnskabsårets udløb.
 Stk. 2.  

  

 Fondens  

 driftsregnskab skal i princippet opstilles som vist i bilag 2.
Stk. 3.  

  

 Fondens  

 indtægtskilder skal specificeres.
I den forbindelse skal statslige tilskud og  

 tilskud fra andre fonde under offentligt tilsyn fremgå af regnskabet.  

 Beregning  

 af afgiftsprovenuet skal præciseres.
Udgifter til administration af fondene,  

 bortset fra kontrol med midlernes korrekte anvendelse, kan hverken afholdes  

 direkte eller indirekte af fondsmidler, jf. §2, stk. 2. Det skal af  

 fondens regnskab fremgå, hvorledes udgifterne til administration af fonden er  

 finansieret.
Såfremt en tilskudsmodtager af egne midler yder bidrag til  

 fondens  

 administration, skal dette bidrag anføres særskilt, idet det ikke må  

 modregnes  

 i tilskuddet til fonden.
Kontrol med midlernes korrekte anvendelse omfatter  

 fondens udgifter til advokatbistand hertil og til revision samt til eventuel  

 regnskabskontrol og fysisk kontrol på de afgiftspligtige virksomheder udført  

 i  

 forbindelse med revisionen.
 Stk. 4.  

  

 På fondens  

 regnskab angives for hver tilskudsmodtager de vigtigste aktiviteter, herunder  

 de vigtigste udgiftsposter.
 Stk. 5.  

  

 En  

 detaljeret angivelse af projektaktiviteter hos tilskudsmodtagerne skal  

 foretages i beretningen, der aflægges af fonden.
Stk. 6.  

  

 Fonden skal  

 anbringe de indkomne midler på en konto i et pengeinstitut til bedst mulig  

 forrentning under hensyntagen til den nødvendige likviditet.
Det er ikke  

 tilladt, at anbringe midler i spekulationsøjemed i f.eks. aktier, fremmed  

 valuta, obligationer eller andele.
 § 22.  

  

 Tilskudsmodtagere.
Stk. 1.  

  

 I  

 tilskudsmodtagerens regnskab skal angives størrelsen af tilskuddet fra fonden  

 samt dette tilskuds størrelse i forhold til tilskudsmodtagerens samlede  

 indtægter.
Eventuelle salgs- og lejeindtægter samt anden tilskudsfinansiering  

 vedrørende aktiviteten skal angives.
Såfremt der anvendes personale, lokaler  

 m.v. fra andre tilskudsmodtagere, skal dette fremgå af regnskabet.
 Stk. 2.  

  

 Udgifter  

 til projektaktiviteter hos statslige institutioner skal fremgå særskilt og  

 enkeltvis af tilskudsmodtagernes regnskab.
 Stk. 3.  

  

 Administrative udgifter hos tilskudsmodtageren, som udgør en integreret del  

 af  

 de aktiviteter, der er omfattet af lovens formålsbestemmelser, jf. lovens §7,  

 stk. 1, og som er godkendt på budgettet, kan afholdes af fondsmidler.  

 Det  

 er en forudsætning, at de administrative omkostninger er direkte forbundet  

 med  

 de pågældende aktiviteter, og at de administrative udgifter har et økonomisk  

 rimeligt og sædvanligt omfang i forhold til de pågældende aktiviteter.  

 Regnskaberne skal for hver aktivitet indeholde specifikation af de  

 tilknyttede  

 udgifter til gager og lønninger, personaleudgifter (f.eks. forsikring,  

 kursusudgifter), rejseudgifter, driftsudgifter, ejendomsudgifter, inventar og  

 apparatur, renter,  


  

 administration  

 m.m.  


  

 Nøglen til fordeling af  

 fællesudgifter på tilskudsmodtagernes aktiviteter og på disses  

 finansieringskilder skal specificeres.
 Kapitel 10. Investeringer.
§ 23.  

  

 Det er tilladt fonden, at yde investeringstilskud til tilskudsmodtagerens køb  

 af fast ejendom, maskiner og lignende, såfremt den angivne anvendelse af  

 disse  

 aktiviteter er i overensstemmelse med fondens formål.
Investeringstilskuddet  

 ydes med en klausul om, at fondens andel af det pågældende aktivs værdi ved  

 ophør eller væsentlig ændring af aktivets anvendelse skal tilfalde fonden.  

 Dette skal klart fremgå af tilskudsbetingelserne.
Investeringstilskud skal  

 fremgå af budgettet.
 Stk. 2.  

  

 Der skal i  

 tilknytning til tilskudsmodtagerens regnskab udarbejdes en oversigt over  

 væsentlige investeringstilskud med angivelse af den aktivitet, hvortil  

 investeringen er anvendt.
Stk. 3.  

  

 Investeringer, hvortil der er ydet tilskud, opføres på oversigten, indtil  

 investeringen er afskrevet, jf. efterfølgende regler.
Investeringer i fast  

 ejendom e.l., der må forventes til stadighed at have en værdi, skal dog  

 fortsat  

 opføres på oversigten.
 Stk. 4.  

  

 Afskrivningen skal ske lineært på baggrund af aktivets forventede levetid  

 (d.v.s. 10-20 år for erhvervsbygninger og større fast driftsinventar, 10 år  

 for  

 stort inventar og 5-6 år for løst driftsinventar).
§ 24.  

  

 En  

 fond kan udlåne egne aktiver, der er erhvervet inden 31. december 1991, til  

 brug ved gennemførelsen af tilskudsmodtageres godkendte aktiviteter.
I  

 tilknytning til fondens regnskab føres en liste over udlånte aktiviteter og  

 deres anvendelse.
 Kapitel 11. Indsendelse af indberetning om  

 afgiftsgrundlaget og inddrivelse af afgifter.
 § 25.  

  

 Såfremt en korrekt udfyldt indberetning ikke er rettidigt indsendt til  

 fonden,  

 skal fonden, inden 14 dage efter at forholdet er kommet til fondens kundskab,  

 rette henvendelse til den pågældende virksomhed m.v. om at indsende  

 indberetningen inden 14 dage.
Stk. 2.  

  

 Såfremt  

 fonden konstaterer, at en virksomhed gennem en længere periode har undladt at  

 indsende indberetning, skal fonden dog omgående overdrage sagen til  

 Strukturdirektoratet med henblik på videre forfølgning, herunder eventuel  

 overdragelse til politiet.
Fonden orienterer samtidig virksomheden om sagens  

 overdragelse til direktoratet.
 Stk. 3.  

  

 Såfremt en  

 virksomhed på trods af den i stk. 1 nævnte henvendelse undlader at  

 indsende indberetning, skal fonden over for virksomheden tilkendegive, at  

 sagen  

 vil blive overdraget til direktoratet til videre foranstaltning, herunder  

 eventuel overdragelse til politiet, såfremt indberetningen ikke fremsendes  

 til  

 fonden inden 10 dage.
§ 26.  

  

 Såfremt skyldige afgifter ikke betales rettidigt til fonden, tillægges rente  

 på  

 1,3% månedligt for hver påbegyndt måned fra forfaldsdagen at regne.
Dog  

 opkræves rentebeløb ikke, hvis beløbet er under 50 kr.
 § 27.  

  

 Ved ikke rettidig betaling af skyldige afgifter skal fonden rette henvendelse  

 til den eller de pågældende skyldnere om tillæg af rente fra forfaldsdagen.  

 Henvendelsen skal indeholde oplysning om, at fonden er berettiget til at  

 fordre  

 hele beløbet inddrevet ved udlæg tillige med et beløb til dækning af  

 udlægsomkostningerne.
§ 28.  

  

 Betales skyldige afgifter og renter ikke senest 14 dage efter fondens  

 henvendelse, jf. §27, skal fonden foranledige, at der foretages udlæg for  

 beløbet inkl. renter og udlægsomkostninger, og indberette til  

 Strukturdirektoratet om omfanget heraf.
Fonden kan dog beslutte, at der ikke  

 foretages udlæg for skyldige beløb inkl. renter, hvis omkostningerne ved  

 udlægsforretningen står i misforhold til førnævnte beløb.
 § 29.  

  

 Indberetninger skal behandles fortroligt af fondens administrator, såfremt  

 det  

 af hensyn til enkeltpersoners, private virksomheders eller foreningers  

 økonomiske interesser er nødvendigt at beskytte oplysninger om drifts- eller  

 forretningsforhold.
 Kapitel 12. Revision.
§ 30.  

  

 Revisionen foretages efter lovens §9, stk. 2 af statsautoriserede eller  

 registrerede revisorer.
Der henvises i øvrigt til revisionsinstruksen for  

 produktions- og promilleafgiftsfonde inden for landbrug og gartneri.
 § 31.  

  

 Rigsrevisionen modtager alle indsendte regnskaber, beretninger samt  

 revisionsprotokoller fra Strukturdirektoratet.
§ 32.  

  

 Rigsrevisionen har adgang til at foretage gennemgang af regnskaberne efter  

 loven om revision af statens regnskaber m.v.
Rigsrevisionen kan efter samme  

 lov  

 til enhver tid foretage regnskabsmæssig gennemgang på det sted, hvor  

 regnskaberne føres.
 § 33.  

  

 Rigsrevisionen kan fra Strukturdirektoratet, fondene eller tilskudsmodtagerne  

 kræve alle de oplysninger, som Rigsrevisionen skønner er af betydning for  

 regnskabernes prøvelse.
 Kapitel 13. Procedure ved en fonds ophør.
 § 34.  

  

 Meddelelse om påtænkt ophævelse af de i lovens §6, stk. 1 og 2 nævnte  

 fonde fremsendes af de pågældende fondsbestyrelser til Strukturdirektoratet.  

 Meddelelsen skal indeholde følgende oplysninger:
1. Begrundelse for ophævelse af fonden 2. Dato for ophævelse 3. Budgetforslag vedrørende afvikling af fonden.
 Stk. 2.  

  

 Udvalget  

 skal høres om budgetforslaget for den påtænkte ophævelse af fonden, inden  

 direktoratet tager stilling til afviklingsbudgettet.
§ 35.  

  

 Når fondens aktiviteter og forpligtelser er endeligt afviklet, skal der  

 indsendes regnskab til Strukturdirektoratet.
Direktoratet indhenter udvalgets  

 udtalelse, inden der tages stilling til regnskabet.
 Kapitel 14. Årlig rapport til Folketingets Udvalg  

 for Fødevarer, Landbrug og Fiskeri.
§ 36.  

  

 På  

 basis af de fra fondene og deres tilskudsmodtagere fremsendte regnskaber og  

 beretninger udarbejder Strukturdirektoratet en rapport til Folketingets  

 Udvalg  

 for Fødevarer, Landbrug og Fiskeri om hvilke midler, der er indgået i  

 fondene,  

 og hvorledes midlerne er anvendt.
Rapporten tilgår ligeledes fondene og  

 udvalget.
 Kapitel 15. Ikrafttrædelse.
 § 37.  

  

 Denne instruks træder i kraft den 1. januar 1999.
 Stk. 2.  

  

 Samtidig  

 ophæves Administrationsinstruks for produktions- og promilleafgiftsfonde  

 inden  

 for landbrug og gartneri af 16. maj 1991.
-, den 1. marts 1999 - Bilag 1 Budget for XX-afgiftsfonden for 1998 Basisbudget  

 	  

    

 Forslag til  

 	  

    

 Budgetfor- for det lø-  

 	  

    

 ændrings-  

 	  

    

 slag for det bende år  

 	  

    

 budget  

 	  

    

 kommende år 1997 1997 1998 I.  

 	  

    

 Indtægter:
1.  

 	  

    

 Overført fra forrige år  

  

 3) 2.  

 	  

    

 Produktionsafgifter  

  

 1) 3.  

 	  

    

 Rente 4.  

 	  

    

 Andre indtægter  

  

 S)  

  

 :
 A  

 ...
 B  

 ...
5.  

 	  

    

 Indt. til fondsadm.  

  

 2) INDTÆGTER  

 IALT II.  

 	  

 Udgifter:
 II.  

 	  

 A.  

    

 Tilskudsmodtagere:
7.  

 	  

    

 Tilskudsmodtager 1  

  

 S) Formål 1 Aktivitet 1 Aktivitet 2 Formål 2 Aktivitet 1 Aktivitet 2 8.  

 	  

    

 Tilskudsmodtager 2  

  

 S) Formål 1 Aktivitet 1 Formål 2 Aktivitet 1 Aktivitet 2 9. ...
II.
B.
10.Fondsadministration  

  

 S) UDGIFTER IALT Overført  

 til næste år  

  

 3) Noter:
 S)  

 	  

    

 Budgetposter mærket  

 S) skal specificeres i noteform i tal og tekst, hvis de udgør mindst 10% af  

 det  

 samlede budget (dog mindst 100.000 kr.) eller mindst 1 mio.kr.  

  

 For tilskudsmodtagere skal det bl.a. fremgå, hvilke administrative udgifter  

 og  

 fællesudgifter der er forbundet med de enkelte aktiviteter.
 1)  

 	  

    

 Afgiftens størrelse  

 pr. afgiftsenhed angives.
 2)  

 	  

    

 Midlernes oprindelse  

 angives.
 3)  

 	  

    

 Overførsel af midler,  

 der er forbeholdt bestemte tilskudsmodtagere eller tilskudsmodtageres  

 aktiviteter samt fondens administration, skal specificeres i noteform.
 Kun de i  

 administrationsinstruksens §2 nævnte formålsangivelser må anvendes i  

 budgettet.
Bilag 2 Regnskab for XX-afgiftsfonden for 1998 Senest afslutte-  

 	  

    

 Senest godkend-  

 	  

    

 Regnskab for de regnskabsår  

 	  

    

 te ændringsbud-  

 	  

    

 forrige år get 1998 1998 1997 I.  

 	  

    

 Indtægter:
1.  

 	  

    

 Overført fra forrige år  

  

 3) 2.  

 	  

    

 Produktionsafgifter  

  

 1) 3.  

 	  

    

 Rente 4.  

 	  

    

 Andre indtægter  

  

 S)  

  

 :
 A ...
 B ...
5.  

 	  

    

 Indt. til fondsadm.  

  

 2) INDTÆGTER II.  

 	  

 Udgifter:
 II.A.  

 	  

    

 Tilskudsmodtagere:
7.  

    

 Tilskudsmodtager 1  

  

 S) Formål 1 Aktivitet 1 Aktivitet 2 Formål 2 Aktivitet 1 Aktivitet 2 8.  

    

 Tilskudsmodtager 2  

  

 S) Formål 1 Aktivitet 1 Formål 2 Aktivitet 1 Aktivitet 2 9. ...
II.
B.
10.  

 Fondsadministration  

  

 S) UDGIFTER IALT Overført  

 til næste år  

  

 3) Noter:
 S)  

 	  

    

 Regnskabsposter mærket S) skal specificeres i noteform i tal og  

 tekst, hvis de udgør mindst 10% af det samlede budget (dog mindst 100.000  

 kr.)  

 eller mindst 1 mio.kr.
 For tilskudsmodtagere, som opfylder ovennævnte betingelser,  

 indsendes et særskilt delregnskab for tilskudsmidlernes anvendelse, herunder  

 bl.a. de administrative udgifter og fællesudgifterne forbundet med  

 aktiviteten.
 1)  

 	  

    

 Afgiftsgrundlaget og afgiftens størrelse pr. afgiftsenhed angives.
 2)  

 	  

    

 Midlernes oprindelse angives.
 3)  

 	  

    

 Overførsel af midler,  

 der er forbeholdt bestemte tilskudsmodtagere eller tilskuds  

 modtageres aktiviteter samt  

 fondens administration, skal specificeres i noteform.
 Kun de i administrationsinstruksens §2 nævnte  

 formålsangivelser må anvendes i regnskabet.
