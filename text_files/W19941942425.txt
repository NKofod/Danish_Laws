Arbejdsmarkedsbidrag -	Arbejdsmarkedsbidrag, repræsentationskontor, fast driftssted,  

 delvis bidragspligt Referencer:  AMFL § 7, AMF § 7, stk. 1, litra a og c, samt § 7, stk. 3 "Først spørges der, om personer, der arbejder for et  

 datterselskab, et fast driftssted eller for et repræsentationskontor  

 etableret i udlandet af et selskab med hjemsted i Danmark, ikke anses for at  

 udføre arbejde for en dansk arbejdsgiver og dermed heller ikke er  

 bidragspligtige efter lov om arbejdsmarkedsfonde.
Hertil bemærkes, at ansættelsesforholdet er afgørende.  

 Personer, der arbejder for et datterselskab eller et fast driftssted  

 etableret i udlandet af et selskab med hjemsted i Danmark, anses for at  

 være beskæftiget for en arbejdsgiver i udlandet, hvis de er ansat  

 i datterselskabet eller ved driftsstedet i udlandet.
Sådanne ansatte er  

 ikke omfattet af bidragspligten, og arbejdsgiveren skal ikke indeholde  

 arbejdsmarkedsbidrag.
Om ansættelsesforholdet er etableret i forhold til  

 datterselskabet/driftsstedet i udlandet eller i forhold til moderselskabet i  

 Danmark afgøres ud fra flere samtidige kriterier.
Det er  

 afgørende, hvorfra instruktionsbeføjelsen udgår, og hvor  

 arbejdsstedet normalt er.
Der ses endvidere på, om det primært er  

 moderselskabets eller datterselskabets/driftsstedets opgaver, som den ansatte  

 løser.
Det har endvidere betydning, om aflønningen er  

 påvirket af de lokale forhold, og hvem der i sidste ende bærer  

 lønudgiften som driftsomkostning.
Det har derimod ikke nogen  

 afgørende betydning, hvem der formidler lønudbetalingen.
For så vidt angår personer, der arbejder for et  

 repræsentationskontor i udlandet, kan det ikke alene ud fra betegnelsen  

 "repræsentationskontor" afgøres, om der er tale om en  

 selvstændig enhed i udlandet, som kan anses som en udenlandsk  

 arbejdsgiver.
Det må afgøres ud fra en samlet vurdering af  

 ovennævnte kriterier.
Hvis det på baggrund heraf følger,  

 at ansættelsesfor holdet er i forhold til kontoret i udlandet, er den  

 ansatte ikke bidragspligtig.
 Er ansættelsesforholdet derimod i forhold til moderselskabet i  

 Danmark, er der som udgangspunkt bidragspligt.
Hvis arbejdet udføres i et EU-land eller et andet land, hvormed  

 Danmark har indgået en aftale om social sikring, er der dog mulighed  

 for at undtage fra bidragspligten.
Betingelsen for at kunne fritage for  

 bidragspligt er, at det følger af EF-forordning 1408/71 eller en  

 mellemfolkelig aftale, at arbejdslandet varetager den sociale sikring af den  

 pågældende.
Når denne betingelse er opfyldt, kan  

 arbejdsgiveren undlade at indeholde bidrag af den udbetalte løn.
 Dernæst spørges der, om en person, der er beskæftiget i  

 udlandet for et udenlandsk selskab og af lønnet af dette, er  

 bidragspligtig, såfremt der mellem det udenlandske selskab og et dansk  

 selskab er indgået aftale om hel eller delvis refusion af lønnen  

 fra det danske selskab, eller hvor den pågældende person er  

 delvist aflønnet af et udenlandsk selskab og delvist af et dansk  

 selskab.
Det væsentlige for afgørelsen af, om der er bidragspligt i  

 sådanne tilfælde, er, hvortil ansættelsesforholdet må  

 anses for at være etableret efter en samlet vurdering af  

 ovennævnte kriterier.
Lønrefusionen og løndelingen  

 trækker i retning af, at ansættelsesforholdet er hos selskabet i  

 Danmark, men hvis de øvrige forhold peger i retning af, at  

 ansættelsesforholdet er hos selskabet i udlandet, kan dette  

 lægges til grund, således at der ikke er bidragspligt.
Endvidere ønskes det oplyst, om en person, der udfører  

 arbejde i udlandet for en udenlandsk arbejdsgiver, ikke er bidragspligtig,  

 uanset om vedkommende i medfør af EU-forordninger eller en  

 mellemfolkelig aftale er dækket af dansk sikringslovgivning.
Hertil  

 bemærkes, at det er korrekt, at der ikke er bidragspligt for  

 sådanne personer, selv om de er omfattet af dansk sikringslovgivning.  

 Det skyldes, at der ikke er etableret et ansættelsesforhold til en  

 arbejdsgiver her i landet, hvilket er en betingelse for bidragspligt ved  

 beskæftigelse i udlandet.
Firmaet har forstået lovens hovedregel  

 i § 7, stk. 1, litra a, således, at enhver person, der har  

 lønindkomst fra en dansk arbejdsgiver, er bidragspligtig, uanset om  

 arbejdet udføres i Danmark eller i udlandet.
 Denne opfattelse er korrekt, når det præciseres, at der med  

 "en dansk arbejdsgiver" forstås "en ar bejdsgiver her i landet." Det  

 tilføjes, at arbejde udført for en udenlandsk arbejdsgiver her  

 i landet også er bidragspligtigt.
 Det kan bekræftes, at personer, der er ansat hos en arbejdsgiver her  

 i landet, og som udsendes til lande, hvormed Danmark ikke har aftaler om  

 social sikring, kan være bidragspligtige til Danmark, selv om der  

 samtidig er bidragspligt til udsendelseslandet, f.eks. til USA eller Japan.  

 Det kan i den forbindelse oplyses, at det nævn, som finansministeren  

 har nedsat i henhold til lovens § 17, har den endelige administrative  

 afgørelse af spørgsmål om bidrags pligten.
Firmaet foreslår, at der indføres et system, hvorefter en  

 person kan fritages for bidragspligt til Danmark ved at dokumentere, at  

 bidrag betales til et andet land, der dækker den pågældende  

 på det sociale område, og hvis sociale sikringssystem er godkendt  

 af Danmark, jf.
F-54-ordningen på det skattemæssige  

 område.
Finansministeriet er opmærksom på, at der i tilfælde som  

 USA og Japan kan siges at være tale om "dobbelt" bidragspligt.
En mulig  

 løsning på dette problem vil være, at der indgås  

 sociale sikringsaftaler med de pågældende lande.
Derimod vil  

 Finansministeriet umiddelbart være betænkelig ved at  

 indføre ordninger med godkendelse af et lands sociale sikringssystem  

 med henblik på fritagelse fra bidragspligt, uden at der er  

 indgået en sådan sikringsaftale med det pågældende  

 land.
Det skal afslutningsvis bemærkes, at Finansministeriet og  

 Skatteministeriet nøje vurderer arbejdsmarkedsbidraget i lyset af de  

 forelagte spørgsmål, herunder om der er behov for justeringer af  

 bidragspligten ved beskæftigelse i udlandet for en arbejdsgiver her i  

 landet.
Firmaets eksempler vil indgå i denne vurdering." I forlængelse af Finansministeriets skrivelse af 22/12 1993 og  

 virksomhedens gennemgang af ansættelsesforholdene for koncernens  

 medarbejdere, har virksomheden stillet yderligere spørgsmål.
 For det første spørges der om bidragspligt i relation til  

 lokalt ansatte.
 Det er oplyst, at der er tale om personer, der ikke i øvrigt har  

 tilknytning til Danmark   til forskel fra en udstationeret medarbejder, der  

 oftest kan forventes at returnere til Danmark efter en vis periode.
 De pågældende er i høj grad udstyret med  

 beføjelser, der tillader dem at handle selvstændigt - bl.a.  

 nødvendiggjort af tidsforskelle og optimal udnyttelse af de  

 pågældendes lokalkendskab.
Det er videre oplyst, at virksomheden ikke har indflydelse på  

 tilrettelæggelsen af deres daglige arbejde, hvorfor det vil være  

 misvisende at karakterisere virksomheden, som havende en egentlig  

 instruktionsbeføjelse over dem i dette begrebs sædvanlige  

 betydning.
Der er snarere tale om, at virksomheden fastlægger nogle  

 overordnede rammer, målsætninger og retningslinjer for  

 virksomhedens aktiviteter i det pågældende land, i lighed med  

 hvad en bestyrelse i et selskab ville sætte for sin direktion.
Det er  

 også nævnt, at lønnen i høj grad er afhængig  

 af lokale forhold.
 Endelig oplyses det, at virksomheden ofte i forbindelse med  

 påbegyndelse af aktiviteter på et nyt eksportmarked benytter  

 denne type ansættelse med henblik på afprøvning af  

 interessen for virksomhedens produkter på det pågældende  

 marked, forinden større investeringer foretages.
 Told- og Skattestyrelsen svarede, at det på baggrund af disse  

 oplysninger er relevant at afklare, hvorvidt de pågældende  

 personer er i et ansættelsesforhold, er selvstændig  

 erhvervsdrivende eller udfører personligt arbejde uden for  

 tjenesteforhold, som ikke kan henføres til selvstændig  

 erhvervsvirksomhed, jf. lov om arbejdsmarkedsfonde § 7, stk. 1, litra a og c,  

 og § 7, stk. 3.
 Konsekvenserne i relation til bidragspligten vil være  

 forskellige.
 Personer, der har lønindkomst fra beskæftigelse udført  

 i udlandet for en arbejdsgiver her i landet er som udgangspunkt  

 bidragspligtige efter lov om arbejdsmarkedsfonde § 7, stk. 1, litra a.
Finansministeriet har i anledning af en henvendelse fra et revisionsfirma  

 bl.a. erklæret sig enig i, at der foreligger bidragspligt for  

 medarbejdere, der af et dansk selskab er udstationeret i udlandet med henblik  

 på at opdyrke nye markeder.
Der henvises til Skat Udland 1993, 369.
 Personer, der modtager vederlag, honorar eller anden indkomst for  

 personligt arbejde uden for tjenesteforhold, som ikke kan henføres til  

 selvstændig erhvervsvirksomhed, er bidragspligtige, når de  

 samtidig er fuldt skattepligtige efter kildeskattelovens § 1, og der er tale  

 om arbejde her i landet, jf. lov om arbejdsmarkedsfonde § 7, stk. 1, litra  

 c.
Personer, som er hjemmehørende her i landet og driver  

 selvstændig erhvervsvirksomhed, er bidragspligtige, når  

 virksomheden drives her i landet.
Såfremt personen er  

 hjemmehørende i udlandet, foreligger der bidragspligt, når  

 virksomheden drives med fast driftssted her i landet, jf. lov om  

 arbejdsmarkedsfonde § 7, stk. 3.
 En nærmere afklaring kan kun foretages på baggrund af  

 nærmere oplysninger, herunder om de involverede personers opgaver og  

 kompetence ifølge kontrakter med virksomheden.
 Dernæst henviser virksomheden til Finansministeriets tidligere  

 skrivelse, hvor det bl.a. anføres, at lønrefusion og  

 løndeling mellem en dansk og en udenlandsk arbejdsgiver vil være  

 et forhold, der trækker i retning af, at ansættelsesforholdet er  

 hos selskabet i Danmark, men hvis de øvrige forhold peger i retning  

 af, at ansættelsesforholdet er hos selskabet i udlandet, kan dette  

 lægges til grund, således at der ikke er bidragspligt.
Virksomheden forstår dette således, at et  

 ansættelsesforhold altid efter en konkret vurdering vil bestå i  

 forhold til enten en arbejdsgiver her i landet eller til en arbejdsgiver i  

 udlandet.
En ansat kan således ikke i denne forbindelse anses for at  

 have både en dansk arbejdsgiver og en udenlandsk arbejdsgiver og dermed  

 eventuelt være delvis bidragspligtig til Danmark.
Hertil har Told- og Skattestyrelsen svaret, at der i praksis ofte vil  

 være enten et ansættelsesforhold til en arbejdsgiver her i landet  

 eller et ansættelsesforhold til en udenlandsk arbejdsgiver jf. lov om  

 arbejdsmarkedsfonde § 7, stk. 1, litra a.
Finansministeriet har skrevet, i  

 relation til samme eksempel som nævnes af virksomheden, at det  

 væsentlige for afgørelsen af, om der foreligger bidragspligt i  

 sådanne tilfælde, er, hvortil ansættelsesforholdet må  

 anses for etableret efter en samlet vurdering af de kriterier, der  

 nævnes i skrivelsen.
 Der henvises også til Told- og Skattestyrelsens svar refereret i  

 Skat Udland 1994, 6.
Det kan imidlertid ikke udelukkes, at der er ansættelsesforhold, der  

 kan medføre delvis bidragspligt.
Der tænkes her f.eks. på  

 deltidsansættelse hos henholdsvis en arbejdsgiver her i landet og en  

 arbejdsgiver i udlandet.
 Der vil også kunne forekomme delvis bidragspligt i løbet af  

 et år - f.eks. i de tilfælde, hvor en person i forbindelse med  

 jobskifte har arbejdet for en arbejdsgiver her i landet en del af  

 året.
 Hvis der er tale om arbejde, som udføres for flere arbejdsgivere i  

 flere EF-lande eller i flere andre lande, hvormed Danmark har indgået  

 aftale om social sikring, er personen dog kun bidragspligtig, såfremt  

 den pågældende er omfattet af dansk sikringslovgivning jf. lov om  

 arbejdsmarkedsfonde § 7, stk. 4 og 5.
 Det skal afslutningsvis nævnes, at afgørelsen af, om  

 enkeltpersoner er bidragspligtige efter lov om arbejdsmarkedsfonde § 7, stk.  

 1-3, i første instans træffes af told- og skatteregionerne.  

 Told- og Skattestyrelsen er 2. instans, og det nævn, som  

 finansministeren nedsætter efter lovens § 17, har den endelige  

 administrative afgørelse af spørgsmålet om bidragspligt  

 efter lovens § 7.
 Spørgsmål om bidragspligt efter lov om arbejdsmarkedsfonde §  

 7, stk. 4 og 5, afgøres af Direktoratet for Social Sikring og Bistand  

 i 1. instans med klageadgang til nævnet, jf. ovenfor.
