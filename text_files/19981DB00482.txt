Betænkning afgivet af Retsudvalget den  

 11. maj 1999 Betænkning over Forslag til folketingsbeslutning om  

 forebyggelse og bekæmpelse af ungdomskriminalitet [af  

 Bendt Bendtsen (KF) og Inge Dahl  

 Sørensen (V) m.fl.] Udvalget har behandlet beslutningsforslaget i nogle  

 møder og har herunder stillet spørgsmål til  

 justitsministeren, som denne har besvaret skriftligt.
 Nogle af udvalgets spørgsmål til  

 justitsministeren og dennes svar herpå er optrykt som bilag til  

 betænkningen.
 Herefter indstiller et mindretal  

 (Socialdemokratiets, Socialistisk Folkepartis, Det Radikale Venstres og  

 Enhedslistens medlemmer af udvalget) beslutningsforslaget til  

forkastelse.
 Et andet mindretal (Venstres, Det Konservative  

 Folkepartis, Dansk Folkepartis og Fremskridtspartiets medlemmer af udvalget)  

 indstiller beslutningsforslaget til vedtagelse uændret.
 Et flertal inden for dette mindretal (Venstres og Det  

 Konservative Folkepartis medlemmer af udvalget) understreger, at baggrunden  

 for fremsættelsen af forslaget til folketingsbeslutning om en  

 skærpet indsats over for ungdomskriminalitet er den desværre  

 stigende kriminalitet blandt unge og regeringens manglende opfølgning  

 på de sociale og præventive foranstaltninger, som regeringen  

 lagde op til ved vedtagelsen af voldspakken den 23. maj 1997.
 Bekæmpelse og forebyggelse af ungdomskriminalitet  

 skal efter Venstres og Det Konservative Folkepartis opfattelse ske ved  

 foranstaltninger inden for strafferetsplejen og det socialretlige  

 regelsæt.
Som alternativ til betingede domme og tiltalefrafald  

 bør domstolene have mulighed for at idømme de unge en  

 særlig ungdomssamfundstjeneste, som de unge skal udføre i  

 fritiden.
Ungdomssamfundstjenesten skal primært bestå i socialt  

 praktisk arbejde i lokalområderne.
Inden for strafferetsplejen  

 bør ungdomssamfundstjeneste idømmes på traditionel vis  

 ved en betinget dom med vilkår om ungdomssamfundstjeneste, men  

 ungdomssamfundstjenesten bør også udstrækkes til unge  

 mellem 12 og 14 år, hvor de sociale myndigheder får mulighed for  

 at pålægge den unge kriminelle at udføre forskellige  

 opgaver af praktisk karakter.
Venstre og Det Konservative Folkeparti finder det rigtigt  

 ikke at anvende traditionelle fængsler på de helt unge  

 lovovertrædere.
Justitsministeren bør derfor undersøge  

 muligheden for at anvende de lokale arresthuse som særlige  

 weekendfængsler for de 15-17-årige.
Denne sanktionsform skal  

 kunne anvendes i tilfælde af de unges hærværk, biltyverier  

 eller mindre alvorlig vold.
Venstre og Det Konservative Folkeparti foreslår, at  

 ideen med ungdomskontrakter, hvor den unge forpligtes til at deltage i  

 sociale aktiviteter og aktiviteter, der har et positivt sigte,  

 udstrækkes til også at omfatte unge fra 12 til 14 år.
Det  

 er således beklageligt, at der endnu ikke er udsendt en vejledning til  

 kommunerne om voldspakkens mulighed for at udarbejde en såkaldt »individuel handlingsplan «  

 for unge, der har begået voldskriminalitet.
Venstre og Det Konservative  

 Folkeparti mener, at flere kommuner ikke er bekendt med denne mulighed,  

 hvorfor justitsministeren snarest muligt bør udarbejde en vejledning  

 til kommunerne, som opfordrer dem til at gøre brug af individuelle  

 handlingsplaner.
 Et tredje mindretal (Centrum-Demokraternes og  

 Kristeligt Folkepartis medlemmer af udvalget) vil stemme hverken for eller  

 imod beslutningsforslaget.
Lissa Mathiasen (S) fmd.  

 Per Kaalund (S) Dorte Bennedsen (S)  

 Else Marie Mortensen (S) Jan Petersen (S)  

 Anne Baastrup (SF) nfmd.
Sonja Albrink (CD)  

 Elisabeth Arnold (RV)  

 Søren Søndergaard (EL)  

 Birthe Rønn Hornbech (V)  

 Inge Dahl-Sørensen (V) Karen Rønde (V)  

 Tom Behnke (FP) Bendt Bendtsen (KF)  

 Pernille Sams (KF) Peter Skaarup (DF)  

     Jann Sjursen (KFR) Bilag Nogle af udvalgets spørgsmål til  

 justitsministeren og dennes svar herpå Spørgsmål nr. 3 Spørgsmål 3:
 Ad svaret på spørgsmål 1, jf. bilag  

 2.
Det fremgår af svaret, at Socialministeriet og  

 Justitsministeriet i 1999 vil udsende en vejledning til kommunerne om, at der  

 skal udarbejdes en individuel handlingsplan for unge, som har begået  

 voldskriminalitet.
Der anmodes om en redegørelse for status for denne  

 vejledning.
 Svar:
 Justitsministeriet har anmodet Socialministeriet om en  

 udtalelse til brug ved besvarelsen af spørgsmålet.
 Socialministeriet har oplyst følgende:
» Vejledningen udsendes i form af et idékatalog med  

 anvisninger på, hvordan en hurtig indgriben tilrettelægges  

 på administrativt niveau, og om relationer til det direkte samspil  

 mellem forvaltning/politi og barnet/den unge og forældre.
Socialministeriet har entreret med Udviklings- og  

 Formidlingscentret For Socialt Arbejde med Unge med hensyn til udarbejdelse  

 af idékataloget.
Idékataloget forventes udgivet efter  

 sommerferien 1999. « Spørgsmål 4:
 Ad svaret på spørgsmål 1, jf. bilag  

 2.
Socialministeriet skriver i svaret, at »Socialministeriet ikke er bekendt med, i hvor  

 høj grad de sociale myndigheder på nuværende tidspunkt  

 anvender denne mulighed for at lægge en individuel handleplan«.
Har man siden besvarelsen af spørgsmålet  

 undersøgt de sociale myndigheders praksis, og agter man at gøre  

 dette eventuelt i forbindelse med udarbejdelse af en vejledning? Svar:
 Justitsministeriet har anmodet Socialministeriet om en  

 udtalelse til brug ved besvarelsen af spørgsmålet.
 Socialministeriet har oplyst følgende:
» Spørgsmål 5:
 Ad svaret på spørgsmål 2, jf. bilag  

 2.
Socialministeren oplyser i svaret, at der er givet tilsagn  

 om og bevillinger på ca. 80 mio. kr. til bl.a. gadeplansmedarbejdere.  

 Endvidere skriver ministeriet, at »der findes  

 imidlertid ikke samlede oplysninger om, hvor mange gadeplansmedarbejdere  

 kommunerne har ansat«.
Ministeren bedes beskrive i  

 hovedtræk, hvad de 80 mio. kr. skal bruges til, herunder antallet af  

 gadeplansmedarbejdere i projekterne.
 Svar:
 Justitsministeriet har anmodet Socialministeriet om en  

 udtalelse til brug ved besvarelsen af spørgsmålet.
 Socialministeriet har oplyst følgende:
» Kommuner og amtskommuner kan pr. 1. april i år  

 søge om midler af puljen til delvis dækning af merudgifter til  

 styrkelse af den opsøgende, kontaktskabende og støttende  

 indsats over for disse børn og unge.
 Herudover er en del af puljen reserveret til finansiering  

 af centrale initiativer som udredninger, evalueringer m.v.
 Ved vurderingen af de enkelte ansøgninger  

 lægges der vægt på at støtte kommuner, der  

 måtte ønske at udvikle et projekt rettet mod målgruppen  

 for puljen med en sammenhængende strategi for en forstærket  

 indsats inden for en række områder på samme tid (dagtilbud,  

 skole, fritidstilbud/klubber, rådgivningstilbud, SSP,  

 hjælpeforanstaltninger o.a.).
 Der lægges med puljen stor vægt på at  

 få udviklet og afprøvet nye arbejdsmetoder og nye veje i  

 arbejdet med socialt udsatte og marginaliserede børn og unge,  

 også tværfagligt og tværsektorielt.
At arbejde som gadeplansmedarbejder kan være en del  

 af indsatsen, men denne metode ses ofte i relation til andre initiativer i en  

 samlet og koordineret indsats.
Der kan derfor ikke gives tal for antallet af  

 gadeplansarbejdere uden at se på metoderne i en sammenhæng.
Der er af puljen afsat midler til en erfaringsopsamling,  

 som foretages af Udviklings- og Formidlingscentret for Socialt Arbejde med  

 Unge.
Centret vil følge et antal udvalgte projekter, der har  

 fået støtte fra OPS-puljen.
På baggrund af de  

 indhøstede erfaringer udgives et idé- og inspirationskatalog,  

 der formidler de udviklede metoder og indsatsformer til brug for kommuner,  

 beslutningstagere, institutioner, uddannelsessteder, praktikere m.v.
