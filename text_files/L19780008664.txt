 I tilslutning til udenrigsministeriets bekendtgørelser nr. 105 af 27.  

 november 1970 og nr. 73 af 13. august 1971, Lovtidende C, meddeles det, at  

 tillægget til den i London den 9. april 1965 udfærdigede konvention om  

 lettelse af international samfærdsel ad søvejen ved en konference samme sted  

 den 10.-14. november 1977 er blevet ændret som følger:
 Oversættelse.
ÆNDRINGER I TILLÆGGET TIL KONVENTION AF 1965 OM LETTELSE AF INTERNATIONAL  

 SAMFÆRDSEL AD SØVEJEN VEDTAGET DEN 10. NOVEMBER 1977 AF DE KONTRAHERENDE  

 REGERINGERS KONFERENCE I afsnit 1, definitioner og almindelige bestemmelser, indføjes i A.  

Definitioner efter definitionen af ,Ladning' følgende nye definition:
Landlov.
Tilladelse for et besætningsmedlem til at opholde sig i  

 land under skibets ophold i havn inden for de eventuelle stedlige eller  

 tidsmæssige begrænsninger, som måtte være fastsat af de offentlige  

 myndigheder.
 samt efter definitionen af ,Skibsudstyr' følgende nye definition:
Transitpassager.
En passager, der ankommer med skib fra et fremmed  

 land for at fortsætte sin rejse med skib eller andet befordringsmiddel til et  

 fremmed land.
 I afsnit 2, skibets ankomst, ophold og afgang, indføjes i E.  

Forholdsregler til lettelse af ekspedition af ladning, passagerer,
besætning og bagage følgende nye bestemmelser:
2. 12.2 Anbefalet fremgangsmåde.
De offentlige  

 myndigheder bør tilskynde ejere og/eller driftsbestyrere af ladningskajer og  

 pakhuse til at sørge for specielle oplagringsmuligheder for ladning, der i  

 særlig grad er udsat for tyveri, samt til at beskytte de områder,- hvor  

 ladning skal oplagres --- midlertidigt eller for et længere tidsrum --- før  

 videre afskibning eller lokal udlevering, således at uvedkommende personer  

 ikke kan få adgang til dem, 2. 12-3 Standardregel.
De offentlige  

 myndigheder skal, såfremt dette ikke strider mod deres respektive  

 forskrifter, tillade midlertidig indførsel af containere og lastpaller uden  

 at kræve betaling af told eller andre afgifter og skal lette disses  

 anvendelse i samfærdslen ad søvejen.
2. 12.4 Anbefalet fremgangsmåde.
De offentlige  

 myndigheder bør i deres standardregel 2.12.3 omtalte forskrifter optage en  

 bestemmelse om anerkendelse af en kortfattet erklæring om, at containere og  

 lastpaller, der midlertidigt importeres, vil blive reeksporteret inden for  

 den af den pågældende stat fastsatte frist 2. 12.5 Anbefalet fremgangsmåde.
De offentlige  

 myndigheder bør tillade, at containere og lastpaller, der i henhold til  

 bestemmelserne i standardregel 2. 12.3 indføres på en stats territorium, kan  

 forlade ankomsthavnens område med henblik på toldklarering af indført ladning  

 og/eller lastning af eksportgods efter forenklede kontrolregler og under  

 anvendelse af så få dokumenter som muligt.
 I afsnit 2, skibets ankomst, <ophold og afgang, tilføjes i G.  

Udfærdigelse af dokumenter følgende nye punktum til standardregel  

 2.15:
 Dokumenter fremstillet ved elektroniske eller andre antomatiske  

 databehandlingsmetoder i læselig og forståelig form skal godtages.
 I afsnit 2, skibets ankomst, ophold og afgang, indføjes følgende  

 nye underafsnit:
H.
Særlige forholdsregler til lettelse for skibe, der anløber havne for at  

 ilandsætte syge eller tilskadekomne besætningsmedlemmer. passagerer eller  

 andre personer, hvis tilstand kræver lægelig nødhjælp 2.17 Standardregel.
De offentlige myndigheder skal optage  

 samarbejde med skibsredere for at sikre, at skibsføreren, når et skib agter  

 at anløbe en havn udelukkende for at ilandsætte syge eller tilskadekomne  

 besætningsmedlemmer, passagerer eller andre personer, hvis tilstand kræver  

 lægelig nødhjælp, underretter de offentlige myndigheder herom i så god tid  

 som muligt, ledsaget af alle foreliggende oplysninger om sygdommen eller  

 tilskadekomsten samt om de pågældendes identitet og stilling.
2. 18 Standardregel.
De offentlige myndigheder  

 skal, om muligt gennem radio, men under alle omstændigheder ad den hurtigst  

 mulige vej, før skibets ankomst underrette skibsføreren om, hvilke dokumenter  

 der skal fremlægges, og hvilken fremgangsmåde der skal følges for hurtigt at  

 kunne ilandsætte de syge eller tilskadekomne personer og straks få skibet  

 udklareret.
2. 19 Standardregel.
Hvad angår skibe, der  

 anløber havne i det nævnte øjemed, og som agter straks at fortsætte rejsen,  

 skal de offentlige myndigheder give skibet fortrinsret til kajplads, hvis den  

 syges tilstand eller søforholdene ikke muliggør en sikker landsætning på  

 reden eller i havneindsejlingen.
2. 20 Standardregel.
Hvad angår skibe, der  

 anløber havne i det nævnte øjemed, og som agter straks at fortsætte rejsen,  

 skal de offentlige myndigheder normalt ikke kræve de i standardregel 2.1  

 opregnede dokumenter, bortset fra sundhedserklæringen for skibsfarten og,  

 hvis denne er absolut nødvendig, generalangivelsen.
2- 21 Standardregel.
Hvor de offentlige myndigheder kræver  

 generalangivelsen, skal dette dokument ikke indeholde flere oplysninger end  

 nævnt i Anbefalet fremgangsmåde 2.2.2 og, når dette er muligt, indeholde  

 færre oplysninger, 2. 22 Standardregel.
Hvor de offentlige  

 myndigheder gør brug af kontrolforanstaltninger ved et skibs ankomst, før  

 syge eller tilskadekomne personer sættes i land, går den lægelige nødhjælp og  

 offentlige sundhedsforanstaltninger forud for kontrolforanstaltningerne.
2. 23 Standardregel.
Hvor der kræves garantier  

 eller bindende tilsagn med hensyn til afholdelse af udgifterne ved de  

 pågældendes behandling eller senere borttransport eller hjemsendelse, må den  

 lægelige nødhjælp ikke undlades eller udsættes, medens disse garantier eller  

 tilsagn søges opnået.
2. 24 Standardregel.
Den lægelige nødhjælp og  

 offentlige sundhedsforanstaltninger skal gå forud for eventuelle  

 kontrolforanstaltninger, som de offentlige myndigheder måtte anvende over for  

 syge eller tilskadekomne personer, der sættes i land.
 I afsnit 3, personers ankomst og afrejse, indføjes i B.  

Forholdsregler til lettelse af ekspeditionen af ladning, pasagerer,
besætning og bagage følgende bestemmelse:
3. 15.2 Anbefalet fremgangsmåde.
Med henblik på  

 at lette og fremskynde den internationale samfærdsel ad søvejen bør de  

 offentlige myndigheder i søterminaler eller om bord i skibe gøre brug af  

 eller - -- hvor spørgsmålet ikke henhører under deres kompetence ---  

 henstille til rette vedkommende at gøre brug af standardiserede tegn og  

 symboler, der er udformet eller godkendt af organisationen i samarbejde med  

 andre kompetente internationale organisationer, og som i videst muligt omfang  

 er fælles for alle transportmåder I afsnit 3, personers ankomst og afrejse, indføjes efter Anbefalet  

 fremgangsmåde 3.16.16 følgende nye underafsnit: :
D.
Særlige forholdsregler til lettelse for transitpassagerer 3. 17. 1 Standardregel.
En transitpassager, der  

 forbliver om bord i det skib, han ankom med, og rejser videre med det, skal  

 normalt ikke være underkastet de offentlige myndigheders rutinekontrol.
3. 17.2 Anbefalet fremgangsmåde.
En  

 transitpassager bør normalt have lov til at beholde sit pas eller andet  

 identitetsdokument.
3. 17.3 Anbefalet fremgangsmåde.
En  

 transitpassager bør være fritaget for at udfylde et landgangs- eller  

 ombordstigningskort.
3. 17.4 Anbefalet fremgangsmåde.
Der bør  

 normalt ydes en transitpassager, der fortsætter sin rejse fra samme havn med  

 samme skib, midlertidig tilladelse til efter anmodning at gå i land under  

 skibets ophold i havnen.
3. 17.5 Anbefalet fremgangsmåde.
En  

 transitpassager, der fortsætter sin rejse fra samme havn med samme skib, bør  

 være fritaget for krav om visum, undtagen under særlige omstændigheder  

 fastsat af vedkommende offentlige myndigheder.
3. 17.6 Anbefalet fremgangsmåde.
En  

 transitpassager, der fortsætter sin rejse fra samme havn med samme skib, bør  

 normalt være fritaget for at afgive en skriftlig tolddeklaration.
3. 17.7 Anbefalet fremgangsmåde.
En  

 transitpassager, som forlader skibet i een havn og går om bord i samme skib i  

 en anden havn inden for samme land, bør nyde godt af de samme lettelser som  

 en passager, der ankommer og afrejser med samme skib i samme havn.
 I afsnit 3, personers ankomst og afrejse, indføjes efter anbefalet  

 fremgangsmåde 3. 17.7 følgende nye underafsnit:
E.
Forholdsregler til lettelse for skibe, der anvendes tll videnskabelige  

 formål 3. 18 Anbefalet fremgangsmåde.
Et skib, der  

 anvendes til videnskabelige formål, medfører personer, som er antaget til  

 udførelse af den videnskabelige opgave, som er rejsens formål.
Der bør ydes  

 disse personer, hvis de kan identificeres, mindst lige så gunstige vilkår som  

 dem, der ydes besætningen på det pågældende skib.
 I afsnit 3, personers ankomst og afrejse, indføjes efter Anbefalet  

 fremgangsmåde 3. 18 følgende nye underafsnit:
F.
Yderligere forholdsregler til lettelse for udenlandske  

 besætningsmedlemmer på skibe, der går i international fart - landlov 3. 19 Standardregel.
De offentlige myndigheder  

 skal tillade udenlandske besætningsmedlemmer at gå i land, så længe det skib,  

 de ankommer med, ligger i havn, forudsat at formaliteterne ved skibets  

 ankomst er opfyldt, og at de offentlige myndigheder ikke finder anledning til  

 at nægte dem landlov af hensyn til den offentlige sundhed, den offentlige  

 sikkerhed eller den offentlige orden.
3. 19. 1 Standardregel.
Besætningsmedlemmer  

 behøver ikke være i besiddelse af visum for at gå i land.
 3. 19.2 Anbefalet fremgangsmåde.  

 Besætningsmedlemmer bør normalt ikke underkastes personlige  

 kontrolforanstaltninger, når de i forbindelse med landlov forlader eller  

 vender tilbage til skibet.
3. 19.3 Standardregel.
Besætningsmedlemmer  

 behøver ikke være i besiddelse af en skriftlig tilladelse, f. eks. en  

 passeerseddel, for at kunne gå i land.
3. 19.4 Anbefalet fremgangsmåde.
Hvor det  

 kræves, at besætningsmedlemmer har identitetsdokumenter på sig, når de er på  

 landlov, skal disse dokumenter begrænses til de i standardregel 3.10 nævnte.
 I afsnit 5, forskellige bestemmelser, indføjes følgende nye  

 underafsnit:
F.
Hjælpearbejde ved naturkatastrofer 5. 11 Standardregel.
De offentlige myndigheder  

 skal lette ankomst og afgang for skibe, der deltager i hjælpearbejdet i  

 anledning af naturkatastrofer.
5. 12 Standardregel.
De offentlige myndigheder  

 skal i videst muligt omfang lette afviklingen af de fornødne formaliteter for  

 personer og ladning, der ankommer i sådanne skibe som nævnt i standardregel  

 5.11.
 Følgende Anbefalede fremgangsmåder ændres til Standardregler:
2.3.2 2.7.6 2.11.1 3.12 3.15.1 4.1 4.4.1 4.9 5.4.1 I Anbefalet fremgangsmåde 4.2 ændres ordene ,i overensstemmelse med  

 artikel 104' til ,i overensstemmelse med artikel 98'.
 I medfør af konventionens artikel VII, stk. 3, trådte ændringerne i kraft  

 den 31.juli 1978.
 Udenrigsministeriet, den 24. oktober  

 1978.
 Henning Christophersen.
