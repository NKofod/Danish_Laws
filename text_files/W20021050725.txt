Tilladelse til at drive selvstændig  

 virksomhed med foto og PR inde for 200 timer samtidig med efterløn Ankenævnet har behandlet Deres klage på møde den  

 xxx.
Nævnet traf denne A F G Ø R E L S E De kan få tilladelse til at videreføre selvstændig  

 bibeskæftigelse med fotografering/PR samtidig med, at De modtager  

 efterløn.
 Det fremgår af reglerne, at en modtager af efterløn ikke  

 må udøve vedvarende selvstændig virksomhed bortset fra  

 mindre jordbrug.
 Direktøren for Arbejdsdirektoratet kan dog efter reglerne  

 undtagelsesvis tillade, at et medlem udøver selvstændig  

 virksomhed som bibeskæftigelse i sammenlagt 200 timer inden for et  

 kalenderår, hvis virksomheden alene er baseret på medlemmets egen  

 arbejdskraft, og medlemmet har sandsynliggjort, at virksomheden ikke  

 nødvendiggør en samlet arbejdsindsats på mere end 200  

 timer årligt.
Afgørelsen af, om der undtagelsesvis kan gives tilladelse til drift  

 af selvstændig virksomhed, træffes på grundlag af en  

 konkret vurdering af arbejdets omfang.
I praksis lægges der vægt  

 på, om virksomheden er af en sådan art, at, at  

 arbejdsmængden på forhånd kan defineres, og om det findes  

 sandsynliggjort, at timegrænsen kan overholdes.
En erklæring fra  

 medlemmet om, at virksomheden indstilles, når timegrænsen er  

 nået, er således ikke tilstrækkelig dokumentation til, at  

 tilladelse kan gives.
 De har efter ankenævnets opfattelse sandsynliggjort, at Deres  

 selvstændige bibeskæftigelse er af en sådan karakter, at  

 den alene kan drives inden for 200 timers grænsen.
Nævnet har i denne forbindelse lagt vægt på, - 	at virksomheden de foregående år har haft et meget ringe  

 omfang, herunder de sidste 3 år, hvor De har modtaget  

 rådighedsløn, og - 	at der herefter ikke er grundlag for at antage, at virksomhedens  

 omfang i den korte periode, hvor De vil være berettiget til  

 efterløn vil komme op over den tilladte grænse.
 Ankenævnet henviser til arbejdsløshedsforsikringslovens § 75  

 c og til § 5 i direktoratets bekendtgørelse nr. 351 af 16. maj 2001 om  

 arbejde og indtægter i efterlønsperioden.
 Ankenævnet ændrer således direktoratets afgørelse  

 af 4. marts 2002.
På ankenævnets vegne xxx De kan læse om afgørelsens faktiske og retlige grundlag  

 på de følgende sider.
 Kopi til:
Arbejdsløshedskasse xx Arbejdsdirektoratet + akter 1. Sagsforløb Arbejdsdirektoratet fremstillede sagen på denne måde:
 "Det fremgår af sagen, at De er født den xx. april 1936, og  

 at De agter at overgå til efterløn pr. 1. maj 2002.
 Den 29. maj ansøgte De om tilladelse til at drive selvstændig  

 virksomhed som bibeskæftigelse samtidig med efterløn inden for  

 200 timer pr. år.
På skemaet om supplerende oplysninger dateret den 29. januar 2002  

 fremgår det, at 	virksomheden ejes og drives af Dem, at 	De har beskæftiget Dem med virksomheden i 20 min. pr.  

 uge, at 	Deres opgaver i virksomheden er fotografering m.v., at 	De påbegyndte virksomheden 1. oktober 1978, at 	der ikke har været andre ansatte i virksomheden, at 	De ikke tidligere har drevet virksomheden som Deres  

 hovedbeskæftigelse, at 	De har drevet virksomheden konstant inden for de sidste 24  

 måneder, at 	virksomhedens omsætning eksklusiv moms var på  

 kr. 2.380,00 sidste regnskabsår, at 	der ikke er tale om sæsonvirksomhed, at 	De forventer at bruge 20-50 timer på virksomheden  

 på årsbasis, at 	virksomhedens kundegrundlag er privatpersoner og  

 virksomheder, at 	De forventer en omsætning på kr. 5.000-10.000  

 pr. regnskabsår, at 	virksomhedens nettoomsætning i det seneste  

 regnskabsår var på kr. - 4.218,00, og at 	virksomhedens vareforbrug var på kr. 505,09 i seneste  

 regnskabsår.
 I Deres brev af 25. januar 2002 har De blandt andet oplyst, at De  

 tidligere har været involveret i to fotoblade, og at det i 70´erne og  

 80´erne og begyndelsen af 90´erne gik godt for Deres virksomhed, men at der  

 via udviklingen inden for fotografiapparater er sket en kraftig afmatning i  

 branchen såvel generelt som for Deres virksomhed.
I brev af 6. februar 2002 har Deres a-kasse indstillet Dem til at få  

 dispensation til at drive selvstændig virksomhed efter  

 200-timers-reglen.
I brevet har Deres a-kasse blandt andet anført, at 	De forventer at bruge 20-50 timer om året på  

 virksomheden, at 	virksomheden er af beskeden karakter, og at 	a-kassen derfor finder det sandsynliggjort, at virksomheden  

 kan holdes inden for 200 timer." Sekretariatet er enig i fremstillingen.
2. Arbejdsdirektoratets afgørelse Direktoratet traf den 4. marts 2002 denne afgørelse:
 "De får ikke tilladelse til at drive selvstændig  

 virksomhed med fotografering og PR inden for 200 timer pr. år samtidig  

 med, at De modtager efterløn.
Begrundelse Direktoratet har lagt til grund, at De overgår til efterløn  

 pr. 1. maj 2002, og  at De fremover forventer at anvende under 200 timer  

 årligt på Deres virksomhed.
Direktoratet har herefter lagt vægt på, at den beskrevne  

 virksomhed kan drives både på fuldtidsbasis og på nedsat  

 tid udelukkende afhængig af Deres beslutning om, hvilken arbejdsindsats  

 De vil lægge i virksomheden.
Der er således ingen ydre rammer,  

 der begrænser virksomheden og bevirker, at den kun kan udøves i  

 ringe omfang.
Det anses ikke for sandsynliggjort, at virksomheden ikke  

 nødvendiggør en samlet indsats på mere end 200 timer om  

 året.
Direktoratets afgørelse er truffet i henhold til § 75 c, stk. 6,  

 nr. 1 i lov om arbejdsløshedsforsikring m.v., jf. senest  

 lovbekendtgørelse nr. 603 af 25. juni 2001 og § 5 i  

 bekendtgørelse nr. 351 af 16. maj 2001 om arbejde og indtægter  

 m.v. i efterlønsperioden (for medlemmer som er fyldt 60 år  

 før 1. juli 1999). (se regelafsnittet nedenfor)" Direktoratet gjorde Dem endvidere opmærksom på, at De via  

 Deres a-kasse har mulighed for at søge direktoratet om tilladelse til  

 at drive selvstændig virksomhed efter lovens § 74 f, stk. 4, jf. § § 75  

 c, stk. 1, nr. 2 og 75 j, stk. 1. En sådan tilladelse indebærer,  

 at De årligt må arbejde op til 400 timer, såfremt  

 virksomhedens indtægt ikke overstiger kr. 50.000, 00 (beløbet  

 reguleres hvert år, og udgør kr. 54.689,00 i år 2002).  

 Drift af selvstændig virksomhed efter denne ordning betinger dog  

 fradrag i efterlønnen.
 Direktoratet henviste Dem til at rette henvendelse til Deres a-kasse,  

 såfremt De ønsker yderligere information om  

 400-timers-reglerne.
3. Klagen til ankenævnet I klagen har De bl.a. anført, at De overfor direktoratet pr.  

 telefon har forsøgt at forklare, at De på trods af annoncering  

 ikke har kunnet opdrive så mange kunder, at De kommer over højst  

 20 timer årligt.
Dette troede direktoratet ikke på, og i  

 øvrigt kunne De jo ikke bevise det, som direktoratet sagde.
De fandt  

 det logisk, at man ikke kan bevise noget, der ikke er sket.
 De havde nu gennemgået Deres regnskaber for de sidste 5 år,  

 hvoraf De i de sidste 3 år havde været på  

 rådighedsløn og derfor have kunnet arbejde på fuld tid,  

 hvad der desværre ikke havde været kunder til.
År Antal kunder Anslået  

 tidsforbrug Omsætning 1997 4 2 t 4.225 kr.
1998 4 2 t 3.451 1999 3 1½ t 2.090 kr.
2000 9 4½ 5.815 kr.
2001 5 2½ 2.380 kr.
 2002 forel.
2 1 t 1.360 kr.
 Som man heraf kunne se var det ikke nogen guldmine, men De havde jo haft  

 Deres løn og gik nu på tjenestemandspension, så De skulle  

 nok overleve.
 Endvidere anførte De, at fotografering i almindelighed og  

 portræt i særdeleshed havde altid haft Deres interesse, og De  

 ville godt have lov til at fortsætte, idet (de ganske vist få)  

 kunder er glade og tilfredse med Deres arbejde, der i øvrigt ligger i  

 forlængelse af, hvad De bl.a. lavede i xx, xx og senest i xx.
 De anmodede derfor direktoratet om endnu en gang at se på sagen, og  

 skulle direktoratet fortsat - med ovennævnte nye oplysninger - ikke  

 kunne give Dem dispensation, bad De om, at sagen blev videresendt til  

 ankenævnet.
4. Arbejdsdirektoratets bemærkninger til klagen Direktoratet fandt, at der ikke var kommet nye oplysninger, der gav  

 direktoratet anledning til at ændre afgørelsen.
Direktoratet bemærkede, at Deres oplysninger i klagen om, i  

  	t De på trods af annoncering ikke havde været i stand til at  

 opdrive så mange kunder, at tidsforbruget i virksomheden kom over  

 højst 20 timer årligt, i  

  	t De - efter at have gennemgået regnskaberne for de sidste 5  

 år - har kunnet konstatere, at De de sidste 3 år havde haft  

 mulighed for at arbejde på fuld tid, men der ikke havde været  

 kunder hertil, og i  

  	t De havde lavet en oversigt for årene 1997-2002, hvoraf det  

 fremgik, at De havde haft mellem 2-9 kunder, et tidsforbrug på 1-4½time  

 og en omsætning på mellem kr. 1.360,00 og kr. 5.815,00, ikke gav direktoratet anledning til at ændre sin afgørelse af  

 4. marts 2002, om at De ikke kan opnå tilladelse inden for  

 200-timers-reglen.
5. Nyt efter klagen Intet.
6. Regler Lov om arbejdsløshedsforsikring m.v., lovbekendtgørelse  

 nr. 603 af 25. juni 2001:
§ 75 c.
Et medlem kan i efterlønsperioden vælge at 1) arbejde i sammenlagt højst 200 timer inden for et  

 kalenderår uden fradrag i efterlønnen eller 2) arbejde mod fradrag i efterlønnen efter de regler, der er  

 fastsat i §§ 74 e, 74 f og 74 h.
Stk. 2-4. (udeladt) Stk. 5. Arbejde efter efter reglerne i stk. 1, nr. 1, må ikke  

 udføres som vedvarende selvstændig virksomhed, jf. dog stk. 6,  

 nr. 1, eller som arbejde i en selvstændig virksomhed, der ejes eller  

 drives af medlemmets ægtefælle.
Begrænsningen gælder  

 dog ikke mindre jordbrug.
Stk. 6. Direktøren for Arbejdsdirektoratet fastsætter efter  

 forhandling med Landsarbejdsrådet nærmere regler for arbejde i  

 efterlønsperioden.
Der kan herunder fastsættes regler om, at 1) det uanset stk. 5 i særlige tilfælde er tilladt at  

 udøve selvstændig virksomhed som bibeskæftigelse i  

 sammenlagt højst 200 timer inden for et kalenderår, 2)-3) (udeladt) Bekendtgørelse nr. 351 af 16. maj 2001 om arbejde og  

 indtægter mv. i efterlønsperioden (for medlemmer som er fyldt 60  

 år før den 1. juli 1999):
§ 5. I særlige tilfælde kan direktøren for  

 Arbejdsdirektoratet efter indstilling fra a-kassen give tilladelse til, at et  

 medlem begynder eller fører en selvstændig virksomhed videre.  

 Det er en betingelse, at virksomheden alene er baseret på medlemmets  

 egen arbejdskraft.
Medlemmet skal også over for a-kassen have gjort det  

 sandsynligt, at en samlet arbejdsindsats i virksomheden på mere end 200  

 timer eller det tilladte timetal i overgangsåret ikke er  

 nødvendig.
