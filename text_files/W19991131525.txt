 Der blev klaget over, at der ikke blev taget røntgenbillede af  

 venstre hånd på skadestuen den 19. marts 1998.
Overset håndledsbrud Patientklagenævnet fandt ikke grundlag for at  

 kritisere den behandling, manden modtog af reservelægen den 19. marts  

 1998 på skadestuen.
Nævnet  lagde vægt på, at  

 reservelægen ifølge skadejournalen undersøgte venstre  

 hånd og fandt, at der ikke var ømhed af spolebenet, albuebenet  

 eller håndroden.
Der var desuden ingen særlig hævelse og  

 normal bevægelighed, men ømhed ved passiv bøjning af  

 hånden.
Nævnet lagde desuden vægt på, at  

 reservelægen udspurgte om skadens opståen.
 Nævnet fandt endvidere, at reservelægen  

 journalførte undersøgelsesfundene tilstrækkeligt, og at  

 det på baggrund af informationen om skadens opståen og  

 undersøgelsesfundene ikke var sandsynligt, at der var tale om et  

 knoglebrud, og det derfor ikke var nødvendigt at supplere med en  

 røntgenundersøgelse.
