 Sambeskatning, koncernomstrukt.
Reference: SEL § 31 LV 1994. S.D.5.1 Ligningsrådet blev anmodet om bindende forhåndsbesked om  

 følgende spørgsmål:
 1. Vil overdragelse af aktierne i A-S M fra C International AB til A/S H  

 påvirke sambeskatningen mellem A/S M og D UK.
 2. Vil en udvidelse af sambeskatningen fra 1. januar 1995 til også  

 at omfatte A/S H og H T A/S påvirke sambeskatningen mellem A/S M og D  

 UK.
 3. Vil overdragelse af aktierne i D UK fra A/S M til A/S H pr. 1. januar  

 1995 medføre, at sambeskatningen mellem A/S M og D UK bortfalder.
 4. Vil det ændre besvarelsen af spørgsmål 3,  

 såfremt overdragelsen sker i løbet af 1995.
 Sagens omstændighederne var følgende:
A/S M har ultimo 1993 erhvervet et engelsk datterselskab, D UK.
Der vil  

 for indkomståret 1994 blive anmodet om sambeskatning mellem A/S M og D  

 UK.
Det svenske selskab C International AB er moderselskab for den danske del  

 af koncernen, idet dette selskab ejer samtlige aktier i henholdsvis A/S M, H  

 T A/S og A/S H.
Koncernen har kalenderårsregnskab.
I løbet af 1994 og 1995 agter man at omstrukturere koncernen med  

 henblik på en mere hensigtsmæssig dansk koncernopbygning.
Det er  

 tanken i løbet af 1994 at overdrage aktierne i A/S M og H T A/S til  

 A/S H, der er erhvervet af C International AB i 1993 som færdigstiftet.  

 Den for 1994 forudsatte sambeskatning mellem A/S M og D UK  

 påtænkes for 1995 udvidet til også at omfatte A/S H og H T  

 A/S.
Endvidere påtænkes det at overdrage aktierne i D UK til A/S  

 H pr. 1. januar 1995 (el. i løbet af 1995).
 Ad 1.
Ligningsrådet kan tilslutte sig den kommunale skatteforvaltnings  

 opfattelse af, at et salg i 1994 af C International AB's aktier i A/S M til  

 A/S H ikke i sig selv vil påvirke A/S M og D UK' muligheder for  

 sambeskatning fra og med 1994. Spørgsmålet om hvorvidt  

 betingelserne for sambeskatning i øvrigt er tilstede afgøres af  

 den stedlige skattemyndighed, jf.
TS, sambeskatningscirkulære.
 Ad 2.
 Det er Ligningsrådets opfattelse, at der ved udvidelse af  

 sambeskatningkredsen pr. 1. januar 1995 etableres en ny sambeskatningsenhed,  

 hvor den tidligere sambeskatningsenhed bestående af A/S M og D UK fra  

 og med 1994 i princippet vil fortsætte med at være sambeskattet  

 som en selvstændig enhed i relation til Ligningslovens § 15. Det  

 betyder, at et evt. underskud fra 1994 inden for den hidtidige sambeskatning  

 alene kan bringes til fradrag i medfør af Ligningslovens § 15 i  

 overskud, der optjenes inden for de to selskaber, der var omfattet af denne  

 sambeskatning.
 Ad 3 og 4.
 Ligningsrådet finder i tilslutning til besvarelsen af  

 spørgsmål 1 og 2, at et eventuelt salg, inden for den fra og med  

 1995 udvidede sambeskatningsenhed med A/S H som moderselskab, af A/S M's  

 aktier i D UK til A/S H den 1/1 1995 eller senere i 1995 vil være uden  

 betydning sambeskatningsmæssigt.
