 I henhold til § 79 g, stk. 7, i lov om leje, jf. lovbekendtgørelse nr. 704  

 af 22. juli 1994 med senere ændringer, fastsættes følgende forretningsorden  

 for boligklagenævn:
 § 1.  Boligklagenævnene, der er nedsat som en  

 forsøgsordning i Københavns og Århus Amter, skal træffe afgørelse som 1.  

 instans i sager om overtrædelse af husordensforskrifter, jf. kapitel XII A i  

 lov om leje.
 Stk. 2.  Statsamtet yder sekretariatsmæssig bistand til  

 nævnet.
 § 2.  Formanden for nævnet og nævnets medlemmer kan  

 ved forfald overlade deres beføjelser til den pågældendes suppleant.
§ 3.  Ved modtagelsen af en sag skal det i  

 sekretariatet konstateres, om gebyr for sagens indbringelse er vedlagt.
Er  

 gebyr ikke vedlagt ved sagens indbringelse for nævnet, oplyses afsenderen om  

 gebyrkravet med anmodning om at betale gebyret inden en uge.
Sker dette ikke,  

 returneres sagen til afsenderen.
Stk. 2.  Formanden afgør, om den indbragte sag er  

 omfattet af nævnets kompetence.
Hvis dette ikke er tilfældet, sendes  

 meddelelse herom til afsenderen.
§ 4.  Senest en uge efter indbringelsen af en sag, som  

 kan behandles af nævnet, sendes en bekræftelse til afsenderen samtidig med,  

 at modparten underrettes om indbringelsen med anmodning om at fremkomme med  

 en udtalelse til sagen inden to uger.
Denne frist kan forlænges af nævnet,  

 såfremt særlige omstændigheder taler herfor.
 § 5.  Det påhviler formanden at sørge for, at sagen  

 bliver forsvarligt oplyst og forberedt til behandling på nævnsmødet.
 Stk. 2.  Sager, der er åbenlyst ubegrundede, kan afvises  

 af formanden.
 Stk. 3.  Dagsorden og sagsmateriale til et møde udsendes  

 til medlemmerne med et rimeligt varsel.
 Stk. 4.  Formanden leder nævnsmødet.
§ 6.  Nævnet afgør selv, hvilke nærmere undersøgelser  

 der skal foretages af nævnet i forbindelse med behandlingen af den enkelte  

 sag.
Finder nævnet, at der er tale om en sag af social karakter, skal nævnet  

 dog altid, forinden der fastsættes en retsfølge over for lejeren, undersøge  

 mulighederne for, at lejeren samtidig kan gøre brug af tilbud fra den  

 kommunale socialforvaltning.
Stk. 2.  Nævnet fastsætter en frist, der normalt ikke  

 kan overskride to uger, for besvarelse af de spørgsmål, nævnet stiller til  

 sagens parter eller andre.
Fristen kan forlænges af nævnet, såfremt særlige  

 omstændigheder taler herfor.
§ 7.  Nævnet kan foretage besigtigelse.
Sagens parter  

 skal indkaldes hertil med mindst en uges varsel.
Stk. 2.  Nævnet kan indkalde parterne til at afgive  

 forklaring for nævnet.
Begge parter skal tilvarsles.
De kan give møde ved en  

 fuldmægtig.
Nævnet kan endvidere anmode andre om at give forklaring.
 § 8.  Hver af parterne skal under sagens behandling  

 gøres bekendt med oplysninger, som findes at være af betydning for sagens  

 afgørelse.
 Stk. 2.  Nævnet giver parterne fornøden vejledning.  

 Efter anmodning bistår sekretariatet i fornødent omfang parterne under sagen  

 i forbindelse med afgivelse af skriftlige udtalelser.
§ 9.  Nævnet fastsætter tidspunktet for afslutning af  

 sagens forberedelse, og afgørelse skal træffes senest fire uger fra dette  

 tidspunkt.
Nævnet kan mægle forlig.
 Stk. 2.  I tilfælde, hvor fristen for svar efter § 4  

 eller efter § 6, stk. 2, er udløbet, uden at svar er afgivet, kan nævnet  

 fortolke tavsheden på den for modparten gunstigste måde og navnlig lægge  

 dennes fremstilling til grund for afgørelsen.
 § 10.  Nævnets afgørelse træffes ved stemmeflerhed.  

 Nævnet er kun beslutningsdygtigt, når samtlige medlemmer er til stede.
Stk. 2.  Nævnets afgørelse protokolleres.
Er en  

 beslutning ikke enstemmig, indføres tillige oplysning om stemmeafgivningen.
Stk. 3.  Nævnets afgørelse skal begrundes.
Parterne skal  

 gøres bekendt med adgangen til at indbringe afgørelsen for boligretten efter  

 § 79 n i lov om leje.
Såfremt afgørelsen ikke er enstemmig, skal dette fremgå  

 af afgørelsen.
Afgørelsen skal meddeles parterne i lejeforholdet skriftligt.
Stk. 4.  Nævnet kan fastsætte en frist til opfyldelse af  

 afgørelsen.
Ved betinget opsigelse, jf. § 79 b, stk. 1, litra a, i lov om  

 leje, angives såvel betingelserne som tidspunktet for disses ophør.
§ 11.  Er der truffet afgørelse, uden at en part har  

 svaret, kan denne part kræve sagen genoptaget, når parten skriftligt indgiver  

 anmodning herom til nævnet inden fire uger fra afgørelsen.
Nævnet kan  

 undtagelsesvis genoptage sagen, hvis anmodning indgives senere, men inden et  

 år efter afgørelsen.
 § 12.  Sekretariatet foranstalter, at Bygge- og  

 Boligstyrelsen inden den 8. i hver måned i anonymiseret form tilsendes kopi  

 af alle forlig og nævnsafgørelser fra den foregående måned med oplysning om  

 husordensovertrædelsens karakter, den pålagte retsfølge samt den  

 gennemsnitlige sagsbehandlingstid.
 Stk. 2.  Det påhviler nævnet at gøre Bygge- og  

 Boligstyrelsen opmærksom på retsregler, som giver anledning til  

 administrative vanskeligheder.
 § 13.  Bekendtgørelsen træder i kraft den 11. august  

 1995.
