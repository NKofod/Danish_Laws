(De tekniske skoler og  

 maskinmesterskolerne) Efter forhandling med Dansk teknisk Lærerforening fastsættes herved følgende regler:
 Ansættelse.
§ 1.  Timelærere ansættes af skolen for en  

 kursusperiode ad gangen.
En kursusperiode, der normalt er et 20 ugers kursus,  

 omfatter såvel undervisning- som eksamensperioden.
 Stk. 2.  En timelærers ansættelsesforhold betragtes som  

 ophørt ved kursusperiodens udløb.
 Aflønning og kvalifikationer.
 § 2.  Timelærere aflønnes månedlig for hver ugentlig  

 time uanset timetallet med en kvotadel af månedslønnen i de respektive  

 lønrammer med tilhørende tillæg for fastansatte lærere, jfr. skemaet under §  

 3. Se dog § 5.
 Stk. 2.  Det er en forudsætning for ansættelse som  

 timelærer, at læreren er i stand til på tilfredsstillende måde at varetage  

 undervisningen i vedkommende fag.
§ 3.  Efter reglerne i skemaet er skoleafdelingen  

 bestemmende for, af hvilken lønramme timelønnen skal beregnes.
Kvotadelene  

 svarer til det ugentlige pligtige undervisningstimetal for tilsvarende  

 fastansatte lærere.
 Stk. 2.  Læser en timelærer timer ved en anden  

 skoleafdeling end den, hvor han har sin hovedbeskæftigelse, og som ,jfr.  

 ovenfor, er afgørende for, hvilken lønramme der skal anvendes ved  

 lønberegningen, sker der ved denne en omregning med hensyn til kvotadelen,  

 medens lønrammerne opretholdes uændret.
 Stk. 3.  Ved cirkulærets ikrafttræden pr. 1. august 1972  

 indplaceres timelærerne på det skalatrin (incl. stedtillæg), som ligger  

 nærmest over timelønnen pr. 31. juli 1972, og oprykkes efter 2 års forløb til  

 næste skalatrin.
Stk. 4.  Oprykning til aflønning efter højere skalatrin  

 sker med 2-årige intervaller.
Ved eventuel fastansættelse beregnes  

 lønancienniteten dog på grundlag af løntimerne set i forhold til omfanget af  

 de faste læreres undervisningspligt.
 Stk. 5.  Oprykning til aflønning med kvotadel af  

 henholdsvis lønramme 28 og lønramme 23 kan kun ske, hvis timelærerens forhold  

 i enhver henseende har været tilfredsstillende.
§ 4.  Timelønnen udbetales månedsvis bagud i indtil 12  

 måneder beregnet efter 4 gange antallet af ugentlige timer.
Læses kortere  

 perioder end 40 uger, fastsættes lønnen efter forholdet mellem 40 uger og det  

 antal uger, undervisningsperioden varer, beregnet fra en måneds begyndelse  

 til en måneds slutning.
Der bortses dog fra sommerferie, mens andre ferier  

 højst kan medregnes med 2 uger.
 § 5.  Er det som følge af en timelærers varierende  

 antal ugentlige undervisningstimer i kursusperioden ikke praktisk muligt at  

 anvende kvotatimelønnen i henhold til § 2, aflønnes timelæreren  pr. læst  

 time med følgende satser:
 Til timelønningerne ydes en feriegodtgørelse på 9 1/2 pct.
 Opsigelse.
§ 6.  Som nævnt i § 1 betragtes en timelærers  

 ansættelsesforhold som ophørt ved kursusperiodens udløb, og opsigelse til  

 dette tidspunkt er derfor ikke fornøden.
I andre tilfælde gælder  

 bestemmelserne i stk. 2-4:
 Stk. 2.  Ansættelsesforholdet kan af timelæreren opsiges  

 med 1 måneds varsel til udgangen af en måned.
Stk. 3.  Opsigelse skal af skolen meddeles med 1 måneds  

 varsel til fratræden ved en måneds udgang i de første 6 måneders ansættelse  

 ved skolen.
Har ansættelsen varet længere end 6 måneder, forhøjes varslet til  

 3 måneder.
 Stk. 4.  Opsigelse skal være meddelt skriftligt senest  

 den sidste i den måned, efter hvis udløb opsigelsesvarslet begyndte at løbe.
 Sygdom og ferie.
 § 7.  Timelæreren får løn under sygdom og ferier inden  

 for undervisningsperioden.
 Stk. 2.  Såfremt en timelærers sygdom må forventes at  

 strække sig ud over det tidspunkt, til hvilket denne med lovligt varsel kan  

 opsiges, jfr. § 6, skal skolen meddele opsigelse.
 § 8.  En timelærer, der er gravid, skal give skolen  

 meddelelse om graviditeten senest 3 måneder før den forventede fødsel.
 Stk. 2.  Til timelærere, der har haft en ansættelse ved  

 skolen, som sammenlagt udgør mindst 1 år, ydes der under fravær som følge af  

 graviditet og fødsel fuld løn i tiden fra arbejdsudygtighedens indtræden, dog  

 tidligst 4 uger før fødslen og indtil i alt 11 uger.
 § 9.  I forbindelse med endelig fratræden tilkommer  

 der timelærere ferie samt feriegodtgørelse efter ferielovens regler.
 Stk. 2.  Ud over løn under ferie oppebærer timelæreren  

 en særlig feriegodtgørelse på 1 1/2 pct. af hele det skattepligtige beløb.
 Ikrafttræden.
 § 10.  Cirkulærets bestemmelser har virkning fra 1.  

 august 1972.
 Stk. 2.  Timelærere ved kunsthåndværker- og  

 kunstindustriskoler er ikke omfattet af dette cirkulære.
 Undervisningsministeriet, direktoratet for erhvervsuddannelserne, den  

 2. april 1974.
P.
D.
V.
 Ida Dybdal.
