 I bekendtgørelse nr. 497 af 19. september 1975 om teologisk  

 kandidateksamen på Københavns Universitet foretages følgende ændringer:
 1. § 5, stk. 2,  affattes således:
 »Stk. 2.  Ved hver prøve medvirker en censor, der  

 beskikkes af rektor blandt de af fagets lærere, der ikke har undervist de  

 pågældende studerende til prøven«.
 2. I § 9  indsættes efter stk. 3  som nyt 4 og 5:
»Stk. 4.  En emneopgave eller specialeafhandling  

 kan udarbejdes af en gruppe studerende i fællesskab.
Gruppens størrelse må  

 ikke overstige 3 studerende ved emneopgaver og 5 studerende ved  

 specialeafhandlinger.
 Stk. 5.  Emneopgaver og specialeafhandlinger, der er  

 udarbejdet af en gruppe, skal være affattet således, at den enkelte  

 studerendes bidrag kan bedømmes individuelt«.
 Stk. 4,  5 og 6 bliver herefter stk. 6, 7 og 8.
 3. § 11  affattes således:
 »§ 11.  Ved bedømmelsen af de afsluttende  

 skriftlige og mundtlige prøver, af specialeafhandlinger samt af de i § 9,  

 stk. 2, nævnte emneopgaver medvirker censorer, der beskikkes af  

 undervisningsministeriet, direktoratet for de videregående uddannelser«.
 4. § 12, stk. 3,  affattes således:
 »Stk. 3.  Såfremt en eller flere af de afsluttende  

 prøver ikke bestås i een eksamenstermin eller ved delt eksamen, i to  

 terminer, jfr. § 7, stk. 1, skal indstilling til omprøve omfatte alle  

 ikke-bestående fag og skal ske samlet i een eksamenstermin«.
 5. I § 12  indsættes som stk. 4:
 »Stk. 4.  Beståede prøver kan ikke tages om«.
 Undervisningsministeriet, den 12.  

 december 1978.
 P.M.V.
