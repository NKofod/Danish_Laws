Udtalt, at en persons ophold på en anden adresse for at passe sin syge  

 mor anses for midlertidigt, og derfor ikke medfører at registreringen i  

 folkeregistret skal ændres I brev af 29. marts 1989 har de klaget over X folkeregisters afgørelse af  

 10. februar 1989, hvori Deres flytteanmeldelse til N-vej blev annulleret,  

 således at De nu som tidligere står registreret på O-vej.
 De oplyser i klagen, at De for tiden overnatter 4 dage om ugen hos Deres  

 moder på N-vej på grund af dennes sygdom.
 I brev af 2. februar 1989 har De overfor X folkeregister tilkendegivet, at  

 De ikke er fraflyttet Deres lejlighed i O-vej, samt at opholdet på N-vej vil  

 ophøre, når Deres moder er blevet rask nok til at klare sig selv.
 I henhold til Indenrigsministeriets vejledning vedrørende registrering af  

 bopæl i folkeregistrene og CPR forstås ved en persons bopæl det sted, hvor  

 den pågældende regelmæssigt tager sin døgnhvile og opbevarer sit bohave, når  

 vedkommende ikke er midlertidigt fraværende på grund af ferie,  

 forretningsrejse, sygdom eller lignende.
 Efter Indenrigsministeriets opfattelse må Deres ophold på N-vej betragtes  

 som værende af midlertig karakter grundet særlige omstændigheder i  

 forbindelse med Deres moders sygdom.
 Ministeriet finder derfor ikke anledning til at ændre X folkeregisters  

 afgørelse.
 Sagens endelige afgørelse henhører under domstolene.
Med venlig hilsen Niels Nørby Pedersen Sekr.
