 Vi Frederik den Niende, af Guds Naade Konge til Danmark,  

 de Venders og Goters, Hertug til Slesvig, Holsten, Stormarn, Ditmarsken,  

 Lauenborg og Oldenborg, Gøre vitterligt: Rigsdagen har vedtaget og Vi ved  

 Vort Samtykke stadfæstet følgende Lov:
§ 1 Markeder for heste og kreaturer må kun afholdes efter tilladelse fra  

 landbrugsministeriet, der, forinden tilladelse meddeles, giver de stedlige  

 myndigheder og den eller de nærmest interesserede landbrugsorganisationer  

 lejlighed til at erklære sig om spørgsmålet.
 Stk. 2.  Det påhviler ministeriet inden påbegyndelsen af  

 et kalenderår at offentliggøre en markedsfortegnelse indeholdende oplysninger  

 om tidspunkterne for afholdelsen af de i det pågældende kalenderår tilladte  

 markeder.
§ 2 Landbrugsministeren bemyndiges til at fastsætte den nærmere ordning af  

 markederne.
Stk. 2.  Beliggenheden og indretningen af markedspladser  

 til anvendelse for markeder for heste og kreaturer skal godkendes af  

 landbrugsministeriet.
Det samme gælder samlestalde for kvæg til udførsel  

 eller slagtning her i landet.
§ 3 Ved afholdelse af markeder for heste og kreaturer samt ved samlestalde  

 skal en, om fornødent flere, af landbrugsministeren dertil beskikkede  

 dyrlæger på det offentliges vegne føre tilsyn med overholdelse af de i medfør  

 af denne lov og de i lovgivningen vedrørende smitsomme sygdomme hos husdyrene  

 fastsatte bestemmelser.
 Stk. 2.  De i stk. 1 nævnte dyrlæger skal tillige føre  

 tilsyn med dyrskuer, auktioner over samt bortsalg og opkøb af sammenbragte  

 heste og kreaturer, der afholdes i den kommune, hvori pågældende marked eller  

 samlestald er beliggende.
 Stk. 3.  Ved afholdelsen af dyrskuer, auktioner over  

 samt bortsalg og opkøb af sammenbragte heste og kreaturer i kommuner, hvori  

 der ikke findes en i henhold til stk. 1 beskikket dyrlæge, foranstalter  

 politimesteren, at der er en om fornødent flere praktiserende dyrlæger til  

 stede for at varetage det forannævnte tilsyn.
 Stk. 4.  Politiet bistår den tilsynsførende dyrlæge ved  

 gennemførelse af det forannævnte tilsyn.
Stk. 5.  Udgifterne ved fornævnte tilsyn med markeder og  

 dyrskuer afholdes af statskassen, medens udgifterne ved tilsynet med  

 auktioner samt bortsalg og opkøb afholdes af vedkommende auktionsholder eller  

 den, der lader bortsalget eller opkøbet afholde.
Landbrugsministeren  

 bemyndiges til at fastsætte den tilsynsførende dyrlæges vederlag og de  

 nærmere regler vedrørende udøvelse af tilsynet.
§ 4 Landbrugsministeren kan efter forhandling med Landbo- og  

 Husmandsforeningerne fastsætte nærmere bestemmelser vedrørende anbringelse og  

 behandling af heste og kreaturer på markeder, bortsalg, opkøb og auktioner  

 samt i samlestalde.
§ 5 Overtrædelse af de i denne lov indeholdte eller af de i medfør heraf  

 fastsatte bestemmelser straffes med bøde.
§ 6 Resolution af 24. juli 1908 (bekendtgørelse nr. 189 af 27. juli 1908), §  

 20, stk. 2, i lov nr. 156 af 14. april 1920 om smitsomme sygdomme hos  

 husdyrene, jfr. § 2 i lov nr. 139 af 1. juli 1927, samt § 47 i næringslov nr.  

 138 af 28. april 1931 ophæves.
 Stk. 2.  § 14, stk. 1, i lov nr. 156 af 14. april 1920  

 om smitsomme sygdomme hos husdyrene ophæves, for så vidt angår de i  

 bestemmelsen indeholdte regler vedrørende markeder og dyrskuer for samt  

 auktioner over og opkøb af heste og kreaturer.
§ 7 Denne lov, der træder i kraft straks, gælder ikke for Færøerne.
 Hvorefter alle vedkommende sig have at rette.
 Givet paa Christiansborg, den 7. Maj  

 1948.
 Under Vor Kongelige Haand og Segl.
 Frederik R.
(L.S.) /Kr.
Bording.
(* 1) Udfærdiget gennem Landbrugsministeriet.
Se Rigsdagstidende for  

 1947-48. Folket.
Tid.
Sp. 3739, 3814, 3974,3989; Landst.
Tid.
Sp. 999, 1014;  

 Till.
A.
Sp. 4775; Till.
B.
Sp. 1201; Till.
C.
Sp. 1355.
