 VI MARGRETHE DEN ANDEN, af Guds Nåde Danmarks Dronning,  

 gør vitterligt: Folketinget har vedtaget og Vi ved Vort samtykke stadfæstet  

 følgende lov:
 § 1.  Nye investeringer af enhver art i Sydafrika og  

 Namibia, herunder investeringer i erhvervsvirksomhed, i faste anlæg,  

 bygninger, maskiner og driftsudstyr, må ikke foretages uanset den retlige  

 form for investeringens gennemførelse.
 Stk. 2.  Aftaler om enhver form for udlejning af  

 maskiner og driftsudstyr til anvendelse i Sydafrika og Namibia må ikke  

 indgås.
 Stk. 3.  Forbuddene omfatter tillige danske  

 statsborgere, der opholder sig uden for den danske stat, samt her i landet  

 hjemmehørende personer eller virksomheder, der har bestemmende indflydelse  

 over en erhvervsvirksomhed hjemmehørende i udlandet.
Stk. 4.  Forbuddet i stk. 1 gælder ikke for  

 investeringer, der foretages med henblik på videreførelse af tidligere  

 gennemførte investeringer i erhvervsvirksomheder i Sydafrika, hvis  

 investeringen foretages for at opretholde en erhvervsmæssigt forsvarlig drift  

 af virksomheden.
Sådanne investeringer må dog ikke indebære en udvidelse af  

 allerede etablerede aktiviteter.
Stk. 5.  Personer og virksomheder, der er hjemmehørende  

 i Danmark, og som har bestemmende indflydelse over en erhvervsvirksomhed i  

 Sydafrika eller Namibia, skal en gang årligt indsende oplysninger om  

 virksomhedernes aktiviteter efter regler, der fastsættes af  

 industriministeren.
Industriministeren giver folketingets udenrigsudvalg og  

 erhvervsudvalg en årlig redegørelse om lovens efterlevelse.
 § 2.  Personer, herunder bestyrelsesmedlemmer i  

 virksomheder, der overtræder § 1, straffes med bøde eller hæfte.
 Stk. 2.  Er overtrædelsen begået af et aktieselskab,  

 anpartsselskab, andelsselskab eller lignende, kan der pålægges selskabet som  

 sådant bødeansvar.
 § 3.  Loven træder i kraft dagen efter bekendtgørelsen  

 i Lovtidende.
 Stk. 2.  Lovens gyldighed kan begrænses eller bringes  

 til ophør ved kgl. anordning.
Givet på Amalienborg, den 6. juni 1985 Under Vor Kongelige Hånd og Segl MARGRETHE R.
