Fremsat den 26. oktober 1999 af  

 Yvonne Herløv Andersen (CD),  

 Susanne Clemensen (CD), Peter Duetoft (CD), Annie Lu  

 nde Hansen (CD) og Mimi Jakobsen (CD) Forslag til folketingsbeslutning om etablering af et genterapiråd Folketinget opfordrer regeringen til at oprette et  

 genterapiråd under Sundhedsministeriet for at overvåge  

 udviklingen af genterapi som behandlingsform.
Hensigten er at skabe en  

 instans, hvor faglig ekspertise sammenstillet med etiske og politiske  

 afvejninger kan sikre en betryggende, afbalanceret og positiv udvikling inden  

 for dette højteknologiske, vanskeligt tilgængelige og potentielt  

 konfliktfyldte område.
Genterapirådet skal have til opgave 2)	mindst en gang årligt at tilvejebringe et generelt overblik  

 over såvel den nationale som internationale udvikling på  

 området for at kunne understøtte de politiske beslutningstageres  

 og myndighedernes muligheder for at træffe optimale valg med hensyn til  

 dansk indsats og prioritering på området, 3)	at komme med anbefalinger vedrørende forskningsmæssige  

 og andre initiativer, som kan understøtte en god indfasning af  

 genterapi som behandlingsform i Danmark, og selvstændigt  

 iværksætte udredninger på området samt 4)	at sikre almen offentlig indsigt i udviklingen og herunder deltage i  

 information af offentligheden.
Bemærkninger til forslaget Baggrund Sundhedsmyndighederne i lande som USA og England har  

 oprettet særlige instanser til regulering og godkendelse af  

 forsøgsaktivitet vedrørende genterapi.
Også i EU er der  

 opstillet retningslinjer for gennemførelse af kliniske forsøg  

 med genterapi, herunder retningslinjer for fremstilling, godkendelse og  

 markedsføring af genterapiprodukter.
I Danmark har Sundhedsstyrelsen  

 tidligere (1995) anbefalet oprettelse af et tilsvarende råd.
 Klinisk rettet forskning og udvikling af genterapi har kun  

 i begrænset omfang været gennemført i Danmark.
Trods anbefaling fra NASTRA (National Strategi for  

 Sundhedsvidenskab) af en koordineret og opprioriteret national indsats  

 på området er dette ikke sket.
Der foregår derfor ikke  

 nogen samlet udvikling eller teknologivurdering i det offentlige system af  

 genterapiområdet.
Ej heller den danske lægemiddelindustri er  

 engageret i forskning og udvikling inden for dette område, bortset fra  

 det bioteknologiske firma Bavarian Nordic, der har sit administrative kontor  

 i Danmark, men gennemfører den videnskabelige og kliniske udvikling i  

 Tyskland.
Den teknologiske udvikling af genterapi i udlandet modsvares derfor  

 ikke af tilsvarende danske tiltag.
Den nødvendige ekspertise til fremstilling af  

 genterapiprodukter, gennemførelse af behandlingsforsøg og  

 efterfølgende kontrol er anderledes, end hvad der er gængs  

 på danske hospitaler.
Hverken praktiske færdigheder eller den  

 nødvendige teoretiske indsigt er i tilstrækkeligt omfang til  

 stede ved de større universitetshospitaler eller hos de offentlige  

 myndigheder, der har ansvaret for den videnskabsetiske eller  

 lægefaglige sagsbehandling.
Hvor den overordnede diskussion af tekniske muligheder,  

 etiske aspekter og samfundsmæssig prioritering ved indfasning af  

 genterapi som behandlingsform i en vis, begrænset udstrækning  

 varetages af Det Etiske Råd, så er den individuelle  

 sagsbehandling i dag spredt ud på mange forskellige aktører:  

 lokale videnskabsetiske komiteer, Lægemiddelstyrelsen, Skov- og  

 Naturstyrelsen, Miljøstyrelsen, Arbejdstilsynet m.v.
Dette system  

 tillader kun vanskeligt en samlet vurdering af konkrete  

 genterapiforsøg, og det tillader slet ikke en overordnet styring af,  

 hvilke genterapeutiske teknologier, der skal udvikles i det offentlige  

 sundhedsvæsen og på sigt bør tilbydes danske  

 patienter.
Rådets sammensætning Genterapirådet bør sammensættes dels af  

 personer med faglig ekspertise inden for relevante videnskabelige  

 områder, dels personer, der repræsenterer etiske overvejelser.  

 Desuden bør Genterapirådet afspejle brede sundheds- og  

 forskningspolitiske interesser i bl.a. patientforeninger, og endelig  

 bør det politiske system samt relevante ministerier og styrelser  

 være repræsenteret.
Skriftlig fremsættelse Yvonne Herløv Andersen (CD):
 Som ordfører for forslagsstillerne tillader jeg mig  

 herved at fremsætte:
 Forslag til folketingsbeslutning om etablering af et  

 genterapiråd.
(Beslutningsforslag nr.
B 15).
 Jeg henviser i øvrigt til de bemærkninger,  

 der ledsager forslaget, og anbefaler det til Tingets velvillige  

 behandling.
