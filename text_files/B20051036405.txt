Kapitel 1   Anvendelsesområde Kapitel 2   Definitioner Kapitel 3   Adgangs- og uddannelseskrav Kapitel 4   Krav til godkendelse af (efter)uddannelsesordninger Kapitel 5   Krav til afholdelse af eksamen og til censorer Kapitel 6   Krav til lokomotivførerlicens og lokomotivførercertifikat Kapitel 7   Krav til lokomotivfører for fremførelse af trækkraftenheder Kapitel 8   Dispensation og klageadgang Kapitel 9   Ikrafttræden Bilag nr. 1 Bilag nr. 2 Bilag nr. 3 Bilag nr. 4 Bestemmelser om krav til lokomotivførere Udgave 1 af 09. maj 2005 I medfør af § 21 h i lov om jernbane, jf. bekendtgørelse nr. 1171 af 2. december 2004 og efter bemyndigelse fra trafikministeren i henhold til § 3, stk. 1 i bekendtgørelse nr. 694 af 24. juni 2004 om opgaver og beføjelser i Trafikstyrelsen for Jernbane og Færger fastsættes:
Kapitel 1 Anvendelsesområde 1.1 Denne BJ finder anvendelse for lokomotivførere og omfatter:
Kapitel 2 Definitioner 2.1 Ved rullende materiel forstås materiel, som er godkendt af Trafikstyrelsen til kørsel på jernbanenettet eller en del heraf.
Kapitel 3 Adgangs- og uddannelseskrav Adgangskrav til uddannelsen for opnåelse af lokomotivførerlicens 3.1 Adgang til uddannelsen har personer, som er ansat i en af Trafikstyrelsen godkendt jernbanevirksomhed eller jernbaneinfrastrukturforvalter.
a) Personen skal være i besiddelse af en helbredsgodkendelse i henhold til bekendtgørelse nr. 510 af 20. juni 2002 om helbredskrav på jernbaneområdet, med senere ændringer.
Endvidere skal personen have en legemshøjde i området 165  195 cm.
b) Personen skal have gennemgået en godkendt erhvervspsykologisk test med tilfredsstillende resultat.
Det skal over for Trafikstyrelsen dokumenteres, at den pågældende test afprøver de til den sikkerhedsklassificerede funktion som lokomotivfører krævede egenskaber.
Følgende egenskaber skal testes og vurderes:
 1) Overblik.
 2) ansvarsbevidsthed.
 3) stresstolerance.
 4) præcision.
 5) selvstændighed.
 6) teknisk forståelse.
 7) sprogfærdighed, jf. bilag 2, afsnit 8.
 8) initiativ.
 9) tolerance/fleksibilitet.
 10) kort og langtidshukommelse.
 11) simultankapacitet.
 c) Personen skal være fyldt 21 år.
 d) Personen må ikke ved dom være frakendt retten til at gøre tjeneste som lokomotivfører, jf. straffelovens § 78 - § 79 eller være dømt for et strafbart forhold, der begrunder nærliggende fare for misbrug af stillingen.
Uddannelseskrav for opnåelse af lokomotivførerlicens 3.4 Uddannelsen skal gennemføres som en kombination af teoretisk og praktisk undervisning, hvorved det forudsættes, at personen forud for den praktiske undervisning har opnået det tilstrækkelige teoretiske kundskabsniveau til gennemførelse af den praktiske undervisning.
Den praktiske del af uddannelsen skal foregå i en af Trafikstyrelsen godkendt jernbanevirksomhed eller jernbaneinfrastrukturforvalter, jf. § 3, stk. 1 i bekendtgørelse nr. 1171 af 2. december 2004 af lov om jernbane.
Adgangskrav til uddannelse for opnåelse af infrastrukturkendskab 3.9 For at kunne påbegynde uddannelsen for opnåelse af infrastrukturkendskab for en given jernbaneinfrastruktur skal personen være i besiddelse af en lokomotivførerlicens, med mindre den indgår som en del af uddannelsen til opnåelse af lokomotivførerlicens, jf. punkt 3.5.
Uddannelseskrav for opnåelse af infrastrukturkendskab 3.10 Uddannelsen skal gennemføres som en kombination af teoretisk og praktisk undervisning, hvor personen forud for den praktiske undervisning har opnået det tilstrækkelige teoretiske kundskabsniveau til gennemførelse af den praktiske undervisning.
Adgangskrav til uddannelse for opnåelse af litrakendskab 3.17 For at kunne påbegynde uddannelsen for opnåelse af litrakendskab for en given type trækkraftenhed skal personen være i besiddelse af en lokomotivførerlicens, med mindre den indgår som en del af uddannelsen til opnåelse af lokomotivførerlicens, jf. punkt 3.5.
Uddannelseskrav for opnåelse af litrakendskab 3.18 Uddannelsen skal gennemføres som en kombination af teoretisk og praktisk undervisning, hvor personen forud for den praktiske undervisning har opnået det tilstrækkelige teoretiske kundskabsniveau til udførelse af den praktiske undervisning.
Kapitel 4 Krav til godkendelse af (efter)uddannelsesordninger Krav til godkendelse af uddannelsesordning for opnåelse af lokomotivførerlicens og krav til kørelærere 4.1 Før uddannelsens start skal Trafikstyrelsen efter indstilling fra jernbanevirksomheden eller jernbaneinfrastrukturforvalteren godkende uddannelsesordning for de dele af uddannelsen, som ikke er omfattet af bekendtgørelse fra Undervisningsministeriet.
Uddannelsesordningen skal indeholde følgende:
  nærmere beskrivelse af indholdet i de enkelte fagområder, således at uddannelsen opfylder de i kapitel 3, punkt 3.4-3.8 anførte uddannelseskrav.
  rækkefølgen for fagenes gennemførelse og eventuelle ændringer heraf.
  krav til undervisnings- og arbejdsformer, herunder anvendelse af særlige hjælpemidler.
  beskrivelse af kvalifikationerne, der stilles til lærerne i de enkelte dele af den teoretiske del af undervisningen, samt en liste over de lærere, som anvendes til undervisningen i de jernbanesikkerhedsmæssige forhold.
  retningslinier for tilrettelæggelse af prøver og tidspunkter herfor i uddannelsesforløbet, samt om det er en praktisk prøve eller teoriprøve, der afholdes til kontrol af, om personerne opfylder uddannelseskravene, jf. kapitel 3, punkt 3.4-3.8.
  være indehaver af en lokomotivførerlicens.
  være indehaver af et lokomotivførercertifikat for infrastrukturkendskab for den anvendte infrastruktur og litrakendskab for den anvendte trækkraftenhed.
  have mindst 3 års erfaring som lokomotivfører.
 have gennemgået uddannelse som kørelærer.
Uddannelsen godkendes af Trafikstyrelsen.
 Krav til godkendelse af uddannelsesordning for opnåelse af infrastrukturkendskab og krav til kørelærere.
 4.3 Før uddannelsens start skal Trafikstyrelsen efter indstilling fra jernbanevirksomheden eller jernbaneinfrastrukturforvalteren godkende uddannelsesordning for de dele af uddannelsen, som ikke er omfattet af bekendtgørelse fra Undervisningsministeriet, med detaljerede lektionsplaner, der skal beskrive følgende:
  hvorledes uddannelsen agtes gennemført for at opfylde de i kapitel 3, punkt 3.10-3.16 anførte uddannelseskrav.
  de kvalifikationer, der stilles til lærerne i de enkelte fag i den teoretiske del af undervisningen.
  de særlige hjælpemidler der agtes anvendt med angivelse af deres funktion og anvendelse i undervisningen.
  hvor i uddannelsesforløbet de forskellige prøver lægges til kontrol af, om personerne opfylder uddannelseskravene jf. kapitel 3, punkt 3.10-3.16, samt om det er en praktisk prøve eller teoriprøve, der afholdes.
Krav til godkendelse af uddannelsesordning for opnåelse af litrakendskab og krav til kørelærere 4.6 Før uddannelsens start skal Trafikstyrelsen efter indstilling fra jernbanevirksomheden eller jernbaneinfrastrukturforvalteren godkende uddannelsesordning for de dele af uddannelsen, som ikke er omfattet af bekendtgørelse fra Undervisningsministeriet, med detaljerede lektionsplaner, der skal beskrive følgende:
  hvorledes uddannelsen agtes gennemført for at opfylde de i kapitel 3, punkt 3.18-3.24 anførte uddannelseskrav.
  de kvalifikationer der stilles til lærerne i de enkelte fag i den teoretiske del af undervisningen.
  de særlige hjælpemidler der agtes anvendt med angivelse af deres funktion og anvendelse i undervisningen.
  hvor i uddannelsesforløbet de forskellige prøver lægges til kontrol af, om personerne opfylder uddannelseskravene, jf. kapitel 3 punkt, 3.18-3.24, samt om det er en praktisk prøve eller teoriprøve, der afholdes.
Krav til godkendelse af efteruddannelsesordning for opretholdelse af lokomotivførerlicens og lokomotivførercertifikat og krav til kørelærere 4.9 Jernbanevirksomheden eller jernbaneinfrastrukturforvalteren skal opstille krav til afprøvning af de kundskaber og færdigheder for lokomotivførercertifikat for infrastruktur- og litrakendskab for de i virksomheden anvendte lokomotivførere, jf. kapitel 6, punkt 6.10.
  hvorledes efteruddannelsen agtes gennemført for at opfylde de i kapitel 3, punkterne 3.4-3.8, 3.10-3.16 og 3.18-3.24 anførte uddannelseskrav.
 de kvalifikationer der stilles til lærerne i de enkelte fag i den teoretiske del af undervisningen  de særlige hjælpemidler der agtes anvendt med angivelse af deres funktion og anvendelse i undervisningen.
  hvor i efteruddannelsesforløbet de forskellige prøver lægges til kontrol af, om personerne opfylder uddannelseskravene, jf. kapitel 3, punkterne 3.4-3.8, 3.10-3.16 og 3.18-3.24, samt om det er en praktisk prøve eller teoriprøve.
Kapitel 5 Krav til afholdelse af eksamen og til censorer Krav til afholdelse af eksamen i teoretiske og praktiske kundskaber og færdigheder 5.1 Personen skal efter endt undervisning ved en individuel prøve dokumentere, at den pågældende har opnået kundskaber og færdigheder i overensstemmelse med kapitel 3, punkterne 3.5, 3.13 og 3.21.
Krav til censor 5.8 Censor skal være uafhængige i relation til eksaminanden, samt til den jernbanevirksomhed eller jernbaneinfrastrukturforvalter, som eksaminanden er beskæftiget i.
Censor kan heller ikke medvirke, hvis der i øvrigt foreligger omstændigheder, som er egnede til at vække tvivl om censors uafhængighed.
Censor er forpligtet til at oplyse om, i hvilke forhold der kan opstå tvivl om censors uafhængighed.
Kapitel 6 Krav til lokomotivførerlicens og lokomotivførercertifikat Bestemmelser om udstedelse, suspension samt tilbagekaldelse af lokomotivførerlicens samt indberetningspligt m.v.
6.1 For at opnå lokomotivførerlicens skal personen opfylde de i kapitel 3, punkt 3.1-3.8 anførte adgangs- og uddannelseskrav.
Personen skal efter gennemførelse af uddannelsen som minimum have opnået et uddannelsesniveau svarende til grundlæggende erhvervsrettet uddannelse.
 Bestemmelser om udstedelse, opdatering, tilbagekaldelse og suspension af lokomotivførercertifikater for infrastrukturkendskab og litrakendskab, samt indberetningspligt m.v.
 6.8 For opnåelse af lokomotivførercertifikat skal pågældende lokomotivfører være i besiddelse af en lokomotivførerlicens og:
  for infrastrukturkendskab opfylde de i kapitel 3, punkt 3.13 anførte uddannelseskrav.
  for litrakendskab opfylde de i kapitel 3, punkt 3.21 anførte uddannelseskrav.
Krav til jernbanevirksomhedernes og jernbaneinfrastrukturforvalternes dokumentation for lokomotivførerlicenser og lokomotivførercertifikater 6.18 Jernbanevirksomheder og jernbaneinfrastrukturforvaltere skal have en ajourført oversigt over udstedte, opdaterede, ophørte, suspenderede, tilbagekaldte, rapporterede tabte eller destruerede certifikater, jf. § 8, stk. 2 i bekendtgørelse nr. 90 af 10. februar 1999 om sikkerhedscertifikat til jernbanevirksomheder og § 4, stk. 4 i bekendtgørelse nr. 1031 af 13. december 2001 om sikkerhedscertifikat til jernbaneinfrastrukturforvaltere, m.v.
Kapitel 7 Krav til lokomotivfører for fremførelse af trækkraftenheder 7.1 For at kunne fremføre trækkraftenheder skal lokomotivføreren være i besiddelse af en til den pågældende udstedt lokomotivførerlicens samt et lokomotivførercertifikat for den givne infrastruktur og trækkraftenhed.
Kapitel 8 Dispensation og klageadgang Dispensation 8.1 Trafikstyrelsen kan dispensere fra kravene anført i kapitel, 3 punkt 3.3d efter en konkret vurdering af de forhold, der ligger til grund for anmodningen.
Klageadgang 8.2 Afgørelser truffet af Trafikstyrelsen efter bestemmelserne i denne BJ kan påklages til trafikministeren, jf. § 13, stk. 2, 1. pkt. og stk. 3 i bekendtgørelse nr. 694 af 24. juni 2004 om opgaver og beføjelser i Trafikstyrelsen for Jernbane og Færger.
Kapitel 9 Ikrafttræden 9.1 Denne BJ træder i kraft den 1. oktober 2005.
Trafikstyrelsen, den 9. maj 2005 Jens Andersen / Peter Sloth Bilag nr. 1 Kundskaber og færdigheder til opnåelse af lokomotivførerlicens Personen skal have opnået:
  viden og erfaring med jernbaneteknologi, herunder sikkerhedsprincipper, den bagvedliggende filosofi samt driftsforskrifter.
  viden og erfaring om de jernbanesikkerhedsmæssige risici ved jernbanedrift og de forskellige metoder til at afhjælpe dem.
  viden og erfaring om principper i en eller flere jernbanedriftsformer.
  viden og erfaring om tog, deres sammensætning og tekniske krav for trækkraftenheder, godsvogne, passagervogne og andre former for rullende materiel.
 Personen skal særligt være i stand til at:
  forstå de særlige krav til arbejdet som lokomotivfører, dets vigtighed, samt kravet til faget og personalet.
  anvende regler for egen personlige sikkerhed.
  identificere forskellige typer rullende materiel.
  kende og anvende arbejdsmetoder som lokomotivfører på en korrekt måde.
  have kendskab til de relevante dokumenter, der er for en lokomotivfører (sikkerhedsregler, strækningsbeskrivelser, mv.).
  udvise en adfærd, som er nødvendig ved varetagelse af sikkerhedsklassificerede funktioner som lokomotivfører.
  have kendskab til procedurer, som skal anvendes ved uheld.
  kunne skelne mellem hazards, som er forbundet med jernbanedrift generelt.
  kende principperne, som styrer trafiksikkerheden.
  anvende grundlæggende principperne for elektroteknologi.
Bilag nr. 2 Kundskaber og færdigheder til opnåelse af certifikat for infrastrukturkendskab 1. Bremsetest.
 Personen skal kunne checke og beregne, at togets aktuelle bremseevne før afgang er i overensstemmelse med den krævede bremseevne for den aktuelle infrastruktur i henhold til gældende regler.
 2. Maksimal hastighed i henhold til strækningsforhold og driftsform.
 Personen skal kunne:
  håndtere informationer som f.eks. hastighedsnedsættelser eller andre ændringer i forhold til gældende regler for strækningen.
  fremføre tog under hensyntagen den maksimale hastighed på basis af gældende regler herfor.
 3. Kendskab til strækningen.
 Personen skal være i stand til at forudse problemer og reagere herpå på en sikker og effektiv måde, herunder sikre præcision ved at have en gennemgående viden om strækningen og dens installationer samt eventuelle alternative strækninger.
 Særligt skal personen kunne:
  håndtere de driftsmæssige betingelser (muligheder for ændring af sporbenyttelse, enkeltsporkørsel, venstresporkørsel osv.).
  læse og forstå relevante dokumenter om strækningens udstyrelse og beskaffenhed i denne sammenhæng.
  identificere spor, som kan anvendes for en given drift.
  kende og anvende gældende sikkerhedsregler og signalsystemer for strækningen.
  forstå driftsstyringen af strækningen.
  kende og anvende strækningens opdeling i linieblok eller lignende med tilhørende regler herfor.
  kende stationernes navne, placering med tilhørende afstandsmærker, signaler, mv. for at kunne tilpasse kørslen på tilfredsstillende vis.
  kende overgangssignaler mellem forskellige driftsformer og køreledningssystemer.
  kende den maksimale hastighed for forskellige typer rullende materiel, som anvendes.
  kende de topografiske forhold på strækningen.
  kende de særlige bremsekrav, f.eks. i forbindelse med faldforhold.
  kende særlige driftsforhold, f.eks. specielle signaler, mærker, afgangsbetingelser, m.v.
 4. Sikkerhedsregler.
 Personen skal være i stand til at:
  sikre, at toget kun igangsættes, når alle gældende regler herfor er opfyldt (jf. tjenestekøreplan, afgangssignaler, m.v.).
  observere ydre eller indre signaler, kunne tolke dem straks og agere korrekt som påkrævet.
  fremføre toget sikkert i overensstemmelse med den fastsatte driftsmåde, herunder anvende specielle driftsmåder, hvis det er påkrævet f.eks. i forbindelse med hastighedsnedsættelser, venstresporkørsel, samt tilladelse til forbirangering af signal i stop, omstilling af sporskifter eller kørsel i arbejdsområder.
  håndtere planlagte og ikke planlagte stop, samt hvis nødvendigt yde supplerende service for passagerer ved disse ikke planlagte stop ved f.eks. ind- og udstigning af passagerer.
 5. Fremføring af tog.
 Personen skal være i stand til at:
  stadfæste togets position i forhold til strækningens mærker og signaler, m.v.
  anvende bremserne for nedsættelse af hastighed eller opbremsning under hensyntagen til det anvendte rullende materiel og infrastrukturen.
  tilrette fremføringen af toget i overensstemmelse med køreplan samt givne krav til energibesparelse, trækkræftens, togets, strækningens og omgivelsernes karakteristika.
 6. Uregelmæssigheder.
 Personen skal være i stand til at:
  være opmærksom på usædvanlige forhold i infrastrukturen og i omgivelserne hertil, f.eks. ved signaler, køreledningsanlæg, overkørsler, sporomgivelser og anden trafik, i det omfang kørslen tillader det.
  vurdere afstande til genstande, der ligger inden for fritrumsprofilet.
  informere jernbaneinfrastrukturforvalteren (fjernstyringscentralen) snarest muligt om observerede uregelmæssigheders placering og art, samt sikre at informationen er forstået.
  afhjælpe eller foranledige afhjulpet under hensyntagen til infrastrukturen, at trafikken eller personer udsættes for risici, hvis dette måtte være nødvendigt.
 7. Driftsmæssige hændelser og uheld, herunder ildebrand og personskader.
 Personen skal være i stand til at:
  tage forholdsregler for at beskytte toget samt kunne tilkalde assistance i tilfælde af uheld, herunder med personskade.
  bestemme, hvor toget skal stoppe i tilfælde af brand og evakuering af passagerer, hvis det er nødvendigt.
  sørge for relevante oplysninger om ildebrand hurtigst muligt, hvis branden ikke kan bringes under kontrol.
  informere jernbaneinfrastrukturforvalteren hurtigst muligt om anførte forhold.
  vurdere, om infrastrukturen tillader videre kørsel med det rullende materiel samt under hvilke betingelser.
 8. Sprogkrav.
Personen, som skal kunne kommunikere med infrastrukturforvalterens fjernstyringscentraler, mv. om jernbanesikkerhedsmæssige forhold, skal have sproglige færdigheder i det sprog, som jernbaneinfrastrukturforvalteren fastsætter.
Færdighederne i dette sprog skal være således, at kommunikationen kan foregå sikkert og effektivt i normale, uregelmæssige og uheldssituationer.
 Personen skal endvidere være i stand til at anvende de for lokomotivføreren krævede beskeder og kommunikationsmetoder specificeret i gældende regler herfor.
 Personen skal være i stand til at kommunikere svarende til niveau 3, jf. nedenstående tabel:
Bilag nr. 3 Kundskaber og færdigheder til opnåelse af litrakendskab Afprøvninger og kontroller forud for afgang.
 Personen skal være i stand til at:
  indsamle relevant dokumentation og nødvendigt udstyr for det pågældende rullende materiel til brug for lokomotivføreren.
  checke beholdningerne i trækkraftenheden.
  checke relevante informationer, som befinder sig i trækkraftenheden.
  sikre ved udførelse af specificerede checks og tests, at trækkraftenheden er i stand til at yde den krævede trækkraft, og at sikkerhedsudstyret opererer korrekt.
  checke anvendelighed og funktionaliteten af det foreskrevne beskyttelses- og sikkerhedsudstyr ved opstart eller overdragelse af trækkraftenheden, hvor det kræves.
  udføre enhver rutinemæssig præventiv vedligeholdelsesforanstaltning.
 Kendskab til det rullende materiel.
 Personen skal være fortrolig med alle til rådighed værende kontrolrutiner og indikationer, herunder særligt for traktionssystem, bremsesystem og jernbanesikkerhedsrelaterede systemer.
 Med henblik på at kunne detektere og lokalisere uregelmæssigheder i det rullende materiel, herunder rapportere og beslutte, hvad kræver reparation og i særlige tilfælde indgriben skal personen være fortrolig med:
  den mekaniske opbygning.
  ud- og indkobling af udstyr.
  det rullende materiels løbetøj (hjul og bogier).
  sikkerhedsudstyr.
  brændstoftanke, brændstofforsyningssystem, udstødningssystem.
  betydningen af ind- og udvendige mærker på det rullende materiel, særligt symboler anvendt til farligt gods.
  systemer til registrering af ture.
  elektriske og pneumatiske systemer.
  strøm- og højspændingssystemer.
  kommunikationsudstyr (infrastruktur til togradio, osv.).
  System for opsætning af ture.
  komponentdele af det rullende materiel, deres betydning, herunder udstyr til transport af dødt rullende materiel, samt særligt udstyr til bremsning af tog ved udluftning af bremseledning.
  bremsesystemet.
  delene i traktionsenheden.
  traktionskæde, motorer og transmission.
 Bremseprøver.
 Personen skal være i stand til at:
  beregne og checke før afgang, om togets aktuelle bremseevne i henhold til gældende regler svarer til den krævede på den pågældende strækning.
  afprøve funktionen af trækkraftens og togets bremser ved opstart og inden afgang samt under driften.
 Driftsbrug og maksimal hastighed af toget i relation til strækningsdata.
 Personen skal være i stand til at:
  håndtere givne informationer.
  bestemme fremføringsform og maksimal hastighed af toget på basis af ændret signalisering, vejrforhold og hastighedsbegrænsninger.
 Fremføring af tog på en måde, som ikke medfører skader på installationer og vogne.
 Personen skal være i stand til at:
  benytte alle til rådighed værende kontrolsystemer i overensstemmelse med gældende regler.
  igangsætte toget under hensyntagen til adhæsion og trækkraftrestriktioner.
  anvende bremser for deceleration eller bremsning under hensyntagen til det rullende materiel og infrastrukturen.
 Uregelmæssigheder.
 Personen skal være i stand til at:
  være opmærksom på usædvanlige hændelser ved toget.
  inspicere toget og identificere uregelmæssigheder ved toget, samt kunne skelne mellem forskellige typer af uregelmæssigheder og kunne reagere i overensstemmelse med deres vigtighed, herunder kunne prøve at afhjælpe dem, samt altid give fortrin til jernbanesikkerheden.
  forstå betydningen af forskellige beskyttelsesforanstaltninger og kommunikation.
 Driftsmæssige hændelser og uheld, herunder ildebrand og personskade.
 Personen skal være i stand til at:
  tage forholdsregler for at beskytte toget samt kunne tilkalde assistance i tilfælde af uheld, herunder med personskade.
  bestemme, om toget medfører farligt gods og skal kunne identificere farligt gods vogne på basis af togdokumentation og vognlister.
  have kendskab til procedurer i relation til evakueringen af et tog i en nødsituation.
 Betingelser for viderekørsel efter en hændelse, hvor det rullende materiel er involveret.
 Personen skal efter en hændelse være i stand til at:
  vurdere, om det rullende materiel kan fortsætte kørslen og under hvilke betingelser.
  informere jernbaneinfrastrukturforvalteren om ovennævnte betingelser så hurtigt som muligt.
 Hensætning af tog.
Personen skal være i stand til at tage forholdsregler til at sikre, at toget ikke utilsigtet igangsætter.
Endvidere skal personen have kendskab til forholdsregler til at standse et tog eller dele deraf i tilfælde af, at det uventet har igangsat.
Bilag nr. 4 Lokomotivførercertifikat Certifikatet skal indeholde følgende oplysninger om indehaveren af certifikatet:
 1. Indehaverens efternavn.
 2. Indehaverens fornavn.
 3. Indehaverens fødselsdato og fødested.
4. a.
Datoen for udstedelse af lokomotivførerlicens.
4. b.
Datoen for udløbsdato for lokomotivførerlicens.
4. c.
Navnet på den licensudstedende myndighed.
 5. Lokomotivførerlicens nummer i nationalt register.
 6. Et fotografi af indehaveren.
 7. Indehaverens underskrift.
 8. Indehaverens bopæl.
 9. Navnet og adressen på jernbanevirksomheden eller infrastrukturforvalteren, hvor indehaveren af certifikatet er certificeret.
10. - 11. Type(r) af trækkraftenheder, som indehaveren har litrakendskab til.
 12. Infrastruktur(er), som indehaveren har infrastrukturkendskab til.
13. Yderligere informationer eller restriktioner 14. Sproglige færdigheder.
