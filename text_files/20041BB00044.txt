Fremsat den 4. november 2004 af  

 Birthe Skaarup (DF), Kristian Thulesen Dahl (DF),  

 Jette Jespersen (DF), Pia Kjærsgaard (DF),  

 Anita Knakkergaard (DF),  

 Pia Kristensen (DF) og Peter Skaarup (DF) Forslag til folketingsbeslutning om  

 etablering af en forsøgsordning med sundhedscentre Folketinget pålægger regeringen snarest muligt at påbegynde  

 etablering af en forsøgsordning med sundhedscentre.
Sundhedscentrene skal  

 etableres med det formål at indsamle erfaringer, der kan udnyttes af  

 kommunerne  

 i årene efter gennemførelsen af strukturreformen pr. 1. januar 2007.
 Hovedpunkterne i forsøgsordningen skal være:
 1.  

 	  

 Ordningen løber over  

 en femårig periode.
 2.  

 	  

 Sundhedscentrene  

 placeres på forskellige lokaliteter i landet, hvor de sundhedsmæssige behov  

 er  

 forskellige.
 3.  

 	  

 Ved  

 tilrettelæggelsen af centrenes funktioner og arbejdsform skal sikres en  

 tilstrækkelig sammenhæng med den øvrige del af sundhedsvæsenet.
 4.  

 	  

 Der inddrages i  

 planlægningen den bedst mulige faglige ekspertise, bl.a. sundhedsøkonomer og  

 faglige  

 organisationer.
 5.  

 	  

 Sundhedscentrene  

 drives med Indenrigs- og Sundhedsministeriet som ansvarligt for den  

 overordnede  

 planlægning og koordination og finansieres helt eller delvis over statslige  

 midler.
Bemærkninger til forslaget Formålet med forslaget Formålet med dette beslutningsforslag er at pålægge regeringen  

 snarest muligt at påbegynde en statslig etablering af sundhedscentre i  

 Danmark.  

 Sundhedscentrene skal etableres med det formål at indsamle erfaringer, der  

 kan  

 udnyttes af kommunerne i årene efter gennemførelsen af strukturreformen pr.  

 1.  

 januar 2007.
 Sundhedscentrene etableres som en femårig forsøgsordning, der  

 har det formål at indsamle konkret viden om, hvordan kommunale sundhedscentre  

 i  

 fremtiden etableres mest hensigtsmæssigt og med bedst udnyttelse af  

 ressourcerne.  

 Der indsamles konkrete erfaringer og viden om sundhedsmæssige aspekter,  

 organisations-  

 og ledelsesforhold samt administrative og finansielle forhold ved  

 etableringen  

 og driften af centrene.
Sundhedscentrene placeres et antal forskellige steder i landet,  

 hvor behovene er forskellige, og således, at der i opbygningen inddrages  

 forskellige aktører fra sundhedsvæsenet.
Det skal ved tilrettelæggelsen af  

 centrene sikres, at der kommer sammenhæng mellem sundhedscentrene og den  

 øvrige  

 del af sundhedsvæsenet.
 Ved opbygningen af sundhedscentrene inddrages faglig ekspertise,  

 bl.a. førende sundhedsøkonomer, faglige organisationer og andre, og der  

 dannes  

 en styregruppe, der kan udnytte denne ekspertise.
 Der skabes den størst mulige åbenhed omkring centrenes opbygning  

 og udvikling.  

 Der nedsættes eventuelt en  

 følgegruppe, der består af repræsentanter for det politiske liv i kommunerne,  

 amterne/regionerne og Folketinget, der har tilknyttet faglige eksperter.
Baggrunden for forslaget Regeringen og Dansk Folkeparti har i aftalen om en kommende  

 strukturreform besluttet, at kommunerne i fremtiden skal stå for den del af  

 sundhedsvæsenet, der har at gøre med forebyggelse, pleje og genoptræning.
Det  

 åbner mulighed for nye tiltrængte tiltag på sundhedsområdet.
Et vigtigt mål i  

 den forbindelse er at skabe et antal sundhedscentre rundt om i Danmark.
Et sundhedsvæsen vil altid blive bedømt på, hvordan det opleves  

 af den enkelte borger.
I den aktuelle sundhedspolitik er der udtrykt et  

 stærkt  

 ønske om, at Danmarks sundhedsvæsen skal være i verdensklasse, men det  

 opleves  

 kun sådan af borgerne, hvis den enkelte tæt på sit hjem kan nyde godt af et  

 gennemtænkt og tidssvarende sundhedsvæsen, der gør det let at få de  

 sundhedsmæssige tilbud, som der er brug for.
Sundhedscentre vil uden tvivl blive et meget vigtigt element i  

 fremtidens sundhedsvæsen.
Der er fra faglig side  

  

  peget på, at  

 sundhedscentre opfylder flere vigtige behov på samme tid:
   

 	  

 Sundhedsfremme og  

 forebyggelse kommer i højsædet.
   

 	  

 Borgerne får tilbud om  

 diagnostik, behandling, pleje og genoptræning i lokalområdet, så forløbet  

 gennem sundhedsvæsenet bliver én sammenhængende vej.
   

 	  

 Sundhedstilbuddene etableres  

 dér, hvor det er fagligt forsvarligt, og hvor der samtidig sikres den bedste  

 ressourceudnyttelse.
Opgaven med at etablere sundhedscentre vil i princippet komme  

 til at ligge hos de politiske beslutningstagere lokalt og regionalt.
Dette  

 følger allerede af aftalen mellem regeringen og Dansk Folkeparti, jf. »Aftale  

 om strukturreform Indenrigs- og Sundhedsministeriet, 24. juni 2004, afsnittet  

 om sundhedsområdet, hvori det bl.a. fastslås:
»Kommunerne får ansvaret for den forebyggelse, pleje og  

 genoptræning, der ikke foregår under indlæggelse.
Kommunerne skal kunne  

 etablere nye løsninger på især forebyggelses- og genoptræningsområdet, f.eks.  

 i  

 form af sundhedscentre.« I samme afsnit af »Aftale om strukturreform« fastslås:
»Endvidere skal det  i det omfang regionerne gennemfører  

 sygehuslukninger  overvejes, om den ledige kapacitet kan anvendes til  

 etablering og udvikling af nye lokale løsninger på blandt andet pleje-,  

 forebyggelses- og genoptræningsområdet, f.eks. i form af sundhedscentre, der  

 evt. kan indgås i samarbejde med sundhedsregionerne.
Det fastlægges nærmere,  

 hvordan kommunerne sikres mulighed for og tid til at reagere på beslutninger  

 om  

 sygehuslukninger med henblik på at kunne sammentænke de lokale tilbud med den  

 øvrige opgavevaretagelse i sundhedsvæsenet.« Mange kommuner har overvejelser om at etablere sundhedscentre,  

 og det er en udbredt opfattelse i flere sundhedsorganisationer, at henved  

 hver  

 fjerde kommune er indstillet på at gå i gang med at opbygge sundhedscentre i  

 fremtiden.
Det er meget positivt, at den kommende strukturreform åbner for  

 et højt serviceniveau tæt på borgerne.
Aftalepunkterne om sundhedsområdet,  

 herunder ikke mindst den rolle, kommunerne i fremtiden skal spille, kan  

 bidrage  

 til en dynamisk udvikling af sundhedsvæsenet i fremtiden.
Men samtidig er det  

 meget vigtigt at understrege, at bestræbelserne i kommuner og regioner ikke  

 må  

 foregå delt og usystematisk og ude af sammenhæng med den overordnede,  

 landspolitiske sundhedspolitik.  

 Tværtimod bør bestræbelserne koordineres og sammentænkes, og Indenrigs-  

 og Sundhedsministeriet vil i høj grad komme til at bistå regioner og kommuner  

 med at tilrettelægge opgaverne optimalt gennem en landsdækkende koordinering,  

 der vil skulle suppleres af en bedre samling af de allermest specialiserede  

 sundhedsopgaver.
Netop fordi sundhedsbehovene er forskellige i de forskellige  

 områder af landet, og fordi der kan være brug for forskellige  

 løsningsmodeller  

 i de forskellige kommuner, er der et stort behov for allerede nu at begynde  

 at  

 indsamle viden og erfaringer og bearbejde de indhøstede erfaringer, så den  

 kan  

 viderebringes og nyttiggøres i hele landet.
Derved kan den efterfølgende  

 koordinering komme langt bedre fra start og bygge på konkret viden i stedet  

 for  

 formodninger.
I selve startfasen, som vi befinder os i for øjeblikket, er der  

 store forventninger og mange konkrete ideer til, hvordan de lokale  

 sundhedscentre  

 kan indrettes og drives.
Der er for Dansk Folkeparti heller ingen tvivl om,  

 at  

 kommunerne i de kommende år vil skabe mange forskellige løsninger og mange  

 slags sundhedscentre.
Det er ikke sandsynligt, at centrene skal  

 standardiseres  

 og bygges op over ganske det samme koncept.
Nogle funktioner vil sikkert være  

 tilgængelige på alle sundhedscentre, men andre funktioner vil kun findes  

 nogle  

 steder.
Nogle sundhedscentre vil formentlig samarbejde om konkrete opgaver.  

 Men  

 uanset hvordan fremtiden tegner sig for sundhedscentrene, er der allerede nu  

 et  

 klart behov for, at Indenrigs- og Sundhedsministeriet i samarbejde med lokale  

 myndigheder tager det overordnede ansvar i startfasen, får sat et systematisk  

 arbejde i gang, lægger et omhyggeligt forarbejde i planlægningen, opstiller  

 og  

 foreslår modeller, der kan benyttes i kommunerne, samler og nyttiggør viden  

 og  

 analyserer de sundhedsmæssige konsekvenser og den økonomiske  

 ressourceanvendelse  

 nøje.
Der vil være store fordele ved at komme i gang med arbejdet før  

 strukturreformens  

 ikrafttræden den 1. januar 2007. Der er faktisk ingen tid at spilde, hvis det  

 skal lykkes, så borgerne oplever ændringerne som klare fremskridt.
Det vil  

 være  

 optimalt, hvis der allerede i finansloven for 2005 kan afsættes midler til at  

 komme i gang med forberedelserne og etableringen af de første centre.
 Dansk Folkeparti opfordrer derfor til, at Folketinget allerede  

 nu pålægger indenrigs- og sundhedsministeren at påbegynde etablering af  

 sundhedscentre som et flerårigt forsøg i overensstemmelse med dette forslag.
Sundhedscentrenes indhold Hvad er et sundhedscenter? Det må fastslås, at sundhedscentrene  

 ikke er sygehuse, hvor patienterne bliver indlagt, men lokalt forankrede  

 tilbud  

 om pleje, graviditetskontrol, genoptræning, forebyggelse, diagnoser,  

 efterkontrol m.v.
Der findes ikke en fast skabelon, der i alle tilfælde bør gælde.  

 Centrene skal være lokalt forankrede og være et spejlbillede af de lokale  

 sundhedsmæssige behov.
Nogle steder er der særligt behov for at sætte fokus  

 på  

 sundhedsfremme og forebyggelse, f.eks. over for socialt udsatte grupper,  

 overvægtige,  

 børn eller gravide.
Andre steder i landet er der grupper af ældre, der har  

 brug  

 for lokale tilbud om pleje, genoptræning, adgang til motion på recept m.v.  

 De fleste sundhedscentre bør kunne hjælpe med  

 akutopgaver, f.eks. små skader, der ikke kræver decideret sygehusbehandling.  

 I  

 områder af landet, hvor der måske er langt til nærmeste skadestue, kan hurtig  

 og effektiv hjælp til småskader betyde en aflastning af sygehussystemet og  

 oplevelsen  

 af et velordnet sundhedsvæsen.
 Det vil i det praktiske liv måske vise sig, at sundhedscentrene  

 med fordel kan tage en blodprøve, måle kolesterol- og sukkertal, modtage  

 andre  

 laboratorieprøver eller evt. tage et røntgenfotografi eller foretage en  

 scanning.  

 I nogle tilfælde kan børnetandpleje, sundhedsplejerske, rådgivning om  

 kostomlægning  

 m.v. indgå i centrenes virksomhed.
Når borgeren kommer ind ad døren, vil der formentlig først være  

 en indledende samtale (visitation) med en sygeplejerske eller en anden person  

 med sundhedsuddannelse, og derefter vises borgeren hen til den rette person i  

 centeret.
Personalet består typisk af sygeplejersker, sundhedsplejersker,  

 jordemødre, fysioterapeuter og ergoterapeuter.
Det vil være hensigtsmæssigt  

 for  

 alle parter, hvis der i mange tilfælde findes et lægehus dør om dør med  

 sundhedscenteret,  

 og under en forsøgsordning vil det være muligt at afprøve en model, hvor  

 læger  

 indgår som en integreret del i et eller flere af sundhedscentrene.
I øvrigt  

 vil  

 det være naturligt, at almenpraktiserende læger, kiropraktorer og i nogle  

 tilfælde speciallæger i fremtiden kan placere sig og etablere klinik i  

 tilknytning til et sundhedscenter.
Sundhedscentrene kan naturligvis  

 samarbejde  

 med mange forskellige aktører inden for sundhedsvæsenet, f.eks. plejehjem,  

 praktiserende læger, sundhedsplejen, privatpraktiserende fysio- og  

 ergoterapeuter, socialcentre, kiropraktorer og også andre privatpraktiserende  

 behandlere.
Genoptræning og andre vigtige funktioner kan forankres i  

 sundhedscentrene.
Der kan her skabes den brede sammenhæng i sundhedsplejen,  

 som  

 patienterne har brug for.
Sundhedscentre kan også samarbejde med kommunale  

 institutioner, f.eks. om kost og motion, og tilknyttede diætister kan rådgive  

 både unge og ældre, overvægtige og andre om motion, kostvaner, risikofaktorer  

 m.v.  

 Den tværfaglige indsats vil være  

 en meget vigtig opgave i fremtidens sundhedscentre.
Sundhedskartellet har i brochuren »Sundhedscentre«, januar 2004,  

 side 10-14, opstillet en række eksempler på, hvordan sundhedscentrene kan  

 indrettes.
Der peges bl.a. på borgervenlige åbningstider, tværfaglig  

 bemanding,  

 adgang med og uden lægehenvisning, forebyggende tilbud, der kan virke direkte  

 ressourcebesparende ved, at der sættes tidligt ind over for sygdomme og  

 risikofaktorer, og ikke mindst peges der på sundhedscenteret som borgerens  

 faste ankerpunkt i tværgående sundhedstilbud, f.eks. når det gælder  

 genoptræning, sårpleje, hjertesygdomme m.m.
I England, USA og Canada  

 har man gode erfaringer med sundhedscentre (»Healthcare Centers« eller  

 »Walk-in  

 Centers«). Centrene er åbne en stor del af døgnet og stiller hurtig og  

 praktisk  

 omsorg til rådighed for patienter med mindre skader m.v.
Centrene er typisk  

 bemandede med læger, sygeplejersker og andre professionelle sundhedspersoner.  

 Centrene kan være sammenlagt med almindelige lægehuse, hvor de lokale  

 praktiserende læger har deres konsultationer.
Centrene kan løse de mest  

 almindelige skadestueopgaver.
Nogle centre er udstyret med  

 laboratoriefaciliteter og/eller røntgenudstyr.
Hvor placeres sundhedscentrene? Det høje ambitionsniveau, der er lagt op til i strukturreformen  

 (et sundhedsvæsen i verdensklasse) får befolkningen til at have store  

 forventninger.
En nyskabelse som sundhedscentrene vil vække stor opmærksomhed  

 overalt i landet og vil være med til fra starten at skabe tillid til  

 reformen.
Centrene kan etableres på steder med forskelligt behov, f. eks.  

 i en storby, en mellemstor kommune, en købstad med et sygehus, der er under  

 lukning, i en landkommune og i en økommune.
Hovedsigtet må være at få  

 erfaringer, der kan hindre kostbar sygehusindlæggelse i de mange tilfælde,  

 hvor  

 ambulant pleje eller genoptræning er tilstrækkeligt.
Sundhedscentrene kan  

 etableres i forbindelse med eksisterende lægehuse og andre behandlingstilbud  

 (kiropraktik, fysioterapi m.v.). Centrene kan i mange tilfælde visitere og  

 henvise til specialister på de egentlige sygehuse.
Der er mange steder i landet, hvor centrene kan placeres i den  

 foreslåede femårige forsøgsperiode.
Det skal naturligvis undersøges meget  

 nøje,  

 hvilke placeringer der giver de mest alsidige og nyttige erfaringer.
Nedenfor  

 er anført nogle konkrete eksempler på, hvor der efter Dansk Folkepartis  

 opfattelse  

 kan placeres sundhedscentre.
I de tilfælde, der er nævnt her, er der både en  

 relevant faglig begrundelse for og lokale og regionale sundhedsmæssige hensyn  

 at tage ved placeringen af sundhedscentrene.
På nogle af de lokaliteter, der  

 er  

 nævnt, er der oven i købet eksisterende sygehusbygninger til rådighed.  

 Samtidig  

 er der tale om så forskelligartede placeringer, at man kan indhente et bredt  

 spekter af erfaringer, både fra større byområder, fra mellemstore købstæder  

 og  

 fra landområder:
   

 	  

 Amager, f.eks. i  

 forbindelse med Sundby Hospital.
   

 	  

 Stege, f.eks. i  

 forbindelse med det nedlagte Stege Sygehus.
   

 	  

 Samsø, f.eks. i  

 forbindelse med det reducerede Samsø Sygehus.
   

 	  

 Sønderjylland.
   

 	  

 Nordjylland.
   

 	  

 Nordvestjylland,  

 f.eks. i forbindelse med det reducerede Lemvig Sygehus.
   

 	  

 Århus.
Økonomiske konsekvenser Det er vigtigt, at den omformning og forbedring af  

 sundhedsvæsenet, der gennemføres som et led i strukturreformen, er økonomisk  

 velfunderet og udformes således, at der sker en optimal ressourceudnyttelse i  

 fremtiden.
Sundhedscentrenes økonomi er en integreret del af det samlede  

 sundhedsvæsen.
Det må derfor fastslås, at centrenes økonomi indgår i den  

 samlede prioritering af ressourcer både lokalt, regionalt  

 og landsdækkende.
En meget stor del af de  

 tilbud, der vil forekomme i centrene, findes allerede i det eksisterende  

 sundhedssystem, f.eks. på sygehusene, hos lægevagten eller hos de  

 praktiserende  

 læger, men der kan sandsynligvis opnås ressourceforbedringer ved at samle  

 flere  

 tilbud hos centrene.
Det hænger sammen med LEON-princippet, som er det  

 princip,  

 der går ud på, at sundhedsydelser altid bør udføres på det mindst  

 specialiserede niveau, der er fagligt forsvarligt.
Der findes endnu ikke offentliggjorte beregninger over driften  

 af sundhedscentre i kommunerne, men ved at igangsætte den foreslåede  

 forsøgsordning kommer man både hos staten og i kommuner og regioner allerede  

 i  

 gang med at analysere de forskellige økonomiske modeller og beregne, hvordan  

 der kan tilføres de nødvendige ressourcer.
Erfaringerne fra England, USA og  

 Canada viser, at der er store kvalitetsforbedringer og samtidig besparelser  

 at  

 hente, hvis sundhedsproblemer (bortset fra operationer og lign.) behandles på  

 sundhedscentre i nærmiljøet.
For at sikre en optimal planlægning bør man efter Dansk  

 Folkepartis mening etablere en styregruppe, der forestår planlægning og  

 overordnet ledelse af forsøgsordningen.
Styregruppen bør foruden  

 sundhedsfaglig  

 ekspertise inddrage førende sundhedsøkonomer og -analytikere.
 Der er i dag en betydelig kompetence, som der kan trækkes på,  

 bl.a. ved Syddansk Universitet og ikke mindst ved Forskningscenter for  

 Ledelse  

 og Organisation i Sygehusvæsen, som er et netværkssamarbejde mellem forskere  

 ved Handelshøjskolen i København (HHK), Aalborg Universitet (AAU) og Institut  

 for Sundhedsvæsen (DSI) med HHKs Institut for Organisation og  

 Arbejdssociologi  

 (IOA) som knudepunkt.
Det kan desuden overvejes at udpege en følgegruppe med  

 deltagelse af lokale politikere og repræsentanter for Folketingets partier.
I  

 følgegruppen kan eventuelt deltage repræsentanter for forskellige faglige  

 grupper, f.eks. fra de organisationer, der indgår i Sundhedskartellet, og fra  

 andre faglige organisationer.
Sundhedscentrene skal ikke betragtes som en udgiftsbyrde, men  

 som en vigtig ressource i samfundet.
Under alle omstændigheder vil der til  

 enhver tid være opgaver, der skal løses af kommunerne, nemlig genoptræning,  

 pleje m.v.
Ved at disse opgaver tænkes ind i sundhedscentre, kan der allerede  

 fra strukturreformens start høstes erfaringer, der sparer det offentlige for  

 begyndervanskeligheder og ressourcespild.
Samtidig kan man bruge tiden til at  

 vurdere, hvordan de forskellige sundhedsaktiviteter bedst understøtter  

 hinanden  

 og hjælper hinanden og patienterne.
 Resultaterne fra de sundhedscentre, der er omfattet af  

 forsøgsordningen, skal formidles til alle landets kommuner, og netop ved, at  

 der  

 vælges forskellige udformninger af centrene under forsøget, kan det opnås, at  

 der  i et samarbejde mellem ledelsen af centrene og Indenrigs- og  

 Sundhedsministeriet  

  kan opstilles modeller, der kan danne forbillede for lokale  

 sundhedscentre i  

 fremtiden.
Udgifterne til forsøgsordningen vil være afhængige af centrenes  

 konkrete indhold.
Der skal afsættes tilstrækkelige midler til, at der kan  

 sikres en forsvarlig etablering og drift igennem hele forsøgsperioden.  

 Centrene  

 skal finansieres helt eller delvis af staten.
Der skal foreligge en kontrakt  

 med den eller de involverede kommuner, som skal sikre kommunens aktive  

 medvirken og adgang til at nyttiggøre resultaterne.
Hvis private ønsker at  

 byde  

 ind og drive nogle af sundhedscentrenes aktiviteter, f.eks. som selvejende  

 institutioner, bør det kunne være en mulighed.
På den måde kan f.eks. en  

 speciallægeklinik, eller andre private sundhedstilbud indpasses i et center.
Skriftlig fremsættelse Birthe Skaarup  

  

 (DF):
 Som ordfører for forslagsstillerne tillader jeg mig herved at  

 fremsætte:
 Forslag til  

 folketingsbeslutning om etablering af en forsøgsordning med sundhedscentre.
(Beslutningsforslag nr.
B 44).
 Jeg henviser i øvrigt til de bemærkninger, der ledsager  

 forslaget, og anbefaler det til Tingets velvillige behandling.
 Sundhedskartellets brochure »Sundhedscentre« januar 2004. Sundhedskartellet  

 består af Dansk Sygeplejeråd, Dansk Tandplejerforening, Danske  

 Afspændingspædagoger, Danske Bioanalytikere, Danske Fysioterapeuter, Den  

 Almindelige Danske Jordemoderforening, Ergoterapeutforeningen,  

 Farmakonomforeningen, Foreningen af Radiografer i Danmark, Landsforeningen af  

 Statsautoriserede Fodterapeuter og Økonomaforeningen.
