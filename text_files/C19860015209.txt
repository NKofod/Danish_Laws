 I bistandsloven jfr. lovbekendtgørelse nr. 413 af 5. juli 1984 er der  

 fastsat regler om hjælp til indretning af bolig (§ 59), støtte til  

 omsorgsarbejde (§ 60) og befordring (§ 61).
I.
BOLIGMÆSSIGE ÆNDRINGER Almindelige boliger 1. Efter lovens § 59, stk. 1, kan det sociale udvalg  

 yde nødvendig hjælp til indretning af boligen for at gøre den bedre egnet som  

 opholdssted for personer med invaliditet eller varig sygdoms- eller  

 aldersbetinget svagelighed.
Efter denne bestemmelse vil der kunne ydes hjælp IKKE BLOT TIL  

 PENSIONISTER, men OGSå TIL ANDRE PERSONER, som på grund af handicap eller  

 varig svagelighed har behov for hjælp til boligindretning.
Dette gælder  

 f.eks. stærkt handicappede børn med ophold i egen bolig.
 Hjælpen må anses for NØDVENDIG, når indretningen efter en bedømmelse i det  

 enkelte tilfælde af vedkommende boligforanstaltning og ansøgerens lidelse  

 eller handicap skønnes at kunne AFHJÆLPE ELLER i betydelig grad FORMINDSKE DE  

 BOLIGMÆSSIGE ULEMPER ved ophold i eget hjem.
 Det er således IKKE TILSTRÆKKELIGT, at en ændring af boligen ud fra en  

 GENNEMSNITSBETRAGTNING må anses for hensigtsmæssig, lige så lidt som der  

 efter bestemmelsen i § 59, stk. 1, kan ydes hjælp til boligmæssige  

 foranstaltninger, som alene eller overvejende har karakter af istandsættelse,  

 almindelig vedligeholdelse eller modernisering.
 2. Hjælp kan ydes, uanset om modtageren bor i  

 lejlighed, ejerlejlighed, eget hus eller har varigt ophold hos familie eller  

 andre.
Hjælp til boligindretning omfatter nødvendig hjælp til ændring og  

 indretning af ALLEREDE BESTÅENDE BEBOELSER, og der kan således ikke efter  

 bestemmelsen ydes hjælp til erhvervelse af selvstændig bolig.
Der vil dog  

 kunne ydes hjælp til opførelse af en mindre tilbygning til værelse eller  

 lignende, når det skønnes hensigtsmæssigt.
 I forbindelse med opførelse af selvstændig bolig vil personer med handicap  

 eller varig sygdoms- eller aldersbetinget svagelighed kunne ansøge om hjælp  

 til særlige indretninger, der specielt sigter mod at afhjælpe pågældendes  

 handicap.
 Ofte vil det kun være påkrævet at foretage mindre omfattende ændringer,  

 f.eks. fjernelse af DØRTRIN, opsætning af GELÆNDERE, HÅNDTAG, ændringer af  

 TOILETFORHOLD og lignende.
3. Ved afgørelse af sager om foretagelse af MERE  

 OMFATTENDE OG BEKOSTELIGE ÆNDRINGER, f.eks. hjælp til etablering af elevator,  

 kran og mindre om- eller tilbygning med henblik på indretning af et værelse  

 eller lignende, påhviler det det sociale udvalg nærmere at undersøge, om en  

 mere hensigtsmæssig eller økonomisk afhjælpning af boligforholdene, eventuelt  

 ved flytning, kan tilvejebringes.
Det bør i denne forbindelse tages i  

 betragtning, at boligen skal være egnet til benyttelse gennem et længere  

 tidsrum, og at udgifterne ved ændringen må anses for rimelige i forhold til  

 de opnåede brugsmæssige fordele.
4. Bor ansøgeren i egen ejendom, og er der tale om en  

 betydelig udgift til indretning af boligen, der forbedrer ejendommen og  

 medfører en FORØGELSE AF DENNES VÆRDI, ydes hjælpen som et rente- og  

 afdragsfrit lån, der forfalder til udbetaling ved ejerskifte.
I sådanne  

 tilfælde bør pantebrev oprettes og tinglyses.
Afgørelse af, hvorvidt  

 tilbagebetaling skal ske, træffes på grundlag af en vurdering af, hvorvidt  

 ændringen vil øge boligens værdi også for andre.
I forbindelse med ydelse af  

 hjælp til indretning af lejlighed kan der gives tilsagn om dækning af  

 udgifterne til nødvendig retablering af lejligheden på nærmere fastsatte  

 betingelser, der aftales inden igangsættelsen af boligændringen.
5. Hjælp til boligindretning ydes efter BEHOV uden  

 hensyn til modtagerens økonomiske forhold.
Ved ydelsen af hjælpen kan der dog  

 blive tale om at tage et vist hensyn til de forhold, hvorunder modtageren i  

 almindelighed lever, således at udgangspunktet må være, om udgiften kan anses  

 for at være RIMELIG i forhold til modtagerens almindelige økonomiske  

 situation.
 Heraf følger, at f.eks. hjælp til boligindretning hos en pensionist i  

 overensstemmelse med hidtil fulgt praksis ikke bør overstige, hvad  

 indretningen hos en pensionist på et normalt pensionistniveau vil koste, og  

 at støtte til en dyrere indretning svarende til en velstillet pensionists  

 ønsker normalt ikke kan ydes.
II.
INDRETNING OG MEDHJÆLP I KOLLEKTIVBOLIGER 6. Efter § 59, stk. 2, kan der ydes støtte til dækning  

 af udgifter til MEDHJÆLP og til særlig INDRETNING i kollektivboliger for  

 personer med handicap eller pensionister.
Ved KOLLEKTIVBOLIGER forstås her boliger, der benyttes af personer med  

 handicap eller pensionister, og som har visse fælles faciliteter.  

 Kollektivboliger kan være kommunale, f.eks. de særlige pensionistboliger  

 opført efter lovgivningen herom, men kan også være private boliger, herunder  

 selvejende institutioner.
Kollektivboliger er IKKE i bistandslovens forstand  

 institutioner.
Private kollektivboliger kan rette henvendelse til det sociale udvalg med  

 henblik på at opnå støtte til indretning og til medhjælp.
Det sociale udvalg  

 FASTSÆTTER OMFANGET AF STØTTEN.
 7. Den særlige INDRETNING, hvortil der kan ydes  

 støtte, kan være til nødkaldeanlæg, til fælles vagtrum og til en indretning  

 af den enkeltes bolig, som gør den bedre egnet for en person med et handicap  

 eller en pensionist.
8. Den MEDHJÆLP, hvortil der kan ydes støtte, omfatter  

 dels betjening af vagtcentral, dels medhjælp til de enkelte beboere.
Sådan  

 medhjælp kan kun ydes til opgaver, der ikke normalt løses af hjemmehjælpere  

 efter reglerne herom, herunder betalingsreglerne for denne bistand, jfr.  

 cirkulæret om praktisk bistand i hjemmet.
III.
OMSORGSARBEJDE M.V.
9. Efter lovens § 60, stk. 1, påhviler det  

 kommunalbestyrelsen i fornødent omfang at iværksætte eller yde støtte til  

 omsorgsarbejde for personer, der modtager social pension bortset fra  

 invaliditetsydelse.
Personer, der ikke oppebærer pension, er ikke omfattet af  

 denne bestemmelse.
 Det er overladt til kommunalbestyrelsen at træffe bestemmelse om, hvorvidt  

 omsorgsarbejde skal iværksættes ved kommunens egen foranstaltning eller med  

 støtte fra kommunen overlades til foreninger, organisationer eller andre  

 private kredse.
 10. I medfør af bestemmelsen i § 60, stk. 2,  

 fastsættes indtil videre følgende retningslinier for de foranstaltninger,  

 hvortil der kan ydes støtte:
Der kan ydes tilskud til omsorgsarbejde, der enten tager sigte på, at  

 pensionisten kan forblive i eget hjem, eller er egnet til at aktivere pensionister.
Som eksempler på omsorgsarbejde, DER TAGER SIGTE PÅ, AT PENSIONISTEN  

 LÆNGST MULIGT KAN FORBLIVE I EGET HJEM, kan nævnes besøgsordninger hos  

 pensionister, der ikke eller kun vanskeligt kan færdes uden for deres eget  

 hjem.
Gennem besøgsordninger vil det kunne påses, om der er behov for andre  

 hjælpeforanstaltninger, f.eks. hjemmehjælp, hjælpemidler, boligmæssige  

 ændringer eller bistand i form af madudbringning m.m.
 Omsorgsarbejde af denne art omfatter endvidere en række praktiske  

 hjælpeforanstaltninger for hjemmeboende pensionister, f.eks. levering af  

 færdiglavet mad, vaskeriordninger og fodpleje.
Det er en forudsætning for, at der efter § 60 kan ydes en pensionist  

 dækning af udgifter ved levering af måltider og ved vask, at pensionisten  

 ikke - eller kun meget vanskeligt - selv kan sørge for at få disse behov  

 dækket.
Dette må godtgøres ved en vurdering af den enkeltes behov.
Til andre  

 pensionister kan sådan hjælp - hvis den ikke fuldt ud kan betales af  

 pensionisten selv - derfor fortsat kun ydes som et personligt tillæg.
 Som eksempler på omsorgsarbejde af AKTIVERENDE karakter, kan nævnes  

 klubarbejde, undervisning, foredrag, studiekredsarbejde, ergoterapi og  

 pensionistgymnastik.
 Omsorgsarbejde af denne art vil kunne foregå på dagcentre, herunder  

 dagcentre, der er forbeholdt personer med behov for særligt omsorgsarbejde  

 efter reglerne i lovens §§ 74-78.
 11. Kommunerne kan herudover iværksætte eller yde  

 tilskud til andre foranstaltninger for pensionister, der ikke kan betragtes  

 som direkte »plejehjemsforebyggende« eller aktiverende.
 Der tænkes på foranstaltninger med OVERVEJENDE UNDERHOLDNINGSMÆSSIGT ELLER  

 FERIEMÆSSIGT FORMÅL, som f.eks. udflugter, fester, pensionistrejser, herunder  

 udenlandsrejser samt film, teaterbesøg og anden underholdning.
IV.
TRANSPORTUDGIFTER 12. Efter lovens § 61 kan der til personer, som  

 modtager social pension bortset fra invaliditetsydelse, ydes tilskud til  

 abonnement til kollektive transportmidler.
Bestemmelsen omfatter tilskud til betaling af kørselsabonnement med  

 kollektive trafikmidler i kommunen og tilgrænsende kommuner.
Det er en  

 forudsætning, at der er tale om særlige abonnementsordninger for disse  

 grupper af personer etableret af trafikselskaberne ud fra trafikøkonomiske  

 synspunkter, således at der kun ydes hjælp efter § 61 til den del af  

 abonnementsbetalingen, som de pågældende ikke selv kan betale.  

 Trafikselskabets eventuelle underskud på abonnementsordningerne kan derfor  

 ikke konteres som en hjælp efter § 61, selv om trafikselskabet er kommunalt.
 Kommunalbestyrelsen tilrettelægger selv, efter hvilke retningslinier og i  

 hvilket omfang tilskud bør ydes.
13. Det sociale udvalg kan endvidere yde støtte til  

 pensionister til befordring med individuelle transportmidler, når  

 pensionisten af helbredsmæssige grunde ikke kan benytte kollektive  

 befordringsmidler.
Støtten ydes efter en vurdering af behovet i det enkelte  

 tilfælde.
V.
IKRAFTTRÆDELSESBESTEMMELSER M.M.
 14. Cirkulæret træder i kraft den 1. januar 1987.  

 Samtidig ophæves socialministeriets cirkulære af 4. november 1975 om ydelse  

 af hjælpemidler, hjælp til boligindretning og omsorgsarbejde m.v. efter  

 bistandsloven.
Socialministeriet, den 17. december 1986 Mimi Stilling Jakobsen /I.
Langkilde Særlige note:
 (* 1) Afsnit III og IV ophæves som følge af vejledning om Social tilbud  

 til ældre m.fl., nr. 124 af 19. juni 1996.
