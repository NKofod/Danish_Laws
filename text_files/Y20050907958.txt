Beskatning af pension fra United Nations  

 Joint Staff Pension Fund(FN-pensioner) Told- og  

 Skattestyrelsen er blevet bedt om at tage stilling til, hvorledes  

 medarbejderne  

 i WHO i Danmark vil blive beskattet, såfremt de vælger, at deres  

 pensionsordning i United Nations Joint Staff Pension Fund (UNJSPF) skal være  

 omfattet af beskatningsreglerne i pensionsbeskatningslovens afsnit II A.
Med lov nr. 1388  

 af 20. december 2004, § 5, nr. 2 er der skabt mulighed for, at personer, der  

 har en ordning oprettet eller erhvervet før den 18. februar 1992, i stedet  

 kan  

 vælge, at pensionsbeskatningslovens § 53 A eller 53 B skal finde anvendelse  

 på  

 ordningen.
Samtidig er det i lovens § 4, nr. 1 fastsat, at reglerne i  

 skattekontrollovens § 11 C, stk. 1-6 også finder anvendelse for  

 pensionsordninger  

 i udenlandske pensionskasser og pensionsfonde og hos andre, der udbetaler  

 pensioner.
Disse regler omfatter herefter også pensionsordningen i UNJSPF.  

 Reglerne i § 11 C, stk. 1-6 har virkning for disse pensionsordninger, hvis de  

 er tegnet efter lovens ikrafttræden den 22/12 2004.
 Valget kan  

 iværksættes med bindende virkning allerede fra 1. januar 2004, såfremt Told-  

 og  

 Skattestyrelsen eller forsikringsselskabet m.v. modtager oplysning herom  

 inden  

 den 1. april 2005. Endeligt bindende valg skal under alle tilfælde foretages  

 inden 1. januar 2006 eller i forbindelse med indtræden af fuld skattepligt  

 her  

 til landet.
 Det fremgår af det  

 tilsendte materiale, at UNJSPF-pensionernes størrelse fastsættes efter  

 reglerne  

 i Part V i Regulations of the United Nations Joint Staff Pension Fund.  

 Pensionerne finansieres ifølge Part III af deltagernes bidrag,  

 medlemsorganisationernes bidrag, afkast af fondens investeringer,  

 ekstraordinære medlemsbidrag samt bidrag fra andre kilder.
 Det fremgår  

 videre, at der for hver deltager opgøres en årlig balance, der viser det  

 forudgående års indestående, årets rente, der beregnes på baggrund af dette  

 indestående, årets bidrag samt den ny balance ultimo året tilligemed den  

 samlede tilskrevne rente.
 I det forelagte  

 tilfælde, som vedrører årene 1994, 1995 og 1996 for samme person, har renten  

 i  

 de pågældende år tilsyneladende andraget 3,34 %, 3,39 % og 3,44 %.
 Det er oplyst, at  

 deltagerne under deres ansættelse årligt modtager en sådan opgørelse, hvoraf  

 rentetilskrivningen fremgår, men at dette ophører, når deltageren  

 pensioneres.
På dette grundlag meddelte Told- og  

 Skattestyrelsen følgende, I mangel af  

 tilstrækkelige oplysninger ansættes renten efter et skøn.
