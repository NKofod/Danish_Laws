 Patentankenævnet omgjorde Patentdirektoratets afgørelse, og fandt 2  

 figurmærker, hvis motiv begge er et bor, for forvekslelige.
(Dissens.) År 1992, den 24. september afsagde Patentankenævnet (Grønning-Nielsen, Hans Chr.
Thomsen, Gulmann) følgende Den 8. maj 1990 indleverede Sneholt & Nilsen A/S, Karlslunde, en  

 ansøgning om registrering af varemærket N (figurmærke) for alle varer i  

 klasse 7 og 8. Ansøgningen blev den 17. oktober 1990 bekendtgjort i Dansk  

 Varemærketidende.
Ved skrivelse af 23. november 1990 nedlagde klageren i medfør af  

 varemærkelovens § 20, stk. 2, indsigelse mod registrering af det ansøgte  

 mærke.
Som begrundelse for indsigelsen anførtes:
 »Til støtte for indsigelsen gøres gældende, at det anmeldte  

 figurmærke er forveksleligt med figuren i det under VR 0618 1990 registrerede  

 varemærke JORAN figur for følgende varefortegnelse:
 Klasse 7:alle varer.
 Klasse 8:håndværktøj i form af bor, herunder diamantbor, bogstavbor og bor  

 med M-system og H-adapter og i form af mejsler, raspe, ridsenåle, kørnere,  

 stød- og trækskrabere. (Registreringen omfatter ikke tandlægebor og  

 tandlægeinstrumenter).
 Det bemærkes, at der er tale om fuldstændig vareartslighed.
 For så vidt angår mærkeligheden skal vi tillade os at anføre følgende:
Det ansøgte mærke består af en mørk kvadrat med afbildning af et  

 stiliseret bor anbragt lodret i midterpartiet af den mørke kvadrat.
De tre  

 brede diagonale striber i lys kontrastfarve peger skråt nedad mod højre.
 Indsigermærket består ligeledes af en mørk kvadrat indeholdende en  

 afbildning af et stiliseret bor anbragt lodret i midterpartiet bestående af  

 tre diagonale striber pegende skråt nedad mod venstre.
 Begge mærker er opbygget på samme måde, proportionerne er de samme og  

 begge mærker domineres af et stiliseret bor, der fremtræder som en spejlvendt  

 gengivelse (omkring en lodret akse).
 Den gennemførte idelighed bidrager således til at fremkalde  

 forvekslelighed.
Det faktum, at indsigermærket desuden indeholder ordelemetet JORAN bør  

 ikke stille sig hindrende i vejen for, at mærkerne ud fra en  

 helhedsbedømmelse betragtes som forvekslelige, idet det anmeldte mærke består  

 af elementer, der ligger meget nær figurelementet i indsigermærket.
Til  

 støtte for dette synspunkt henvises til direktoratets tidligere afgørelser i  

 Registreringspraksis p. 136 (ICI), p. 127 (SCANLON) og Ny  

 Registreringspraksis p. 7 (DOMINO) og p. 28 (KAMANO).
 Herudover gøres gældende, at en forbruger, der i købsøjeblikket alene  

 præsenteres for det ansøgte figurmærke forledes til at tro, at dette hidhører  

 fra Joran Bor A/S.
Med henvisning til ovenstående skal vi derfor anmode direktoratet om at  

 afslå ansøgningen under henvisning til bestemmelsen i § 14, stk. 1, nr. 6 i  

 Varemærkeloven, idet mærkerne er forvekslelige og under hensyn til § 6, stk.  

 1, idet der foreligger fuldstændigt varesammenfald.« I skrivelse af 28. december 1990 udtalte ansøgeren følgende:
 »Det anmeldte varemærke beskrives af Joran Bor A/S som et mørkt  

 kvadrat med afbildning af et stiliseret bor anbragt lodret i midterpartiet af  

 det mørke kvadrat.
 Man tillader sig i den anledning at påpege, at der i det anmeldte  

 varemærke ikke er afbildet et stiliseret bor.
 Derimod illustreres Sneholt & Nilsens initialer med et N (den mørke  

 kontrast) og et S (den lyse kontrast). På denne måde fremstår mærket som et  

 initialnavn, og man finder således ikke grundlag for forveksling med  

 indsigermærket.
Man skal endvidere henholde sig til Patentdirektoratets skrivelse af 20.  

 september 1990, hvor der ved undersøgelsen af ansøgningen heller ikke fandtes  

 nogen hindring for mærkets registrering under N fig.« Patentdirektoratet traf afgørelse i sagen den 22. marts 1991 og afviste  

 indsigelsen med følgende begrundelse: ».....
Da der foreligger varekollision, er det spørgsmålet om mærkelighed, der  

 skal vurderes.
Uanset at figuren i det ansøgte mærke utvivlsomt kan opfattes  

 på flere forskellige måder, er det mest naturligt at opfatte mærket som  

 bogstavet N eller et monogram bestående af bogstaverne s og N.
Indsigermærket  

 giver ikke associationer til et bogstav eller et monogram.
Mærket forestiller  

 spidsen af et stiliseret bor.
De skrå striber i indsigermærket vender den  

 modsatte vej af ansøgermærkets, og giver derved et ganske andet indtryk.  

 Derudover indgår ordene JORAN i mærket, og dette fjerner mærkerne yderligere  

 fra hinanden.
Betragtes de to mærker i deres helhed, er de så forskellige, at  

 der ikke kan siges at foreligge mærkelighed.
Indsigelsen kan herefter ikke  

 tages til følge. .....« Denne afgørelse har klageren ved skrivelse af 21. maj 1991 indbragt for  

 Patentankenævnet.
Som begrundelse for klagen anføres: ».....
 Det fremgår af direktoratets afgørelse, at der foreligger fuldstændig  

 varekollision, medens der efter direktoratets opfattelse ikke anses at være  

 mærkelighed: uanset at figuren i det ansøgte mærke utvivlsomt kan opfattes på  

 flere forskellige måder, er det mest naturligt, at opfatte det ansøgte mærke  

 som bogstavet N eller et monogram bestående af bogstaverne S og N.
Indsigermærket giver ikke associationer til et bogstav eller et monogram.  

 Mærket forestiller spidsen af et stiliseret bor.
De skrå striber i  

 indsigermærket vender den modsatte vej af ansøgermærket, og giver derved et  

 ganske andet indtryk.
Derudover indgår ordet JORAN i mærket og dette fjerner  

 mærkerne yderligere fra hinanden.
Betragtes de to mærker i deres helhed, er  

 de så forskellige, at der ikke kan siges at foreligge mærkelighed, hvorfor  

 indsigelsen ikke tages til følge.
 Den modsatte opfattelse findes imidlertid mest naturlig, idet  

 figurelementerne i nærværende sag ligner hinanden i en sådan grad, at de  

 indenfor det pågældende markedsområde må anses som egnede til at fremkalde  

 forveksling.
Joran Bor A/S er den absolut største danske producent af bor og værktøj  

 til boremaskiner og den markedsførende indenfor området.
Markedsandelen i  

 Danmark ligger skønsmæssigt på 30-50 %, afhængig af bor-type.
Joran Bor A/S  

 har været førende indenfor markedet i mange år, og er kendt i branchen som  

 den førende danske producent af kvalitetsbor og -værktøj til bygge- og  

 anlægsindustrien samt maskinindustrien.
Omsætningen har siden 1987 ligget på  

 mellem 10 og 12 millioner kroner om året alene på det danske marked.  

 Størsteparten, ca. 80-90 % af produktionen eksporteres til en række lande  

 over hele verden, men det danske mærked er dog af overordentligt stort  

 betydning, idet udgangspunktet for eksporten naturligvis er, at der er et  

 godt fodfæste på hjemmemarkedet.
Firmaet Sneholt & Nilsen har været kunde hos Joran Bor A/S i en  

 årrække, hvor de både har købt direkte hos Joran Bor A/S og indirekte gennem  

 dette firmas danske forhandlere.
Sneholt & Nilsen forhandler bl.a. bor og  

 lignende værktøj.
Der er derfor markedsmæssig stor risiko for forveksling,  

 hvorfor Joran Bor A/S risikerer, at firmaets renomme bringes i fare.
Kunderne  

 kan købe Joran Bor A/S's produkter i Sneholt og Nilsens« emballager med  

 et forveksleligt logo, eller - hvad der vil være langt værre - et bor/værktøj  

 af en dårligere kvalitet, som således - i tilfælde af forveksling - vil skade  

 Joran's renomme som producent af kvalitetsprodukter.
Sneholt & Nilsen har stiftet bekendtskab med Joran Bor A/S's bor-logo  

 i hvert fald så tidligt som oktober 1987, hvor den første faktura med dette  

 logo blev tilsendt dem.
Der vedlægges kopier af fakturaer til dokumentation  

 herfor (bilag 7).
 Endvidere vedlægger vi til orientering et katalog fra Joran Bor A/S (bilag  

 8), og vi kan tilføje, at Joran Bor A/S's bor-logo benyttes i flere  

 forskellige farve-sammensætninger bl.a. en blå etikette (bilag 9) (farvekode:  

 Pantone nr. 300C), denne farve ligger meget tæt op af den blå farve, som  

 Sneholt & Nilsen har anvendt for sit figurmærke (bilag 10).
 Joran's bor-logo er udtryk for en selvstændig, elegant løsning på en  

 grafisk udformning af en konkret vare, og der er os bekendt ikke andre  

 varemærker, der tilnærmelsesvis ligner Joran Bor A/S's bor-logo indenfor de  

 relevante vareområder.
 Kompositionen af Sneholt & Nilsen's figurmærke ligger tæt på Joran's  

 bor-logo og giver jo betydelig mulighed for forveksling og fejltagelse.
 Joran's bor-logo er så indarbejdet og velkendt indenfor branchen, at  

 bor-logoet alene - uden ordelementet JORAN - anses for synonymt med varer  

 hidrørende fra Joran Bor A/S jf. den vedlagte brancheerklæring fra  

 Isenkræmmerforeningen i København (bilag 11) Joran's bor-logo anses ifølge  

 denne for indarbejdet i Danmark i varemærkelovens forstand, jf.  

 varemærkelovens § 2: et varemærke anses for indarbejdet, når det indenfor  

 vedkommende omsætningskreds her i landet er almindelig kendt som kendetegn  

 for indehaverens varer.
 Joran Bor A/S besidder således varemærkeret dels til varemærke JORAN figur  

 i den registrerede form VR 0618 1990), dels i form af bor-logoet alene (jf.  

 brancheerklæringen).
Ved vurdering af, hvorvidt to varemærker skal anses for forvekslelige,  

 skal der foretages en reel helhedsbedømmelse, hvori indgår samtlige momenter  

 vedrørende mærkerne: deres særpræg, indarbejdelse, praktiske benyttelser,  

 lighed i udformning, varernes beskaffenhed, køberkredsens art osv.
Kravene  

 til mærkelighed er mindre, hvis varerne er ganske de samme, og der er  

 alvorlig og nærliggende fare for forveksling.
Synsbilledet har klar overvægt,  

 og bedømmelsen bør i princippet ske på basis af mærkernes antagelige  

 benyttelse og oplevelsen heraf i dagliglivets vareomsætning. det er  

 afgørende, hvordan køberne vil opfatte mærkerne.
Princippet om helhedsindtrykket beror på, at markedet normalt ikke  

 foretager en nøje granskning af de enkelte mærkes nærmere detaljer.
Man  

 opfatter dem som helheder.
Der bør således ses bort fra uvæsentlige  

 detailforskelle, der alene kan konstateres når begge mærker haves for øjet  

 samtidig.
Her kommer vi ind på princippet om det udviskede erindringsbillede jf.  

 varemærkelovens betænkning p. 107, der påpeger, at den normale køber ikke ser  

 de to varemærker samtidigt.
Han har for eksempel tidligere købt en vare, han  

 kunne lide, og søger den nu igen på markedet.
Han har der blot et  

 erindringsbillede at gå efter, og dette er noget udvisket.
Eftersom dette  

 princip er vanskeligt at anvende i retspraksis, når man har de to varemærker  

 liggende foran sig, gælder det her om, at man - selv om der ved samtidig  

 iagtagelse er detail-forskelle - ikke bør være for nøjeregnende med disse.  

 Man bør anvende en så bred sammenligningsteknik, at varemærkeretten antages  

 at få reel betydning i det praktiske liv.
 Ved figurmærker skal der lægges vægt på de elementer i mærket, der har  

 dominans.
 Ved afgørelsen af indsigelsessagen har Patentdirektoratet bl.a. lagt vægt  

 på, at der i indsigermærket indgår ordet JORAN, og at dette fjerner mærkerne  

 yderligere fra hinanden.
I de tilfælde, hvor der opstår konflikt mellem et figurmærke plus et  

 ordelement overfor et figurmærke uden ordelement, er direktoratets praksis  

 imidlertid ikke helt entydig.
I flere tilfælde har direktoratet statueret  

 forvekslelighed mellem på den ene side et figurmærke og på den anden side et  

 hermed forveksleligt figurmærke og plus et ordelement jf. direktoratets  

 tidligere afgørelser i Registreringspraksis p. 136 (ICI), p. 137 (SCANLON) og  

 Ny Registreringspraksis p. 7 (DOMINO), og p. 28 (KAMANO). (Bilag 12, 13, 14  

 & 15).
 Direktoratet afviser henvisningen til disse afgørelser i indsigelsessagen,  

 idet det anføres, at disse ikke synes at tale imod den af direktoratet i  

 indsigelsessagen trufne beslutning.
Det fastholdes imidlertid, at de 4 nævnte afgørelser anses for parallelle  

 med nærværende sag, idet de er eksempler på, at direktoratet her har anset de  

 konkrete mærker for forvekslelige alene på grund af de figurlige elementers  

 forvekslelighed.
Der er altså set bort fra ordelementerne i disse sager.
Der er således varemærkemæssig basis for også i nærværende sag, at  

 statuere forvekslelighed.
Hertil kommer den markedsføringsmæssige sider af  

 sagen.
Man kan ikke se bort fra, at Sneholt & Nielsen's figurmærke skaber  

 frygt hos Joran Bor A/S for, at Sneholt & Nielsen vil udnytte den for  

 Joran Bor A/S's skabte goodwill jf. varemærkeloven § 6. Det strider ligeledes  

 mod de synspunkter, der ligger til grund for god markedsføringsskik jf.
MfL §  

 1 og § 5.
 MfL § 5 supplerer reglerne om kendetegnsbeskyttelse i varemærkeloven,  

 således at alt, hvad der med rimelighed kan opfattes som kendetegn for en  

 bestemt virksomhed dvs. hvad der af publikum eller konkurrenter opfattes som  

 synonymt med vedkommende virksomhed, er beskyttet overfor forvekslelige  

 kendetegn.
Den branchelighed, der foreligger mellem på den ene side Joran's  

 produktionsvirksomhed og på den anden side Sneholt & Nielsen's  

 grossistvirksomhed understreges af, at begge virksomheder sælger samme  

 produkter bl.a. sælger Sneholt & Nielsen som ovenfor nævnte også Joran's  

 egne produkter.
Markedsføringsmæssigt medfører dette en så stor risiko for  

 forveksling, at vor klient ikke kan leve med, at Sneholt & Nielsen opnår  

 registrering for det pågældende figurmærke.
Med henvisning til ovenstående anmodes Patentankenævnet om, primært at  

 afslå VA 3737 1990 figurmærke fra registrering, subsidiært at denne ansøgning  

 begrænses, således at varefortegnelsen ikke omfatter varer, der kolliderer  

 eller er ligeartede med bor, boremaskiner og hermed ligeartede varer.' Ansøgeren har i skrivelse af 31. juli 1991 udtalt følgende:
 »Sneholt & Nielsen A/S har aldrig haft til hensigt at illustrere  

 et stiliseret bor i sit logo, idet der alene er tale om et initiallogo,  

 fremstillet som et S med lys kontrastfarve og et N med mørk kontrastfarve.
I vort mærke peger S'et med den lyse kontrastfarve nedad mod højre, medens  

 indsigermærkets lyse kontrastfigur peger nedad mod venstre.
Proportionerne er  

 heller ikke de samme, idet vort S er smallere end stiliserede bor i  

 indsigermærket.
Desuden er boret kantet i formen i modsætning til vort S.
En anden forskel vi finder anledning til at påpege er, at vort S når helt  

 ud til de vandrette sider i kvadratet, medens indsigermærkets bor kun når ud  

 til den øverste vandrette side.
Endvidere understreges forskelligheden af  

 indsigermærkets tekst JORAN.
 Joran Bor A/S anvender flere forskellige farvekombinationer i sit mærke,  

 medens Sneholt & Nielsen A/S alene anvender den blå farve i sit  

 initialmærke.
 Joran Bor A/S har medsendt fakturaoversigt over de varer vi har købt hos  

 firmaet i en given periode, og man anvender fakturaerne som argument for, at  

 vort firma ved videresalg kunne skade Joran Bor A/S ved anvendelse af anden  

 emballage.
 Man skal, for god ordens skyld, bemærke, Sneholt & Nielsen A/S blev  

 oprettet i 1953, er medlem af Foreningen af Grossister i Værktøj og  

 Værktøjsmaskiner, har en årlig omsætning på ca. 25 millioner kroner.
 Som det vil fremgå af fakturabeløbene udgør produkterne fra Joran Bor A/S  

 kun en særdeles ubetydelig del af vor omsætning, og da vi altid anvender  

 leverandørernes originale emballage ved videresalg, kan der næppe være risiko  

 for, at vi bringer klagerens renomme i fare, idet vi dermed altid leverer  

 klagerens produkter i de originale emballager, og således indirekte  

 reklamerer for firmaet Joran Bor A/S.
Endelig kan man oplyse, at Sneholt & Nielsen A/S ikke anvender sit  

 initialmærke på emballagen.
Initialmærket er alene afbildet på brevpapir,  

 følgeseddel, faktura m.v. (bilag 2).
Afslutningsvis skal man tilføje, at der herefter næppe skulle herske tvivl  

 om intentionerne bag vort initialmærke, nemlig at fremkalde en erindring hos  

 køberen om firmanavnet Sneholt (S) og Nielsen (N).« Ankenævnet har behandlet sagen på sit møde den 14. august 1992.
 For klageren mødte advokat Christian Levin Nielsen.
 For ansøgeren mødte direktør Torben Wall-Andersen.
 Sagen procederedes i det væsentlige under henvisning til de afgivne  

 skriftlige indlæg.
Klageren henviste navnlig til, at indsigermærket ikke giver associationer  

 til et bogstav eller et monogram, idet man lige så godt kunne sige, at mærket  

 illustrerede et venstre/højredrejet bor.
På grund af en købers udviskede  

 erindringsbillede burde den anvendte sammenligningsteknik være så bred som  

 mulig.
Kun herved ville varemærkeretten få reel betydning.
Ansøgeren fandt ikke, at det ansøgte varemærke ligner et bor men derimod  

 en spiral.
Ansøgeren har altid benyttet den blå farve.
 Klageren bemærkede hertil, at et bor netop er kendetegnet ved at være en  

 spiral.
 Ankenævnet skal udtale:
 2 af nævnets medlemmer (Gulmann & Grønning-Nielsen) finder, at det  

 ansøgte mærke vanskeligt kan tydes som et monogram, men derimod giver  

 tydelige associationer til et bor og derfor er forveksleligt med klagerens  

 varemærke.
1 medlem af nævnet (Hans Chr.
Thomsen) finder, at de to mærker er så  

 forskellige, når de betragtes i deres helhed, at der ikke kan siges at  

 foreligge mærkelighed.
 Der træffes afgørelse efter stemmeflertallet.
 Herefter bestemmes:
 Varemærkeansøgning nr. 3737/90 afslås.
Grønning-Nielsen.
Hans Chr.
Thomsen.
S.
Gulmann.
 Ingen:
