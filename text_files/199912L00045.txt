Fremsat den 13. oktober 1999 af skatteministeren (Ole  

 Stavad) Forslag til Lov om indgåelse af aftale  

 om ændring af Overenskomsten mellem de nordiske lande til  

 undgåelse af dobbeltbeskatning for så vidt angår indkomst-  

 og formueskatter (Lønindkomst indtjent ved arbejde i  

 regelmæssig færge- eller togtrafik) § 1. Aftale af 30. september1999 mellem Kongeriget Danmarks  

 regering og Kongeriget Sveriges regering kan tiltrædes på  

 Danmarks vegne.
Aftalen ændrer Overenskomsten af 23. september 1996  

 mellem de nordiske lande til undgåelse af dobbeltbeskatning for  

 så vidt angår indkomst- og formueskatter.
Aftalen af 30.  

 september 1999 er optaget som bilag til denne lov.
 Stk. 2. Aftalen træder i kraft og finder anvendelse i  

 Danmark efter bestemmelserne i aftalens artikel 3.
 § 2. Loven træder i kraft dagen efter  

 bekendtgørelsen i Lovtidende.
 § 3. Loven gælder ikke for Færøerne og  

 Grønland.
Bilag AFTALE  

 MELLEM  

 KONGERIGET DANMARKS REGERING OG KONGERIGET SVERIGES REGERING OM BESKATNING AF  

 ANSATTE OM BORD PÅ FÆRGER OG TOG I REGELMÆSSIG TRAFIK  

 MELLEM DANMARK OG SVERIGE I forholdet mellem Danmark og Sverige skal følgende gælde i  

 henhold til Overenskomst af 23. september 1996 mellem de nordiske lande til  

 undgåelse af dobbeltbeskatning for så vidt angår indkomst-  

 og formueskatter.
Artikel 1 1. Uanset bestemmelserne i artikel 15 beskattes indkomst,  

 som erhverves af en person, der er hjemmehørende i Danmark eller  

 Sverige, for arbejde udført på tog i regelmæssig trafik  

 udelukkende mellem Danmark og Sverige kun i den kontraherende stat, hvor  

 arbejdsgiveren er hjemmehørende.
Sådan indkomst kan dog  

 også beskattes i den kontraherende stat, hvor personen er  

 hjemmehørende.
Det er dog en forudsætning for anvendelsen af  

 dette stykke, at arbejdet udføres på tog i  

 grænseoverskridende trafik, og at personen udfører arbejde i  

 begge lande på én og samme dag.
Ved grænseoverskridende  

 trafik forstås trafik, som henholdsvis påbegyndes i Danmark og  

 afsluttes i Sverige og påbegyndes i Sverige og afsluttes i Danmark.
2. Uanset bestemmelserne i artikel 15 og artikel 31,  

 stykke 3, beskattes indkomst, som erhverves af en person, der er  

 hjemmehørende i Danmark eller Sverige, for arbejde udført om  

 bord på dansk eller svensk skib i international færgetrafik  

 mellem Danmark og Sverige kun i den kontraherende stat, hvor arbejdsgiveren  

 er hjemmehørende.
Sådan indkomst kan dog også beskattes i  

 den kontraherende stat, hvor personen er hjemmehørende.
Ved  

 international færgetrafik forstås befordring af passagerer og  

 gods i regelmæssig trafik udelukkende mellem havn i Danmark og havn i  

 Sverige.
Artikel 2 Bestemmelsen i stykke 3 i protokollens punkt V skal ikke  

 længere finde anvendelse.
Artikel 3 Denne aftale træder i kraft den enogtyvende dag  

 efter den dag, hvor de berørte stater skriftligt har meddelt hinanden,  

 at de forfatningsmæssige betingelser, som kræves i de respektive  

 stater, er opfyldt, og dens bestemmelser skal finde anvendelse for så  

 vidt angår skatter på indkomst, som fastsættes for  

 indkomstår, som begynder den 1. januar i det kalenderår, som  

 følger nærmest efter det år, hvori aftalen træder i  

 kraft eller senere.
 Til bekræftelse heraf har de dertil behørigt  

 befuldmægtigede undertegnet denne aftale.
 Udfærdiget i Stockholm den 30. september 1999 i et  

 eksemplar på dansk og svensk.
For Kongeriget Danmarks regering W.
Friis-Møller For Kongeriget Sveriges regering Claes Ljungh Bemærkninger til lovforslaget Almindelige bemærkninger Formålet med forslaget er at bemyndige regeringen  

 til at tiltræde en aftale af 30. september 1999 mellem Danmark og  

 Sverige, der ændrer dobbeltbeskatningsoverenskomsten mellem de nordiske  

 lande af 23. september 1996. Loven gennemfører hermed aftalens  

 bestemmelser, når dens betingelser herfor er opfyldt.
Forslaget er en følge af etablering af nye  

 samarbejdsformer mellem transportvirksomheder i Øresundsregionen.
Skal  

 der opnås en hensigtsmæssig og effektiv drift, forudsætter  

 det, at der sker en tilpasning af reglerne for beskatning af  

 lønindkomst indtjent om bord på færger og tog i  

 regelmæssig trafik.
Regelmæssig færge- og togtrafik har en  

 sådan karakter, at der er tale om trafik at en jævnlig,  

 tilbagevendende karakter, hvorimod enkeltstående transporter ikke er  

 omfattet af forslaget.
Aftalen mellem Danmark og Sverige indeholder derfor  

 bestemmelser om, at lønindkomst indtjent af personale, der arbejder i  

 regelmæssig færge- eller togtrafik mellem Danmark og Sverige,  

 beskattes i den stat, hvor arbejdsgiveren er hjemmehørende, uanset om  

 arbejdet udføres om bord på dansk, svensk eller fællesejet  

 færge eller tog.
Dette er i overensstemmelse med det almindelige  

 princip i OECD s model for dobbeltbeskatningsoverenskomster, hvor  

 beskatningsret til løn indtjent om bord på skib eller  

 luftfartøj i international trafik tillægges den stat, hvor  

 arbejdsgiveren er hjemmehørende.
Herved opnås eksempelvis, at  

 ansatte, der har dansk arbejdsgiver og bopæl i Danmark, alene skal  

 beskattes i Danmark, også selv om de pågældende undertiden  

 arbejder på en svensk færge eller et svensk tog.
 Aftalens bestemmelser vil kunne anvendes fra og med den 1.  

 januar 2000, såfremt forslaget vedtages i slutningen af november  

 1999.
Gældende ret De generelle regler i intern dansk ret og bestemmelserne i  

 dobbeltbeskatningsoverenskomsten mellem de nordiske lande (i det  

 følgende dobbeltbeskatningsoverenskomsten) bygger på det  

 princip, at lønindkomst beskattes i den stat, hvor arbejdsstedet er  

 beliggende (arbejdsstaten). Således vil f.eks. en person, der er  

 hjemmehørende i Sverige og ansat hos en dansk arbejdsgiver som  

 hovedregel blive beskattet i Danmark.
Lønindkomst indtjent på skibe i  

 international trafik beskattes ifølge dobbeltbeskatningsoverenskomsten  

 i den stat, hvis nationalitet skibet har (flagstaten). Overenskomsten  

 indeholder i den dertil knyttede protokol en særlig bestemmelse om  

 beskatningen af lønindkomst indtjent på tog.
Heraf  

 følger, at lønindkomst, som en person, der er  

 hjemmehørende i Danmark, indtjener ved arbejde på danske tog i  

 trafik mellem Danmark og Sverige, kun kan beskattes i Danmark.
Tilsvarende  

 gælder, at personer, der er hjemmehørende i Sverige, kun kan  

 beskattes i Sverige af lønindkomst, som indtjenes på svenske tog  

 i trafik mellem Sverige og Danmark.
Her gælder således et princip  

 om beskatning i bopælsstaten.
Disse bestemmelser tager imidlertid ikke højde for  

 situationer, hvor personalet også arbejder på færger eller  

 tog, der ikke (alene) drives af arbejdsgiveren.
Ved samdrift af dansk og  

 svensk færge eller tog vil beskatningsretten derfor kunne skifte meget  

 hyppigt, hvilket er klart uhensigtsmæssigt.
Forslaget I de senere år er der sket en udvikling i  

 samarbejdsformen for virksomheder, der driver trafik over Øresund, som  

 gør det hensigtsmæssigt at aftale regler om fordeling af  

 beskatningsretten mellem Danmark og Sverige, når der er tale om  

 regelmæssig, grænseoverskridende trafik.
Det bliver således mere almindeligt, at  

 internationale trafikruter drives i et fællesskab, enten i form af et  

 formelt ejerskab eller gennem samarbejdsaftaler.
For at opnå en  

 rationel drift også i anvendelsen af arbejdskraften ønsker  

 virksomhederne at kunne anvende denne uden hensyntagen til, hos hvem af de  

 deltagende virksomheder lønmodtagerne er ansat, hvilken nationalitet  

 færgerne har, eller hvem der ejer/driver de pågældende tog.  

 Dermed øges muligheden for at tilbyde en effektiv trafikbetjening i  

 Øresundsregionen.
Forslaget tilsigter at lette det grænseoverskridende  

 transportsamarbejde ved at sikre en rimelig og let administrerbar fordeling  

 af beskatningsretten.
Det vil således ikke være nødvendigt  

 dagligt at registrere, hvor arbejdet udføres.
Forslaget betyder, at personer, der er undergivet samme  

 overenskomst, fordi de arbejder for samme arbejdsgiver, også beskattes  

 i den stat, hvor arbejdsgiveren er hjemmehørende, uanset om de er  

 hjemmehørende i Danmark eller Sverige.
Dermed sikres der  

 sammenhæng mellem løn, skat og typisk også social  

 sikring.
Aftalen omhandler fordelingen af beskatningsretten til  

 lønindkomst indtjent ved arbejde i regelmæssig tog- og  

 færgetrafik mellem Danmark og Sverige.
Der er tale om  

 lønindkomst, der er omfattet af art. 15 i den nordiske  

 dobbeltbeskatningsoverenskomst.
Art. 15 dækker bl.a. også  

 lønindkomst indtjent ved udførelse af hverv i forbindelse med  

 erhvervsvirksomhed, som udøves af den danske eller svenske stat eller  

 lokale myndigheder.
Indkomst omfattet af forslaget beskattes i den stat, hvor  

 den ansattes arbejdsgiver er hjemmehørende.
Beskatning af  

 lønindkomst i arbejdsgiverstaten er i overensstemmelse med det  

 almindelige princip i OECD s model for dobbeltbeskatningsoverenskomster, hvor  

 også beskatningsretten til løn indtjent om bord på skib  

 eller luftfartøj i international trafik er tillagt den stat, hvor  

 arbejdsgiver er hjemmehørende.
Indkomsten kan dog også beskattes i den stat, hvor  

 personen er hjemmehørende (bopælsstaten). Denne stat skal lempe  

 for den dobbeltbeskatning, der opstår derved.
Dette kan principielt ske  

 efter creditmetoden eller eksemptionsmetoden.
Anvendes creditmetoden, fradrages alene den skat, der  

 faktisk betales i udlandet.
Anvendes eksemptionsmetoden, nedsættes  

 bopælslandets skat efter forholdet mellem den udenlandske  

 lønindkomst og den samlede lønindkomst, således at der  

 opnås lempelse uden hensyn til størrelsen af den udenlandske  

 skat.
Efter gældende regler er lønindkomst indtjent i udlandet  

 af hjemmehørende i Danmark fritaget for dansk skat, men har  

 progressionsvirkning og får dermed betydning for størrelsen af  

 den danske skat af eventuel anden indkomst.
I det samtidig fremsatte  

 lovforslag om lempelse for udenlandsk skat af lønindkomst  

 foreslås det bl.a. i forhold til Sverige, at dette princip alene skal  

 gælde for personer, der er omfattet af lovgivningen om social sikring  

 og betaler sociale bidrag i Sverige.
Provenumæssige konsekvenser Sigtet med lovforslaget er at opnå  

 hensigtsmæssige beskatningsregler i forbindelse med etableringen af nye  

 samarbejdsformer for regelmæssig, grænseoverskridende trafik i  

 Øresundsregionen.
 Forslaget har fremadrettet virkning og skønnes  

 samlet set ikke at få nævneværdige provenumæssige  

 konsekvenser.
Administrative konsekvenser Lovforslaget skønnes ikke at medføre  

 nævneværdige administrative konsekvenser.
Administrative og økonomiske konsekvenser for  

 erhvervslivet Lovforslaget vil betyde administrative lettelser for  

 virksomhederne ved, at registreringer af antallet af arbejdsdage hos de  

 enkelte samarbejdspartnere reduceres og bortfalder helt (for skibe).
Miljømæssige konsekvenser Lovforslaget skønnes ikke at have  

 miljømæssige konsekvenser.
Forholdet til EU-retten Forslaget skønnes ikke at have EU-retlige  

 aspekter.
Sammenfatning af økonomiske og administrative  

 konsekvenser Positive konsekvenser Negative konsekvenser Økonomiske konsekvenser for stat, amter og  

 kommuner Lovforslaget skønnes ikke at få  

 nævneværdige provenumæssige konsekvenser.
 Lovforslaget skønnes ikke at få  

 nævneværdige provenumæssige konsekvenser.
Administrative konsekvenser for stat, amter og  

 kommuner Ingen Ingen Økonomiske konsekvenser for erhvervslivet Ingen Ingen Administrative konsekvenser for erhvervslivet Administrative lettelser for virksomhederne ved, at  

 registreringer af antallet af arbejdsdage hos de enkelte samarbejdspartnere  

 reduceres.
Ingen Miljømæssige konsekvenser Ingen Ingen Administrative konsekvenser for borgerne Ingen Ingen Forholdet til EU-retten Forslaget skønnes ikke at have EU-retlige  

 aspekter Bemærkninger til lovforslagets  

 enkelte bestemmelser Til § 1 Efter forslagets § 1, stk. 1, bemyndiges  

 regeringen til at tiltræde aftalen af 30. september 1999 mellem Danmark  

 og Sverige, der ændrer dobbeltbeskatningsoverenskomsten mellem de  

 nordiske lande af 23. september 1996. Aftalen er optaget som bilag til  

 lovforslaget, og dens bestemmelser gennemgås nedenfor.
Artikel 1, stk. 1 Efter denne bestemmelse beskattes lønindkomst  

 indtjent af personer, der er hjemmehørende i Danmark eller Sverige,  

 på tog i regelmæssig trafik udelukkende mellem Danmark og  

 Sverige, i den stat, hvor arbejdsgiveren er hjemmehørende.
Det er en  

 forudsætning, at arbejdet udføres på tog i  

 grænseoverskridende trafik, og at arbejdet udføres i begge lande  

 på én dag.
Ved grænseoverskridende trafik forstås  

 trafik, som henholdsvis påbegyndes i Danmark og afsluttes i Sverige og  

 påbegyndes i Sverige og afsluttes i Danmark.
Reglerne gælder  

 således alene i situationer, hvor personen arbejder i toget i  

 både Danmark og Sverige samme dag, og hvor trafikken er begrænset  

 til de to lande.
 Lønindkomsten kan også beskattes i den stat,  

 hvor personen er hjemmehørende (bopælsstaten). Denne stat skal  

 så lempe for den dobbeltbeskatning, der opstår derved.
 Forslaget vil medføre, at eksempelvis togpersonale,  

 der er ansat ved DSB, beskattes i Danmark også under arbejde i Sverige,  

 uanset om arbejdet udføres på danske eller svenske tog.
Artikel 1, stk. 2 Efter denne bestemmelse beskattes lønindkomst  

 indtjent af hjemmehørende i Danmark eller Sverige ved arbejde om bord  

 på dansk eller svensk skib i international færgetrafik mellem  

 Danmark og Sverige i den stat, hvor arbejdsgiveren er hjemmehørende.  

 Det er en forudsætning, at der er tale om befordring af passagerer og  

 gods i regelmæssig trafik udelukkende mellem havn i Danmark og havn i  

 Sverige.
 Lønindkomsten kan også beskattes i den stat,  

 hvor personen er hjemmehørende (bopælsstaten). Denne stat skal  

 så lempe for den dobbeltbeskatning, der opstår derved.
 Forslaget betyder eksempelvis, at søfolk, der er  

 hjemmehørende i Danmark og ansat i en dansk virksomhed, der deltager i  

 samdrift på overfarten mellem en dansk og en svensk havn, alene bliver  

 beskattet i Danmark, uanset om arbejdet udføres på en dansk  

 eller en svensk færge.
Artikel 2 Ved denne bestemmelse ophæves de gældende  

 regler i protokollen til den nordiske dobbeltbeskatningsoverenskomst om  

 beskatning af lønindkomst optjent af ansatte på tog, der  

 kører over Øresundsbroen.
Efter disse regler beskattes  

 lønindkomst indtjent på danske tog af en person, der er  

 hjemmehørende i Danmark, kun i Danmark, ligesom lønindkomst  

 indtjent på svenske tog af en person, der er hjemmehørende i  

 Sverige, kun beskattes i Sverige.
De gældende regler erstattes af  

 bestemmelsen i aftalens artikel 1, stk. 1.
Artikel 3 Artiklen omhandler ikrafttrædelsen.
Aftalen  

 træder i kraft den enogtyvende dag efter den dag, hvor Danmark og  

 Sverige har meddelt hinanden, at de forfatningsmæssige betingelser, som  

 kræves i de respektive stater, er opfyldt.
For Danmarks vedkommende vil  

 det sige, når dette lovforslag er vedtaget.
Regeringen vil efter  

 forslagets vedtagelse kunne gennemføre aftalens bestemmelser i  

 Danmark.
Aftalen finder anvendelse for så vidt angår  

 skatter på indkomster, som fastsættes for indkomstår, som  

 begynder den 1. januar i det kalenderår, som følger  

 nærmest efter det år, hvori overenskomsten træder i kraft  

 eller senere.
Aftalen vil således kunne anvendes fra og med den 1.  

 januar 2000, hvis vedtagelsen af forslaget er meddelt Sverige senest 21 dage  

 inden den 1. januar 2000.
 Virkningstidspunktet falder sammen med  

 virkningstidspunktet for lovforslaget om anvendelsen af creditprincippet som  

 generelt lempelsesprincip for lønindkomster indtjent i i Finland,  

 Island, Norge og Sverige samt Tyskland.
Til § 2 Efter lovforslagets § 2 træder loven i kraft  

 dagen efter bekendtgørelsen i Lovtidende.
Til § 3 Efter lovforslagets § 3 gælder loven  

 ikke for Færøerne og Grønland, da  

 skattespørgsmål er undergivet hjemmestyrets kompetence i disse  

 dele af riget.
