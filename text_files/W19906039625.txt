En 30-årig mand, der er i antabusbehandling samt i hormonbehandling på  

 grund af Klinerfelter syndrom, er af søfartslæge erklæret for uegnet til  

 skibstjeneste.
Efter indhentning af yderligere lægeerklæring har  

 Helbredsnævnet tiltrådt søfartslægens afgørelse: Den pågældende er uegnet til  

 skibstjeneste.
HELBREDSNÆVNET FOR SØFARENDE År 1990, den 6 april afsagde Helbredsnævnet for Søfarende følgende K E N D E L S E i sag nr. 1/90 En 30-årig mand Ved den for søfarende foreskrevne lægeundersøgelse den 4. januar 1990 hos  

 søfartslæge NN, blev den pågældende, der er i antabusbehandling samt på grund  

 af Klinefelters syndrom i hormonbehandling, erklæret for uegnet til  

 skibstjeneste.
Den pågældende anmodede om, at denne afgørelse måtte blive taget op til  

 fornyet afgørelse.
Søfartsstyrelsen indhentede i den anledning en erklæring  

 fra den overlæge i psykiatri, der har den pågældende i behandling.
I  

 erklæring af 17. januar 1990 er anført, at det er vigtigt, at den pågældende  

 får testosteron-injektioner hver 14. dag, og at han på grund af et  

 alkoholproblem får antabus.
 Søfartsstyrelsen meddelte herefter i skrivelse af l9. januar 1990 den  

 pågældende, at han måtte anses for uegnet til skibstjeneste.
 Den pågældende har indbragt denne afgørelse for Helbredsnævnet.
Nævnet har foranlediget, at Søfartsstyrelsen har indhentet en yderligere  

 lægeerklæring vedrørende den hormon- og antabusbehandling den pågældende  

 gennemgår.
Af en i den anledning af egen læge d. 16. marts 1990 afgiven  

 erklæring fremgår bl.a., at den pågældende ikke mener, at han på nuværende  

 tidspunkt selv kan administrere antabusbehandlingen.
 Sagen har været behandlet på nævnets møde den 6. april 1990.
 Nævnet skal udtale:
 Efter de foreliggende lægelige udtalelser tiltrædes det, at den pågældende  

 er fundet uegnet til skibstjeneste.
 Herefter bestemmes:
 Den pågældende er uegnet til skibstjeneste.
