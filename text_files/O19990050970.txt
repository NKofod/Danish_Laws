Resumé  



  

 En studerende  

 ønskede at indfri sit  

 studielån i slutningen af september 1997. Han bad derfor i juli 1997  

 SU-styrelsen om at sende en opgørelse over lånet, og han gjorde styrelsen  

 opmærksom på at han ønskede at modtage lån for både august og september  

 måned.  

 SU-styrelsen sendte ham herefter en opgørelse.
På den aftalte dato indbetalte  

 han et beløb svarende til den opgjorte saldo.
Han modtog ingen kvittering for  

 sin indbetaling.
Omtrent tre måneder senere modtog den studerende sin årsopgørelse  

 fra SU-styrelsen.
Af denne fremgik at han fortsat skyldte 3.714 kr.
Dette  

 skyldtes at styrelsen i den tidligere fremsendte opgørelse ved en fejl havde  

 glemt at medregne låneraterne for august og september.
Den studerende nægtede  

 at betale under henvisning til at han mente at have frigjort sig fra samtlige  

 forpligtelser ved sin indbetaling i september.
Sagen blev indbragt for  

 Ankenævnet for Uddannelsesstøtten som  

 fastholdt at den studerende skulle betale det resterende beløb.
Ombudsmanden udtalte at spørgsmålet skulle afgøres i  

 overensstemmelse med de almindelige formueretlige principper om  

 efterbetaling.  

 Da ombudsmanden ikke med sikkerhed kunne lægge til grund at ankenævnet havde  

 vurderet spørgsmålet om efterbetaling korrekt, henstillede han til ankenævnet  

 at genoptage sagens behandling.
Ombudsmanden bemærkede i den forbindelse  

 bl.a.  

 at man sædvanligvis må kunne fæste lid til en opgørelse foretaget af  

 en offentlig myndighed, og at den studerende  

 havde været grundig og udførlig med hensyn til de oplysninger han havde givet  

 styrelsen i sit brev i juli 1997.
 Ombudsmanden udtalte desuden at det efter hans opfattelse havde  

 været bedst stemmende med god forvaltningsskik om styrelsen umiddelbart efter  

 modtagelsen  

 af den studerendes indbetaling havde foretaget en opgørelse af mellemværendet  

 og udstedt en kvittering. (J.nr. 1999-1053-73).
Indfrielse af studielån.
Fejlopgørelse.
Efterbetaling Den 13. juli 1997 bad A  

 SU-styrelsen om en opgørelse over sit studielån idet han ønskede at indfri  

 dette.
A skrev bl.a. følgende:
Undertegnede anmoder hermed  

 om en opgørelse incl. rentetilskrivning pr 24/9-97, idet jeg ønsker at indfri  

 mit studielån pr. denne dato via bankoverførsel.
Sidste udbetaling af lån  

 sker  

 således pr 1/9-97, hvorefter jeg ikke ønsker at gøre brug af  

 studielåneordningen mere.
Såfremt lån påny ønskes  

 optaget senere i studiet vil jeg ansøge påny. I brev af 17. juli 1997  

 besvarede SU-styrelsen As henvendelse og skrev bl.a.:
 SUstyrelsen har modtaget dit  

 brev af den 13. juli 1997 og kan oplyse, at ovennævnte lån kan indfries med  

 43.242 kr.
 ...
 Saldo pr. 1. september  

 1997  

 43.242 kr.
Giroindbetalingskort  

  

 vedlægges.
Hvis dette beløb betales  

 senest den 1. oktober 1997, vil der ikke blive tilskrevet uderligere renter.
 Saldooplysningerne er afgivet  

 under forudsætning af, at dine uddannelsesoplysninger er korrekte.
 ...
Vi tager forbehold for  

 eventuelle uafklarede FM-krav, idet der foretages indkomstkontrol efter  

 støtteårets afslutning.
Her kan det vise sig, at ovennævnte lån helt eller  

 delvist  

 er modtaget med urette og skal tilbagebetales som for meget modtaget  

 støtte. Den 24. september 1997  

 overførte A  

 43.242 kr. til SU-styrelsen.
SU-styrelsen sendte i januar  

 1998 en årsopgørelse til A hvoraf fremgik at han trods sin indbetaling i  

 september 1997 ikke havde indfriet lånet fuldt ud, men manglede at afdrage  

 3.771 kr.
A skrev herefter til SU-styrelsen ved brev af 22. januar 1998.
 SU-styrelsen besvarede den  

 20. februar 1998 As henvendelse og skrev i den forbindelse at det  

 restbeløb  

 der figurerede på han årsopgørelse, skyldtes at styrelsens saldoopgørelse fra  

 den 17. juli 1997 ikke indeholdt de to studielånsrater som på dette tidspunkt  

 endnu ikke var udbetalt (raterne for henholdsvis august og september måned).  

 Efter styrelsens opfattelse havde A således ikke indfriet sit studielån fuldt  

 ud.
 A klagede herefter til  

 Ankenævnet for Uddannelsesstøtten, og i den anledning afgav SU-styrelsen en  

 udtalelse i sagen den 15. maj 1998. Af udtalelsen fremgik bl.a. følgende:
I brev af 17. juli 1997  

 opgjorde vi (A)s lån 6. Opgørelsen indeholdt ved en fejl ikke to  

 studielånsrater, som endnu ikke var udbetalt på det tidspunkt, hvor (A) bad  

 om  

 opgørelsen.
De to studielånsrater blev udbetalt henholdsvis den 31. juli 1997  

 med 1.857 kr., og den 28. august 1997 med 1.857 kr., i alt 3.714 kr.
Vi mener ikke, at det  

 forhold, at styrelsen ikke medregner to udbetalinger, som ikke har fundet  

 sted  

 på opgørelsestidspunktet, kan give (A) en ugrundet berigelse.
Vi henviser i  

 den  

 forbindelse til U 1997.114 H, hvor arvinger pålagdes at tilbagebetale en del  

 af en allerede udloddet arv, selvom bobehandlingen i dødsboet var afsluttet,  

 fordi en kommunes krav ved en fejl ikke var med i boopgørelsen.
Vi mener desuden, at (A) ud  

 af opgørelsen af 17. juli 1997 burde have indset, at hovedstolen i opgørelsen  

 ikke var tilstrækkelig i forhold til hovedstolen, der var opgivet i hans  

 årsopgørelse  

 for 1996 sammenholdt med angivelsen af studielånsrater på hans  

 støttemeddelelse  

 for 1997 frem til sidste udbetaling den 28. august  

 1997. Den 24. august 1998  

 stadfæstede Ankenævnet for Uddannelsesstøtten SU-styrelsens afgørelse.  

 Ankenævnet skrev bl.a.:
Nævnet lægger til grund, at  

 SU-styrelsens opgørelse af 17. juli 1997 ikke har medregnet de efterfølgende  

 pr. 31. juli og 28. august 1997 udbetalte støtterater.
Nævnet lægger vægt på,  

 at det af SU-styrelsens brev af 17. juli 1997 fremgår, hvad der var udbetalt  

 i  

 lån, og hvad der var tilskrevet i rente.
De har derfor selv kunnet  

 konstatere,  

 at de 2 da ikke udbetalte rater ikke indgik i opgørelsen. Den 7. oktober 1998 indbragte  

 A første gang sagen for mig.
I sin klage henviste han bl.a. til afgørelsen i  

 U  

 1989.1088H modsætningsvis og gjorde desuden gældende at SU-styrelsens  

 beløbsangivelse  

 i brevet af 17. juli 1997 havde karakter af endelighed og derfor var meget  

 lig  

 en saldokvittering til fuld og endelig indfrielse.
Da det ikke af bilagene  

 fremgik at Ankenævnet for Uddannelsesstøtten havde haft lejlighed til at tage  

 til stilling til As indsigelser, oversendte jeg den 15. januar 1999  

 klagen til nævnet således at nævnet kunne  

 tage stilling til det han havde anført.
 Ved brev af 18. marts 1999  

 fastholdt Ankenævnet for Uddannelsesstøtten den tidligere afgørelse og skrev  

 som følger:
 ...
Nævnet lægger til grund, at  

 De ud fra årsopgørelsen for 1996, dateret 12. januar 1997, har kunnet se, at  

 lånets hovedstol pr. 31. december 1996 var 30.189 kr. (det er incl. raten for  

 januar 1997, udbetalt 30. december 1996). Ud fra støttemeddelelsen for 1997  

 har  

 De kunnet se, at der pr. 17. juli 1997 er udbetalt yderligere 6 rater  

 (februar  

 - juli) = 11.142 kr.
Når de to beløb adderes, fremkommer 41.331 kr., som er  

 beløbet ifølge SU-styrelsens  

 brev af 17.  

 juli 1997. Heraf ses det således, at raterne for august og september ikke er  

 medregnet.
 De udbetalte studielånsrater  

 kunne De desuden se på Deres bankkontoudskrifter.
 Deres gode tro mht.  

 størrelsen af de udbetalte studielånsrater skyldes således, at De ikke har  

 kontrolleret SU-styrelsens opgørelse af beløbet i brevet af 17. juli 1997.
 Nævnet finder, at der ikke  

 kan drages sammenligning mellem U 1989.1088 H, hvor det omtvistede emne i  

 sagen var indviklet, og denne sag, hvor det var helt enkelt at finde  

 størrelsen  

 på de udbetalte og kommende støtterater.
De skrev i Deres brev af 13.  

 juli 1997, at sidste udbetaling af lån sker pr. 1. september 1997, hvorefter  

 De  

 ikke ønsker at gøre brug af studielånsordningen mere.
De har således selv  

 bedt  

 om, at de sidste to rater (august og september) ifølge støttemeddelelsen blev  

 udbetalt.
SU-styrelsen har i brevet af  

 17. juli 1997 anført, at Deres lån 6 kan indfries med 43.242 kr., men ikke  

 omtalt udbetalingen af raterne for august og september.
Da det ville være  

 naturligt kort at omtale disse rater, og det ikke er sket, må der siges at  

 være  

 nogen usikkerhed, både om udbetalingen af dem, og om de er medregnet i  

 opgørelsen.  

 De kunne derfor ikke uden videre gå ud fra, at raterne ville blive udbetalt,  

 men ikke var medregnet i opgørelsen.
 Nævnet finder derfor, at  

 SU-styrelsens brev ikke har haft en karakter af endelighed meget lig en  

 saldokvittering  

 til fuld og endelig indfrielse.
 Nævnet finder, at  

 SU-styrelsen ved ikke at reagere på Deres indfrielse af studielånet den 24.  

 september 1997 og blot udsende den almindelige årsopgørelse i januar 1998  

 ikke  

 har udvist passivitet.
 Ankenævnet må således  

 fastholde afgørelsen af 24. august 1998.
... Den 29. marts 1999 indbragte  

 A på ny sagen for mig hvorfor jeg ved brev af 13. april 1999 bad Ankenævnet  

 for  

 Uddannelsesstøtten og SU-styrelsen om udtalelser i anledning af  

 klagen.
 I udtalelse af 1. juni 1999  

 skrev SU-styrelsen bl.a. følgende:
 Vi fastholder vores  

 afgørelse af 20. februar 1998. Idet vi i øvrigt henviser til vores brev til  

 ankenævnet af 15. maj 1998, har vi følgende bemærkninger i forhold til  

 (A)s  

 breve af 7. oktober 1998 og 29. marts 1999:
 (A) anfører, at han var i god  

 tro på tidspunktet for indfrielsen den 24. september 1997, da han ikke havde  

 lagt beløbene på årsopgørelserne sammen, før han indfriede gælden.
 Som det fremgår af vores brev  

 af 15. maj 1998, mener vi, at (A) burde have indset, at det beløb, som  

 fremgik  

 af SUstyrelsens opgørelse af 21. juli 1997, ikke indeholdt de 2 lånerater,  

 som  

 endnu ikke var udbetalt.
(A) anfører endvidere, at  

 risikoen for rigtig beregning må pålægges den offentlige myndighed, så der  

 ikke kan kræves efterbetaling af den, der ikke havde grund til at betvivle  

 rigtigheden af en betaling til fuld fyldestgørelse, jf.
U1989.1088 H.
Vi  

 mener  

 ikke, at U1989.1088 H kan anvendes i denne forbindelse.
Sagen var kompliceret  

 og handlede om, hvorvidt betingelserne for et givet tilskud var opfyldt.
I  

 (A)s tilfælde er der ikke tale om, hvorvidt han opfylder betingelserne  

 for at  

 modtage låneraterne for august og september 1997, men derimod om opgørelsen  

 af  

 hans gæld.
Endelig anfører (A), at man  

 ud fra en betragtning om passivitet og rimelighed som minimum må have krav  

 på,  

 at SUstyrelsen kort tid efter indfrielsesdatoen 24. september 1997 henvendte  

 sig for at rette fejlen.
Låntagere kan på et hvilket som helst tidspunkt  

 indfri  

 deres SU-lån eller indbetale frivillige afdrag efter eget ønske. (A)s  

 indbetaling den 24. september 1997 kunne derfor lige så vel være udtryk for  

 en  

 frivillig indbetaling efter eget ønske.
Først i forbindelse med udsendelse af  

 årsopgørelsen for 1997 havde styrelsen anledning til at gøre (A) opmærksom  

 på,  

 at de 2 studielånsrater skulle betales tilbage.
Som det fremgår af vores brev  

 af 15. maj 1998 mener vi desuden ud fra en rimelighedsbetragtning, at (A)  

 ikke  

 bør opnå en uberettiget berigelse, fordi styrelsens opgørelse af 17. juli  

 1997  

 ikke indeholdt de 2 studielånsrater, som endnu ikke var udbetalt.
Vi  

 fastholder derfor, at han ikke indfriede sit SU-lån ved indbetalingen 24.  

 september  

 1997. I udtalelse af 9. juni 1999  

 skrev Ankenævnet for Uddannelsesstøtten at ankenævnet ikke havde yderligere  

 at tilføje.
 Ved brev af 17. juni 1999  

 kommenterede A styrelsens og ankenævnets udtalelser.
Ombudsmandens udtalelse SU-bekendtgørelsens § 44, stk. 6 (bek. nr. 671 af 7. august 1995), har  

 følgende ordlyd:
 § 44.
Stk. 6.  

  

 En låntager kan med frigørende virkning betale statslån, studielån, og/eller  

 slutlån med renter tilbage med frivillige ydelser, inden og efter  

 betalingspligten er indtrådt efter stk. 1 og  

 2. De meddelte i Deres brev til SU-styrelsen af 13. juli 1997 at De ønskede at  

 indfri Deres lån.
SU-styrelsen opgjorde ved brev af 17. juli 1997 Deres  

 samlede gæld pr. 1. september 1997 til 43.242 kr.
Det viste sig efterfølgende  

 at SU-styrelsen fejlagtigt havde opgjort Deres gæld 3.771 kr. for lavt.
Jeg  

 vil i det følgende tage stilling til om SU-styrelsen har ret til at kræve  

 efterbetaling af det for lidt indbetalte beløb.
Mulighederne for efterbetaling er hverken reguleret i lov om Statens  

 Uddannelsesstøtte eller i SU-bekendtgørelsen.
Efter min opfattelse må  

 spørgsmålet løses i overensstemmelse med almindelige formueretlige  

 principper.
Når en skyldner ønsker at betale sin gæld til fordringshaveren, er det  

 selvfølgelige formueretlige udgangspunkt at skyldneren må betale hele gælden.  

 Hovedreglen er således også at hvis skyldneren har betalt for lidt, kan  

 fordringshaveren kræve det resterende beløb efterbetalt.
Dette udgangspunkt  

 modificeres dog i nogle situationer hvor skyldneren har regnet med at have  

 præsteret en fuld og endelig opfyldelse af fordringen.
 Efterbetalingsreglerne behandles indgående af Bernhard Gomard,  

 Obligationsretten, 3. del (1993), s.  

 168f, der bl.a. anfører:
Kreditor skal i almindelighed reklamere inden en rimelig tid efter  

 betalingen for at bevare sit krav på efterbetaling af et manglende beløb,  

 hvis kreditor har eller med rimelig og sædvanlig agtpågivenhed kunne have  

 indset, at det modtagne beløb er for lille, men at debitor tilsyneladende  

 anser betalingen for at udgøre hele det  

 skyldige beløb.
Er debitors vildfarelse kendelig for kreditor, kræver rimelig  

 hensyntagen til debitor i almindelighed, at kreditor uden ugrundet ophold gør  

 debitor opmærksom på hans vildfarelse, jfr.
UfR 1982.1181 V.
Dette gælder  

 selv  

 om debitors vildfarelse ikke er ganske undskyldelig, idet han f.eks. har  

 begået en fejl ved udregningen af det skyldige beløb eller har misforstået  

 aftalen mellem parterne.
 ...
En kreditor, der ikke er  

 opmærksom på og heller ikke burde have indset, at det beløb, han har modtaget  

 som fuld betaling, er for lille, har som oftest, men ikke altid krav på  

 efterbetaling.
Reglen om, at kreditor har krav på efterbetaling, er ikke  

 undtagelsesfri, skønt kreditors interesse i at få sit fulde tilgodehavende  

 betalt er både legitim og åbenbar.
 ...
Et krav om efterbetaling af  

 yderligere beløb må i hvert fald afvises i tilfælde, hvor kreditor gør  

 gældende, at der i en opgørelse af hans tilgodehavende, som han selv har  

 foretaget, er glemt nogle poster, såfremt opgørelsen fremtræder som endelig,  

 og  

 det ikke er kendeligt for debitor, at ikke alt er kommet med, jfr.
UfR  

 1977.182  

 V og 1950.949 om glemte poster i regninger fra en håndværker og en arkitekt.  

 Kreditor vil i sådanne tilfælde ofte miste sit krav om betaling af yderligere  

 beløb, allerede før det krævede beløb er betalt.
Debitor kan efter at have  

 modtaget en opgørelse i form af en nota, faktura eller andet have indrettet  

 sig  

 efter, at han kun skylder det krævede beløb, og opgørelsen kan efter  

 omstændighederne opfattes som en opgivelse af yderligere krav.
Den trang, der  

 kan være til at fastholde, at en betaling er endelig, knytter sig efter  

 omstændighederne også allerede til en opgørelse af gældens størrelse i form  

 af  

 f.eks. et kontoudtog, en saldobekræftelse eller en refusionsopgørelse  

 vedrørende salg af en ejendom eller virksomhed.
Værdien af at gøre et  

 mellemværende op i en sådan konstaterende erklæring, svækkes, hvis opgørelsen  

 ikke står fast.
 ...
 Styrken af debitors  

 forventning om, at et mellemværende er gjort op og endelig afgjort, vil ofte  

 øges efter, at regningen er betalt.
 ...
Der er ikke i de domme der er  

 afsagt i sager om efterbetaling, opstillet faste, generelle regler for,  

 hvornår  

 krav om efterbetaling bør imødekommes eller nægtes.
Dommene har alene  

 fremhævet  

 nogle momenter, som i den foreliggende sag er tillagt betydning for  

 afgørelsen,  

 såsom af hvem gælden er opgjort, hvorfor opgørelsen har været urigtig, hvem  

 af  

 parterne der især har haft mulighed for at beregne og anledning til at  

 kontrollere størrelsen af gælden, og om kreditor har søgt at redressere  

 fejlen  

 inden rimelig tid.
 ...
 Tilgodehavendets karakter  

 spiller en væsentlig rolle.
 ...
Obligationsretten er en del  

 af formueretten og beskæftiger sig kun direkte med fordringer af formueretlig  

 karakter.
Spørgsmålet, om en betaling er endelig eller senere kan kræves  

 reguleret ved efterbetaling eller tilbagebetaling, opstår imidlertid også ved  

 offentligretlige krav og afgøres ofte efter lignende regler eller synspunkter  

 som dem, der finder anvendelse i sager om formueretlige krav, jfr. således  

 UfR  

 1980.994H og 1984.142V om efterbetaling af afgifter vedrørende biler. Henry Ussing har ligeledes  

 behandlet reglerne om efterbetaling i Obligationsretten, Almindelig del  

 (1961),  

 s.  

 298f, hvor han  

 bl.a. skriver:
Når fordringshaveren må  

 forstå, at skyldneren fejlagtig mener at have betalt alt, hvad han skyldte,  

 kan  

 der efter omstændighederne være grund til at lade fordringshaveren miste sit  

 krav på det manglende, hvis han ikke oplyser skyldneren om vildfarelsen.
Det  

 kan være meget ubehageligt for skyldneren senere at skulle betale et  

 restbeløb,  

 når han har regnet med og måske indrettet sig på, at hele gælden er betalt.  

 Derfor er det rimeligt at give regler, der bidrager til at forringe faren for  

 sådanne ubehagelige overraskelser.
Hvor der er betalt for lidt på grund af  

 fejltælling, vil man formentlig i forretningsforhold kræve reklamation inden  

 for en kortere frist eller efter sædvane.
Bortset herfra vil årsagen til, at  

 en  

 skyldner i god tro betaler for lidt, normalt være  

  

 vildfarelse om gældens størrelse.
Men også her kan der være grund  

 til at indskrænke adgangen til at kræve efterbetaling.
Når der foretages en  

 opgørelse af et mellemværende, er det overhovedet hensigtsmæssigt at  

 tilstræbe,  

 at opgørelsen bliver endelig, så vidt det kan forenes med  

 rimeligt hensyn til  

 parterne.
Ligesom adgangen til  

  

 condictio  

 indebiti  

  

 begrænses for at gøre betalinger mere endelige, kan trangen til  

 endelighed i opgøret af økonomiske mellemværender føre til at begrænse  

 adgangen  

 til at kræve efterbetaling.
En sådan trang kommer allerede frem, når en part  

 foretager en opgørelse af et mellemværende og tilstiller den anden part den.  

 Men den bliver særlig stærk, når opgørelsen ledsages af erlæggelse eller  

 foretages, fordi skyldneren ønsker at vide, hvor meget han skal erlægge.
Det  

 er  

 imidlertid ikke let at fastslå, i hvilket omfang krav om efterbetaling skal  

 udelukkes.
Hvis det er fordringshaveren,  

 der har begået fejl ved opgørelsen og derved har fremkaldt skyldnerens  

 vildfarelse, kunne man overveje at udelukke krav om efterbetaling.
Så vidt  

 går  

 praksis dog ikke.
Det er formentlig også naturligt at give kreditor adgang  

 til  

 inden for rimelig tid at rette indløbne fejl i bogføring og udregninger.
Men  

 ugrundet forsinkelse hermed må udelukke krav om efterbetaling, i al fald når  

 skyldneren i begrundet god tro har disponeret på grundlag af  

 fordringshaverens  

 urigtige opgørelse.
 ...
Der er særlig grund til at  

 nægte kreditor ret til efterbetaling, når han ved sin adfærd har givet  

 debitor  

 føje til at stole på, at han ikke havde mere til gode, jfr.
U 1914.820. Denne  

 regel kan ofte anvendes, når kreditor alene  eller dog i overvejende  

 grad   

 havde adgang til de kendsgerninger, hvoraf kravets omfang afhang. Som det fremgår af de  

 ovenstående citater, er der ikke i de domme der er afsagt om efterbetaling,  

 opstillet generelle regler for hvornår krav om efterbetaling bør imødekommes  

 eller nægtes.
Dommene fremhæver nogle momenter der i de foreliggende sager er  

 tillagt betydning for afgørelsen.
Efter min opfattelse kan man  

 dog udlede af domspraksis at afgørelsen af om der kan kræves efterbetaling,  

 bl.a. bygger på en vurdering af rimeligheden og styrken af skyldners  

 antagelse  

 af at den erlagte betaling var fuld og endelig.
Efter retspraksis har en  

 række forhold især været af betydning ved denne vurdering: 1) om det må have  

 stået klart for fordringshaver at skyldner ønskede at indfri hele gælden  

 (f.eks. debitors ønske om en saldoopgørelse), 2) fordringshavers uagtsomhed,  

 3) skyldners uagtsomhed, 4) fordringshavers efterfølgende passivitet.  

 Efter min opfattelse kan der i en vis udstrækning i sådanne sager tillige  

 lægges vægt på indrettelsessynspunktet, jf. ovennævnte citat af Henry Ussing.
I nogle domme, f.eks.
U 1977.182V og U  

 1982.1181V, har domstolene afvist et efterbetalingskrav alene ud fra en  

 vurdering  

 af et enkelt af de nævnte kriterier.
I andre domme, f.eks.
U 1980.994H, har  

 retten afvist et efterbetalingskrav ud fra en bredere vurdering af de nævnte  

 kriterier.
 Jeg henviser endvidere bl.a.  

 til U 1994.1004V, U 1984.341H, U 1970.906V og U 1984.142V.
 I ankenævnets afgørelse af  

 24. august 1998 tiltrådte nævnet SU-styrelsens krav om efterbetaling.  

 Ankenævnet konstaterede alene at SU-styrelsens opgørelse ikke medregnede de  

 manglende støtterater, og at De selv kunne konstatere at disse to rater ikke  

 indgik i styrelsens opgørelse.
 Ankenævnet fastholdt  

 afgørelsen ved brev af 18. marts 1999 idet nævnet bl.a. henviste til at De  

 ikke  

 selv havde kontrolleret SU-styrelsens opgørelse af 17. juli 1997, og at De  

 ikke  

 uden videre havde kunnet gå ud fra at raterne var medregnet i opgørelsen.  

 Nævnet afviste endvidere at SU-styrelsens brev havde haft karakter af  

 endelighed, lig med en saldokvittering til fuld og endelig indfrielse, og at  

 SU-styrelsen havde udvist passivitet.
Selv om Ankenævnet i sin  

 sidste behandling af sagen mere uddybende har redegjort for sin afgørelse,  

 kan  

 jeg ikke med sikkerhed lægge til grund at nævnet har vurderet spørgsmålet i  

 overensstemmelse med de formueretlige principper om efterbetaling som jeg har  

 skitseret ovenfor.
Ved min vurdering heraf har jeg bl.a. lagt vægt på at  

 nævnet  

 ikke har taget stilling til betydningen af at misforståelsen omkring  

 indfrielsesbeløbet utvivlsomt skyldtes en fejl fra SU-styrelsens side, og at  

 De selv udviste grundighed og udførlighed i de oplysninger De gav til  

 SU-styrelsen i Deres brev af 13. juli 1997. Der er heller ikke i sagen  

 oplysninger om i hvilket omfang De, indtil De modtog årsopgørelsen, havde  

 indrettet Dem på at lånet var endeligt.
 Endvidere giver sagen mig  

 anledning til at bemærke følgende vedrørende SU-styrelsens og ankenævnets  

 argumentation for at tillade efterbetalingskravet:
 1)  

  

 De anførte i Deres brev af 13. juli 1997 at De ønskede at indfri  

 Deres studielån pr. 24. september 1997, og at sidste udbetaling af lån ville  

 ske den 1. september 1997. Opgørelsen skulle tillige indbefatte  

 rentetilskrivning  

 pr. 24. september 1997.
 SU-styrelsen gjorde i sin  

 udtalelse af 1. juni 1999 gældende at Deres indbetaling af 24. september 1997  

 lige så vel kunne have været udtryk for en frivillig indbetaling.
Jeg har på det foreliggende  

 grundlag vanskeligt ved at forstå styrelsens argumentation.
Det må efter min  

 opfattelse have stået klart for SU-styrelsen at De ønskede at indfri hele  

 fordringen endeligt.
Det fremgår også af styrelsens opgørelse af 17. juli  

 1997 at styrelsen faktisk har forstået at De ønskede at indfri hele gælden.  

 SU-styrelsen angiver således at gælden kan  

  

 indfris  

  

 med 43.242 kr., og i brevet omtales  

  

 saldoen  

  

 pr. 1. september 1997.
 Ankenævnet for  

 Uddannelsesstøtten anfører i den forbindelse i sit brev af 18. marts 1999 at  

 opgørelsen af 17. juli 1997 ikke fremtrådte som endelig, og at De ikke havde  

 grundlag for at gå ud fra at opgørelsen også indeholdt raterne for august og  

 september 1997.
 Hertil skal jeg bemærke at  

 opgørelsen som nævnt udtrykkeligt angiver saldoen pr. 1. september 1997, og  

 angiver at lånet kan indfris med dette beløb indtil den 1. oktober 1997.  

 Opgørelsen henviser endvidere til Deres brev af 13. juli 1997 hvor De - som  

 anført af ankenævnet - selv gør opmærksom på at sidste udbetaling er 1.  

 september 1997.
 Jeg har derfor vanskeligt ved  

 at se at opgørelsen af 17. juli 1997 ikke fremtræder med høj grad af  

 endelighed, og at De ikke havde grund til at gå ud fra at opgørelsen  

 indeholdt  

 det fulde mellemværende, inklusive renter og raterne for august og september  

 1997.
2)  

  

 Ved Deres indbetaling af 24. september 1997 indfriede De efter  

 Deres opfattelse gælden.
På baggrund af min gennemgang af sagen må jeg antage  

 at De ved modtagelsen af opgørelsen ikke havde (positiv) viden om den  

 fejlagtige opgørelse, og at De betalte i tillid til rigtigheden af denne.
Jeg  

 har forstået at hverken Ankenævnet for Uddannelsesstøtten og SU-styrelsen  

 anfægter dette.
SU-styrelsen og Ankenævnet  

 for Uddannelsesstøtten har derimod anført at De udelukkende var i god tro med  

 hensyn til størrelsen af de udbetalte studielånsrater fordi De ikke selv  

 efterfølgende havde kontrolleret SU-styrelsens opgørelse.
De kunne således  

 efter myndighedernes opfattelse have kontrolleret beløbet ved at lægge lånets  

 hovedstol pr. 31. december 1996, som fremgik af Deres årsopgørelse for 1996,  

 sammen med raterne for 1997, som fremgik af Deres støttemeddelelse for 1997.
Jeg er enig med myndighederne  

 i at det var muligt for Dem efterfølgende at kontrollere beløbet.
Imidlertid  

 finder jeg det tvivlsomt om det at De undlod at betvivle rigtigheden af  

 SU-styrelsens opgørelse (undlod at kontrollere denne) i den konkrete  

 situation,  

 kan være afgørende for berettigelsen af efterbetalingskravet.
Se i den  

 forbindelse  

 Vestre Landsrets dom U 1970.906V om efterbetaling i forbindelse med  

 strømafregning.
 Jeg har lagt vægt på følgende  

 omstændigheder:
For det første er  

 fordringshaveren, SU-styrelsen, en offentlig myndighed.
Der må efter min  

 opfattelse som udgangspunkt kunne fæstes lid til rigtigheden af en opgørelse  

 foretaget af en offentlig myndighed.
Dette medfører at kravene til  

 skyldnerens  

 agtsomhed i et vist omfang svækkes, mens kravene til fordringshaveren  

 skærpes,  

 jf.
Bent Christensen, Forvaltningsret - Prøvelse (1994), s. 204 (om  

  

 condictio indebiti  

  

 -situationen) og de  

 dér nævnte henvisninger, samt Bernhard Gomard, Obligationsretten, 3. del  

 (1993), s. 173.
 For det andet har De selv  

 udvist grundighed og udførlighed i de oplysninger De har givet til  

 SU-styrelsen  

 i Deres brev af 13. juli 1997.
 For det tredje bar  

 SU-styrelsens opgørelse præg af at være endelig og af at have medregnet  

 samtlige poster, jf. mine bemærkninger ovenfor.
 For det fjerde var  

 differencen på 3.771 kr. mellem det opgjorte beløb og det rigtige beløb så  

 relativt beskeden at opgørelsen ikke virkede åbenbart urigtig.
3)  

  

 Den 24. september 1997 overførte De det opgjorte beløb til  

 SU-styrelsen.
Styrelsen reagerede først i januar 1998, ca. tre en halv måned  

 senere, ved at sende Dem en almindelig årsopgørelse.
Hverken ankenævnet eller  

 styrelsen mener at styrelsen derved har udvist passivitet.
Styrelsen anfører  

 desuden i udtalelsen af 1. juni 1999 at styrelsen først ved årsopgørelsen  

 havde anledning til at gøre Dem opmærksom på fejlen.
SU-styrelsens bemærkning om  

 at styrelsen først ved årsopgørelsen havde anledning til at kontakte Dem,  

 forekommer mig ikke helt indlysende.
Efter min opfattelse ville det have  

 været  

 naturligt  og bedst stemmende med god forvaltningsskik - at styrelsen  

 umiddelbart efter modtagelsen af Deres indbetaling foretog en opgørelse af  

 mellemværendet og i forbindelse med dette gav Dem en kvittering for  

 indbetalingen.  

 På dette tidspunkt ville styrelsen så have haft mulighed for at reagere på  

 eventuelle fejl og misforståelser.
 På den baggrund har jeg  

 henstillet til ankenævnet at genoptage sagens behandling og træffe en ny  

 afgørelse i lyset af det jeg har anført.
 Samtidig har jeg gjort  

 SU-styrelsen opmærksom på min opfattelse vedrørende god forvaltningsskik og  

 den  

 manglende kvittering for indbetalingen den 24. september 1997.
 Ankenævnet meddelte mig i  

 brev af 17. februar 2000 at nævnet havde foretaget en fornyet gennemgang af  

 sagen og truffet en ny afgørelse hvorefter As studielån ansås for  

 indfriet  

 fuldt ud ved indbetalingen den 24. september 1997.
 Jeg meddelte herefter  

 ankenævnet at jeg på den baggrund ikke foretog mig mere i sagen.
