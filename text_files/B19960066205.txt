 I medfør af § 4, stk. 3, § 54, stk. 3 og § 70 i Sømandsloven, jf.  

 lovbekendtgørelse nr. 766 af 19. september 1995, § 5 og § 28 i lov om skibes  

 sikkerhed m.v., jf. lovbekendtgørelse nr. 594 af 26. juni 1996, og efter  

 bemyndigelse i bekendtgørelse nr. 694 af 17. august 1995 fastsættes:
Område § 1.  Bekendtgørelsen omfatter erhvervsmæssig  

 beskæftigelse af unge under 18 år ved arbejde i skibe.
 § 2.  Forpligtelserne påhviler arbejdsgivere (i det  

 følgende benævnt redere), skibsførere og arbejdsledere.
 § 3.  For så vidt der findes skærpede bestemmelser om  

 unges beskæftigelse i skibe, herunder højere aldersgrænser for visse former  

 for arbejde i andre regler, gælder disse bestemmelser forud for denne  

 bekendtgørelse.
 Skibsførerens pligter m.v.
 § 4.  Ved beskæftigelse af unge, skal der ved valg af  

 arbejdsopgaver og ved arbejdets planlægning og tilrettelæggelse drages omsorg  

 for, at arbejdet kan udføres sikkerheds- og sundhedsmæssigt fuldt  

 forsvarligt.
§ 5.  Foranstaltninger efter § 4, jf. § 2 i teknisk  

 forskrift om arbejdets udførelse om bord i skibe, iværksættes på baggrund af  

 en vurdering af de risici, arbejdet frembyder for de unge, idet der især skal  

 tages hensyn til de særlige risici, der skyldes deres manglende erfaring,  

 manglende bevidsthed om risici eller det forhold, at de endnu ikke er fuldt  

 udviklede.
Der skal endvidere tages hensyn til de fysiske, biologiske,  

 kemiske samt psykiske påvirkninger, på såvel kort som langt sigt, som de unge  

 kan blive udsat for.
 § 6.  Skibsføreren skal sørge for, at de unge får en  

 grundig oplæring og instruktion i at udføre deres arbejde på farefri måde.  

 Skibsføreren skal herunder gøre de unge bekendt med de foranstaltninger, der  

 er truffet med hensyn til deres sikkerhed og sundhed.
 Stk. 2.  Hvor der skal findes brugsanvisninger  

 vedrørende stoffer og materialer, tekniske hjælpemidler m.v. til brug for  

 besætningen under arbejdet, skal skibsføreren sørge for, at de unge er  

 fortrolige med de oplysninger, der fremgår af brugsanvisningen.
 Stk. 3.  Arbejdet skal udføres under effektivt tilsyn af  

 en person, der er fyldt 18 år og har fornøden indsigt i arbejdets art.
 § 7.  Skibsføreren skal inddrage besætningen og  

 sikkerhedsorganisationen i planlægning, gennemførelse og kontrol af de  

 sikkerheds- og sundhedsmæssige forhold vedrørende unges arbejde.
 § 8.  På skibe, hvor der beskæftiges unge, hvis  

 arbejdskraft er udlejet til skibet eller på anden måde stillet til rådighed  

 for skibet af en fremmed virksomhed, har rederen eller i hans sted  

 skibsføreren pligt til at sørge for, at disses arbejde planlægges,  

 tilrettelægges og udføres sikkerhedsmæssigt og sundhedsmæssigt fuldt  

 forsvarligt.
Visse former for abejde, som unge under 18  

 år ikke må udføre § 9.  Unge må ikke beskæftiges ved de i §§ 11 til 28  

 nævnte former for arbejde, medmindre andet udtrykkeligt er fastsat.
§ 10.  Arbejde, der indgår som et nødvendigt led i en  

 lærlingeuddannelse, en af Søfartsstyrelsen godkendt aspirantuddannelse,  

 EFG-uddannelse eller tilsvarende uddannelse af mindst 2 års varighed, som  

 giver erhvervskompetence, er undtaget fra forbudene i §§ 11, 12, stk. 1, og  

 14, stk. 1, §§ 18 til 22 og § 29, stk. 2 og 3, i det omfang dette er  

 nødvendigt for uddannelsens gennemførelse.
For arbejde efter uddannelsens  

 afslutning gælder samme undtagelser i det omfang, de er nødvendige for den  

 unges beskæftigelse.
Stk. 2.  Arbejde i fiskeskibe, der indgår som et  

 nødvendigt led i en oplæring i en af Søfartsstyrelsen godkendt  

 fiskeruddannelse, kan undtages fra forbudene i §§ 11, 12, stk. 1, og 14, stk.  

 1, §§ 18 til 22 og § 29, stk. 2 og 3, i det omfang dette er nødvendigt for  

 uddannelsens gennemførelse.
For arbejde efter uddannelsens afslutning gælder  

 samme undtagelser i det omfang, de er nødvendige for den unges beskæftigelse.
 Stk. 3.  Stk. 1 og 2 gælder dog ikke arbejde med eller  

 på anden måde udsættelse for bly og asbest.
Ulykkesfarer § 11.  Unge må ikke beskæftiges med tekniske  

 hjælpemidler, anlæg eller arbejdsprocesser, der er angivet i bilag 1 eller  

 med arbejde af tilsvarende farlighed.
Sundhedsfarer ved arbejde med visse stoffer og materialer § 12.  Unge må ikke beskæftiges med eller på anden  

 måde udsættes for påvirkninger fra de stoffer og materialer, der er angivet i  

 bilag 2.
 Stk. 2.  Det er tilladet at beskæftige unge ved  

 arbejdsprocesser, hvori de stoffer og materialer, der er nævnt i bilag 2,  

 indgår, hvis processerne befinder sig i lukkede systemer, eller de unge på  

 anden lignende måde er sikret mod påvirkningerne.
Støj og vibrationer § 13.  Unge må ikke udsættes for støj eller  

 vibrationer, der kan bringe deres sundhed i fare.
 § 14.  Unge må ikke arbejde med vibrerende  

 håndværktøjer med et vibrationsniveau over 130 dB (HA).
 Stk. 2.  I tilfælde, hvor det efter § 10, stk. 1 og 2 er  

 tilladt unge at udføre arbejde med vibrerende håndværktøjer, skal det daglige  

 arbejde tilrettelægges, så der er hyppige afbrydelser.
Andre sikkerheds- og sundhedsfarer Fysiske belastninger § 15.  Unge må ikke udsættes for fysiske belastninger,  

 der på kort eller langt sigt er skadelige for deres sundhed eller udvikling.
 Stk. 2.  Unødige fysiske belastninger samt  

 uhensigtsmæssige arbejdsstillinger eller bevægelser skal undgås.
 § 16.  Det skal i videst muligt omfang undgås, at unge  

 løfter eller bærer byrder over 12 kg.
 Stk. 2.  Dette kan dog fraviges ved arbejde, der forgår  

 under ergonomisk hensigtsmæssige forhold, men det skal tilstræbes, at byrder  

 for den enkelte højst udgør 25 kg.
 § 17.  Det bør undgås, at unge ved andet arbejde  

 udsættes for større belastninger end de, der er nævnt i § 16.
Akkordarbejde § 18.  Unge må ikke beskæftiges med arbejde, hvor  

 tempoet bestemmes af en maskine og som indebærer akkordarbejde.
Ned- og sammenstyrtningsfare § 19.  Hvis et arbejde er forbundet med risiko for  

 ned- eller sammenstyrtning, må unge ikke beskæftiges hermed, før faren er  

 effektivt imødegået ved tekniske foranstaltninger, der ikke indebærer brug af  

 personlige værnemidler.
Ekstrem høje og lave temperaturer § 20.  Unge må ikke beskæftiges i omgivelser eller ved  

 arbejde, der på grund af ekstrem høje eller ekstrem lave temperaturer kan  

 bringe deres sikkerhed i fare.
 Stk. 2.  På skibe hjemmehørende i Grønland må der dog  

 arbejdes ved ekstremt lave temperaturer, såfremt der drages omsorg for, at  

 arbejdet kan udføres sikkerheds- og sundhedsmæssigt fuldt forsvarligt.
Stråling § 21.  Unge må ikke beskæftiges ved arbejde, hvor de  

 bliver udsat for ioniserende stråling.
Højspænding § 22.  Unge må ikke beskæftiges ved arbejde, der  

 indebærer risiko for højspændingsstød.
Kvælningsfare § 23.  Unge må ikke beskæftiges ved arbejde, der kan  

 medføre kvælningsfare i ilt(oxygen)-fattig atmosfære.
Trykflasker § 24.  Unge må ikke beskæftiges med påfyldning af  

 trykflasker.
Eksplosionsfare § 25.  Unge må ikke beskæftiges ved arbejdsprocesser,  

 der kan medføre fare for eksplosion, medmindre der er truffet effektive  

 tekniske foranstaltninger til hindring af personskade.
Åndedrætsværn § 26.  Unge må højst beskæftiges 4 timer dagligt ved  

 arbejde, hvor der benyttes friskluftforsynet åndedrætsværn.
Højt lufttryk § 27.  Unge må ikke beskæftiges ved arbejde under høje  

 lufttryk i f.eks. trykkamre.
Risiko for vold § 28.  Unge må ikke arbejde alene, såfremt arbejdet  

 kan medføre særlig risiko for, at de udsættes for vold.
Hvileperioder § 29.  Unge skal have en samlet hvileperiode på mindst  

 12 timer i arbejdsdøgnet.
 Stk. 2.  Hvileperioden skal, bortset fra de i stk. 3  

 nævnte tilfælde, i almindelighed omfatte tidsrummet mellem kl. 20 og kl. 06.
Stk. 3.  For unge, der går vagt, kan hvileperioden deles  

 i højst 2 perioder.
Den ene hvileperiode skal være på mindst 8 timer og ligge  

 i tidsrummet mellem kl. 20 og kl. 06.
 Stk. 4.  Inden for hver periode på 7 døgn skal unge have  

 2 sammenhængende fridøgn, jf. sømandslovens § 57, stk. 2. Hvis det er  

 påkrævet, kan skibsføreren udskyde de ugentlige fridøgn, mod at disse  

 erstattes af tilsvarende frihed senere.
Straffebestemmelser § 30.  Overtrædelse af bestemmelserne i kapitel 2, 3  

 og 4 straffes med bøde.
Stk. 2.  Er en overtrædelse begået af et selskab, en  

 forening, en selvejende institution, en fond eller lignende, kan der pålægges  

 den juridiske person som sådan bødeansvar.
Er overtrædelsen begået af staten,  

 en kommune eller et kommunalt fællesskab, jf. § 60 i lov om kommunernes  

 styrelse, kan der pålægges staten, kommunen eller det kommunale fællesskab  

 bødeansvar.
Ikrafttrædelsesbestemmelser § 31.  Bekendtgørelsen træder i kraft den 17. juli  

 1996.
 Stk. 2.  Samtidig ophæves bekendtgørelse nr. 400 af 14.  

 maj 1992 om unges arbejde til søs.
 § 32.  § 16, § 25, Bilag 1 nr. 3 og Bilag 2 nr. 9,  

 finder ikke anvendelse for skibe hjemmehørende i Grønland.
Søfartsstyrelsen, den 5. juli 1996 Hans Christensen / E.
Vestergaard Bilag 1 Ikke udtømmende liste over tekniske hjælpemidler, anlæg og  

 arbejdsprocesser, som unge under 18 år ikke må arbejde med 1. Maskinelt drevne tekniske hjælpemidler a. maskiner med hurtigtgående skærende værktøj. 1) b. maskiner med stempellignende bevægelser. 1) c. maskiner med åbne valser eller snegle. 1) d. blande-, male- knuse-, og hakkemaskiner, afskæringsmaskiner,  

 rivemaskiner og centrifuger. 1) 2. Motorredskaber m.v.
 Industritrucks samt gaffelstablere og gaffeltrucks, for så vidt angår  

 arbejdet som fører eller operatør.
3. Maskinelt drevne løfteanordninger eller  

 transportører, elevatorer, kraner, arbejdsplatforme, hængestilladser, spil og  

 trawlskovle.
Det er dog tilladt unge at betjene trykknapelevatorer.
-------------------------- Bilag 2 Liste over stoffer og materialer, som unge under 18 år ikke må arbejde med  

 eller på anden måde udsættes for 1. Stoffer og materialer, der er omfattet af § 3, stk.  

 2, nr. 1, i Søfartsstyrelsens bekendtgørelse nr. 784 af 22. september 1995 om  

 stoffer og materialer, der anvendes om bord i skibe og som:
 A: Mærkes med følgende faresymboler og farebetegnelser:
Herunder stoffer og materialer, der er forsynet med risikosætningerne R39, Fare for varig alvorlig skade på helbred R45, Kan fremkalde kræft R46, Kan forårsage arvelige genetiske skader R60, Kan skade forplantningsevnen R61, Kan skade barnet under graviditeten B: Mærkes med faresymbol og farebetegnelse Xn, sundhedsskadelig og  

 samtidig forsynes med mindst en af følgende risikosætninger:
R40, Mulighed for varig skade på helbred R42, Kan give overfølsomhed ved indånding R48, Alvorlig sundhedsfare ved længere tids påvirkning R62, Mulighed for skade på forplantningsevnen R63, Mulighed for skade på barnet under graviditeten C: Mærkes med faresymbolet og farebetegnelsen Xi, lokalirriterende og  

 samtidig forsynes med risikosætningen:
R43, Kan give overfølsomhed ved kontakt med huden D: Forsynes med følgende risikosætning:
 R12, Yderst brandfarlig.
 2. Stoffer og processer, der er optaget på  

 Arbejdstilsynets liste over stoffer og processer, der anses for at være  

 kræftfremkaldende i At-anvisningen om grænseværdier for stoffer og  

 materialer.
 3. Materialer, der indeholder over 0,1 vægtprocent af  

 stoffer nævnt under punkt 2.
4. Organiske opløsningsmidler optaget på  

 Arbejdstilsynets liste over organiske opløsningsmidler, jf.
AT-vejledningen  

 om grænseværdier for stoffer og materialer.
 5. Materialer, der indeholder mere end 0,5 vægtprocent  

 af opløsningsmidler nævnt under punkt 4.
 6. Biologiske agenser i gruppe 3 og 4, jf.  

 Søfartsstyrelsens tekniske forskrift nr. 7 af 8. juli 1994 om beskyttelse af  

 arbejdstagerne mod farerne ved at være udsat for biologiske agenser under  

 arbejdet.
 7. Bly og blyforbindelser, for så vidt de kan optages  

 i den menneskelige organisme.
 8. Asbest.
 9. Håndtering af fyrværkeriartikler samt diverse  

 objekter, maskiner m.v. som indeholder sprængstoffer.
 (* 1) Bekendtgørelsen indeholder bestemmelser, der gennemfører Rådets  

 direktiv 94/33/EF af 22. juni 1994 om beskyttelse af unge på arbejdspladsen,  

 EF-Tidende 1994 L 216 s. 12.
