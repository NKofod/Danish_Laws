(Til samtlige kommuner m.fl.) 1. Efter den nordiske konvention om social tryghed,  

 artikel 31, giver et bidragsdokument, der er udfærdiget i et af de øvrige  

 nordiske lande, samme adgang til bidragsforskud som et dansk bidragsdokument.  

 Der vil dog højst kunne udbetales et beløb forskudsvis, der svarer til et  

 dansk normalbidrag, jf. § 14 i lov om børnetilskud og forskudsvis udbetaling  

 af børnebidrag.
 Socialstyrelsen har modtaget følgende oplysninger om størrelsen af  

 børnebidrag i de øvrige nordiske lande:
SVERIGE Der findes ikke i Sverige et beløb, der svarer til det danske  

 normalbidrag.
Størrelsen af det svenske underholdsbidrag fastsættes i hvert  

 enkelt tilfælde ved dom eller aftale.
Af bidragsdokumentet fremgår, hvilket  

 bidrag der oprindelig er fastsat.
Bidragsbeløbet reguleres hvert år.
 Fra den 1. februar 1990 forhøjes et bidrag, der er fastsat før 1. november  

 1989 med 6 pct.
 Forhøjelsen sker i det bidragsbeløb, der var gældende 31. oktober 1989  

 (dvs. incl. alle tidligere forhøjelser). Det beløb, der fremkommer ved den  

 procentuelle forhøjelse, nedrundes til nærmeste hele kronebeløb.
FINLAND I lighed med ordningen i Sverige findes der heller ikke i Finland et  

 beløb, der svarer til det danske normalbidrag, idet også størrelsen af det  

 finske underholdsbidrag fastsættes i hvert enkelt tilfælde ved dom eller  

 aftale.
Det vil af bidragsdokumentet fremgå, hvilket bidrag der oprindeligt  

 er fastsat.
Bidragsbeløbet reguleres hvert år.
 Fra den 1. januar 1990 forhøjes bidrag, der er fastsat før den 1. januar  

 1989 med 10 pct.
ISLAND 2. Et bidrag, der i et FÆRØSK ELLER ET GRØNLANDSK  

 bidragsdokument er fastsat til det til enhver tid gældende normalbidrag,  

 udbetales forskudsvis med det danske normalbidrag, når bidragsberettigede har  

 bopæl her i landet, jf.
Sikringsstyrelsens vejledning pkt. 25.
 Til orientering kan det oplyses, at Socialstyrelsen har modtaget følgende  

 oplysninger om størrelsen af børnebidrag på Færøerne og i Grønland.
