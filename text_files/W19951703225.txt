Erstatning for strandlod, som ikke må bebygges på grund af  

 strandbyggelinie.
Den offentlige vurderings indvirken på  

 erstatningsfastsættelsen U D S K R I F T AF FORHANDLINGSPROTOKOLLEN FOR EKSPROPRIATIONSKOMMISSIONEN VEDRØRENDE MOTORVEJSANLÆG I JYLLAND SYVSTEN - FREDERIKSHAVN (Protokoltilførsel den 10. oktober 1995) 30. hæfte Tirsdag den 10. oktober 1995 lod kommissarius protokollen tilføre  

 nedenstående kendelse vedrørende et erstatningsspørgsmål, hvorom der ikke har  

 kunnet opnås forlig.
Protokollen førtes af fuldmægtig, cand. jur.
Rene Aggersbjerg.
lb. nr. 114. matr. nr. x, y by Ejere: NN Da der ikke har kunnet opnås forlig om erstatningsspørgsmålet, afsagdes  

 sålydende KENDELSE:
Ekspropriationen omfatter hele ejendommen, matr. nr. x Denne ejendom, der ligger i landzone, er en ca. 870 (m2) stor ubebygget  

 lod, beliggende ca. 55 m øst for hovedlandevejen Sæby - Frederikshavn og  

 grænsende ud til Kattegat.
Lodden, der i sin helhed er omfattet af strandbyggelinien, ligger i en  

 klynge af tilsvarende selvstændigt matrikulerede lodder af størrelse op til  

 ca. 3.500 (m2), hvoraf flere var med bebyggelse, der i henhold til  

 Naturklagenævnets afgørelse af 15. juni 1995 er erklæret for ulovlig i  

 henhold til strandbyggelinien.
Ved denne afgørelse fulgte Naturklagenævnet en  

 afgørelsen, som det daværende Overfredningsnævn havde truffet i samme sag i  

 1987.
 Lodden, der var græsbeklædt, var omkranset af et hegn af hybenroser, men i  

 øvrigt ikke beplantet, idet den henlå som naturgrund.
Lodden er erhvervet af 3 ejere i lige sameje i 1983 for 15.000 kr., hvor  

 den offentlige vurdering var 14.200 kr.
I 1993 udskiftedes dene ene ejer i  

 henhold til skifteretsattest, og den offentlige vurdering var da steget til  

 30.000 kr.
Pr. 1. januar 1995 udgår den kontante ejendomsværdi 31.000 kr.,  

 hvoraf grundværdien andrager 22.300 kr, beregnet ud fra 31 kr. pr. (m2).
 Parternes påstande.
 Ejerne har påstået sig tilkendt en erstatning på ikke under 40.000 kr. i  

 alt, idet de har gjort gældende, at det ikke er muligt at erhverve en  

 tilsvarende grund med samme beliggenhed ud til havet og med samme  

 restriktioner med hensyn til udnyttelsen for et mindre beløb.
 Anlægsmyndigheden har ikke nedlagt nogen påstand, men forbeholdt sig sin  

 stilling ved eventuel anke af erstatningsspørgsmålet.
 Ekspropriationskommissionens afgørelsen.
 Vedrørende hjemmelen.
 Indledningsvis bemærkes, at ekspropriationen er foretaget med hjemmel i  

 statsekspropriationsloven §16, jfr. §51, stk. 5 i lov om offentlige veje.
Hovedvejen, der i henhold til projektet for motorvejsanlægget Syvsten -  

 Frederikshav udbygges fra 2 spor til 4 spor med en dobbeltrettet cykelsti i  

 hovedlandevejens østlige side, vil fremover fra motorvejens slutning til ca.  

 km 14.00 blive gjort facadeløs.
De overkørsler til de private fællesveje, der  

 hidtil har været adgangsveje til de øst for hovedlandevejen beliggende  

 arealer, herunder den nævnte klynge af selvstændigt matrikulerede lodder, vil  

 blive lukket, og nye adgangsforhold til disse arealer må etableres.
For  

 fremover at skaffe adgang til den del af arealerne, der ligger mellem km  

 12.16 og km 14.07 ville det være nødvendigt at anlægge en ny privat  

 fællesvej, der udgår fra kommunevej v.
 Ekspropriationskommissionen har skønnet, at omkostningerne ved udlæg og  

 anlæg af denne vej, samt ved ekspropriationerne til permanente og  

 midlertidige arealafståelser fra de pågældende arealer til den i projektet  

 omhandlede udbygning af hovedlandevejen vil stå i åbenbart misforhold til  

 arealernes værdi, og har derfor på anlægsmyndighedens opfordring besluttet at  

 ekspropriere disse.
 Vedrørende erstatningen.
Ved udmålingen af ekspropriationserstatningen har kommissionen lagt samme  

 arealværdi pr. (m2) til grund for så vidt angår den del af arealerne, der  

 udgør den føromtalte klynge af selvstændigt matrikulerede mindre lodder, som  

 har været anvendt til rekreative formål.
Udover arealeerstatningen har  

 kommissionen givet et erstatningsbeløb, der er fastsat individuelt for den  

 enkelte lod og udmålt i forhold til de foranstaltninger, som den enkelte ejer  

 lovligt har udført på ejendommen, f.eks. i form af beplantning m.v. og  

 installation af vandforsyning.
 Under hensyn til på den ene side de begrænsede udbyttelsesmuligheder, der  

 gælder for lodderne, og på den anden side disses beliggenhed direkte ud mod  

 Kattegat fandt 2 medlemmer af kommissionen, at arealerstatningen - også når  

 henses til den offentlige vurdering sammenholdt med det forhold, at det er  

 yderst begrænset, havd der kan foreligge af repræsentative salg af  

 tilsvarende ejendomme - passende kan sættes til 25. kr. pr. (m2).
1 medlem fandt, at de begrænsede udnyttelsesmuligheder må tillægges en  

 sådan vægt, at arealerstatningen - også når henses til afgørelse truffet af  

 Taksationskommissionen for Nordjylland i sag nr.
TA.III 5/94 - bør fastsættes  

 til 15 kr. pr. (m2).
 1 medlem (formanden)er for så vidt enig med sidstnævnte medlem, men kan ud  

 fra rimelighedsbetragtninger tilslutte sig de 2 førstnævnte medlemmers  

 arealerstatning pr. (m2) - og det med følgende begrundelse:
Han finder ikke, at der er nogen vejledning at hente i den offentlige  

 vurdering, idet denne i den pågældende sag forekommer ham bemærkelsesværdig.  

 For det første forekommer det ham, at der ved den offentlige vurdering af de  

 pågældende ejendomme må være medregnet en byggeret og det til trods for, at  

 det daværende Overfredningsnævn allerede i 1987 ved kendelse havde fastsat,  

 at den på adskillige af ejendommene værende bebyggelse var ulovlig i henhold  

 til strandbyggelinien, og at lodderne som beliggende i landzone ikke i øvrigt  

 må bebygges uden indhentet zonetilladelse.
Dernæst har han bemærket sig, at  

 den offentlige vurdering gennem de senere adskillige år er sat op og det til  

 trods for den nedadgående eller stagnerende tendens i den almindelige pris-  

 og værdiudvikling på sommerhuse/-grunde i 1980erne og begyndelsen af 90erne,  

 der naturligvis også er kommet til udtryk i de offentlige vurderinger  

 generelt set.
Som en følge af den passivitet, naturbeskyttelsesmyndighederne  

 har udvist med hensyn til at følge Overfredningsnævnets afgørelse fra 1987  

 op, er det nærliggende at antage, at ejerne af de pågældende lodder er veget  

 tilbage for at søge de offentlige vurderinger ændret.
Under hensyn til disse  

 helt specielle forhold finder dette medlem det rimeligt, at  

 ekspropriationserstatningen fastsættes på grundlag af en arealerstatning på  

 25 kr. pr. (m2).
 Der var i kommissionen enighed om, at den individuelt fastsatte erstatning  

 for de på denne ejendom lovligt udførte foranstaltninger passende kan  

 fastsættes til 4.000 kr.
 Alene 4 af ekspropriationskommissionens medlemmer deltog i forretningen.
Da erstatningsspørgsmålet afgøres efter stemmeflertallet b e s t e m m e s:
 Renter 5 1/2% p.a. fra den 1. oktober 1995.
 Således passeret.
K.
Junge Pedersen /Rene Aggersbjerg Udskriftens rigtighed bekræftes.
