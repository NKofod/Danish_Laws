(Tekniske skoler) Rettegodtgørelse for prøveforberedende undervisning inden for de  

 erhvervsfaglige grunduddannelser ydes med de rettebrøker, som er fastsat for  

 de tilsvarende fag inden for andre uddannelsesområder, idet der dog skal  

 foretages en omregning, såfremt det pligtige undervisningstimetal er  

 forskelligt i forhold til de andre uddannelsesområder.
De for prøverne fastsatte rettebrøker angivet pr. elevtime anvendes.  

 Antallet af elevtimer beregnes på grundlag af antallet af fremmødte elever  

 ved kursus begyndelse.
Opgørelse af det faktiske elevtal foretages igen efter  

 tredje undervisningsuge og efter halvdelen af kursusforløbet.
 Det er en forudsætning for ydelse af rettegodtgørelse efter de foran  

 anførte retningslinjer, at der i undervisningsplanerne for de enkelte fag  

 indgår skriftligt hjemmearbejde, som skal rettes af læreren uden for  

 undervisningstiden.
 Det er endvidere en forudsætning, at den prøveforberedende undervisning  

 inden for efg er af samme omfang som inden for de nævnte uddannelsesområder.
 Reglerne for ydelse af rettegodtgørelse, der er forhandlet med Dansk  

 Teknisk Lærerforening, er gældende fra 1. august 1977.
For tiden efter 1. august 1979 vil der senere blive udsendt ændrede  

 regler.
Indtil da udbetales godtgørelse efter foranstående bestemmelser.
 P.m.v.
 e.b.
A.
Jahnsen eksp.sekr.
