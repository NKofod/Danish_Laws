Betænkning afgivet af Skatteudvalget den 24. marts 2004 Betænkning over Forslag til lov om  

 ændring af pensionsbeskatningsloven, pensionsafkastbeskatningsloven og  

 skattekontrolloven (Opsparingsordning for professionelle sportsudøvere) [af skatteministeren (Svend Erik Hovmand)] 1. Ændringsforslag Skatteministeren har stillet 11 ændringsforslag til  

 lovforslaget.
2. Udvalgsarbejdet Lovforslaget blev fremsat den 10. december 2003 og var til 1.  

 behandling den 30. januar 2004. Lovforslaget blev efter 1. behandling henvist  

 til behandling i Skatteudvalget.
Møder Udvalget har behandlet lovforslaget i 6 møder.
Høring Et udkast til lovforslaget har inden fremsættelsen været sendt i  

 høring, og skatteministeren sendte den 10. december 2003 dette udkast til  

 udvalget, jf.
L 111  bilag 1. Den 23. januar 2004 sendte  

 skatteministeren de  

 indkomne høringssvar samt et notat herom til udvalget.
Skriftlige henvendelser Udvalget har i forbindelse med udvalgsarbejdet modtaget 1  

 skriftlig henvendelse fra Forsikring og Pension.
 Skatteministeren har over for udvalget kommenteret den  

 skriftlige henvendelse til udvalget.
Deputationer Endvidere har Forsikring og Pension mundtligt over for udvalget  

 redegjort for deres holdning til lovforslaget.
Spørgsmål Udvalget har stillet 20 spørgsmål til skatteministeren til  

 skriftlig besvarelse, som denne har besvaret.
Udvalget har endvidere anmodet  

 Folketingets Lovsekretariat om en vurdering af identitet mellem  

 ændringsforslag  

 nr. 4 og lovforslaget.
Lovsekretariatets bemærkninger er omdelt som L 111  

   

 bilag 22.
3. Indstillinger og politiske bemærkninger Et  

  

 mindretal  

  

 i  

 udvalget (V, DF og KF) indstiller lovforslaget til  

  

 vedtagelse  

  

 med de stillede ændringsforslag.
 Et  

  

 andet mindetal  

  

 i  

 udvalget (S) indstiller lovforslaget til  

  

 forkastelse  

  

 ved 3. behandling og vil stemme imod de stillede ændringsforslag.
 Et  

  

 tredje mindretal  

  

 i  

 udvalget (SF og RV) vil stemme hverken for eller imod lovforslaget og de  

 stillede ændringsforslag.
Socialdemokratiets og Det Radikale Venstres medlemmer af  

 udvalget har den opfattelse, at det er vigtigt, at der skabes vilkår, der  

 sikrer, at unge mennesker, der vælger at gå ind i en professionel  

 sportskarriere, kan spare op til uddannelse eller etablering af selvstændig  

 virksomhed, når sportskarrieren er slut.
Det har imidlertid været vanskeligt  

 at  

 finde en egnet model til sikring af dette mål: at professionelle sportsfolk  

 efter endt karriere kan få en ordentlig start på arbejdsmarkedet.
 Socialdemokratiet og Det Radikale Venstre var derfor også  

 positive over for det forslag, som Spillerforeningen har fået udarbejdet, og  

 som bl.a. gav sig udslag i beslutningsforslag B 3 om opsparingsordning for  

 professionelle sportsudøvere fremsat af Dansk Folkeparti.
 Som led i finanslovaftalen mellem regeringen og Dansk Folkeparti  

 blev det herefter aftalt, at regeringen skulle komme med et lovforslag, der  

 skulle tage udgangspunkt i B 3, som derefter bortfaldt.
 L 111 er imidlertid et helt andet forslag med et helt andet  

 sigte, hvilket tydeligst markeres af, at der nu ikke længere et tale om  

 professionelle sportsudøvere, men alle former for sportsudøvere  en så  

 afgørende ændring, at Skatteudvalget har måttet anmode Folketingets  

 Lovsekretariat om at vurdere eventuelle identitetsproblemer.
 Selv om det konkluderes, at der ikke er identitetsproblemer  

 mellem L 111 og ministerens ændringsforslag, så må det konstateres, at der er  

 afgørende forskelle mellem L 111 og det oprindelige beslutningsforslag B 3,  

 både hvad angår sigte og indhold.
Nu er der ikke mere tale om en målrettet opsparingsordning for  

 professionelle sportsudøvere med henblik på at sikre muligheder for  

 uddannelse  

 eller etablering af selvstændig virksomhed efter endt sportskarriere.
Nu er  

 der  

 tale om en opsparingsordning for alle sportsudøvere omfattende alle former  

 for  

 indtægt fra sportsudøvelsen, og således at de opsparede midler kan bruges  

 fuldstændig frit til alt mellem himmel og jord.
 Socialdemokratiet og Det Radikale Venstre finder det ikke  

 velbegrundet, når ministeren ikke mener at kunne finde nogen tilstrækkelig  

 udtømmende og operationel definition af, hvad en professionel sportsudøver  

 er.  

 Socialdemokratiet og Det Radikale Venstre mener heller ikke, at ministeren på  

 betryggende vis har kunnet afgrænse, hvad der skal forstås ved beløb, der  

 hidrører fra den skattepligtiges sportsudøvelse.
Socialdemokratiet og Det Radikale Venstre finder det helt  

 uacceptabelt, at personkredsen udvandes, og at sigtet med opsparingsordningen  

 ændres fuldstændigt.
Hvor det oprindelig var målet at sikre professionelle  

 sportsudøvere mulighed for en ordentlig start på arbejdsmarkedet efter endt  

 karriere, så er der nu tale om en ordning, hvor der ikke er noget klart mål,  

 men hvor de opsparede midler kan bruges til alle mulige formål.
Det sikres  

 ikke  

 med ordningen, at der skabes muligheder for en god start på arbejdsmarkedet.
Som ordningen nu er udformet, kan der alvorligt stilles  

 spørgsmål om, hvad sportsudøvere egentlig er, hvad beløb, der hidrører fra  

 sportsudøvelse, er, og hvorfor det kun er sportsudøvere, der skal have en  

 sådan  

 opsparingsordning.
Mange andre grupper kunne jo med den udvanding, der er  

 tale  

 om, komme i betragtning.
Endelig har Socialdemokratiet og Det Radikale Venstre hæftet sig  

 ved, at der med ordningen, der også er omfattet af pensionsbeskatningslovens  

 §  

 17, åbnes mulighed for, at en arbejdsgiver under visse betingelser kan kræve  

 de  

 opsparede midler udbetalt til sig, hvis sportsudøveren afbryder  

 ansættelsesforholdet,  

 før vedkommende fylder 30 år.
Der er altså ingen sikkerhed i ordningen.
 Socialdemokratiet og Det Radikale Venstre kan ikke støtte  

 lovforslaget og beklager, at der ikke  som hævdet  er tale om en  

 udmøntning  

 af sigtet og indholdet i B 3.
Socialistisk  

 Folkepartis medlem af udvalget er varm tilhænger af en ordning, som gør det  

 muligt for professionelle sportsfolk at spare op til at tage en uddannelse  

 eller  

 starte en virksomhed, når karrieren slutter.
Ordningen skal ikke være for de  

 få  

 sportsstjerner, der bliver mangemillionærer, men for det store flertal, der  

 tjener en moderat løn på deres sport, og som stopper brat, når kroppen siger  

 fra eller alderen trykker.
De har brug for en hjælpende hånd for at komme  

 videre med f.eks. uddannelse eller støtte til at starte virksomhed, så enden  

 på  

 en god sportskarriere ikke bare bliver et liv i arbejdsløshed.
Derfor  

 var Socialistisk Folkeparti også tilhænger af det forslag, Spillerforeningen  

 udarbejdede, og som i sommeren 2003 blev fremsat af Dansk Folkeparti.
Det var  

 en målrettet og socialt afbalanceret model, som samtidig minimerede risikoen  

 for misbrug.
Det var derfor også glædeligt, at der kunne konstateres et  

 flertal  

 for lovforslaget i Folketinget, uden om regeringen.
I  

 lyset af det flertal for Dansk Folkepartis egen model var det noget  

 besynderligt, at partiet alligevel valgte at indgå aftale med regeringen om  

 en  

 væsentligt ringere model  den, der ligger til grund for L 111. Det er  

 en  

 model, som også Spillerforeningen selv i sit høringssvar har advaret imod, og  

 det er hverken under førstebehandingen af lovforslaget eller udvalgsarbejdet  

 lykkedes at få klarhed over årsagerne til forringelsen.
Derfor står det  

 fortsat  

 hen i det uvisse, hvorfor sportsfolk og skatteydere takket være Dansk  

 Folkeparti skal nøjes med en ringere løsning, når de kunne have fået den  

 bedste.
Især  

 på to punkter er den foreliggende model problematisk.
For det første er den  

 åben for alle sportsfolk  ikke kun professionelle.
Og for det andet er  

 den  

 skattebegunstigede opsparing ikke øremærket uddannelse eller start af  

 virksomhed, men kan principielt bruges til hvad som helst.
Det gør ordningen  

 til et oplagt mål for spekulation  og svækker den for den gruppe, der  

 virkelig  

 har brug for den.
Men problemerne i ordningen kunne ganske let løses, hvis  

 der  

 var politisk vilje til det.
Socialistisk  

 Folkeparti er som nævnt tilhænger af en skattebegunstiget opsparing for  

 professionelle sportsfolk med moderate indtægter, der er målrettet til  

 uddannelse og start af egen virksomhed.
Derfor agter Socialistisk Folkeparti  

 at  

 stille forslag om en opstramning af ordningen, så snart der kan konstateres  

 flertal herfor i Folketinget.
Men det foreliggende forslag er ikke godt nok;  

 det er sårbart for spekulation og præget af lovsjusk.
Socialistisk Folkeparti  

 vil derfor stemme hverken for eller imod forslaget eller de af ministeren  

 stillede ændringsforslag.
Et  

  

 fjerde mindretal  

  

 i  

 udvalget (EL og KD) indstiller lovforslaget til  

  

 forkastelse  

  

 ved 3. behandling.
Mindretallet vil stemme hverken for  

 eller imod de stillede ændringsforslag.
Enhedslistens  

 medlem af udvalget er enig i, at der er brug for en særlig indsats for  

 grupper,  

 der må erkende, at det erhverv, de har valgt, ikke længere giver mulighed for  

 at sikre en erhvervsindkomst.
Det kan gælde sportsfolk, som dette forslag  

 omhandler, men der er mange andre grupper, der kan komme ud for, at det  

 erhverv, de har uddannet sig til, ikke giver mulighed for fortsat  

 beskæftigelse.
Og hvor sportsfolk på forhånd er klar over, at de på et  

 tidspunkt må indstille deres karriere, så gør det samme sig ikke gældende for  

 syerskerne i Jylland eller for Kansasmedarbejderne på Fyn.
Tværtimod har de  

 fleste af dem vel haft en forventning om, at de kunne fortsætte deres  

 arbejde,  

 til de skulle på pension.
Derfor  

 er der ikke brug for en særordning for sportsfolk, og slet ikke en  

 særlovgivning på skatteområdet, der gør skattelovene mere komplicerede, end  

 de  

 er i forvejen.
Der er brug for generelle ordninger med forbedret ret til  

 voksen- og efteruddannelse, bedre vilkår for voksenlærlinge osv.
Og der er  

 slet  

 ikke brug for en ordning, hvor de, der har de bedste forudsætninger for selv  

 at  

 spare op, skal have en fordel frem for dem, der ikke har haft mulighed for  

 selv  

 at spare op.
 Tjóðveldisflokkurin, Inuit Ataqatigiit og Siumut var på  

 tidspunktet for betænkningens afgivelse ikke repræsenteret med medlemmer i  

 udvalget og havde dermed ikke adgang til at komme med indstillinger eller  

 politiske udtalelser i betænkningen.
En oversigt over Folketingets sammensætning er optrykt i  

 betænkningen.
Der gøres opmærksom på, at et flertal eller et mindretal i  

 udvalget ikke altid vil afspejle et flertal/mindretal ved afstemning i  

 Folketingssalen.
4. Ændringsforslag med bemærkninger Ændringsforslag Af  

 	  

    

  

 skatteministeren,  

  

 tiltrådt af  

  

 et  

 mindretal  

  

 (V, DF og KF):
Til titlen 1)  

  

 I undertitlen udgår ordet  

 »professionelle«.
[Ændring af forslagets undertitel som konsekvens af  

 ændringsforslag nr. 4] Til § 1 2)  


  

 Nr.  

 1  

  

 affattes således:
»1.  

  

 I  

  

 § 8, stk. 1,  

  

 indsættes efter »over  

 mindst 10 år,«: »jf. dog § 15 B, stk. 5,«.« [Konsekvensrettelse som følge af ændringsforslag nr. 4] 3)  


  

 Nr.  

 3  

  

 affattes således:
»  

 3.  

  

 I  

  

 § 11 A, stk. 1,  

  

 indsættes efter »over  

 mindst 10 år,«: »jf. dog § 15 B, stk. 6,«.« [Konsekvensrettelse som følge af ændringsforslag nr. 4] 4)  


  

 Nr.  

 5  

  

 affattes således:
 »  

 5.  

  

 Efter §  

 15 A og før overskriften  

  

 »Fælles  

 bestemmelser«  

  

 indsættes:
»Pensionsordninger for sportsudøvere § 15 B.  

  

 Et  

 beløb svarende til den indkomst, der hidrører fra den skattepligtiges  

 sportsudøvelse, kan indskydes på en rateforsikring i pensionsøjemed, jf. § 8,  

 eller en rateopsparing i pensionsøjemed, jf. § 11 A, hvorfra rateudbetalingen  

 kan påbegyndes før det fyldte 40. år og tidligere end 5 år efter, at policen  

 eller kontoen er oprettet.
 Stk. 2.  

  

 Ved oprettelsen  

 af en ordning som nævnt i stk. 1 skal policen eller opsparingskontrakten  

 påføres en oplysning om, at ordningen er omfattet af stk. 1. Påtegningen skal  

 slettes i det indkomstår, hvor den forsikrede eller kontohaveren fylder 40  

 år.  

 Reglerne i § 8 henholdsvis § 11 A og reglerne i § 18, stk. 3 og 4, finder  

 anvendelse fra og med det indkomstår, hvor påtegningen er slettet.
 Stk. 3.  

  

 De samlede  

 indbetalinger til en ordning som nævnt i stk. 1 kan højst udgøre et  

 grundbeløb  

 på i alt 935.100 kr. reguleret efter personskattelovens § 20 i indkomståret  

 for  

 den sidste indbetaling, jf. dog stk. 6, 10. pkt.
 Stk. 4.  

  

 § 18 A finder  

 ikke anvendelse på rateforsikringer og rateopsparinger i pensionsøjemed, der  

 er  

 omfattet af stk. 1. § 18 A finder anvendelse fra og med det indkomstår, hvor  

 påtegningen på policen eller opsparingskontrakten slettes, jf. stk. 2.
Stk. 5.  

  

 En  

 rateforsikring i pensionsøjemed som nævnt i stk. 1 skal indeholde bestemmelse  

 om, at den aftalte forsikringssum skal udbetales i rater over højst 10 år  

 efter  

 reglerne i § 8. Den samlede årlige rateudbetaling kan højst udgøre et  

 grundbeløb på 187.000 kr. reguleret efter personskattelovens § 20 for hvert  

 indkomstår, hvor der sker udbetaling.
For ordningens eventuelt resterende  

 værdi  

 finder reglerne i § 8 anvendelse.
Stk. 6, 6.-10. pkt., finder tilsvarende  

 anvendelse.
Stk. 6.  

  

 En rateopsparing  

 i pensionsøjemed som nævnt i stk. 1 skal indeholde bestemmelse om, at det  

 opsparede pensionsbeløb skal udbetales i rater over højst 10 år.
Den samlede  

 årlige rateudbetaling kan højst udgøre et grundbeløb på 187.000 kr. reguleret  

 efter personskattelovens § 20 for hvert indkomstår, hvor der sker udbetaling.  

 Hvis rateudbetalingen skal påbegyndes før det fyldte 40. år, vælger  

 kontohaveren, hvor stor en del af ordningens værdi der skal danne grundlag  

 for  

 rateudbetalingen.
Udbetalingsforløbet fastlægges efter § 11 A, stk. 2 og 3.  

 For  

 ordningens resterende værdi finder reglerne i § 11 A anvendelse.
Der kan ikke  

 foretages indskud på ordningen, før det udbetalingsforløb, der er påbegyndt  

 før  

 kontohaverens fyldte 40. år, er afsluttet.
Herefter kan indskud tidligst  

 foretages i det indkomstår, der følger efter indkomståret for sidste  

 rateudbetaling.
For sådanne indskud finder reglerne i § 18, stk. 3 og 4, samt  

 §  

 18 A tilsvarende anvendelse.
Der kan indskydes indkomst, som ikke hidrører  

 fra  

 den skattepligtiges sportsudøvelse, og de samlede indbetalinger kan overstige  

 grundbeløbet i stk. 3. 8. og 9. pkt. finder anvendelse, selv om påtegningen  

 på  

 opsparingskontrakten ikke er slettet, jf. stk. 2.«« [Nyaffattelse af § 15 B med henblik på præcisering af regler  

 for udbetaling, præcisering af, hvornår påtegningen skal slettes og  

 konsekvenserne heraf, præcisering af, hvilket indkomstår beløbsgrænserne  

 relaterer sig til, indsættelse af en maksimumgrænse for indbetalinger og  

 præcisering af periodiseringen vedrørende reglerne om fradragsfordeling og  

 reglerne om omberegning af fradragsret og genbeskatning] 5)  


  

 Nr.  

 7  

  

 affattes således:
»7.  

  

 I  

  

 § 18, stk. 1,  

  

 ændres »stk. 2-7« til:  

 »stk. 2-8«.« [Konsekvensrettelse som følge af ændringsforslag nr. 6] 6)  

  

 Efter nr. 7 indsættes som nyt  

 nummer:
 »01.  

  

 I  

  

 § 18, stk. 1,  

  

 indsættes efter 2. pkt.:
»Tilsvarende gælder indbetalinger til de i § 15 B nævnte  

 ordninger, såfremt ordningen er en rateopsparing i pensionsøjemed, jf. § 11  

 A.«« [Præcisering af periodiseringen af fradrag for bidrag til  

 rateopsparing i pensionsøjemed] 7)  


  

 Nr.  

 8  

  

 affattes således:
»8.  

  

 I  

  

 § 18, stk. 3  

  

 og  

  

 4,  

  

 ændres »§ 15 A«: til »§§ 15 A og 15 B, jf. dog § 15 B, stk. 2  

 og 6«.« [Konsekvensændring som følge af ændringsforslag nr. 4] 8)  


  

 Nr.  

 9  

  

 affattes således:
 »9.  

  

 I  

  

 § 18  

  

 indsættes som  

  

 stk. 8:
»Stk. 8.  

  

 Fradrag for  

 præmier og bidrag til pensionsordninger omfattet af § 15 B kan højst omfatte  

 én  

 police eller én konto per person.
Fradrag for de i indkomståret forfaldne  

 præmier til rateforsikring i pensionsøjemed omfattet af § 15 B og fradrag for  

 indkomstårets bidrag til rateopsparing i pensionsøjemed omfattet af § 15 B  

 kan  

 ikke overstige den indkomst hidrørende fra den skattepligtiges  

 sportsudøvelse,  

 som den skattepligtige har erhvervet ret til i samme indkomstår.
Det samlede  

 fradrag for præmier og bidrag til rateforsikring eller rateopsparing i  

 pensionsøjemed omfattet af § 15 B kan ikke overstige det beløb, som ifølge §  

 15  

 B, stk. 3, må indbetales. 2. og 3. pkt. gælder ikke for ordninger som nævnt i  

 §  

 15 B, stk. 5, 3. og 4. pkt., og i § 15 B, stk. 6, 5.-10. pkt.«« [Præcisering af periodisering af fradrag og indsættelse af  

 maksimumsgrænse for fradrag] 9)  

  

 Efter nr. 10 indsættes som nye  

 numre:
 »02.  

  

 Efter §  

 22 indsættes:
»»§ 22 A.  

  

 Præmier  

 og bidrag til en ordning omfattet af § 15 B, som ikke kan fratrækkes ved  

 opgørelsen  

 af den skattepligtige indkomst, jf. § 18, stk. 8, eller som skal medregnes  

 ved  

 opgørelsen af den skattepligtige indkomst, jf. § 19, stk. 1, 5. pkt., kan  

 tilbagebetales, uden at dette betragtes som en afgiftspligtig udbetaling.  

 Tilbagebetaling sker efter anmodning fra ejeren af ordningen.
Hvis der er  

 sket  

 afgiftsberigtigelse af det pågældende beløb inden anmodningen om  

 tilbagebetaling,  

 kan afgiften søges tilbagebetalt hos de statslige told- og skattemyndigheder.  

 Ejeren af ordningen kan endvidere vælge at overføre beløbet til en anden  

 ordning omfattet af kapitel 1 med virkning for det indkomstår, hvor beløbet  

 ikke har kunnet fratrækkes ved opgørelsen af den skattepligtige indkomst,  

 eller  

 hvor beløbet har skullet medregnes ved opgørelsen af den skattepligtige  

 indkomst.
Stk. 2.  

  

 Skatteministeren kan fastsætte nærmere regler om indberetningspligt for  

 pensionsinstitutter vedrørende det indbetalte beløb samt om tilbagebetaling  

 og  

 udbetaling efter stk. 1.«« 03.  

  

 I  

  

 § 41, stk. 1, nr. 2,  

  

 indsættes efter  

 »pensionsordning med løbende udbetalinger,«: »jf. dog stk. 8,«.
 04.  

  

 I  

  

 § 41, stk. 1, nr. 3,  

  

 indsættes efter  

 »som er oprettet efter lovens ikrafttræden,«: »jf. dog stk. 8,«.
 05.  

  

 I  

  

 § 41, stk. 1, nr. 6,  

  

 indsættes efter  

 »inden det fyldte 60. år,«: »jf. dog stk. 8,«.
[Tilbagebetaling af for meget indbetalte præmier og bidrag og  

 konsekvensændringer som følge af ændringsforslag nr. 10] 10)  

  

 Det under  

  

 nr. 11  

  

 foreslåede  

  

 § 41, stk.  

 8,  

  

 affattes således:
»Stk. 8.  

  

 Stk. 1, nr. 2,  

 finder ikke anvendelse, hvis overførslen sker fra en rateforsikring eller en  

 rateopsparing i pensionsøjemed, som er omfattet af § 15 B.
For  

 rateforsikringer  

 og rateopsparinger i pensionsøjemed omfattet af § 15 B finder stk. 1, nr. 3,  

 alene anvendelse, hvis der sker overførsel af en hel ordning omfattet af § 15  

 B  

 til en nyoprettet ordning omfattet af § 15 B.
Stk. 1, nr. 6, finder ikke  

 anvendelse, hvis der sker overførsel til en rateforsikring eller en  

 rateopsparing i pensionsøjemed, som er omfattet af § 15 B.« [Afgiftspligt hvis der sker overførsel fra eller til en § 15  

 B-ordning, med mindre der sker overførsel af en hel § 15 B-ordning til en  

 nyoprettet § 15 B-ordning] Til § 4 11)  

  

 Paragraffen affattes således:
»§ 4 Loven træder i kraft dagen efter bekendtgørelsen i Lovtidende og  

 har virkning fra og med indkomståret 2004.« [Ændret ikrafttrædelsestidspunkt] Bemærkninger Til nr. 1 Som en konsekvens af ændringsforslag nr. 4 foreslås det at ændre  

 lovforslagets undertitel, således at ordet »professionelle« udgår.
Til nr. 2 og 3 Ændringsforslagene er en konsekvensrettelse som følge af  

 ændringsforslag nr. 4. Det foreslås således at indsætte en henvisning til de  

 under nr. 4 foreslåede § 15 B, stk. 5 og 6, der begge indeholder en  

 bestemmelse  

 om, at rateudbetaling skal ske over højst 10 år, hvilket er en undtagelse til  

 pensionsbeskatningslovens § 8, stk. 1, henholdsvis § 11 A, stk. 1.
Til nr. 4 Det foreslås, at ordet »professionelle« udgår af overskriften  

 til den foreslåede § 15 B.
Dermed bringes overskriften i bedre  

 overensstemmelse  

 med forslaget til § 15 B, hvor det ikke stilles som betingelse, at den  

 forsikrede henholdsvis kontohaveren er professionel sportsudøver.
Det  

 præciseres dermed, at alle sportsudøvere, der har indkomst, som hidrører fra  

 sportsudøvelsen, kan benytte den i § 15 B foreslåede opsparingsordning.
 Det forslås endvidere at nyaffatte forslaget til § 15 B med  

 henblik på at tage højde for og præcisere en række forhold, som blev påpeget  

 i  

 forbindelse med høringen over lovforslaget.
I ændringsforslaget til § 15 B, stk. 1,  

    

 præciseres det, at rateudbetalingen kan  

 påbegyndes før den forsikredes eller kontohaverens fyldte 40. år.
Hvordan  

 rateudbetalingen nærmere skal ske er reguleret i ændringsforslaget til § 15  

 B,  

 stk. 5 og 6.
Policen eller opsparingskontrakten skal påføres en oplysning om,  

 at rateforsikringen eller rateopsparingen i pensionsøjemed er omfattet af den  

 foreslåede § 15 B, stk. 1. I ændringsforslaget til § 15 B, stk. 2, foreslås  

 det, at denne påtegning skal slettes i det indkomstår, hvor den forsikrede  

 eller kontohaveren fylder 40 år.
Reglerne i pensionsbeskatningslovens § 8  

 henholdsvis § 11 A finder efter forslaget anvendelse for ordningen fra og med  

 det indkomstår, hvor påtegningen slettes.
Det gælder både for ordninger,  

 hvorfra der  

  

 ikke  

  

 er sket udbetaling  

 før den forsikredes eller kontohaverens fyldte 40. år, og for ordninger,  

 hvorfra der  

  

 er  

  

 sket udbetaling før  

 den forsikredes eller kontohaverens fyldte 40. år.
Når påtegningen er  

 slettet,  

 finder reglerne i pensionsbeskatningslovens § 18, stk. 3 og 4, samt § 18 A  

 tillige anvendelse, jf. bemærkningerne til nr. 7 og bemærkningerne til  

 ændringsforslaget  

 til § 15 B, stk. 4.
Det er foreslået, at fradrag for bidrag og præmier til  

 rateforsikringer og rateopsparinger i pensionsøjemed omfattet af den  

 foreslåede  

 § 15 B højst kan omfatte én police eller én konto pr. person.  

 Ændringsforslaget  

 til § 15 B, stk. 2, medfører, at påtegningen på en § 15 B-ordning ikke kan  

 slettes på anmodning fra den forsikrede eller kontohaveren.
Dermed begrænses  

 mulighederne for at udnytte, at fradragsfordelingsreglerne i § 18 og § 18 A  

 ikke finder anvendelse for ordninger, der er omfattet af den foreslåede § 15  

 B.  

 Det er således ikke muligt for den forsikrede eller kontohaveren successivt  

 at  

 slette påtegningen på en § 15 B-ordning for derefter oprette en ny.  

 Tilsvarende  

 er det ikke muligt at få påtegningen slettet ved at påbegynde  

 rateudbetalingerne for derefter at oprette en ny § 15 B-ordning.
I ændringsforslaget til § 15 B, stk. 3, foreslås det, at der  

 indsættes en maksimumsgrænse for, hvor meget der kan indbetales på en § 15  

 B-ordning.
Beløbsgrænsen sættes til et grundbeløb på 935.100 kr., som  

 reguleres  

 efter personskattelovens § 20 i forhold til indkomståret for den sidste  

 indbetaling.
I 2004 udgør beløbet 1,5 mio. kr. Ændringsforslaget medfører, at  

 mulighederne for at udnytte, at fradragsfordelingsreglerne i § 18 og § 18 A  

 ikke finder anvendelse for § 15 B-ordninger, begrænses.
 Det er foreslået, at pensionsbeskatningslovens § 18 A om  

 omberegning af fradrag og genbeskatning (i tilfælde, hvor indbetalingerne  

 nedsættes eller ophører) ikke skal finde anvendelse på rateforsikringer og  

 rateopsparinger i pensionsøjemed, der er omfattet af forslaget til § 15 B,  

 stk.  

 1. Hvis påtegningen på ordningen er slettet, er ordningen ikke omfattet af  

 forslaget til § 15 B, stk. 1, og reglerne i pensionsbeskatningslovens § 8  

 henholdsvis § 11 A finder i stedet anvendelse, jf. ændringsforslaget til § 15  

 B, stk. 2. Med ændringsforslaget til § 15 B, stk. 4, præciseres det, at i så  

 fald finder reglerne i pensionsbeskatningslovens § 18 A også anvendelse fra  

 og  

 med det indkomstår, hvor påtegningen slettes.
I ændringsforslaget til § 15 B, stk. 5, behandles udbetalinger  

 fra rateforsikringer i pensionsøjemed.
Det præciseres, at forsikringssummen  

 skal udbetales over højst 10 år og efter de regler, der gælder for  

 rateforsikringer i pensionsøjemed i pensionsbeskatningslovens § 8. Dermed  

 tages  

 der højde for, at det eventuelt ikke er muligt at udbetale lige store rater.  

 Det præciseres i øvrigt, at grundbeløbet på 187.000 kr., som den årlige  

 rateudbetaling efter forslaget højst kan udgøre, reguleres efter  

 personskattelovens  

 § 20 i forhold til hvert af de indkomstår, hvor der sker udbetaling.
For rateforsikringer i pensionsøjemed omfattet af § 15 B vil  

 kravet om, at udbetalingsperioden højst må strække sig over 10 år, kombineret  

 med betingelsen om, at den årlige rateudbetaling højst kan udgøre et  

 reguleret  

 grundbeløb på 187.000 kr., også sætte en øvre grænse for, hvor meget der kan  

 udbetales fra ordningen.
Ordningen vil således stadig kunne have en værdi,  

 selv  

 om et udbetalingsforløb, der er påbegyndt før den forsikredes fyldte 40. år,  

 er  

 sket med maksimal udbetaling.
Reglerne i pensionsbeskatningslovens § 8 forhindrer ikke, at der  

 forsikringsteknisk kan tages højde for denne omstændighed, når et  

 udbetalingsforløb, der påbegyndes før det fyldte 40. år, skal fastlægges.
Det  

 foreslås derfor, at udbetaling af en rateforsikring i pensionsøjemed omfattet  

 af § 15 B skal ske efter reglerne i pensionsbeskatningslovens 8, og at denne  

 bestemmelse skal finde anvendelse for ordningens eventuelt resterende værdi.
Anderledes forholder det sig med rateopsparinger i  

 pensionsøjemed omfattet af § 15 B.
Reglerne i pensionsbeskatningslovens § 11  

 A,  

 stk. 2, hvoraf fastlæggelsen af udbetalingsforløbet for en rateopsparing  

 fremgår, tager eksplicit sigte på, at hele ordningen skal udbetales.
Da dette  

 ikke vil kunne lade sig gøre på grund af de bindinger, der er på en § 15  

 B-ordning, opstår der et behov for særlige regler om, hvordan et  

 udbetalingsforløb, der skal påbegyndes før det fyldte 40. år, skal  

 fastlægges,  

 og om, hvordan der skal forholdes med ordningens resterende værdi.
Dette tages der højde for i ændringsforslaget til § 15 B, stk.  

 6, som omhandler udbetalinger fra rateopsparinger i pensionsøjemed.
Det  

 opsparede pensionsbeløb skal udbetales i rater over højst 10 år.
Det  

 præciseres, at grundbeløbet på 187.000 kr., som den årlige rateudbetaling  

 efter  

 forslaget højst kan udgøre, reguleres efter personskattelovens § 20 i forhold  

 til hvert af de indkomstår, hvor der sker udbetaling.
 Det er derfor foreslået, at hvis rateudbetalingerne skal  

 påbegyndes før det fyldte 40. år, skal udbetalingsforløbet fastlægges efter  

 de  

 almindelige regler for rateopsparingsordninger i § 11 A, stk. 2 og 3, men  

 således at kontohaveren forinden vælger, hvor stor en del af ordningens værdi  

 der skal danne grundlag for rateudbetalingen.
Hvis kontohaveren således f.eks. ønsker en årlig rate, der er  

 mindre end det regulerede grundbeløb på 187.000 kr., foreslås det, at for  

 ordningens eventuelt resterende værdi skal reglerne i § 11 A finde  

 anvendelse.  

 Der kan indskydes midler på ordningen, men ikke så længe det  

 udbetalingsforløb,  

 der er påbegyndt før kontohaverens fyldte 40. år, ikke er afsluttet.  

 Påtegningen på opsparingskontrakten, jf. forslaget til § 15 B, stk. 2,  

 slettes  

 efter forslaget først, når kontohaveren fylder 40 år.
Der kan således  

 forekomme  

 situationer, hvor der stadig er en § 15 B-påtegning på opsparingskontrakten,  

 selv om et udbetalingsforløb, der er påbegyndt før kontohaverens fyldte 40.  

 år,  

 er afsluttet.
Uanset om der måtte være en § 15 B-påtegning på  

 opsparingskontrakten eller ej, foreslås det, at når et udbetalingsforløb, der  

 er påbegyndt før det fyldte 40. år, er afsluttet, kan der indskydes midler på  

 ordningen, som ikke hidrører fra sportsudøvelse.
Dette kan tidligst ske  

 første  

 gang i indkomståret efter indkomståret for sidste rateudbetaling.
Reglerne om  

 fradragsfordeling i pensionsbeskatningslovens § 18, stk. 3 og 4, samt  

 reglerne  

 om omberegning af fradragsret og genbeskatning i pensionsbeskatningslovens §  

 18 A finder tilsvarende anvendelse for sådanne indskud, også selv om der  

 stadig  

 måtte være en § 15 B-påtegning på opsparingskontrakten.
De samlede  

 indbetalinger kan overstige det regulerede grundbeløb på 937.000 kr.
Til nr. 5 Ændringsforslaget er en konsekvensrettelse som følge af  

 ændringsforslag nr. 6. Det præciseres således, at præmier til en § 15  

 B-ordning, som er en rateforsikring i pensionsøjemed, fradrages i det  

 indkomstår, som svarer til forfaldsåret.
Dette svarer til periodiseringen af  

 fradrag for præmier til rateforsikringer i pensionsøjemed, der er omfattet af  

 pensionsbeskatningslovens § 8.
Til nr. 6 Med ændringsforslaget præciseres det, at indbetalinger til en §  

 15 B-ordning, som er en rateopsparing i pensionsøjemed, fradrages i det  

 indkomstår, hvori indbetalingerne er foretaget.
Dette svarer til  

 periodiseringen af fradrag for indbetalinger til en rateopsparing i  

 pensionsøjemed, som er omfattet af pensionsbeskatningslovens § 11 A.
Til nr. 7 Med ændringsforslaget foreslås det at indsætte en henvisning til  

 den foreslåede § 15 B, stk. 2, 5 og 6, i pensionsbeskatningslovens § 18, stk.  

 3  

 og 4.
 Efter ændringsforslaget til § 15 B, stk. 2, jf. ændringsforslag  

 nr. 4, skal fradragsfordelingsreglerne nemlig finde anvendelse fra og med det  

 indkomstår, hvor påtegningen på policen eller opsparingskontrakten slettes,  

 fordi den forsikrede eller kontohaveren fylder 40 år.
Det er endvidere i ændringsforslaget til § 15 B, stk. 5 og 6,  

 jf. ændringsforslag nr. 4, foreslået, at fradragsfordelingsreglerne skal  

 finde  

 anvendelse for indskud, som foretages, efter at et udbetalingsforløb, der er  

 påbegyndt før det fyldte 40. år, er afsluttet.
Derfor foreslås der også  

 indsat  

 en henvisning til denne bestemmelse i pensionsbeskatningslovens § 18, stk. 3  

 og  

 4.
Til nr. 8 Med ændringsforslaget præciseres periodiseringen af fradrag for  

 indbetalinger til en § 15 B-ordning.
Fradraget for præmier til en  

 rateforsikring i pensionsøjemed kan således ikke overstige den indkomst  

 hidrørende fra den skattepligtiges sportsudøvelse, som der er erhvervet ret  

 til i forfaldsåret.
Tilsvarende kan fradraget for bidrag til en rateopsparing  

 i  

 pensionsøjemed ikke overstige den indkomst hidrørende fra den skattepligtiges  

 sportsudøvelse, som der er erhvervet ret til i indbetalingsåret.
Det foreslås endvidere, at der indsættes en maksimumsgrænse for  

 det samlede fradrag for præmier og bidrag til en § 15 B-ordning.
Grænsen  

 svarer  

 til det beløb, som i alt kan indskydes på en sådan ordning reguleret efter  

 personskattelovens § 20 i indkomståret for den sidste indbetaling, jf. den  

 under ændringsforslag nr. 4 foreslåede § 15 B, stk. 3.
 De foreslåede fradragsbegrænsninger skal ikke gælde for  

 rateopsparinger i pensionsøjemed, hvor et udbetalingsforløb, der er påbegyndt  

 før kontohaveren fyldte 40 år, er afsluttet, men hvor § 15 B-påtegningen  

 endnu  

 ikke er slettet, fordi kontohaveren ikke er fyldt 40 år, jf. forslaget til §  

 15  

 B, stk. 2. I den situation er det i forslaget til § 15 B, stk. 6, foreslået,  

 at  

 der kan indskydes midler på ordningen, som ikke hidrører fra den  

 skattepligtiges sportsudøvelse, ligesom der kan indskydes midler, som  

 overstiger det regulerede grundbeløb på 935.100 kr.
Til nr. 9 Hvis der på en ordning omfattet af den foreslåede § 15 B  ved  

 en fejl  indbetales et beløb, der overstiger den tilladte beløbsgrænse  

 eller  

 indkomstårets indkomst hidrørende fra den skattepligtiges sportsudøvelse, er  

 der ikke fradrag henholdsvis bortseelsesret for det for meget indbetalte  

 beløb.  

 Det foreslås derfor, at det for meget indbetalte beløb kan tilbagebetales,  

 uden  

 at der indtræder afgiftspligt.
Det foreslås endvidere, at ejeren af ordningen skal kunne vælge  

 at overføre beløbet til en anden ordning omfattet af  

 pensionsbeskatningslovens  

 kapitel 1 med virkning for det indkomstår, hvor beløbet ikke har kunnet  

 fratrækkes ved opgørelsen af den skattepligtige indkomst eller har skullet  

 medregnes ved opgørelsen af den skattepligtige indkomst.
I stedet for  

 indskuddet på § 15 B-ordningen kan sportsudøveren med fradragsret indskyde på  

 en almindelig ratepension, en pension med løbende udbetalinger eller en  

 kapitalpension, såfremt de almindelige betingelser herfor er opfyldt.
Muligheden for at overføre til en anden pensionsordning svarer  

 til mulighederne for at overføre ikkefradragsberettigede indskud på  

 kapitalpensionsordninger til en anden pensionsordning, således som det er  

 foreslået i § 1, nr. 22-25, i L 60, Forslag til lov om ændring af  

 pensionsbeskatningsloven  

 og andre skattelove. (Mere smidige regler for pensionsopsparere,  

 hensættelsesfradrag for kreditinstitutter, gældsinstrumenter og afkortning af  

 kredittid ved ophævelse af visse pensionsordninger), jf.
Folketingstidende  

 2003-04, Tillæg A side 1960.
 Desuden foreslås der i ændringsforslag nr. 9 en række  

 konsekvensændringer som følge af ændringsforslag nr. 10.
Til nr. 10 Det var oprindeligt foreslået, at påtegningen på § 15  

 B-ordningen skulle slettes som følge af en afgiftsfri overførsel til § 15  

 B-ordningen efter de almindelige regler om afgiftsfri overførsel til  

 rateforsikringer  

 eller rateopsparinger i pensionsøjemed.
Dette indebærer imidlertid en  

 mulighed  

 for successivt at oprette flere § 15 B-ordninger og dermed udnytte, at  

 reglerne  

 om fradragsfordeling ikke finder anvendelse for disse ordninger.
Det foreslås derfor, at det ikke skal være muligt at foretage en  

 afgiftsfri overførsel til eller fra en § 15 B-ordning, med mindre der er tale  

 om overførsel af en hel § 15 B-ordning til en nyoprettet § 15 B-ordning.
En  

 afgiftspligtig overførsel til en § 15 B-ordning vil efter forslaget ikke føre  

 til, at påtegningen på policen eller opsparingskontrakten, jf. forslaget til  

 §  

 15 B, stk. 2, slettes.
Til nr. 11 Det foreslås at ændre lovens ikrafttrædelsestidspunkt fra den 1.  

 marts 2004 til dagen efter bekendtgørelsen i Lovtidende.
Det foreslås  

 fortsat,  

 at loven skal have virkning fra og med indkomståret 2004.
Lars Christian Lilleholt (V)  

    

 Peter Christensen (V)  

    

 Freddy Dam (V)  

    

 Kristian Jensen (V)  

  

  nfmd.  

  

    

 Mikkel Dencker (DF)  

    

 Colette L.
Brix (DF)  

    

 Charlotte Dyremose (KF)  

    

 Else Theill Sørensen (KF)  

    

 Jann Sjursen (KD)  

    

 Erik Mortensen (S)  

    

 Henrik Sass Larsen (S)  

    

 Jacob Buksti (S)  

    

 Jens Peter Vernersen (S)  

  

  fmd.  

  

    

 Sophie Hæstorp Andersen (S)  

    

 Morten Homann (SF)  

    

 Anders Samuelsen (RV)  

    

 Pernille Rosenkrantz‑Theil (EL) Tjóðveldisflokkurin, Inuit Ataqatigiit og Siumut havde  

 ikke medlemmer i udvalget.
Folketingets sammensætning Venstre, Danmarks Liberale Parti (V) 55 * Enhedslisten (EL) 4 Socialdemokratiet (S) 52 Kristendemokraterne (KD) 4 Dansk Folkeparti (DF) 22 Tjóðveldisflokkurin (TF) 1 Det Konservative Folkeparti (KF) 16 Inuit Ataqatigiit (IA) 1 Socialistisk Folkeparti (SF) 12 Siumut (SIU) 1 Det Radikale Venstre (RV) 9 Uden for folketingsgrupperne (UFG) 2 * Heraf  

 1 medlem valgt på Færøerne Bilag 1 Oversigt over bilag vedrørende L 111 Bilagsnr.
