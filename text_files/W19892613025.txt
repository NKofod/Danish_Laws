Privat henvendelse med anmodning om ministerens hjælp til at få løst  

 et mellemværende med Præstegårdens Grundejerforening angående betaling af  

 udgifter til det fællesantenneanlæg, som drives af foreningen.
Ministeren  

 afviser med henvisning til, at der ikke er nogen offentlig regulering af  

 forholdet mellem det enkelte medlem og en antenneforening, hvis foreningens  

 medlemmer er ejere af fællesantenneanlægget.
 GENERALDIREKTORATETS AFGØRELSE:
 Tak for Deres brev af 1. juni 1989, hvori De anmoder mig om bistand til at  

 få løst Deres mellemværende med Præstegårdens Grundejerforening angående  

 betaling af udgifter til det fællesantenneanlæg, som drives af foreningen.
Som De selv nævner, har Generaldirektoratet for P&T allerede undersøgt  

 sagen, jf. den medsendte udtalelse af 4. april 1989, som efter min mening  

 giver en grundig belysning af problemstillingen.
Som nævnt i udtalelsen er  

 der ikke i den lovgivning, hvis administration, jeg er ansvarlig for,  

 foretaget nogen regulering af forholdet mellem det enkelte medlem og en  

 antenneforening, hvis foreningens medlemmer er ejere af  

 fællesantenneanlægget.
Dette kan jeg naturligvis bekræfte.
Samtidig kan jeg  

 tilføje, at regeringen ikke påtænker at søge dette forhold ændret.
 Som det allerede fremgår af generaldirektoratets udtalelse, er der ikke  

 mulighed for at få løst Deres problem ud fra de regler, der gælder på  

 fællesantenneområdet.
 Der synes derfor ikke at være anden mulighed, end at De selv prøver at  

 opnå en afklaring direkte med grundejerforeningen.
