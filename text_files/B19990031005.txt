 Bekendtgørelse om en a-kasses pligt til  

 at vejlede m.v.
 I medfør af § 65, stk. 5, og § 91, stk. 8, i  

 lov om arbejdsløshedsforsikring m.v., jf. lovbekendtgørelse nr.  

 587 af 10. august 1998, som ændret ved lov nr. 276 af 12. maj 1999 og  

 efter bemyndigelse fra arbejdsministeren, jf. § 39, stk. 3, i lov  

 om en aktiv arbejdsmarkedspolitik, jf. lovbekendtgørelse nr. 66 af 1.  

 februar 1999, fastsættes efter forhandling med  

 Landsarbejdsrådet:
Kapitel 1 Generel vejledningspligt § 1. En a-kasse har pligt til at vejlede sine  

 medlemmer om de rettigheder og pligter, der følger af kapitel 7-16 i  

 lov om arbejdsløshedsforsikring m.v., samt om medlemmets rettigheder  

 og pligter i øvrigt efter arbejdsmarkedslovgivningen.
 Stk. 2. En a-kasse har altid pligt til at give det enkelte  

 medlem individuel og personlig vejledning, når medlemmet har  

 særligt behov herfor.
Rådighed § 2. Når et medlem bliver ledigt, skal  

 a-kassen informere om betydningen af pligten til at stå til  

 rådighed for arbejdsmarkedet.
Medlemmet skal herunder gøres  

 bekendt med, hvilken betydning det har for retten til dagpenge, at  

 medlemmet 1)	er tilmeldt Arbejdsformidlingen og opretholder kontakten til  

 Arbejdsformidlingen i hele ledighedsperioden, 2)	er arbejdssøgende og deltager i kurser og andre tilbud, der  

 øger mulighederne for at få arbejde, 3)	afslår formidlet arbejde, og 4)	skal søge og kunne formidles rimeligt arbejde, når  

 medlemmet har været ledigt i sammenlagt 3 måneder inden for de  

 seneste 6 måneder.
 Stk. 2. A-kassen skal informere om, at der gælder  

 særlige frister for indsendelse af en frigørelsesattest, hvis et  

 fuldtidsforsikret medlem ønsker at modtage supplerende dagpenge, og  

 medlemmet er omfattet af et opsigelsesvarsel.
Unge under 25 år § 3. Når et medlem under 25 år bliver  

 ledigt, skal a-kassen informere om ret og pligt til et tilbud som led i den  

 arbejdsmarkedspolitiske indsats over for unge dagpengemodtagere.
 Tilbud m.v.
 § 4. A-kassen skal informere og vejlede et ledigt  

 medlem om mulighederne for at få beskæftigelse på det  

 almindelige arbejdsmarked og om mulighederne for at få tilbud i henhold  

 til lov om en aktiv arbejdsmarkedspolitik.
Stk. 2. Vejledningen skal også omfatte, hvilke  

 konsekvenser det har for dagpengeretten, hvis medlemmet har fået et  

 tilbud som led i den arbejdsmarkedspolitiske indsats i dagpenge- og  

 aktivperioden, og medlemmet 1)	afslår tilbuddet, 2)	udebliver fra tilbuddet, 3)	ophører med tilbuddet, eller 4)	afbryder tilbuddet.
Efterlønsbevis § 5. A-kassen skal vejlede et medlem i god tid  

 forud for det 60. år om, 1)	hvordan medlemmet får udstedt et efterlønsbevis, 2)	hvad beviset garanterer, og 3)	om de rettigheder, der er forbundet med beviset.
 § 6. Vejledningen efter §§ 2-5 skal ske  

 skriftligt, f.eks. ved udlevering af fyldestgørende  

 informationsmateriale.
Kapitel 2 Konkret vejledningspligt Optagelse - beskæftigelse med offentligt tilskud § 7. Når en person søger om optagelse  

 som medlem på grundlag af beskæftigelse, hvortil der ydes  

 offentligt tilskud til lønnen, eller beskæftigelse ved  

 selvstændig erhvervsvirksomhed, hvortil det offentlige yder tilskud til  

 etablering og drift, skal a-kassen vejlede om, at beskæftigelsen ikke  

 kan medregnes til opfyldelse af beskæftigelseskravet i medfør af  

 § 53 i lov om arbejdsløshedsforsikring m.v.
Selvstændig virksomhed - beskæftigelseskravet § 8. Når en person søger om optagelse  

 i en a-kasse for selvstændige erhvervsdrivende, skal a-kassen vejlede  

 om, at ret til dagpenge kræver udøvelse af selvstændig  

 virksomhed i væsentligt omfang, det vil sige i over 30 timer i  

 gennemsnit pr. uge.
Deltidsforsikring § 9. Når en person søger om at blive  

 optaget eller overflyttet som deltidsforsikret medlem, skal a-kassen vejlede  

 om, hvornår medlemmet har ret og pligt til at skifte fra at være  

 deltidsforsikret til fuldtidsforsikret.
 Stk. 2. Når en a-kasse bliver bekendt med, at et medlem  

 ønsker at skifte til deltidsforsikring, skal a-kassen vejlede om,  

 hvilke konsekvenser et skift af forsikringsstatus kan få, hvis  

 medlemmet senere søger om dagpenge eller efterløn.
Handlings- og uddannelsesplan - ændringer i  

 rådighedsforpligtelsen § 10. Når et medlem har fået  

 udarbejdet en individuel handlings- eller uddannelsesplan, skal a-kassen  

 vejlede medlemmet om, hvilke rettigheder og pligter medlemmet har i  

 forbindelse hermed, herunder om rådighedsforpligtelsen under tilbud  

 efter handlings- eller uddannelsesplanen.
 Stk. 2. Hvis en individuel handlings- eller uddannelsesplan  

 eller en revision heraf medfører ændringer i et medlems  

 rådighedsforpligtelse, skal a-kassen vejlede medlemmet herom.
 Stk. 3. Vejledningen efter stk. 1 og 2 skal ske,  

 når a-kassen har modtaget en kopi af den individuelle handlings- eller  

 uddannelsesplan eller den reviderede individuelle handlings- eller  

 uddannelsesplan fra Arbejdsformidlingen.
Undervisning § 11. Når et ledigt medlem oplyser, at  

 medlemmet vil deltage i undervisning med dagpengeret, skal a-kassen ved  

 underretningen vejlede om rådighedsforpligtelsen.
Udlandet § 12. Når et ledigt medlem oplyser, at  

 medlemmet overvejer at rejse til udlandet for at søge eller overtage  

 arbejde, skal a-kassen ved underretningen vejlede om de rettigheder og  

 pligter, der har betydning i den forbindelse.
Fleksjob efter de sociale love - seniorydelse § 13. A-kassen har pligt til at vejlede sine  

 medlemmer over 50 år, der oplyser, at de udmelder sig på grund af  

 overtagelse af et fleksjob efter de sociale love, om rettigheder og pligter  

 efter lov om seniorydelse.
Social pension § 14. Når en a-kasse bliver bekendt med, at  

 en kommune påbegynder sagsbehandling om tildeling af social pension til  

 et ledigt medlem, der modtager ydelser fra a-kassen, eller at medlemmet  

 modtager social pension, skal a-kassen vejlede om  

 rådighedsforpligtelsen og om den begrænsede periode med ret til  

 dagpenge.
Medlemmet skal også vejledes om, at der gælder  

 særlige regler vedrørende ret til andre ydelser fra en  

 a-kasse.
 Stk. 2. A-kassen skal i god tid, før den  

 begrænsede periode med ret til dagpenge udløber, orientere  

 medlemmet herom.
Bibeskæftigelse ved selvstændig virksomhed § 15. Når et ledigt medlem oplyser om  

 udøvelse af selvstændig virksomhed som bibeskæftigelse,  

 skal a-kassen vejlede om den særlige rådighedsforpligtelse,  

 reglerne om fradrag i dagpengene og om den begrænsede periode med ret  

 til dagpenge, herunder datoen for hvornår retten til dagpenge  

 udløber.
 Stk. 2. A-kassen skal i god tid, før den  

 begrænsede periode med ret til dagpenge udløber, orientere  

 medlemmet herom.
Supplerende dagpenge § 16. Når en a-kasse bliver bekendt med, at  

 et ledigt medlem begynder arbejde på nedsat tid og er omfattet af et  

 opsigelsesvarsel, skal medlemmet vejledes om betingelserne for at modtage  

 supplerende dagpenge.
 Stk. 2. A-kassen skal i god tid, før den  

 begrænsede periode med ret til supplerende dagpenge udløber,  

 orientere medlemmet herom.
Udløb af aktivperioden § 17. Når et ledigt medlem ikke  

 længere har ret til ydelser, fordi aktivperioden udløber, skal  

 a-kassen vejlede om, hvordan retten til ydelser kan erhverves igen.
 Stk. 2. A-kassen skal kun vejlede et medlem efter stk. 1,  

 der aktuelt modtager ydelser fra a-kassen, og vejledningen skal gives i god  

 tid, før aktivperioden udløber.
 Stk. 3. Hvis et medlem efter udløbet af aktivperioden  

 overgår til at modtage ydelser efter § 55, stk. 4, i lov om  

 arbejdsløshedsforsikring m.v., skal a-kassen vejlede medlemmet om  

 rettigheder og pligter i ydelsesperioden.
 Stk. 4. A-kassen skal i god tid, før retten til ydelser  

 udløber efter stk. 3, vejlede medlemmet om, at det er en  

 betingelse for overgang til efterløn, at der skal søges  

 skriftligt, inden retten til ydelser udløber.
Overgangsydelse § 18. A-kassen skal vejlede et medlem på  

 overgangsydelse om, at det er en betingelse for overgang til efterløn,  

 at der søges skriftligt herom, inden retten til overgangsydelsen  

 udløber.
Vejledningen skal gives i god tid, før medlemmet  

 fylder 60 år.
 60-årige - begrænset dagpengeret og efterløn.
 § 19. A-kassen skal i god tid, før et  

 ledigt medlem fylder 60 år, vejlede om, at der er en begrænset  

 ret til ydelser efter det fyldte 60. år, og at det er en betingelse for  

 overgang til efterløn, at der skal søges skriftligt, inden  

 retten til ydelser udløber.
 Stk. 2. A-kassen skal i god tid, før retten til ydelser  

 udløber, vejlede medlemmet om, hvordan retten til ydelser kan  

 generhverves.
 Stk. 3. A-kassen skal vejlede et medlem, der fylder 60  

 år, og som begynder på en dagpengeperiode efter den 30. juni 1999  

 om, at medlemmet efter sammenlagt 6 måneders ledighed har ret og pligt  

 til at modtage tilbud efter lov om en aktiv arbejdsmarkedspolitik.
Efterlønsbidrag § 20. En a-kasse skal vejlede medlemmerne om,  

 hvilken betydning betaling af efterlønsbidrag har for ret til  

 efterløn.
I forbindelse med første opkrævning af  

 efterlønsbidrag skal a-kassen også vejlede medlemmet om  

 muligheden for inden for 3 måneder at vælge  

 efterlønsbidraget fra og få indbetalte bidrag tilbage.
 Stk. 2. Vejledning efter stk. 1, 1. punktum skal gives i  

 god tid, før et medlem fylder 30 år.
 Stk. 3. Når et medlem vælger  

 efterlønsbidraget fra, skal a-kassen vejlede om konsekvenserne for  

 retten til efterløn, hvis medlemmet ikke betaler  

 efterlønsbidrag.
 Stk. 4. A-kassen skal vejlede medlemmer, der genoptages i en  

 dansk a-kasse efter ophold i et andet EØS-land eller på  

 Færøerne, om muligheden for efterbetaling af  

 efterlønsbidrag.
 Stk. 5. A-kassen skal også vejlede om mulighederne for  

 at få tilbagebetalt efterlønsbidrag.
Kontingentrestance - udmeldelse § 21. Når et medlem kommer i restance med  

 betaling af kontingent, skal a-kassen vejlede om, hvilken betydning en  

 eventuel slettelse og afmelding fra Arbejdsformidlingen kan få for en  

 senere ret til ydelser, herunder for retten til efterløn.
 Stk. 2. Når en a-kasse modtager en anmodning om  

 udmeldelse, skal a-kassen vejlede medlemmet om, hvilken betydning en  

 udmeldelse af a-kassen og afmelding fra Arbejdsformidlingen kan få for  

 en senere ret til ydelser.
Genoptagelse efter slettelse for svig § 22. Når en a-kasse træffer  

 afgørelse om at indstille et ledigt medlem til frakendelse af  

 medlemskabet på grund af svig, skal medlemmet samtidig vejledes om  

 betingelserne for genoptagelse.
Medlemmet skal særligt vejledes om, at  

 genoptagelsen tidligst kan ske fra det tidspunkt, hvor a-kassen har modtaget  

 en ansøgning om optagelse.
 § 23. Vejledningen efter §§ 7-22 kan ske  

 skriftligt.
 Stk. 2. A-kassen kan også tilbyde medlemmet en personlig  

 samtale, jf. § 1, stk. 2.
Kapitel 3 Vejledningsmøder § 24. A-kassen skal holde møde med et  

 medlem, hvor medlemmet vejledes om overgangen til aktivperioden.
Mødet  

 skal senest holdes i forbindelse med, at a-kassen indberetter medlemmet til  

 Arbejdsformidlingen, jf. § 163, stk. 1 og 2, i  

 Arbejdsmarkedsstyrelsens bekendtgørelse om en aktiv  

 arbejdsmarkedsindsats.
 Stk. 2. Hvis medlemmet er omfattet af § 52 a i lov om  

 arbejdsløshedsforsikring m.v., skal der vejledes om ret og pligt til  

 et tilbud efter §§ 32 a-c i lov om en aktiv arbejdsmarkedspolitik.
Stk. 3. Under mødet skal medlemmet vejledes om, hvilke  

 konsekvenser det har for retten til dagpenge eller tilbud i aktivperioden, at  

 medlemmet 1)	ikke vil medvirke til at få udarbejdet en individuel  

 uddannelses- eller handlingsplan, 2)	ikke vil medvirke til revision af en individuel uddannelses- eller  

 handlingsplan, eller 3)	afslår et tilbud, som er givet efter §§ 32 a-c og 33 i  

 lov om en aktiv arbejdsmarkedspolitik.
§ 25. A-kassen skal ikke indkalde medlemmet til  

 møde efter § 24, hvis medlemmet 1)	er ved at få udarbejdet en individuel uddannelses- eller  

 handlingsplan, 2)	skal begynde på et tilbud efter en individuel uddannelses-  

 eller handlingsplan inden for 2 måneder, eller 3)	er påbegyndt et tilbud efter en individuel uddannelses- eller  

 handlingsplan.
§ 26. Indkaldelsen i medfør af § 24  

 skal ske skriftligt og personligt.
Hvis medlemmet er forhindret i at komme  

 til mødet, skal a-kassen snarest muligt skriftligt og personligt  

 indkalde medlemmet til et nyt møde.
Kapitel 4 Øvrige bestemmelser Medlemmets oplysningspligt § 27. Medlemmet skal medvirke til at fremskaffe de  

 oplysninger, som a-kassen har behov for at kende for at kunne opfylde sin  

 vejledningspligt.
Notatpligt § 28. A-kassen skal notere alle oplysninger, der  

 kan have betydning for vejledningen af medlemmet, herunder de oplysninger,  

 som medlemmet selv giver, jf. § 27.
 Stk. 2. A-kassen skal notere, hvad medlemmet er blevet  

 informeret og vejledt om efter bekendtgørelsen.
 Informationsudveksling og dokumentation m.v.
 § 29. Arbejdsformidlingen giver, til brug for  

 vejledningen af medlemmet, a-kassen kopi af medlemmets individuelle  

 handlingsplan og de oplysninger, der fremgår af bilag 1.
 Stk. 2. A-kassen skal give Arbejdsformidlingen de oplysninger,  

 der fremgår af bilag 1.
 Stk. 3. A-kassen skal opbevare oplysninger og informationer,  

 jf. stk. 1 og 2, og § 28.
 § 30. A-kassen skal sikre sig den  

 nødvendige dokumentation for administrationen af reglerne i denne  

 bekendtgørelse.
 Stk. 2. Krav på refusion bortfalder, og udbetalte  

 beløb skal tilbagebetales i det omfang, a-kassen efter anmodning ikke  

 forelægger dokumentation i overensstemmelse med reglerne i  

 bekendtgørelsen, jf. § 79, stk. 3, i lov om  

 arbejdsløshedsforsikring m.v.
 § 31. Der udarbejdes en vejledning om anvendelsen  

 af bekendtgørelsen.
Kapitel 5 Ikrafttræden § 32. Bekendtgørelsen træder i kraft  

 den 1. juli 1999.
 Stk. 2. Samtidig ophæves Direktoratet for  

 Arbejdsløshedsforsikringens bekendtgørelse nr. 1070 af 18.  

 december 1998 om en a-kasses pligt til at vejlede m.v.
Bilag 1 Oversigt over de informationer, der skal udveksles mellem  

 a-kassen og Arbejdsformidlingen til brug for vejledning af ledige medlemmer  

 af en a-kasse Informationer fra a-kassen Informationer fra Arbejdsformidlingen Det regionale Arbejdsmarkedsråds fastlæggelse af hvilke  

 målgrupper, der kan tilbydes en tidlig fleksibel indsats Vejledning før udarbejdelse af en handlingsplan:
-	Dato for samtale -	Kontaktperson (initialer) -	Ajourføring på baggrund af fornyet  

 drøftelse/vejledning -	Øvrige bemærkninger Efter grundregistrering:
-	Dato for evt. afholdelse af samtale -	Kontaktperson på Arbejdsformidlingen (initialer) -	Fagønsker med tilhørende kvalifikationer -	Tidligere beskæftigelse -	Tidligere uddannelse -	Kursusønsker (incl. kursuskode) Kopi af handlingsplan Kopi af revideret handlingsplan Efter vejledningssamtaler i a-kassen:
-	Dato for samtale -	Kontaktperson (initialer) -	Ajourføring af oplysninger på baggrund af en fornyet  

 drøftelse/vejledning -	Øvrige bemærkninger Bilag 2 A-kassens (afdelingens) stempel A-KASSENS  

 vejledning af medlemmer  

 jf. § 65 i arbejdsløshedsforsikringsloven Udfyldes under mødet og underskrives af både  

 medlemmet og a-kassen/sagsbehandleren A.
Medlemmet og a-kassen erklærer, at a-kassen under  

 mødet har vejledt medlemmet om følgende muligheder for arbejde  

 og deltagelse i kurser/uddannelse:
B.
Medlemmet og a-kassen erklærer, at medlemmet  

 under mødet har givet a-kassen følgende oplysninger om  

 arbejdssøgning og deltagelse i kurser:
