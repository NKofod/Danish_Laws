 I medfør af § 54 og § 149, stk. 10, i lov om luftfart, jf.  

 lovbekendtgørelse nr. 408 af 11. september 1985, fastsætter Statens  

 Luftfartsvæsen herved efter bemyndigelse fra Trafikministeriet, herunder  

 bekendtgørelse nr. 93 af 8. marts 1982 om flyvesikringstjeneste,  

 luftrumsorganisation, lufttrafikregler og luftfartsinformationstjeneste (BL  

 7-02), § 7 og § 8, følgende:
1. Referencedokumenter 1.1 BL 3-18, Flyvepladsledelse på godkendte flyvepladser, seneste udgave,  

 for tiden 1. udgave af 6. november 1987.
 1.2 BL 3-34, Etablering af vejrobservationstjeneste, seneste udgave, for  

 tiden 1. udgave af 18. juli 1988.
 1.3 BL 3-37, Etablering af meteorologisk tjeneste, seneste udgave, for  

 tiden 1. udgave af 6. juni 1989.
 1.4 BL 7-2, Drift af vejrobservationstjeneste, seneste udgave, for tiden  

 2. udgave af 18. juli 1988.
2. Definitioner Briefing, meteorologisk:
 En flyvemeteorologs mundtlige redegørelse for eksisterende og/eller  

 forventede meteorologiske forhold.
 Flyvedokumentation:
 Skrevne eller trykte dokumenter, inklusive kort eller formularer, der  

 indeholder meteorologiske oplysninger til en flyvning.
 Flyvemeteorolog:
 En person, som har gennemgået en teoretisk og en praktisk  

 flyvemeteorologisk uddannelse, og som er godkendt af Statens Luftfartsvæsen.
 Flyvevejrtjenestekontor:
 Et kontor, der er bemandet med flyvemeteorolog(er), er beliggende på en  

 flyveplads og er udpeget til at udstede udsigter og yde anden form for  

 meteorologisk tjeneste, der kræves for at dække flyveoperationelle behov.
 Formidlingstjeneste:
 En tjeneste, der omfatter indhentning af meteorologiske oplysninger og  

 videregivelse af disse til luftfartsforetagender, flyvebesætningsmedlemmer,  

 lufttrafiktjenesteenheder, lufthavnsadministrationer og andre, der er  

 beskæftiget med luftfart.
 Konsultation:
 Drøftelse med en flyvemeteorolog om eksisterende og/eller forventede  

 meteorologiske forhold, der vedrører flyveoperationer.
 Meteorologisk melding:
 En beskrivelse af observerede meteorologiske forhold på et bestemt  

 tidspunkt og sted.
 Meteorologisk overvågningskontor:
 Et kontor, der er bemandet med flyvemeteorolog(er), og som har til opgave  

 inden for grænserne af en flyveinformationsregion at opretholde overvågning  

 af vejrforholdene og at udfærdige, afgive og udsende oplysninger og varsler  

 om en route-vejrfænomener, som kan indvirke på flyveoperationers sikkerhed.
 Meteorologiske oplysninger:
 Meteorologiske meldinger, analyser, udsigter og enhver anden beskrivelse,  

 der vedrører eksisterende eller forventede meteorologiske forhold.
 Meteorologisk tjeneste:
 Fællesbetegnelse for de forskellige former for tjenester, der udøves af  

 meteorologiske overvågnings- og flyvevejrtjenestekontorer samt af  

 formidlingstjeneste- og vejrobservationstjenesteenheder.
 SIGMET-oplysninger:
 Oplysninger udfærdiget af et meteorologisk overvågningskontor vedrørende  

 forekomsten eller forventet forekomst af nærmere fastsatte en  

 route-vejrfænomener, som kan indvirke på flyvningens sikre gennemførelse.
 Udsigt:
 En beskrivelse af forventede meteorologiske forhold på et nærmere fastsat  

 tidspunkt eller for en nærmere fastsat periode og for et nærmere fastsat  

 område eller en nærmere fastsat del af luftrummet.
 Vejrobservationstjeneste:
 En tjeneste, der har til opgave at observere flyvepladsens aktuelle  

 vejrforhold og at udfærdige meteorologiske meldinger til brug for luftfarten.
3. Anvendelsesområde Denne BL fastsætter bestemmelser for drift af meteorologisk tjeneste,  

 bortset fra vejrobservationstjeneste, for luftfarten inden for dansk område  

 samt inden for områder, for hvilke Danmark i henhold til international  

 overenskomst er forpligtet til at yde en sådan tjeneste.
 Anm. 1: Bestemmelser for etablering af meteorologisk tjeneste findes i BL  

 3-37.
 Anm. 2: Bestemmelser for etablering og drift af vejrobservationstjeneste  

 findes i henholdsvis BL 3-34 og BL 7-2.
4. Generelt 4.1 Meteorologisk tjeneste, bortset fra vejrobservationstjeneste, på en  

 flyveplads skal udøves i overensstemmelse med bestemmelserne i denne BL og de  

 forskrifter og særlige vilkår, der til enhver tid er fastsat herfor af  

 Statens Luftfartsvæsen.
4.2 Den, der i henhold til BL 3-37 har fået tilladelse til at etablere en  

 meteorologisk tjeneste på en flyveplads, i det følgende kaldet  

 koncessionshaveren, er ansvarlig for, a. at der ansættes det personale, der er nødvendigt for tjenestens  

 udøvelse, og at dette personale har den nødvendige uddannelse og de  

 nødvendige kvalifikationer for udøvelse af deres funktioner, jf. afsnit 5 og  

 6, b. at der udpeges en daglig leder af tjenesten, jf. afsnit 6, c. at der forefindes det udstyr, der er nødvendigt for tjenestens  

 udøvelse, og at dette udstyr vedligeholdes i overensstemmelse med  

 driftshåndbogens bestemmelser, jf.
BL 3-18, samt d. at forskrifter og eventuelle særlige vilkår for den meteorologiske  

 tjeneste ved flyvepladsen er angivet i flyvepladsens driftshåndbog.
 4.2.1 I overensstemmelse med, hvad der er angivet i driftshåndbogen, kan  

 koncessionshaverens opgaver og pligter i et nærmere angivet omfang  

 uddelegeres til andre.
4.3 Den daglige leder af et meteorologisk overvågningskontor er ansvarlig  

 for a. at der opretholdes en kontinuerlig overvågning af de meteorologiske  

 forhold, der berører flyveoperationer inden for kontorets ansvarsområde, b. at der udfærdiges SIGMET og andre oplysninger inden for kontorets  

 ansvarsområde, c. at der afgives SIGMET-oplysninger og efter behov andre meteorologiske  

 oplysninger til de tilknyttede lufttrafiktjenesteenheder, d. at der udsendes SIGMET-oplysninger i henhold til indgåede aftaler, samt e. at der afgives modtagne oplysninger om tegn på vulkansk aktivitet, et  

 vulkansk udbrud og en vulkansk askesky, for hvilke der ikke allerede er  

 udsendt SIGMET til den tilknyttede flyveinformationscentral eller  

 kontrolcentral, som aftalt mellem de berørte meteorologiske og  

 ATS-myndigheder.
4.4 Den daglige leder af et flyvevejrtjenestekontor er ansvarlig for a. at der udfærdiges og/eller fremskaffes udsigter og andre relevante  

 oplysninger til brug for de flyveoperationer, som kontoret skal betjene, dog  

 således at omfanget af dets forpligtelser til at udfærdige udsigter afhænger  

 af, om det materiale, der er modtaget fra andre meteorologiske tjenester, er  

 anvendeligt, b. at der udfærdiges og/eller fremskaffes udsigter vedrørende lokale  

 meteorologiske forhold, c. at der opretholdes en kontinuerlig overvågning af de meteorologiske  

 forhold på flyvepladser, som kontoret udfærdiger udsigter for, d. at der ydes meteorologisk briefing og konsultation samt udarbejdes  

 flyvedokumentation til flyvebesætningsmedlemmer og/eller andet personale, der  

 er beskæftiget med flyveoperationer, e. at der afgives andre meteorologiske oplysninger til brugere af disse, f. at de foreliggende meteorologiske oplysninger stilles til rådighed for  

 brugerne, g. at der udveksles meteorologiske oplysninger med andre meteorologiske  

 tjenester, samt h. at der afgives modtagne oplysninger om tegn på vulkansk aktivitet, et  

 vulkansk udbrud eller en vulkansk askesky til dets tilhørende  

 lufttrafiktjenesteenhed, luftfartsinformationstjenesteenhed og meteorologiske  

 overvågningskontorer, som aftalt mellem de berørte meteorologiske  

 myndigheder, luftfartsinformationstjeneste- og ATS-myndigheder.
4.5 Den daglige leder af en formidlingstjeneste er ansvarlig for a. at der indhentes meteorologiske oplysninger, herunder  

 flyvedokumentation til opfyldelse af brugernes behov, b. at der fremlægges og/eller videregives meteorologiske oplysninger,  

 herunder flyvedokumentation, til brugerne, c. at der ydes fornøden bistand til brugere, der har behov for personlig  

 briefing og/eller konsultation hos et flyvevejrtjenestekontor, samt d. at kopi af videregiven flyvedokumentation opbevares i mindst 30 dage.
5. Personale 5.1 Den del af den meteorologiske tjeneste, der omfatter meteorologisk  

 overvågning, udfærdigelse af udsigter og varsler samt briefing og  

 konsultation, må kun varetages af flyvemeteorologer.
 5.2 For at udøve anden meteorologisk tjeneste skal vedkommende have  

 modtaget fornøden instruktion.
6. Daglig leder 6.1 Den daglige leder skal være godkendt af Statens Luftfartsvæsen.
 6.1.1 Ansøgning om godkendelse indsendes af koncessionshaveren og  

 medunderskrives af den indstillede person.
 6.2 Den daglige leder af en meteorologisk tjeneste er i spørgsmål om den  

 meteorologiske tjeneste nærmeste foresatte for tjenestens personale.
 6.3 Statens Luftfartsvæsens godkendelse af en person som daglig leder af  

 en meteorologisk tjeneste tilbagekaldes, når koncessionshaveren eller den  

 pågældende selv anmoder herom.
 6.3.1 Godkendelsen bortfalder, hvis Statens Luftfartsvæsen tilbagekalder  

 koncessionshaverens tilladelse til at drive meteorologisk tjeneste.  

 Godkendelsen vil blive tilbagekaldt, hvis den daglige leder af tjenesten  

 groft eller gentagne gange tilsidesætter sine pligter efter denne BL eller de  

 instrukser, der iøvrigt gælder for tjenesten.
 6.3.2 Godkendelsen ophører ligeledes, når retten til at udøve virksomheden  

 som daglig leder af tjenesten frakendes den pågældende i medfør af  

 Straffelovens § 79.
7. Dispensation Statens Luftfartsvæsen kan i særlige tilfælde dispensere fra  

 bestemmelserne i denne BL.
8. Klageadgang Afgørelser truffet af Statens Luftfartsvæsen efter bestemmelserne i denne  

 BL kan påklages til Trafikministeriet.
9. Straf 9.1 Overtrædelse af bestemmelserne i afsnit 4 i denne BL straffes med  

 bøde.
 9.2 Er overtrædelsen begået af et aktieselskab, anpartselskab,  

 andelsselskab eller lignende, kan der pålægges selskabet som sådan  

 bødeansvar.
10. Ikrafttræden Denne BL træder i kraft den 1. august 1989.
