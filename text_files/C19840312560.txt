Baggrund - Bekendtgørelse nr. 43 af 22. januar 1981 om tekniske hjælpemidlers  

 indretning og anvendelse.
 - Bekendtgørelse nr. 323 af 7. juli 1983 om arbejdets udførelse.
 - Arbejdstilsynets meddelelse nr. 15/1977 om bekæmpelse af sundheds- og  

 ulykkesfare ved maskinel plasmaskæring.
Plasmaskæring er en elektrisk lysbueproces.
Snitfugen dannes ved smeltning  

 og delvis fordampning.
Der benyttes en plasmastråle, der består af en strøm  

 af luftarter med stor hastighed, høj elektrisk spænding og en temperatur på  

 ca. 20.000 grader C.
 Ud fra arbejdsmiljølovgivningens bestemmelser om tekniske hjælpemidler og  

 arbejdets udførelse stilles efter arbejdstilsynets praksis en række krav til:
- plasmaskæreudstyret - arbejdsstedet - arbejdets udførelse Skæreudstyr Brugsanvisning Ved enhver levering (salg, udlejning og udlån) af plasmaskæremaskiner skal  

 der medfølge en skriftlig brugsanvisning på dansk om betjening, brug og  

 vedligeholdelse.
Eventuelle særlige forsigtighedsregler skal være tydeligt markeret på  

 anlægget.
Det er ikke tilstrækkeligt med forskrifter i instruktionsbøger  

 eller lignende.
Indretning Plasmaskæreudstyr skal være indrettet efter stærkstrømsreglementets  

 bestemmelser, som bl.a. angiver, med hvilke spændinger der må arbejdes.
 Der må ikke være uisolerede berøringstilgængelige dele i strømkredsen ud  

 over arbejdsstykke og dyse.
 Anlægget skal være forsynet med en sikkerhedsanordning, der sikrer, at  

 udskiftning og justering af elektroden kun kan foretages i spændingsløs  

 tilstand.
 Anlægget skal tydeligt mærkes: »Tomgangsspænding over 100 v«.
 Plasmaskæring med vandtilsætning må kun foretages med maskinelt udstyr,  

 fjernbetjent fra styrepult.
 Ved maskinel plasmaskæring skal holderen for brænderen via et kabel være i  

 elektrisk forbindelse med arbejdsstykket.
Dækskærme må kun kunne fjernes ved brug af værktøj.
Der kan eventuelt  

 anvendes blokeringskontakter i forbindelse med låger, dæksler m.m.
Anlægget skal være forsynet med en tydelig markeret afbryder, som kan gøre  

 det totalt spændingsløst.
Det anbefales, at denne afbryder samtidig lukker  

 for gassen.
 Alle forbindelser og tilslutninger for overførsel af plasmagas skal være  

 omhyggeligt udført og tætte.
 Arbejdes der med hydrogen (brint), skal flowmetre til andre gasser være  

 sikret med kontraventil, og evt. manøvrepult skal være ventileret med  

 uafspærrelige åbninger.
 Fyldte og tomme trykflasker bør opbevares hver for sig og beskyttet mod  

 vejrliget, mod solvarme og stærk opvarmning.
 Ledninger og slanger med brændbare gasser må kun føres i skakter, gange  

 m.v., der har tilstrækkelig udluftning.
 Der må kun bruges slanger, som er beregnet til svejsebrug og til den  

 luftart, der skal benyttes.
Vedligeholdelse og reparation Skæreudstyr skal vedligeholdes, så det altid er i forsvarlig stand.
 Leverandørens anvisninger for eftersyn og vedligeholdelse skal følges.
Defekt udstyr må ikke benyttes.
Eventuel reparation skal foretages af  

 fagfolk.
 Hvis der opstår fejl, skal anlægget straks sættes ud af drift og må ikke  

 benyttes, før det er i orden.
Arbejdsstedet Plasmaskærepladsen skal afgrænses (svejsegardiner, skærme), så bl.a.  

 skadelige strålingspåvirkninger undgås.
Arbejdsstedet skal holdes ryddeligt.
Udstyr kontrolleres for brand efter  

 arbejdets ophør.
 For at beskytte mod skadelig støjpåvirkning, skal der, hvor det er teknisk  

 rimeligt, etableres afskærmning, fx lydskærme eller vandgardin mellem  

 plasmastrålen og betjeningspersonalet.
 Plasmaskæremaskinen skal enten være opstillet i særskilt lokale med  

 passende lav efterklangstid eller i afskærmet del af et større lokale,  

 medmindre det ved støjmåling konstateres, at kravet med hensyn til  

 støjbekæmpelse er opfyldt.
Trykflasker skal være opstillet i særskilt rum.
Arbejdsstedet skal være  

 ventileret.
Den samlede luftforurening - såvel på arbejdspladsen som på andre  

 arbejdspladser i nærheden - skal være så lav som muligt.
De hygiejniske  

 grænseværdier skal overholdes.
Dette kan ske ved - enten lokaludsugning i skærebordet - eller andre ventilationsmetoder, tilpasset den pågældende  

 arbejdsproces.
 Eksempel på skærebord med lokaludsugning.
 Rumventilation kan være påkrævet.
 Hvis luftforureningen ikke kan bringes tilstrækkeligt langt ned ved  

 ventilation, skal der bruges åndedrætsværn.
 Arbejdsgiveren skal sørge for kontrol med, at indåndingsluftens  

 indhold af forurenende stoffer bliver lavest mulig og ikke overskrider den  

 hygiejniske grænseværdi.
 Kontrol og eventuelle målinger skal udføres af kvalificeret personale og i  

 samarbejde med sikkerhedsorganisationen.
Arbejdets udførelse Ved brug af plasmaskæreudstyr skal leverandørens anvisninger følges.
 Sundhedsfare imødegås således:
 Plasmaskæreudstyr må kun betjenes af personale, der har fået uddannelse i  

 betjening af det pågældende anlæg og er instrueret i de nødvendige  

 sikkerhedsforanstaltninger.
 Betjening af et plasmaskæreudstyr må kun ske, når der i umiddelbar nærhed  

 er en anden person, der er fortrolig med skæreudstyret og risikoen ved  

 anvendelse af dette, og som kan gribe ind, såfremt farlige situationer eller  

 en ulykke indtræffer.
 I lokalet eller den afskærmede del af et større lokale må kun beskæftiges  

 det personale, der er nødvendigt til maskinens drift, herunder personale  

 beskæftiget med transport af materialer til og fra maskinen.
 EL-fare imødegås bl.a.således:
 Inden start af anlægget skal det sikres, at strømkildens  

 jordklemme/returkabel er i permanent elektrisk forbindelse med  

 skærebordet/emnet.
 Returstrømmen skal altid sikres en direkte vej tilbage fra skæreapparatet.  

 Dårlige forbindelser kan skabe overophedning eller lede returstrømmen på  

 afveje, hvilket kan forårsage andre ødelæggelser.
 Kabler skal beskyttes mod overlast og unødigt slid.
 Ulykkesfare imødegås bl.a. således:
 Ved afslutning af skærearbejde skal udtagsposter lukkes og  

 slangeforbindelser aflastes for tryk.
 Trykflasker skal behandles med varsomhed og må ikke kastes eller udsættes  

 for stød og slag.
 Under transport skal beskyttelseshætten være anbragt over ventilen, der  

 skal være lukket.
 Ved åbning af trykflasker skal anvendes medleveret værktøj eller håndhjul  

 og aldrig rørtang eller lignende.
 Slanger skal beskyttes mod mekanisk overlast, nedfaldende materialer,  

 unødigt slid og varme.
 Brandfare  imødegås bl.a. således:
 Alt brændbart materiale i 10 - 15 meters afstand omkring arbejdspladsen  

 fjernes så vidt muligt.
Vær særlig opmærksom på letantændelige materialer.
Kan de brændbare  

 materialer ikke fjernes, skal de eller arbejdspladsen afdækkes effektivt.
 Man skal også være opmærksom på brandfare i tilstødende lokaler.
 Vagtmand med ildslukker kan være nødvendig.
Personlige værnemidler Der skal bruges beskyttelseshandsker og heldækkende arbejdstøj.
 Der skal bruges øjenværn, med den rigtige tæthedsgrad.
Ampere Tæthedsgrad 15 450 14 225 13 125 12 60 40 11 30 20 10 15 9 5 8 2,5  

 7 6 1 5 0,45 4 0,3 3 0,15 2,5 Andre personlige værnemidler kan også være påkrævet, fx åndedrætsværn,  

 høreværn og forklæde.
 Hold arbejdsdragten tør og hel, især handskerne.
 Erik Andersen.
