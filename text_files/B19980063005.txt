Bekendtgørelse om boligplacering af  

 flygtninge I medfør af § 9 og § 10, stk. 4, i lov nr. 474 af 1.  

 juli 1998 om integration af udlændinge i Danmark (integrationslov)  

 fastsættes:
Kapitel 1 Anvendelsesområde § 1. Bekendtgørelsen gælder for  

 flygtninge, som i medfør af lovens kapitel 3 skal boligplaceres.
Stk. 2. Ved flygtninge forstås, jf. lovens § 2,  

 stk. 2, 1. pkt., og § 54, udlændinge med opholdstil-ladelse  

 efter 1)	udlændingelovens §§ 7 og 8, 2)	udlændingelovens § 9, stk. 2, nr. 2, 3)	udlændingelovens § 9, stk. 2, nr. 4, i umiddelbar  

 forlængelse af en opholdstilladelse efter udlændingelovens  

 § 9, stk. 2, nr. 2, 4)	udlændingelovens § 9, stk. 2, nr. 4, når  

 tilladelse er meddelt en udlænding, der har indgivet ansøgning  

 om opholdstilladelse efter udlændingelovens § 7, 5)	udlændingelovens § 9, stk. 2, nr. 5, eller 6)	udlændingelovens § 9, stk. 2, nr. 6.
 Stk. 3. Bekendtgørelsen gælder ikke for  

 flygtninge, der på tidspunktet for meddelelse af opholdstilladelse som  

 nævnt i stk. 2 havde opholdstilladelse på andet grundlag  

 efter udlændingeloven.
Kapitel 2 Landstal § 2. Udlændingestyrelsen udsender hvert  

 år senest den 1. april meddelelse om det antal flygtninge, som  

 påregnes boligplaceret i hvert af de kommende tre år  

 (landstallet).
 Stk. 2. Landstallet fastsættes på grundlag af  

 Udlændingestyrelsens skøn over antallet af asylansøgere  

 og udviklingen i sagsbehandlingen, herunder anerkendelsesgraden.
 Stk. 3. Meddelelsen om landstallet udsendes til  

 kommuneforeningerne i hvert amt og til Københavns og Frederiksberg  

 Kommuner samt Kommunernes Landsforening.
Stk. 4. Til brug for indgåelse af aftaler om henholdsvis  

 amtskvoter og kommunekvoter, jf. § 3, stk. 1, og § 7,  

 stk. 1, udsendes sammen med landstallet oplysninger om antallet af  

 indbyggere og antallet af indvandrere og flygtninge i de enkelte amter og  

 kommuner.
Efter anmodning fra en kommune eller en kommuneforening udsender  

 Udlændingestyrelsen endvidere tilgængelige oplysninger, der kan  

 have betydning for indgåelse af aftaler om henholdsvis amtskvoter og  

 kommunekvoter.
Stk. 5. Landstallet kan ændres af  

 Udlændingestyrelsen, hvis forholdene gør det nødvendigt,  

 jf. lovens § 6, 2. pkt.
Landstallet skal ændres, hvis antallet af  

 flygtninge, der skal boligplaceres i det pågældende år,  

 ændres med mere end 10 pct. i forhold til det af  

 Udlændingestyrelsen til enhver tid fastsatte landstal.
 Stk. 6. Udlændingestyrelsen udsender det ændrede  

 landstal til kommuneforeningerne i hvert amt og til Københavns og  

 Frederiksberg Kommuner samt Kommunernes Landsforening.
Kapitel 3 Amtskvoter § 3. Kommuneforeningerne i hvert amt og  

 Københavns og Frederiksberg Kommuner skal søge at aftale i  

 hvilke amter henholdsvis Københavns og Frederiksberg kommuner det  

 antal flygtninge, der er fastsat i landstallet, jf. § 2, stk.1, skal  

 boligplaceres i hvert af de kommende tre år (aftalte amtskvoter).  

 Aftalen skal meddeles Udlændingestyrelsen inden den 1. juni hvert  

 år, jf. lovens § 7, stk. 1.
Stk. 2. Ændres landstallet for det  

 pågældende kalenderår, jf. § 2, stk. 5, skal  

 kommuneforeningerne i hvert amt og Københavns og Frederiksberg  

 Kommuner søge at indgå en ny aftale.
Aftalen skal meddeles  

 Udlændingestyrelsen inden for en af Udlændingestyrelsen fastsat  

 frist på normalt ikke mindre end 6 uger fra datoen for ændringen  

 af landstallet, jf. lovens § 7, stk. 2.
 § 4. En aftale om amtskvoter skal fastlægge  

 det antal flygtninge, som skal boligplaceres inden for hvert amt og i  

 Københavns og Frederiksberg Kommuner i hvert af de kommende tre  

 år.
 Stk. 2. Summen af de aftalte amtskvoter skal svare til  

 landstallet.
 Stk. 3. Aftalen kan indeholde oplysninger om, hvordan  

 fordelingen af flygtninge skal ske, såfremt der sker ændringer i  

 det forventede antal flygtninge inden for den i § 2, stk. 5, 2.  

 pkt., nævnte ramme.
 Stk. 4. Aftalen skal udfærdiges skriftligt og  

 underskrives på vegne af kommuneforeningerne og kommunalbestyrelsen i  

 henholdsvis Københavns og Frederiksberg Kommuner.
 Stk. 5. Opfylder aftalen ikke de krav, der er nævnt i  

 stk. 1 og 2, eller er der tvivl om aftalens indhold, som ikke  

 umiddelbart kan afklares, fastsættes amtskvoterne af  

 Udlændingestyrelsen efter reglerne i § 5, stk. 2-5.
 § 5. Har kommuneforeningerne i hvert amt og  

 Københavns og Frederiksberg Kommuner ikke givet meddelelse om  

 indgåelse af en aftale om amtskvoter til Udlændingestyrelsen  

 inden den 1. juni, jf. § 3, stk. 1, fastsætter  

 Udlændingestyrelsen inden den 15. juni i det pågældende  

 år amtskvoterne for hvert af de kommende tre år (fastsatte  

 amtskvoter), jf. lovens § 7, stk. 3.
Stk. 2. En amtskvote beregnes med udgangspunkt i amtets andel  

 af den samlede befolkning.
Denne andel korrigeres herefter for forskellen  

 mellem amtets andel af den samlede befolkning og amtets andel af det samlede  

 antal indvandrere og flygtninge.
Stk. 3. Er den i stk. 2, 2. pkt., nævnte  

 korrigerede kvoteandel negativ, fastsættes det antal flygtninge, som  

 skal boligplaceres inden for et amt til nul.
Forskellen mellem summen af de  

 fastsatte amtskvoter og landstallet fordeles forholdsmæssigt mellem de  

 øvrige amter.
Stk. 4. Ved kvotefastsættelsen opgøres antallet  

 af indbyggere på grundlag af en af Danmarks Statistik foretaget  

 opgørelse over befolkningen i de enkelte kommuner pr. 1. januar i  

 udmeldingsåret.
Antallet af indvandrere og flygtninge opgøres  

 på grundlag af en af Danmarks Statistik foretaget opgørelse over  

 antallet af udenlandske statsborgere med undtagelse af udlændinge, der  

 er statsborgere i et andet nordisk land, eller er statsborgere i et land, der  

 er tilsluttet Det Europæiske Fællesskab eller er omfattet af  

 aftalen om Det Europæiske Økonomiske Samarbejde.
Ved  

 opgørelserne henregnes personer til bopælskommunens  

 folketal.
 Stk. 5. Udlændingestyrelsen kan ved  

 kvotefastsættelsen endvidere tage hensyn til de  

 integrationsmæssige forhold i de enkelte amter.
 Stk. 6. Ændres antallet af flygtninge inden for den i  

 § 2, stk. 5, 2. pkt., nævnte ramme, foretager  

 Udlændingestyrelsen en forholdsmæssig ændring af  

 amtskvoterne, medmindre der ved indgåelse af en aftale om amtskvoterne  

 er taget højde for sådanne ændringer, jf. § 4,  

 stk. 3.
 Stk. 7. Ændres landstallet for det  

 pågældende kalenderår, og har kommuneforeningerne i hvert  

 amt og Københavns og Frederiksberg Kommuner ikke givet meddelelse om  

 en aftale efter § 3, stk. 2, fastsætter  

 Udlændingestyrelsen inden 30 dage efter udløbet af fristen i  

 § 3, stk. 2, det antal flygtninge, som påregnes boligplaceret  

 inden for de enkelte amter og i Københavns og Frederiksberg Kommuner i  

 det pågældende og de efterfølgende to år, jf. lovens  

 § 7, stk. 4.
 § 6. De fastsatte amtskvoter efter § 5,  

 stk. 1 og 7, kan ændres af Udlændingestyrelsen, hvis  

 ændrede forhold gør det nødvendigt, jf. lovens § 7,  

 stk. 5.
Kapitel 4 Kommunekvoter § 7. Kommunalbestyrelserne inden for et amt skal  

 søge at aftale, i hvilke kommuner det antal flygtninge, der er aftalt  

 eller fastsat i amtskvoterne, jf. § 3, stk. 1, og § 5,  

 stk. 1, skal boligplaceres i hvert af de kommende tre år (aftalte  

 kommunekvoter). Aftalen skal meddeles Udlændingestyrelsen inden den 10.  

 september hvert år, jf. lovens § 8, stk. 1.
Stk. 2. Ændres de aftalte eller fastsatte amtskvoter for  

 det pågældende kalenderår, jf. § 5, stk. 7, og  

 § 6, skal kommunalbestyrelserne i hvert amt søge at indgå  

 en ny aftale.
Aftalen skal meddeles Udlændingestyrelsen inden for en af  

 Udlændingestyrelsen fastsat frist på normalt ikke mindre end 6  

 uger fra datoen for ændringen af amtskvoten, jf. lovens § 8,  

 stk. 2.
 § 8. En aftale om kommunekvoter skal indeholde  

 oplysninger om det antal flygtninge, som skal boligplaceres i hver kommune  

 inden for et amt i hvert af de kommende tre år.
 Stk. 2. Summen af de aftalte kommunekvoter inden for et amt  

 skal svare til amtskvoten.
 Stk. 3. Aftalen kan indeholde oplysninger om, hvordan  

 fordelingen af flygtninge skal ske, såfremt der sker ændringer i  

 det forventede antal flygtninge inden for den i § 2, stk. 5, 2.  

 pkt., nævnte ramme.
 Stk. 4. Aftalen skal udfærdiges skriftligt og  

 underskrives på vegne af kommunalbestyrelserne inden for det  

 pågældende amt.
 Stk. 5. Opfylder aftalen ikke de krav, der er nævnt i  

 stk. 1 og 2, eller er der tvivl om aftalens indhold, som ikke  

 umiddelbart kan afklares, fastsættes kommunekvoterne for det  

 pågældende amt af Udlændingestyrelsen efter reglerne i  

 § 9, stk. 2-5.
 § 9. Har kommunalbestyrelserne inden for et amt  

 ikke givet meddelelse om indgåelse af en aftale om kommunekvoter til  

 Udlændingestyrelsen inden den 10. september, jf. § 7, stk. 1,  

 fastsætter Udlændingestyrelsen inden den 30. september i det  

 pågældende år kommunekvoterne for hvert af de kommende tre  

 år (fastsatte kommunekvoter), jf. lovens § 8, stk. 3.
Stk. 2. En kommunes kvote beregnes med udgangspunkt i  

 kommunens andel af den samlede befolkning.
Denne andel korrigeres herefter  

 for forskellen mellem kommunens andel af den samlede befolkning og kommunens  

 andel af det samlede antal indvandrere og flygtninge.
Stk. 3. Er den i stk. 2, 2. pkt., nævnte  

 korrigerede kvoteandel negativ, fastsættes det antal flygtninge, som  

 skal boligplaceres inden for en kommune til nul.
Forskellen mellem summen af  

 de fastsatte kommunekvoter og amtskvoten fordeles forholdsmæssigt  

 mellem de øvrige kommuner.
Stk. 4. Ved kvotefastsættelsen opgøres antallet  

 af indbyggere på grundlag af en af Danmarks Statistik foretaget  

 opgørelse over befolkningen i de enkelte kommuner pr. 1. januar i  

 udmeldingsåret.
Antallet af indvandrere og flygtninge opgøres  

 på grundlag af en af Danmarks Statistik foretaget opgørelse over  

 antallet af udenlandske statsborgere med undtagelse af udlændinge, der  

 er statsborgere i et andet nordiske land, eller er statsborgere i et land,  

 der er tilsluttet Det Europæiske Fællesskab eller er omfattet af  

 aftalen om Det Europæiske Økonomiske Samarbejde.
Ved  

 opgørelserne henregnes personer til bopælskommunens  

 folketal.
 Stk. 5. Udlændingestyrelsen kan ved  

 kvotefastsættelsen endvidere tage hensyn til de  

 integrationsmæssige forhold i de enkelte kommuner.
 Stk. 6. Ændres det forventede antal flygtninge inden for  

 den i § 2, stk. 5, 2. pkt., nævnte ramme, foretager  

 Udlændingestyrelsen en forholdsmæssig ændring af  

 kommunekvoterne, medmindre der ved indgåelse af en aftale om  

 kommunekvoterne er taget højde for sådanne ændringer, jf.  

 § 8, stk. 3.
 Stk. 7. Ændres de aftalte eller fastsatte amtskvoter for  

 det pågældende kalenderår, og har kommunalbestyrelserne  

 inden for et amt ikke givet meddelelse om en aftale efter § 7,  

 stk. 2, fastsætter Udlændingestyrelsen inden 30 dage efter  

 udløbet af fristen i § 7, stk. 2, det antal flygtninge, som  

 påregnes boligplaceret inden for de enkelte kommuner i det  

 pågældende år og de efterfølgende to år, jf.  

 lovens § 8, stk. 4.
 § 10. De fastsatte kommunekvoter efter § 9,  

 stk. 1 og 7, kan ændres af Udlændingestyrelsen, hvis  

 ændrede forhold gør det nødvendigt, jf. lovens § 8,  

 stk. 5.
Kapitel 5 Visitering af flygtninge § 11. Samtidig med meddelelse af opholdstilladelse  

 til en flygtning træffer Udlændingestyrelsen afgørelse om,  

 i hvilken kommune den pågældende skal tage bopæl  

 (visitering), jf. lovens § 10, stk. 1.
 Stk. 2. Hvis en afgørelse om opholdstilladelse er  

 meddelt af indenrigsministeren eller Flygtningenævnet, træffer  

 Udlændingestyrelsen afgørelse om visitering i forbindelse med  

 fastsættelse af vilkår for opholdstilladelsen.
 Stk. 3. For flygtninge, der er meddelt opholdstilladelse efter  

 udlændingelovens § 7, stk. 4, eller § 8, kan  

 Udlændingestyrelsen ændre afgørelsen om visitering i  

 forbindelse med den pågældendes indrejse i Danmark, såfremt  

 forholdene tilsiger det.
 Stk. 4. Udlændingestyrelsen giver samtidig med  

 meddelelse af opholdstilladelse den pågældende kommune meddelelse  

 om visiteringen.
 § 12. En flygtning skal visiteres til en kommune,  

 som efter de aftalte eller fastsatte kommunekvoter skal modtage og  

 boligplacere flygtninge.
 Stk. 2. Hvis en flygtning har en særlig tilknytning til  

 en kommune som følge af, at den pågældende inden  

 meddelelse af opholdstilladelse har været anbragt på en  

 institution eller i familiepleje i kommunen eller har nærtstående  

 familiemedlemmer, der er bosat i kommunen, eller der foreligger andre ganske  

 særlige forhold, kan en flygtning visiteres til en kommune, som efter  

 de aftalte eller fastsatte kommunekvoter ikke skal modtage og boligplacere  

 flygtninge, eller til en kommune, som efter sin kvote ikke skal modtage  

 yderligere flygtninge.
§ 13. Udlændingestyrelsen skal ved  

 afgørelser om visitering navnlig lægge vægt på den  

 pågældende flygtnings 1)	sproglige og kulturelle baggrund, herunder muligheden for at  

 etablere et netværk med andre udlændinge med en tilsvarende  

 sproglig og kulturel baggrund, 2)	uddannelsesmæssige og faglige kvalifikationer og behov, 3)	familiemæssige eller anden tilknytning til personer, der bor i  

 Danmark, 4)	eventuelle særlige behov, herunder behov for speciel  

 behandling, og 5)	særlige ønsker.
Stk. 2. Udlændingestyrelsen skal endvidere ved  

 afgørelser om visitering lægge vægt på den enkelte  

 kommunes og omkringliggende kommuners 1)	beliggenhed og størrelse, 2)	arbejdsmarkeds- og uddannelsesforhold, 3)	befolkningssammensætning og 4)	behandlings- og institutionstilbud.
 § 14. Udlændingestyrelsens afgørelser  

 om visitering kan ikke indbringes for anden administrativ myndighed, jf.  

 lovens § 53.
Kapitel 6 Registrering i CPR § 15. En flygtning, der visiteres til en kommune i  

 medfør af § 11, skal registreres af Udlændingestyrelsen i  

 Det Centrale Personregister (CPR) som tilflyttet landet i denne kommune, jf.  

 lovens § 10, stk. 2. Registrering sker fra den dato, hvor ansvaret  

 for flygtningen overgår til kommunen, jf. lovens § 4,  

 stk. 2.
 Stk. 2. For flygtninge, der er meddelt opholdstilladelse efter  

 udlændingelovens § 7, stk. 4, eller § 8, foretages  

 registreringen i CPR af den kommune, hvortil den pågældende  

 flygtning er visiteret, i forbindelse med flygtningens indrejse i  

 Danmark.
 Stk. 3. Registrering i medfør af stk. 1 finder  

 sted, uanset om flygtningen tager bopæl eller ophold i kommunen fra den  

 i stk. 1 nævnte dato, jf. lovens § 10, stk. 3.
§ 16. Registrering i medfør af § 15,  

 stk. 1, foretages på en særlig vejkode for den  

 pågældende kommune.
Registrering skal i øvrigt indeholde  

 de oplysninger, som efter lovgivningen skal registreres i CPR ved tilflytning  

 fra udlandet.
 Stk. 2. Så snart flygtningen har taget bopæl eller  

 ophold i kommunen, overfører kommunalbestyrelsen flygtningen fra den  

 særlige vejkode til den pågældende adresse.
Kapitel 7 Ikrafttrædelses- og overgangsbestemmelser m.v.
 § 17. Bekendtgørelsen træder i kraft  

 den 31. august 1998. Bekendtgørelsen gælder ikke for flygtninge,  

 der er meddelt opholdstilladelse inden den 1. januar 1999.
 § 18. For 1999 gælder følgende  

 procedure for fastsættelse af landstal, indgåelse af aftale om  

 eller fastsættelse af amtskvoter samt indgåelse af aftaler om  

 eller fastsættelse af kommunekvoter for hvert af de kommende tre  

 år:
 1)	Udlændingestyrelsen udsender senest den 1. september 1998  

 landstallet for 1999, 2000 og 2001, jf. § 2, stk. 1.
 2)	Har kommuneforeningerne i hvert amt og Københavns og  

 Frederiksberg Kommuner ikke inden den 1. oktober 1998 givet  

 Udlændingestyrelsen meddelelse om indgåelse af aftale om  

 amtskvoter efter § 3, stk. 1, fastsætter  

 Udlændingestyrelsen inden den 15. oktober 1998 amtskvoterne for 1999,  

 2000 og 2001.
 3)	Har kommunalbestyrelserne inden for et amt ikke inden den 1.  

 november 1998 givet Udlændingestyrelsen meddelelse om indgåelse  

 af en aftale om kommunekvoter efter § 7, stk. 1, fastsætter  

 Udlændingestyrelsen inden den 5. november 1998 kommunekvoterne for  

 1999, 2000 og 2001.
 § 19. For 1999 udsendes sammen med landstallet,  

 jf. § 2, stk. 3, et skøn over antallet af midlertidigt  

 boligplacerede flygtninge, som er omfattet af lovens § 59, og som den  

 enkelte kommune skal overtage integrationsansvaret for.
Stk. 2. Hvis Udlændingestyrelsen skal fastsætte  

 amts- og/eller kommunekvoter for 1999, foretages en opgørelse efter  

 reglerne i § 5, stk. 2-5, og § 9, stk. 2-5, af hvor mange  

 flygtninge, der ville skulle boligplaceres inden for det enkelte amt og den  

 enkelte kommune, hvis de i stk. 1 nævnte flygtninge skulle  

 boligplaceres efter reglerne i denne bekendtgørelse.
Den endelige  

 kvote fastsættes ved at trække antallet af de i stk. 1  

 nævnte flygtninge, som er boligplaceret inden for amtet henholdsvis  

 kommunen, fra den i 1. pkt. nævnte opgørelse for det enkelte amt  

 henholdsvis den enkelte kommune.
Bliver kvoten negativ, fastsættes den  

 til nul, og forskellen mellem summen af de enkelte kvoter og landstallet  

 fordeles forholdsmæssigt mellem de øvrige amter henholdsvis  

 kommuner.
 Stk. 3. Hvis antallet af flygtninge, der er midlertidigt  

 boligplacerede den 1. januar 1999 i de enkelte amter/kommuner, afviger  

 væsentligt fra det i stk. 1 nævnte skøn, ændrer  

 Udlændingestyrelsen inden den 1. februar 1999 kvoterne.
