Nr LSF 244 Forslag til Lov om ændring af kildeskatteloven (Dødsbobeskatning) Fremsat af ministeren for skatter afgifter den 23. april 1986 § 1 I lov om opkrævning af indkomst- og formueskat for personer m.v.
(kildeskat), jfr. lovbekendtgørelse nr. 396 af 18. juli 1984, som senest ændret ved lov nr. 194 af 9. april 1986, foretages følgende ændringer:
1. I § 14, stk. 1, 1. pkt., ændres »hans skat af almindelig og særlig indkomst i« til: »den pågældendes indkomstskatter for«.
 2. § 14, stk. 2, 1. pkt., affattes således:
»Både skattemyndigheden og boet kan dog kræve, at der for tiden fra indkomstårets begyndelse til dødsfaldet sker en afsluttende ansættelse af indkomst erhvervet af afdøde og af en ægtefælle, som afdøde levede sammen med.« 3. § 14, stk. 9, 2. pkt., affattes således:
»Efterlader afdøde sig en ægtefælle, der levede sammen med afdøde, kan ægtefællen dog ved at indsende selvangivelse inden en måned efter skiftebehandlingens slutning kræve afsluttende ansættelse og tilbagebetaling uden om boet af det beløb, der er betalt for meget, hvis de foreløbige skatter m.v. overstiger de beregnede skatter m.v. med mindst 500 kr.« 4. I § 15 C, stk. 2 ændres »kildeskattelovens § 26, stk. 7.«  

 til: »§ 24 A.« 5. I § 15 C, stk. 4, ændres to steder »almindelige og særlige indkomst« til: »indkomst«.
 6. § 29, stk. 1, sidste pkt., affattes således:
»Underskud i afdødes indkomst kan overføres til fradrag i længstlevendes indkomst efter personskattelovens og virksomhedsskattelovens regler.
Resterende virksomhedsskat kan overføres til den længstlevende ægtefælle efter § 10, stk. 3, i virksomhedsskatteloven.« 7. § 31, stk. 1 og 2, affattes således:
»Hvis der efter § 14, stk. 2, foretages en afsluttende indkomstansættelse for afdøde, kan underskud i afdødes indkomst for de fem foregående indkomstår fradrages ved den afsluttende ansættelse i overensstemmelse med reglerne i personskatteloven og virksomhedsskatteloven.
Et herefter resterende underskud i skattepligtig indkomst kan fradrages i boets indkomst efter ligningslovens § 15. Resterende virksomhedsskat kan fradrages i boets skatter efter § 10, stk. 3, i virksomhedsskatteloven.
Tidsrummet fra afslutningen af afdødes sidste normale indkomstår til afslutningen af boets første indkomstår anses for et indkomstår.
Stk. 2. Hvis den skattepligtige indkomst ved den afsluttende ansættelse udviser underskud, kan dette fradrages i overensstemmelse med ligningslovens regler i boets indkomst for det første indkomstår og om nødvendigt i boets indkomst for de følgende fire indkomstår.
Stk. 1, 3. pkt., finder tilsvarende anvendelse.« 8. § 32, stk. 2, 1. og 2. pkt., affattes således:
»Underskud i længstlevendes skattepligtige indkomst for de fem sidste indkomstår, inden skiftebegæringen imødekommes, kan, i det omfang det ikke kan udnyttes fuldt ud ved overførsel til længstlevendes senere indkomstår efter personskattelovens og virksomhedsskattelovens regler, fradrages i boets skattepligtige indkomst for de samme indkomstår.
For hvert af disse senere indkomstår skal underskuddet dog først søges fradraget i længstlevendes indkomst.« 9. I § 32, stk. 2, indsættes efter 4. pkt. som nyt punktum: »Reglen i § 31, stk. 1, 3. pkt., finder tilsvarende anvendelse.« 10. I § 32, stk. 3, 3. pkt., udgår »efter ligningslovens  

 regler.« 11. I § 32, stk. 3, indsættes efter 3. pkt.: »Reglen i § 31, stk. 1, 3. pkt., finder tilsvarende anvendelse.« 4.-6. pkt. bliver herefter 5.-7. pkt.
 12. § 102 affattes således:
»§ 102. Ved anvendelsen af § 14, stk. 1, regnes som foreløbige skatter i dødsåret de beløb, som forfaldt før dødsfaldet, men i det kalenderår, hvori dødsfaldet fandt sted.
Til de foreløbige beløb medregnes endvidere indkomstskatter, som skulle indeholdes af indtægter indtjent i det nævnte tidsrum.
I de tilfælde, der omhandles i § 96, stk. 2, omfatter reglen i § 14, stk. 1, tillige de foreløbige indkomstskattebeløb, som forfaldt til betaling, eller som skulle indeholdes af indtægter indtjent i kalenderåret forud for det år, hvori dødsfaldet fandt sted.« 13. § 103 affattes således:
»§ 103. Ved anvendelsen af § 14, stk. 2 og stk. 9, kan både skattemyndigheden og boet henholdsvis ægtefællen kræve afsluttende ansættelse efter reglerne i §§ 92-98. Ved afgørelsen af, om der kan fremsættes krav om regulering af den foreløbige skattebetaling, sammenlignes de som følge af den afsluttende ansættelse beregnede skatter m.v. med den foreløbige skattebetaling i den i § 102 nævnte periode.« § 2 Stk. 1. Loven har virkning fra og med indkomståret 1987.
Stk. 2. I det i kildeskattelovens § 96, stk. 2, omhandlede tilfælde beregnes den skat, der skal erlægges for 1987, efter de for 1986 gældende regler uanset kildeskattelovens § 98, stk. 2 og 3.
Oprindeligt fremsat lovforslag Blad nr 787 § 1 I lov om opkrævning af indkomst- og formueskat for personer m.v.
(kildeskat), jfr. lovbekendtgørelse nr. 396 af 18. juli 1984 som senest ændret ved lov nr. 194 af 9. april 1986 foretages følgende ændringer:
1. I § 14, stk. 1, 1. pkt., ændres: »hans skat af almindelig og særlig indkomst i« til: »den pågældendes indkomstskatter  

 for«.
 2. § 14, stk. 2, 1. pkt., affattes således:
»Både skattemyndigheden og boet kan dog kræve, at der for tiden fra indkomstårets begyndelse til dødsfaldet sker en afsluttende ansættelse af indkomst, erhvervet af afdøde og af en ægtefælle, som afdøde levede sammen med.« 3. § 14, stk. 9, 2. pkt., affattes således:
»Efterlader afdøde sig en ægtefælle, der levede sammen med afdøde, kan ægtefællen dog ved at indsende selvangivelse inden en måned efter skiftebehandlingens slutning kræve afsluttende ansættelse og tilbagebetaling udenom boet af det beløb, der er betalt for meget, hvis de foreløbige skatter m.v. overstiger de beregnede skatter m.v. med mindst 500 kr.« 4. I § 15 C, stk. 2, ændres: »kildeskattelovens § 26, stk. 7.«  

 til:
»§ 24 A.« 5. I § 15 C, stk. 4, ændres to steder: »almindelige og særlige indkomst« til: »indkomst«.
 6. § 29, stk. 1, sidste pkt., affattes således:
»Underskud i afdødes indkomst kan overføres til fradrag i længstlevendes indkomst efter personskattelovens og virksomhedsskattelovens regler.
Resterende virksomhedsskat kan overføres til den længstlevende ægtefælle efter § 10, stk. 3, i virksomhedsskatteloven.« 7. § 31, stk. 1 og 2, affattes således:
»Hvis der efter § 14, stk. 2, foretages en afsluttende indkomstansættelse for afdøde, kan underskud i afdødes indkomst for de fem foregående indkomstår fradrages ved den afsluttende ansættelse i overensstemmelse med reglerne i personskatteloven og virksomhedsskatteloven.
Et herefter resterende underskud i skattepligtig indkomst kan fradrages i boets indkomst efter ligningslovens § 15. Resterende virksomhedsskat kan fradrages i boets skatter efter § 10, stk. 3, i virksomhedsskatteloven.
Tidsrummet fra afslutningen af afdødes sidste normale indkomstår til afslutningen af boets første indkomstår anses for et indkomstår.
Stk. 2. Hvis den skattepligtige indkomst ved den afsluttende ansættelse udviser underskud, kan dette fradrages i overensstemmelse med ligningslovens regler i boets indkomst for det første indkomstår og om nødvendigt i boets indkomst for de følgende fire indkomstår.
Stk. 1, 3. pkt., finder tilsvarende anvendelse.« 8. § 32, stk. 2, 1. og 2. pkt., affattes således:
»Underskud i længstlevendes skattepligtige indkomst for de fem sidste indkomstår, inden skiftebegæringen imødekommes, kan, i det omfang det ikke kan udnyttes fuldt ud ved overførsel til længstlevendes senere indkomstår efter personskattelovens og virksomhedsskattelovens regler, fradrages i boets skattepligtige indkomst for de samme indkomstår.
For hvert af disse senere indkomstår skal underskuddet dog først søges fradraget i længstlevendes indkomst.« 9. I § 32, stk. 2, indsættes efter 4. pkt. som nyt pkt.: »Reglen i § 31, stk. 1, 3. pkt., finder tilsvarende anvendelse.« 10. I § 32, stk. 3, 3. pkt., udgår: »efter ligningslovens  

 regler.« 11. I § 32, stk. 3, indsættes efter 3. pkt.: »Reglen i § 31, stk. 1, 3. pkt., finder tilsvarende anvendelse.« 4.-6. pkt. bliver herefter 5.-7. pkt.
 12. § 102 affattes således:
»§ 102. Ved anvendelsen af § 14, stk. 1, regnes som foreløbige skatter i dødsåret de beløb, som forfaldt før dødsfaldet, men i det kalenderår, hvori dødsfaldet fandt sted.
Til de foreløbige beløb medregnes endvidere indkomstskatter, som skulle indeholdes af indtægter indtjent i det nævnte tidsrum.
I de tilfælde, der omhandles i § 96, stk. 2, omfatter reglen i § 14, stk. 1, tillige de foreløbige indkomstskattebeløb, som forfaldt til betaling eller som skulle indeholdes af indtægter, indtjent i kalenderåret forud for det år, hvori dødsfaldet fandt sted.« 13. § 103 affattes således:
»§ 103. Ved anvendelsen af § 14, stk. 2 og stk. 9, kan både skattemyndigheden og boet henholdsvis ægtefællen kræve afsluttende ansættelse efter reglerne i §§ 92-98. Ved afgørelsen af, om der kan fremsættes krav om regulering af den foreløbige skattebetaling, sammenlignes de som følge af den afsluttende ansættelse beregnede skatter m.v. med den foreløbige skattebetaling i den i § 102 nævnte periode.« § 2 Stk. 1. Loven har virkning fra og med indkomståret 1987.
Stk. 2. I det i kildeskattelovens § 96, stk. 2, omhandlede tilfælde beregnes den skat, der skal erlægges for 1987, efter de for 1986 gældende regler, uanset kildeskattelovens § 98, stk. 2 og 3.
BEMÆRKNINGER TIL LOVFORSLAGET Kildeskatteloven er senest ændret ved lov om ændring af ligningsloven og kildeskatteloven (begrænsning af fradragsret af lønmodtagerudgifter og visse konsekvensændringer som følge af skattereformen) jfr.
Folketingstidende 1985-86, sp. 6922, sp.
 7243, tillæg A, s. 7256, tillæg B, s. 8299, tillæg C, s. 8581.
De foreslåede ændringer vedrører beskatning ved dødsfald og er konsekvensændringer som følge af personskatteloven og virksomhedsskatteloven.
 De gældende regler om afsluttende ansættelse for mellemperioden, dvs.
perioden for indkomstårets begyndelse til dødsfaldet, foreslås tilpasset til de nye indkomst- og skattebegreber i personskatteloven og virksomhedsskatteloven. (Ændringsforslag nr.
 1-5 og 12-13).
Det foreslås endvidere, at de gældende regler om fremførsel af afdødes underskud til længstlevende ægtefælle (ved uskiftet bo) opretholdes uændret, idet der dog sker en tilpasning til de underskudsformer, der kan blive tale om efter personskatteloven og virksomhedsskatteloven.
Det drejer sig om underskud i skattepligtig indkomst, personlig indkomst og virksomhedsindkomst.
På samme måde foreslås det at opretholde reglerne om fremførsel af afdødes og længstlevendes underskud til dødsboet (ved skifte).
Efter personskatteloven opgør dødsboet imidlertid alene en skattepligtig indkomst, idet indkomsten ikke opdeles i personlig indkomst og kapitalindkomst.
Det er derfor alene afdødes underskud i sin skattepligtige indkomst, der kan overføres til dødsboet.
 (Ændringsforslag nr. 6-11).
Endelig foreslås (i § 2, stk. 2) en overgangsregel for januar måned 1987 i forbindelse med ikrafttrædelsen af skattereformforslagene.
Denne overgangsregel tager sigte på det tilfælde hvor en skatteyder, der bruger det sjældent anvendte fremadforskudte regnskabsår, dør eller fraflytter i denne måned.
Lovforslaget har ingen provenumæssige eller administrative konsekvenser.
Bemærkninger til de enkelte bestemmelser Til nr. 1 og 2 Reglerne i kildeskattelovens § 14, stk. 1-8, vedrører afdødes beskatning for mellemperioden, dvs. begyndelsen af det indkomstår, hvor dødsfaldet har fundet sted til og med dødsdagen.
De skatter, der er betalt i denne periode, er foreløbige skatter.
Ud fra en formodning om, at de foreløbige skatter, som afdøde har betalt i mellemperioden, svarer til de beløb, der faktisk skal erlægges, bestemmer kildeskattelovens § 14, stk. 1, at den foreløbige skattebetaling bliver endelig, hvis der ikke foretages en afsluttende ansættelse.
Disse regler er opretholdt ved skattereformen.
De foreslåede ændringer i nr. 1 og 2 er konsekvensændringer, for at tilpasse reglerne til skattereformen.
Dette betyder, at mellemperiodens foreløbige indkomstskattebeløb, som normalt bliver den endelige skat, fra indkomståret 1987 vil omfatte skat af almindelig indkomst, hvad enten der er tale om personlig indkomst, kapitalindkomst eller virksomhedsindkomst og af særlig indkomst.
Endvidere vil der være sket endelig betaling af tillægsskat efter pensionsbeskatningsloven, restskat efter § 61, stk. 3, i kildeskatteloven samt skattegodtgørelse efter § 67 A, stk. 1, i nævnte lov.
Til nr. 3 Reglerne i § 14, stk. 9, går ud på, at en ægtefælle der var samlevende med afdøde, altid kan forlange afsluttende ansættelse for at opnå udbetaling af eventuelt overskydende skat.
Disse regler foreslås også tilpasset personskattelovens og virksomhedsskattelovens indkomstbegreber således, at det er de efter disse love betalte foreløbige skatter, der skal sammenholdes med den beregnede slutskat.
Til nr. 4 og 5 Ændringerne er rene konsekvensændringer.
Til nr. 6 Når den længstlevende ægtefælle skal hensidde i uskiftet bo, går de gældende regler ud på, at underskud i afdødes skattepligtige indkomst kan overføres til fradrag i den længstlevende ægtefælles skattepligtige indkomst efter reglerne i ligningslovens § 15.
Bestemmelsen foreslås ændres således, at den omfatter alle underskudsformer, der kan komme på tale efter personskatteloven og virksomhedsskatteloven.
Endvidere foreslås det, at resterende virksomhedsskat, dvs. virksomhedsskat, der ikke kan rummes i årets slutskat og derfor fradrages i efterfølgende års slutskat, kan overføres til den længstlevende ægtefælle efter virksomhedsskattelovens § 10, stk. 3. Der sker således heller ikke ved død udbetaling af resterende virksomhedsskat.
Til nr. 7 Når dødsboet skiftes, går de gældende regler i § 31 ud på, at afdødes underskud fra tidligere indkomstår kan overføres til dødsboet, hvis der foretages en afsluttende ansættelse.
Der gælder den sædvanlige begrænsning efter ligningslovens § 15, hvorefter fradraget er begrænset til de efterfølgende 5 indkomstår.
Mellemperioden og dødsboets første indkomstår tæller som et indkomstår i relation til overførselsreglen.
Dette gælder dog kun underskud, der er opstået i indkomstår før mellemperioden.
Ved overførsel af underskud for mellemperioden regnes boets første indkomstår som et selvstændigt indkomstår.
Forslaget går ud på, at tilpasse de gældende regler til indkomstbegreberne i personskatteloven og virksomhedsskatteloven.
Endvidere foreslås det, at resterende virksomhedsskat kan fradrages i boets skatter efter virksomhedskattelovens § 10, stk.
3, dvs. i de nærmest efterfølgende 5 indkomstår.
Den resterende virksomhedsskat kan aldrig udbetales til boet, men kun fradrages i boets skatter.
Den gældende regel i § 31, stk. 3, om at underskud, der ikke kan udnyttes ved fremførsel til senere indkomstår, kan kræves udbetalt med 30 pct. indenfor en nærmere angivet overgrænse, er opretholdt.
Det skal i denne forbindelse bemærkes, at virksomhedsskat, herunder 25 pct. skatten i virksomhedsskattelovens § 19, i lighed med anden skat indgår i beregningen af den overgrænse, der efter de gældende regler i kildeskattelovens § 31, stk. 3, er afgørende for, hvor stor skatterefusion et underskud i dødsboet berettiger til.
Til nr. 8-11 Kildeskattelovens § 32 drejer sig om tilfælde, hvor et uskiftet bo skiftes i den længstlevende ægtefælles levende live.
Hvis den længstlevende i de sidste 5 indkomstår før det år, hvori begæringen om skifte af det uskiftede bo bliver imødekommet, har haft underskud i den skattepligtige indkomst, kan den længstlevende overføre dette underskud til de følgende indkomstår.
Kan underskuddet ikke dækkes i længstlevendes egen indkomst, skal det fragå i boets indkomst for samme indkomstår.
Et herefter resterende underskud overføres til længstlevendes følgende indkomstår.
Efter skattereformen kan den længstlevendes skattepligtige indkomst og tillige den personlige indkomst være negativ.
Efter det foreliggende lovforslag kan begge underskud hver for sig overføres til længstlevendes senere indkomstår efter personskattelovens og virksomhedsskattelovens regler.
Underskud i skattepligtig indkomst, der ikke kan udnyttes ved overførsel efter personskatteloven til de følgende indkomstår, kan på tilsvarende måde som hidtil fradrages i boets indkomst.
Dette gælder også virksomhedsunderskud, der overføres efter reglerne i virksomhedsskatteloven.
Det er kun det herefter resterende underskud, der kan overføres til de følgende indkomstår.
Underskud i længstlevendes personlige indkomst overføres derimod uden om boet til fradrag i længstlevendes indkomst for senere indkomstår.
Dette er en følge af, at der ikke opgøres nogen personlig indkomst i dødsboet.
Resterende virksomhedsskat kan også i disse tilfælde fragå i boets skat.
Bestemmelsen i kildeskattelovens § 32, stk. 4, om udbetaling af 30 pct. af boets underskud er opretholdt.
Det i bemærkningerne til nr. 7 anførte, gælder tilsvarende i § 32, stk. 4.
Til nr. 12 og 13 De gældende regler i §§ 102 og 103 vedrører afsluttende ansættelser for forskudte indkomstår, mens § 14 vedrører kalenderåret.
De foreslåede ændringer til §§ 102 og 103 er konsekvensændringer, der følger af de i nr. 1-3 foreslåede ændringer til § 14.
Til § 2 Loven skal efter lovforslaget have virkning fra og med indkomståret 1987.
I stk. 2 foreslås en overgangsregel for ikrafttrædelse af skattereformforslagene, for så vidt angår skatteydere med fremadforskud regnskabsår, dvs. regnskabsår, der slutter efter udløbet af kalenderåret normalt pr. 1. februar i det følgende år.
Skatteydere, der dør eller flytter fra Danmark i januar måned 1987, skal betale deres skat for denne ene måned efter de regler, der gælder for 1986. De gældende regler foreskriver, at indkomsten skal opgøres efter reglerne for 1986, mens skatten skal beregnes efter reglerne for 1987. Dette er ikke hensigtsmæssigt.
BILAG I dette bilag er (markeret med --/ og /-- ) indsat gældende formulering af de bestemmelser, der berøres af lovforslaget 1. I § 14, stk. 1, 1. pkt., ændres: »hans skat af almindelig og særlig indkomst i« til: »den pågældendes indkomstskatter  

 for«.
 2. § 14, stk. 2, 1. pkt., affattes således:
»Stk. 2. Både skattemyndigheden og boet kan dog kræve, at der for tiden fra indkomstårets begyndelse til dødsfaldet sker en afsluttende ansættelse af indkomst, erhvervet af afdøde og af en ægtefælle, som afdøde levede sammen med.« --/ § 14. Når boet efter en person, der var skattepligtig her i landet,  

 skiftes i umiddelbar forbindelse med dødsfaldet, er hans skat af almindelig  

 og særlig indkomst i det indkomstår, hvori dødsfaldet har fundet sted, og  

 eventuel restskat m.v., som er overført til dette år efter § 61, stk. 3,  

 endeligt afgjort med betalingen af de foreløbige indkomstskattebeløb, som  

 forfaldt før dødsfaldet, eller som skulle indeholdes af indtægter, der er  

 indtjent før dette tidspunkt.
Eventuel skattegodtgørelse som nævnt i § 67 A,  

 stk. 1, vedrørende aktieudbytte m.v., der er oppebåret før dødsfaldet, anses  

 for indregnet i de foreløbige indkomstskattebeløb.
Stk. 2. Både skattemyndigheden og boet kan dog kræve, at der for tiden fra  

 indkomstårets begyndelse til dødsfaldet sker en afsluttende ansættelse af  

 almindelig og særlig indkomst, erhvervet af afdøde og af en ægtefælle, som  

 han levede sammen med.
Hvis summen af den beregnede slutskat for tiden fra  

 indkomstårets begyndelse til dødsfaldet med tillæg af eventuel overført  

 restskat m.v. efter § 61, stk. 3, og den eventuelle særlige indkomstskat for  

 samme periode og efter fradrag af eventuel skattegodtgørelse som nævnt i § 67  

 A, Stk. 1, overstiger summen af de foreløbige indkomstskattebeløb, som  

 forfaldt før dødsfaldet eller skulle indeholdes af indtægter, indtjent før  

 dette tidspunkt, med mindst 4.000 kr., skal boet betale det manglende  

 skattebeløb.
Overstiger summen af de nævnte foreløbige skattebeløb summen af  

 slutskatten med tillæg af eventuel overført restskat m.v. efter § 61, stk. 3,  

 og den eventuelle særlige indkomstskat og efter fradrag af eventuel  

 skattegodtgørelse som nævnt i § 67 A, stk. 1, med mindst 500 kr., kan boet  

 kræve det beløb, der er betalt for meget, tilbagebetalt.
/-- 3. § 14, stk. 9, 2. pkt., affattes således:
»Efterlader afdøde sig en ægtefælle, der levede sammen med afdøde, kan ægtefællen dog ved at indsende selvangivelse inden en måned efter skiftebehandlingens slutning kræve afsluttende ansættelse og tilbagebetaling udenom boet af det beløb, der er betalt for meget, hvis de foreløbige skatter m.v. overstiger de beregnede skatter m.v. med mindst 500 kr.« --/ Stk. 9. Sluttes boet, fordi afdøde intet har efterladt sig, eller ved  

 udlæg til den, der bekoster begravelsen, eller ved udlæg efter skiftelovens §  

 10, stk. 2, gælder reglerne i Stk. 2-8 ikke.
Efterlader afdøde sig en ægtefælle, der levede sammen med  

 ham, kan ægtefællen dog ved at indsende selvangivelse inden en måned efter  

 skiftebehandlingens slutning kræve afsluttende ansættelse og tilbagebetaling  

 uden om boet af det beløb, der er betalt for meget, hvis summen af de  

 foreløbige skattebeløb, der er omtalt i stk. 1, 1. pkt., overstiger summen af  

 slutskatten med tillæg af eventuel overført restskat m.v. efter § 61, stk. 3,  

 og den eventuelle særlige indkomstskat og efter fradrag af eventuel  

 skattegodtgørelse som nævnt i § 67 A, stk. 1, med mindst 500 kr.
Eventuel  

 overskydende skat for det indkomstår, der ligger forud for dødsfaldet,  

 udbetales ligeledes til længstlevende uden om det sluttede bo.
/-- 4. I § 15 C, stk. 2, ændres to steder: »kildeskattelovens § 26, stk.
7.« til: »§ 24 A.« 5. I § 15 C, stk. 4, ændres: »almindelige og særlige indkomst«  

 til »indkomst«.
--/ § 15 C.
Hvis afdøde efterlader sig en ægtefælle og beskattes efter § 14,  

 stk. 1-8, i dødsfaldsåret, skal boet og den længstlevende ægtefælle i  

 opgørelsen efter § 14, stk. 3, tilkendegive, hvorledes de fordeler  

 formuegoder og gæld imellem afdøde og den længstlevende ægtefælle.
 Stk. 2. Fordelingen foretages efter princippet i kildeskattelovens § 26,  

 stk. 7. Hvis boet og længstlevende ægtefælle tilkendegiver, at de ikke kan  

 afgøre, hvem et formuegode eller en gæld vedrører, skal de ligeledes  

 tilkendegive, om halvdelen skal medregnes hos afdøde og halvdelen hos  

 længstlevende.
 Stk. 3. Hvis boet og længstlevende ægtefælle ikke tilkendegiver, hvorledes  

 fordelingen skal ske, fordeles formuegoder og gæld i overensstemmelse med den  

 seneste selvangivelse, som er indgivet, når § 14, stk. 3-opgørelsen indgives.  

 Formuegoder og gæld, der ikke er medtaget i denne selvangivelse, deles lige.
 Stk. 4. Fordelingen er bindende for beskatningen af den længstlevende  

 ægtefælles almindelige og særlige indkomst i dødsåret fra indkomstperiodens  

 begyndelse indtil dødsfaldet, medmindre der foretages afsluttende ansættelse  

 af afdødes almindelige og særlige indkomst.
/-- 6. § 29, stk. 1, sidste pkt., affattes således:
»Underskud i afdødes indkomst kan overføres til fradrag i længstlevendes indkomst efter personskattelovens og virksomhedsskattelovens regler.
Resterende virksomhedsskat kan overføres til den længstlevende ægtefælle efter § 10, stk. 3, i virksomhedsskatteloven.« --/ § 29. Ved beskatning af en længstlevende ægtefælle, der har fået hele  

 fællesboet udleveret til hensidden i uskiftet bo, skal boets aktiver med  

 hensyn til skattemæssige af- og nedskrivninger samt til beskatning af  

 fortjenester og fradrag for tab ved salg behandles, som om de var anskaffet  

 af længstlevende til de tidspunkter og de beløb, hvortil de i sin tid er  

 anskaffet, og eventuelle skattemæssige af- og nedskrivninger, som tidligere  

 er foretaget, skal anses for foretaget af længstlevende.
Er aktiver anskaffet  

 af afdøde som led i hans næringsvej eller i spekulationsøjemed, skal  

 fortjenester eller tab, som fremkommer ved salg af aktiverne foretaget af den  

 længstlevende, medregnes ved opgørelsen af dennes skattepligtige indkomst i  

 det omfang, fortjenesten eller tabet skulle have været medregnet ved  

 opgørelsen af afdødes skattepligtige indkomst, hvis salget var foretaget af  

 ham.
Underskud i afdødes skattepligtige indkomst kan overføres til fradrag i  

 længstlevendes skattepligtige indkomst efter ligningslovens regler.
/-- 7. § 31, stk. 1 og 2, affattes således:
»§ 31. Hvis der efter § 14, stk. 2, foretages en afsluttende indkomstansættelse for afdøde, kan underskud i afdødes indkomst for de fem foregående indkomstår fradrages ved den afsluttende ansættelse i overensstemmelse med reglerne i personskatteloven og virksomhedsskatteloven.
Et herefter resterende underskud i skattepligtig indkomst kan fradrages i boets indkomst efter ligningslovens § 15. Resterende virksomhedsskat kan fradrages i boets skatter efter § 10, stk. 3, i virksomhedsskatteloven.
Tidsrummet fra afslutningen af afdødes sidste normale indkomstår til afslutningen af boets første indkomstår anses for et indkomstår.
Stk. 2. Hvis den skattepligtige indkomst ved den afsluttende ansættelse udviser underskud, kan dette fradrages i overensstemmelse med ligningslovens regler i boets indkomst for det første indkomstår og om nødvendigt i boets indkomst for de følgende fire indkomstår.
Stk. 1, 3. pkt., finder tilsvarende anvendelse.« --/ § 31. Hvis der efter § 14, stk. 2, foretages en afsluttende  

 indkomstansættelse for afdøde, kan underskud i afdødes skattepligtige  

 indkomst for de fem foregående indkomstår i overensstemmelse med  

 ligningslovens regler fradrages ved den afsluttende indkomstansættelse og om  

 nødvendigt i boets indkomst for dets fem første indkomstår.
Ved anvendelse af  

 ligningslovens regler anses tidsrummet fra afslutningen af afdødes sidste  

 normale indkomstår til afslutningen af boets første indkomstår for et  

 indkomstår.
 Stk. 2. Hvis den skattepligtige indkomst ved den afsluttende  

 indkomstansættelse udviser underskud, kan dette fradrages i overensstemmelse  

 med ligningslovens regler i boets indkomst for det første indkomstår og om  

 nødvendigt i boets indkomst for de følgende fire indkomstår.
/-- 8. § 32, stk. 2, 1. og 2. pkt., affattes således:
»Stk. 2. Underskud i længstlevendes skattepligtige indkomst for de fem sidste indkomstår, inden skiftebegæringen imødekommes, kan, i det omfang det ikke kan udnyttes fuldt ud ved overførsel til længstlevendes senere indkomstår efter personskattelovens og virksomhedsskattelovens regler, fradrages i boets skattepligtige indkomst for de samme indkomstår.
For hvert af disse senere indkomstår skal underskuddet dog først søges fradraget i længstlevendes indkomst.« 9. I § 32, stk. 2, indsættes efter 4. pkt. som nyt pkt.: »Reglen i § 31, stk. 1, 3. pkt., finder tilsvarende anvendelse.« 10. I § 32, stk. 3, 3. pkt., udgår »efter ligningslovens  

 regler.« 11. I § 32, stk. 3, indsættes efter 3. pkt.: »Reglen i § 31, stk. 1, 3. pkt., finder tilsvarende anvendelse.« 4.-6. pkt. bliver herefter 5.-7. pkt.
--/ Stk. 2. Underskud i længstlevendes skattepligtige indkomst for de fem  

 sidste indkomstår, inden skiftebegæringen imødekommes, kan, i det omfang det  

 ikke kan udnyttes fuldt ud ved overførsel til længstlevendes senere  

 indkomstår efter ligningslovens regler, fradrages i boets skattepligtige  

 indkomst for de samme indkomstår.
For hvert af disse senere indkomstår skal  

 underskuddet dog først søges fradraget i længstlevendes indkomst efter  

 ligningslovens regler.
I det omfang underskuddet derefter kan udnyttes ved  

 fradrag i boets indkomst, kan det ikke overføres til længstlevendes indkomst  

 for det efterfølgende indkomstår.
Underskuddet kan ikke overføres til boet i  

 dettes sidste indkomstår, hvis skæringsdagen i den endelige boopgørelse eller  

 en opgørelse efter § 20, stk. 2, eller § 20 C, stk. 4, ligger forud for  

 afslutningen af længstlevendes tilsvarende indkomstår.
Stk. 3. Underskud i længstlevendes skattepligtige indkomst for indkomstår  

 under skiftet kan fradrages i boets skattepligtige indkomst for samme  

 indkomstår.
Underskuddet kan dog ikke overføres til boet i dettes sidste  

 indkomstår, hvis skæringsdagen i den endelige boopgørelse eller en opgørelse  

 efter § 20, stk. 2, eller § 20 C, stk. 4, ligger forud for afslutningen af  

 længstlevendes tilsvarende indkomstår.
I det omfang længstlevendes underskud  

 ikke kan dækkes ved overførsel til boet, kan længstlevende overføre det  

 resterende underskud til senere indkomstår efter ligningslovens regler.  

 Underskud i boets skattepligtige indkomst kan fradrages i længstlevendes  

 skattepligtige indkomst for samme indkomstår.
I de tilfælde, der er nævnt i  

 2. pkt., kan underskud i boets sidste indkomstår dog ikke overføres til  

 længstlevende.
I det omfang boets underskud ikke kan dækkes ved overførsel  

 til længstlevende, kan boet overføre det resterende underskud til senere  

 indkomstår efter ligningslovens regler.
/-- 12. § 102 affattes således:
»§ 102. Ved anvendelsen af § 14, stk. 1, regnes som foreløbige skatter i dødsåret de beløb, som forfaldt før dødsfaldet, men i det kalenderår, hvori dødsfaldet fandt sted.
Til de foreløbige beløb medregnes endvidere indkomstskatter, som skulle indeholdes af indtægter indtjent i det nævnte tidsrum.
I de tilfælde, der omhandles i § 96, stk. 2, omfatter reglen i § 14, stk. 1, tillige de foreløbige indkomstskattebeløb, som forfaldt til betaling eller som skulle indeholdes af indtægter, indtjent i kalenderåret forud for det år, hvori dødsfaldet fandt sted.« --/ § 102. Ved anvendelsen af § 14, stk. 1, skal skat af almindelig og særlig  

 indkomst i den indkomstperiode, der skal lægges til grund for den afsluttende  

 ansættelse, samt eventuel overført restskat m.v. efter § 61, stk. 3, anses  

 for endeligt afgjort med betalingen af de foreløbige indkomstskattebeløb, som  

 forfaldt før dødsfaldet, men i det kalenderår, hvori dødsfaldet fandt sted.  

 Til de foreløbige indkomstskattebeløb medregnes indkomstskatter, som skulle  

 indeholdes af indtægter, indtjent i det nævnte tidsrum.
I de tilfælde, der  

 omhandles i § 96, stk. 2, omfatter reglen i § 14, stk. 1, tillige de  

 foreløbige indkomstskattebeløb, som forfaldt til betaling, eller som skulle  

 indeholdes af indtægter, indtjent i kalenderåret forud for det år, hvori  

 dødsfaldet fandt sted.
/-- 13. § 103 affattes således:
»§ 103. Ved anvendelsen af § 14, stk. 2 og stk. 9, kan både skattemyndigheden og boet henholdsvis ægtefællen kræve afsluttende ansættelse efter reglerne i §§ 92-98. Ved afgørelsen af, om der kan fremsættes krav om regulering af den foreløbige skattebetaling, sammenlignes de som følge af den afsluttende ansættelse beregnede skatter m.v. med den foreløbige skattebetaling i den i § 102 nævnte periode.« --/ § 103. Ved anvendelsen af § 14, stk. 2 og stk. 9, kan både  

 skattemyndigheden og boet, henholdsvis ægtefællen, kræve afsluttende  

 ansættelse efter reglerne i §§ 92-98. Ved afgørelsen af, om der kan  

 fremsættes krav om regulering af den foreløbige skattebetaling, skal der ske  

 en sammenligning mellem på den ene side den beregnede almindelige  

 indkomstskat i henhold til den afsluttende ansættelse og den særlige  

 indkomstskat for den samme periode samt eventuel overført restskat m.v. efter  

 § 61, stk. 3, og på den anden side den foreløbige skattebetaling, som er  

 nævnt i § 102.
