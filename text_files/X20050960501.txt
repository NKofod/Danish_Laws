Tilladelse til fornyet sambeskatning for  

 indkomståret 2004 På vegne af  

 selskabet D1 A/S som hovedsøsterselskab ansøges om tilladelse til  

 sambeskatning  

 med søsterselskaberne D2 A/S, D3 A/S, D4 A/S, DD4 A/S (datterselskab af D4  

 A/S)  

 og D5 A/S for indkomståret 2004, jf. selskabsskattelovens § 31, stk. 4.
 D1 A/S og samtlige  

 de ovenfor nævnte selskaber er 100 % ejet af det norske moderselskab M ASA.
 Selskaberne D1 A/S  

 og D2 A/S har for indkomstårene 1999-2001 været sambeskattede efter  

 selskabsskattelovens  

 § 31, stk. 1, med selskabernes danske moderselskab, M0 A/S.
M0 A/S overdrog i  

 2002 aktierne i D1 A/S og D2 A/S til Fonden F, som ejer M0 A/S.
Fonden F  

 videreoverdrog aktierne i D1 A/S og D2 A/S til det norske selskab M ASA, der  

 siden da har været 100 % ejer af de ovennævnte datterselskaber.
Fonden F blev  

 ved overdragelsen af aktierne i D1 A/S og D2 A/S til M ASA vederlagt med  

 aktier  

 i M ASA.
Fonden F blev herved mindretalsaktionær i M ASA.
 D3 A/S er  

 etableret ved en skattefri grenspaltning af D2 A/S med virkning fra den 1.  

 januar 2004.
 Der ansøges om  

 søsterselskabssambeskatning efter selskabsskattelovens § 31, stk. 4, idet der  

 ønskes en økonomisk og forretningsmæssig optimering af koncernstrukturen på  

 det  

 danske marked, herunder muligheden for at opgøre selskabernes samlede  

 skattemæssige resultat under ét.
 De almindelige  

 betingelser for sambeskatning er efter ansøgers vurdering opfyldt, herunder  

 at:
Ophør af  

 sambeskatning med den tidligere ejer M0 A/S er efter ansøgers oplysninger  

 forretningsmæssigt begrundet.
M0 A/S har anlagt en ny forretningsstrategi,  

 der  

 indebærer, at man investerer i bestående firmaer inden for branchen med en  

 ejerandel på op til 50 %. Således har M0 A/S udover M ASA, Norge, investeret  

 i  

 danske selskaber inden for branchen med en ejerandel på under 50 %.
 Ønsket om fornyet  

 sambeskatning skal ses i sammenhæng med, at det norske moderselskab M ASA  

 ønsker at anvende de danske regler om søstersambeskatning med virkning fra 1.  

 januar 2004, således at moderselskabets danske underkoncern ifølge ansøger  

 også  

 i skattemæssig henseende behandles som én forretningsmæssig enhed.
 M ASA's aktivitet  

 på det danske marked er af forretningsmæssige grunde organiseret i  

 forskellige  

 selskaber, hvor selskaberne D1 A/S, D2 A/S og D3 A/S står for indkøb og  

 design.  

 I D4 A/S, DD4 A/S og D5 A/S ligger koncernens egne butikker.
 M ASA ønsker  

 således ifølge ansøger af påviselige forretningsmæssige årsager at etablere  

 en  

 søsterselskabssambeskatning, hvilket efter ansøgers vurdering er i  

 overensstemmelse med selskabsskattelovens § 31 og sambeskatningscirkulæret,  

 TSS-cirkulære   

  

 2004-42  

,  

 desuagtet at søsterselskaberne tidligere har indgået i en sambeskatning med  

 M0  

 A/S.
 Der ikke i denne  

 konkrete situation ifølge ansøger tale om en traditionel ind- og udtræden af  

 sambeskatning inden for samme enhed, men alene en situation, hvor to ud af  

 fem  

 søsterselskaber tidligere har indgået i en sambeskatningsenhed med  

 selskabernes  

 tidligere ejer.
 Såvel udtræden af  

 den tidligere sambeskatning, for så vidt angår D1 A/S og D2 A/S, som  

 indtræden  

 i søsterselskabssambeskatning mellem ovennævnte selskaber må således efter  

 ansøgers opfattelse anses som forretningsmæssigt velbegrundet.
Ansøger fremhæver,  

 at det må være i overensstemmelse med sambeskatningsreglernes formål, at en  

 ekstern køber - her M ASA - har mulighed for at etablere sambeskatning mellem  

 de tilkøbte datterselskaber (søsterselskaber) i Danmark, selvom  

 datterselskaberne tidligere har indgået i en sambeskatningsenhed med et  

 moderselskab, der i øvrigt ingen koncernforbindelse har med køberselskabet på  

 overdragelsestidspunktet.
Dette bør ifølge ansøger sammenholdes med, at  

 ønsket  

 om sambeskatning ikke er motiveret af spekulation i ind- og udtræden, men  

 derimod alene båret af forretningsmæssige årsager.
 I henhold til  

 ovenstående henstiller ansøger til, at Ligningsrådet giver tilladelse til  

 (fornyet) sambeskatning efter SEL § 31, stk. 4.
Høring af  

 skatteansættende myndigheder Skatteansættende  

 myndighed A er skatteansættende myndighed for D1 A/S, D4 A/S og DD4 A/S.
 Angående hvilken  

 myndighed, som er kompetent til at behandle anmodningen om tilladelse til  

 sambeskatning,  

 har Skatteansættende myndighed A ved brev af 18. marts 2005 tilskrevet  

 skatteyders  

 repræsentant således:
 "Vedrørende  

 Deres brev af 18. marts 2005, søstersambeskatning D1 A/S m.fl.
 Der ønskes  

 etableret en søstersambeskatning, jf. den nye bestemmelse i  

 selskabsskattelovens § 31, stk. 4 mellem D1 A/S, D2 A/S, D3 A/S, D4 A/S, DD4  

 A/S og D5 A/S, som alle er ejet 100 % af M ASA.
 De har oplyst, at  

 D1 A/S og D2 A/S tidligere har indgået i en sambeskatning med M0 A/S som  

 moderselskab.
 De har oplyst, at  

 det norske selskab M ASA i løbet af 2002 erhvervede D1 A/S og D2 A/S.
 Det er Deres  

 vurdering, at der er tale om en ny sambeskatning, idet selskaberne ikke  

 indtræder  

 i en sambeskatning med det oprindelige moderselskab M0 A/S.
 De ønsker en  

 tilkendegivelse af, om der er problemer i den henseende.
 TSS-cirkulære   

  

 2004-42  

,  

 sambeskatningscirkulæret.
Det fremgår af  

 cirkulærets betingelse 1.3, at fornyet sambeskatning, efter at selskaberne  

 selv  

 har foranlediget en tidligere sambeskatning ophævet, kun tillades, hvis denne  

 ophævelse samt genindtræden er forretningsmæssigt begrundet.
Ansøgning om  

 fornyet sambeskatning forelægges Ligningsrådet.
 Denne bestemmelse  

 er indført ud fra et beskyttelseshensyn for at imødegå ind- og udtræden af  

 sambeskatning  

 efter forgodtbefindende.
Ligningsrådet har  

 i en afgørelse offentliggjort i TfS 2000, 1001 bemærket, at enhver  

 genetablering  

 af sambeskatning mellem to tidligere sambeskattede selskaber som  

 altovervejende  

 hovedregel er en "fornyet" sambeskatning omfattet af betingelse 1.3  

 i  

 sambeskatningscirkulæret.
Udgangspunktet gælder uanset om de tidligere  

 sambeskattede selskaber indbyrdes placering er ændret i perioden mellem den  

 tidligere og den senere sambeskatning. ...
Sambeskatningsansøgning  

 skal derfor sendes til Ligningsrådet. ..." Skatteansættende  

 myndighed A fandt ikke, at der var forhold, der talte imod at tillade fornyet  

 sambeskatning af D1 A/S og D2 A/S.
 De to øvrige  

 skatteansættende myndigheder fandt ej heller, der var forhold, som talte imod  

 at tillade fornyet sambeskatning.
Told- og  

 Skattestyrelsens indstilling De nye regler om  

 sambeskatning (L 121) som er vedtaget den 31. maj 2005 har generelt virkning  

 for indkomstår, der påbegyndes den 15. december 2004 eller senere.
Den  

 foreliggende anmodning vedrørende indkomståret 2004 (1/1 - 31/12 2004)  

 afgøres  

 derfor efter de hidtil gældende regler.
 På grundlag af de  

 ovenstående oplysninger er det Told- og Skattestyrelsens opfattelse, at de  

 almindelige  

 betingelser for sambeskatning er opfyldt.
 D1 A/S, D2 A/S, D3  

 A/S, D4 A/S, DD4 A/S og D5 A/S opfylder kravet om samme regnskabsår, jf.  

 selskabsskattelovens § 31, stk. 4, jf. stk. 1, 2. pkt.,  

 sambeskatningscirkulærets betingelse 1.1. og Ligningsvejledningen Selskaber  

 og  

 aktionærer, afsnit S.D.4.5.
 M ASA ejer direkte  

 alle datterselskaberne 100 %, jf. selskabsskattelovens § 31, stk. 4, 2. pkt.
 M ASA opfylder  

 kravet i sambeskatningscirkulærets betingelse 1.2. om at have ejet alle  

 datterselskaberne i hele moderselskabets indkomstår 2004 eller fra  

 datterselskabernes stiftelse.
For så vidt angår  

 D1 A/S og D2 A/S må den søgte sambeskatning for 2004 betragtes som fornyet  

 sambeskatning.
Fornyet sambeskatning, efter at selskaberne selv har  

 foranlediget en tidligere sambeskatning ophævet, tillades kun, hvis denne  

 ophævelse samt genindtræden er forretningsmæssigt begrundet, jf.  

 sambeskatningscirkulærets  

 betingelse 1.3. og Ligningsvejledningen Selskaber og aktionærer, afsnit  

 S.D.4.7. Det er Told- og Skattestyrelsens opfattelse, at denne betingelse er  

 opfyldt.
 Told- og  

 Skattestyrelsen indstiller på dette grundlag, at den søgte sambeskatning  

 tillades.
 Ligningsrådet  

  

 tiltræder Told-  

 og Skattestyrelsens indstilling.
