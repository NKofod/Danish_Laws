Nr LSF 225 Forslag til Lov om krigsforsikring af skibe Fremsat af erhvervsministeren (Jan Trøjborg) den 16. april 1997 Vedtaget ved tredjebehandling den 23. maj 1997 Lov nr. 387 af 10/06/1997 § 1. Efter erhvervsministerens beslutning oprettes et krigsforsikringsinstitut for skibe med en bruttoregistertonnage på 20 t eller derover eller med en bruttotonnage på over 20, der anvendes til erhvervsmæssig brug og er registreringspligtige under dansk flag.
 Stk. 2. Loven omfatter ikke:
 1) Skibe, hvis værdi, jf. § 6, stk. 1 og 2, ikke overstiger 1 mio. kr.
 2) Lystfartøjer.
 3) Fiskerfartøjer, jf. dog § 2, stk. 3.
 4) Krigsskibe.
 5) Skibe, der tilhører den danske stat.
 6) Skibe, som Skibsfartsnævnet overtager brugsretten til, jf. lov om et  

 skibsfartsnævn, jf. lovbekendtgørelse nr. 582 af 29. september 1988.
 7) Skibe, som den danske stat overtager brugsretten til, jf. § 1 i lov nr.  

 228 af 8. april 1992 om tilvejebringelse af befordringsmidler til det  

 militære forsvar og redningsberedskabet, som ændret ved § 75 i lov nr. 1054  

 af 23. december 1992.
 § 2. Danske skibe under bygning for danske rederier ved danske  

 værfter kan af Krigsforsikringsinstituttets bestyrelse optages i instituttet  

 efter skriftlig begæring fra ejeren.
 Stk. 2. Skibe, der er hjemmehørende på Færøerne, kan af  

 Krigsforsikringsinstituttets bestyrelse optages i instituttet efter skriftlig  

 begæring fra Færøernes landsstyre.
Stk. 3. Erhvervsministeren kan efter aftale med ministeren for  

 fødevarer, landbrug og fiskeri bestemme, at fiskerfartøjer skal være omfattet  

 af loven, med de afvigelser, som måtte findes nødvendige.
De pågældende  

 fiskerfartøjer danner i så tilfælde en særlig afdeling under  

 Krigsforsikringsinstituttet med en selvstændig bestyrelse, hvis sammensætning  

 fastsættes af erhvervsministeren.
Afdelingen har et særligt regnskab, for  

 hvis eventuelle underskud det samlede Krigsforsikringsinstitut ikke hæfter.
 § 3. Ethvert rederi er forpligtet til at lade skibe, der er  

 omfattet af § 1, forsikre mod krigsskade i Krigsforsikringsinstituttet i  

 forsikringstiden.
 Stk. 2 . Ved krigsskade forstås skade opstået som følge af krig  

 eller krigslignende handlinger mellem Danmark og en fremmed magt eller som  

 følge af en krig, i hvilken to eller flere stormagter deltager, samt oprør  

 eller borgerlige uroligheder under eller i forbindelse med sådanne krige,  

 uanset hvor de måtte finde sted.
 Stk. 3. Erhvervsministeren fastsætter, fra hvilket tidspunkt  

 Krigsforsikringsinstituttets forsikringsmæssige ansvar skal anses for at være  

 indtrådt, og hvornår det skal ophøre (forsikringstiden).
 § 4. Krigsforsikringsinstituttets bestyrelse kan efter skriftlig  

 begæring undtage et skib fra forsikringspligt i henhold til denne lov, i det  

 omfang skibet allerede er dækket mod krigsskade, dog kun så længe denne  

 dækning varer.
§ 5. Krigsforsikringsinstituttet ledes af en bestyrelse på 7  

 medlemmer.
Formanden og næstformanden samt 2 medlemmer udpeges af  

 erhvervsministeren. 3 medlemmer udpeges af rederierne.
 Stk. 2. Krigsforsikringsinstituttet kan optage lån til udredning  

 af erstatninger og afholdelse af administrationsudgifter.
 Stk. 3. Bestyrelsen udarbejder policevilkår og vedtægter om bl.a.  

 præmieindbetalinger, opgørelser af skader, erstatning m.v., som godkendes af  

 erhvervsministeren.
 Stk. 4. Bestyrelsen kan udpeges og udarbejde vedtægter og  

 policevilkår, uanset at der ikke er truffet beslutning om oprettelse af  

 Krigsforsikringsinstituttet, jf. § 1.
 § 6. Medmindre andet er aftalt, forsikres skibe for den værdi, der  

 er fastsat som skibets kaskotakst, med tillæg af forsikret kaskointeresse.  

 Denne samlede værdi anses for at være takseret kaskoforsikringsværdi.
 Stk. 2. For skibe, der ikke er kaskoforsikret, fastsættes værdien  

 med udgangspunkt i den kaskotakst, et tilsvarende fartøj ville have været  

 kaskoforsikret til, med tillæg af forsikret kaskointeresse.
 Stk. 3. Såfremt Krigsforsikringsinstituttets bestyrelse finder det  

 nødvendigt, kan instituttet med henblik på tilvejebringelse af betryggende  

 søforsikringsdækning for danske skibe overtage i genforsikring sådanne  

 almindelige kaskoforsikringer af danske skibe, som ikke kan dækkes gennem  

 andre forsikringsselskaber.
 § 7. Indtrufne skader og Krigsforsikringsinstituttets  

 administrationsudgifter dækkes således:
1) Staten dækker 2/3 inden for et beløb på 2 mia. kr.
Beløbet reguleres  

 årligt i overensstemmelse med nettoprisindekset, første gang den 1. januar  

 1999.
 2) Resten dækkes af bidrag fra rederne efter reglerne i § 8.
 Stk. 2. Sker der alene forholdsmæssig dækning af skaderne efter §  

 8, stk. 4, er statens forpligtelse begrænset til 2/3 af den forholdsmæssige  

 dækning.
§ 8. Ved forsikringstidens indtræden indbetaler rederne foreløbige  

 forsikringsbidrag til Krigsforsikringsinstituttet, der fastsættes af  

 bestyrelsen for hver enkelt rejse eller for et bestemt tidsrum.
Bidraget  

 reguleres løbende af bestyrelsen under hensyntagen til de indkomne  

 erstatningskrav eller forventningerne herom.
En eventuel reassurancepræmie  

 indgår også i det samlede bidrag.
Stk. 2. Forsikringsbidrag justeres af bestyrelsen, når dette under  

 hensyn til forandrede forhold må anses for påkrævet.
Præmieforhøjelse kan  

 foretages med et rimeligt varsel.
Stk. 3. Dækkes redernes andel af de i § 7, stk. 1, nævnte udgifter  

 ikke fuldt ud af de foreløbige bidrag, pålignes der endelige  

 forsikringsbidrag ved forsikringstidens ophør.
De endelige forsikringsbidrag  

 pålignes de skibe, der har været forsikret i forsikringstiden, i forhold til  

 det tidsrum, i hvilket de har været forsikret, og i forhold til de betalte  

 forsikringsbidrag, og uanset om skibene er gået tabt eller er blevet  

 beskadiget.
De endelige forsikringsbidrag opkræves med mellemrum på ikke  

 mindre end et halvt år og pr. gang med højst 0,5 pct. af den forsikringssum,  

 efter hvilket det pågældende skibs bidragspligt er fastsat.
Det endelige  

 forsikringsbidrag kan dog ikke overstige 2,5 pct. af skibets forsikringssum.
 Stk. 4. Dækkes de indtrufne skader ikke fuldt ud, jf. stk. 3,  

 dækkes skaderne alene forholdsmæssigt.
Stk. 5. Forfaldne bidragsbeløb, der ikke er betalt inden 14 dage  

 efter første påkrav, forrentes med 1 pct. pr. påbegyndt måned.
Forfaldne  

 bidrag kan inddrives ved udpantning.
 § 9. Dokumenter vedrørende Krigsforsikringsinstituttet, der er  

 oprettet i medfør af denne lov, er stempelfrie.
 § 10. §§ 18, 19 og 37-45 i lov nr. 208 af 21. maj 1969 om  

 krigsforsikring af fast ejendom og løsøre, som ændret ved § 3 i lov nr. 232  

 af 2. april 1997, finder tilsvarende anvendelse på erstatningskrav omfattet  

 af denne lov.
 § 11. Rederier omfattet af denne lov skal efterleve  

 Krigsforsikringsinstituttets bestyrelses instruktioner og alle bestemmelser,  

 som måtte blive truffet i medfør af vedtægterne.
 § 12. Ervervsministeren bestemmer, hvornår  

 Krigsforsikringsinstituttet skal indstille sin virksomhed.
 Stk. 2. Ved Krigsforsikringsinstituttets ophør tilfalder et  

 eventuelt overskud de rederier, hvis skibe har været forsikret i  

 Krigsforsikringsinstituttet i forsikringstiden, i forhold til de indbetalte  

 forsikringsbidrag.
 § 13. Overtrædelse af § 3, stk. 1, straffes med bøde.
 Stk. 2. Der kan pålægges selskaber m.v. (juridiske personer)  

 strafansvar efter reglerne i straffelovens 5. kapitel.
 § 14. Erhvervsministeren fastsætter tidspunktet for lovens  

 ikrafttræden.
 § 15. Erhvervsministeren kan fastsætte, at lov om danske skibes  

 forsikring mod krigsfare, jf. lovbekendtgørelse nr. 245 af 14. maj 1986, som  

 ændret ved lov nr. 901 af 29. november 1995, eller dele heraf, ophæves.
 § 16. § 1, stk. 2, nr. 2, i lov nr. 208 af 21. maj 1969 om  

 krigsforsikring af fast ejendom og løsøre, som ændret ved § 3 i lov nr. 232  

 af 2. april 1997, affattes således:
»2) Skibe, herunder løsøre i tilknytning hertil, der er eller skal  

 være forsikret i henhold til lovgivningen om krigsforsikring af skibe.« § 17. Loven gælder ikke for Færøerne.
 Stk. 2. Loven kan ved kongelig anordning sættes i kraft for  

 Grønland med de afvigelser, som de særlige grønlandske forhold tilsiger.
Oprindeligt fremsat forslag § 1. Efter erhvervsministerens beslutning oprettes et Krigsforsikringsinstitut for skibe med en bruttoregistertonnage på 20 tons eller derover eller med en bruttotonnage på over 20, der anvendes til erhvervsmæssig brug og er registreringspligtige under dansk flag.
 Stk. 2. Loven omfatter ikke:
 1) Skibe, hvis værdi, jf. § 6, stk. 1 og 2, ikke overstiger 1 mio. kr.
 2) Lystfartøjer.
 3) Fiskefartøjer, jf. dog § 2, stk. 3.
 4) Krigsskibe.
 5) Skibe, der tilhører den danske stat.
 6) Skibe, som Skibsfartsnævnet overtager brugsretten til, jf.  

 lovbekendtgørelse nr. 582 af 29. september 1988 om et skibsfartsnævn.
 7) Skibe, som den danske stat overtager brugsretten til, jf. § 1 i lov nr.  

 228 af 8. april 1992 om tilvejebringelse af befordringsmidler til det  

 militære forsvar og Civilforsvaret.
 § 2. Danske skibe under bygning for danske rederier ved danske  

 værfter kan af Krigsforsikringsinstituttets bestyrelse optages i instituttet  

 efter skriftlig begæring fra ejeren.
 Stk. 2. Skibe, der er hjemmehørende på Færøerne, kan af  

 Krigsforsikringsinstituttets bestyrelse optages i instituttet efter skriftlig  

 begæring fra Færøernes Landsstyre.
Stk. 3. Erhvervsministeren kan efter aftale med ministeren for  

 fødevare-, landbrug- og fiskeri bestemme, at fiskefartøjer skal være omfattet  

 af loven, med de afvigelser, som måtte findes nødvendige.
De pågældende  

 fiskefartøjer danner i så tilfælde en særlig afdeling under  

 Krigsforsikringsinstituttet med en selvstændig bestyrelse, hvis sammensætning  

 fastsættes af erhvervsministeren.
Afdelingen har et særligt regnskab, for  

 hvis eventuelle underskud det samlede Krigsforsikringsinstitut ikke hæfter.
 § 3. Ethvert rederi er forpligtet til at lade skibe, der er  

 omfattet af § 1, forsikre mod krigsskade i Krigsforsikringsinstituttet i  

 forsikringstiden.
 Stk. 2 . Ved krigsskade forstås skade opstået som følge af krig  

 eller krigslignende handlinger mellem Danmark og en fremmed magt eller som  

 følge af en krig i hvilken to eller flere stormagter deltager samt oprør  

 eller borgerlige uroligheder under eller i forbindelse med sådanne krige,  

 uanset hvor de måtte finde sted.
 Stk. 3. Erhvervsministeren fastsætter, fra hvilket tidspunkt  

 Krigsforsikringsinstituttets forsikringsmæssige ansvar skal anses for at være  

 indtrådt, og hvornår det skal ophøre (forsikringstiden).
 § 4. Krigsforsikringsinstituttets bestyrelse kan efter skriftlig  

 begæring undtage et skib fra forsikringspligt i henhold til denne lov, i det  

 omfang skibet allerede er dækket mod krigsskade, dog kun så længe denne  

 dækning varer.
§ 5. Krigsforsikringsinstituttet ledes af en bestyrelse på 7  

 medlemmer.
Formanden og næstformanden samt 2 medlemmer udpeges af  

 erhvervsministeren. 3 medlemmer udpeges af rederierne.
 Stk. 2. Krigsforsikringsinstituttet kan optage lån til udredning  

 af erstatninger og afholdelse af administrationsudgifter.
 Stk. 3. Bestyrelsen udarbejder policevilkår og vedtægter om bl.a.  

 præmieindbetalinger, opgørelser af skader, erstatning m.v., som godkendes af  

 erhvervsministeren.
 Stk. 4. Bestyrelsen kan udpeges og udarbejde vedtægter og  

 policevilkår uanset, at der ikke er truffet beslutning om oprettelse af  

 Krigsforsikringsinstituttet, jf. § 1.
 § 6. Medmindre andet er aftalt, forsikres skibe for den værdi, der  

 er fastsat som skibets kaskotakst, med tillæg af forsikret kaskointeresse.  

 Denne samlede værdi anses for at være takseret kaskoforsikringsværdi.
 Stk. 2. For skibe, der ikke er kaskoforsikret, fastsættes værdien  

 med udgangspunkt i den kaskotakst, et tilsvarende fartøj ville have været  

 kaskoforsikret til, med tillæg af forsikret kaskointeresse.
 Stk. 3. Såfremt Krigsforsikringsinstituttets bestyrelse finder det  

 nødvendigt, kan instituttet med henblik på tilvejebringelse af betryggende  

 søforsikringsdækning for danske skibe overtage i genforsikring sådanne  

 almindelige kaskoforsikringer af danske skibe, som ikke kan dækkes gennem  

 andre forsikringsselskaber.
 § 7. Indtrufne skader og Krigsforsikringsinstituttets  

 administrationsudgifter dækkes således:
1) Staten dækker 2/3 inden for et beløb på 2 mia. kr.
Beløbet reguleres  

 årligt i overrensstemmelse med nettoprisindekset, første gang den 1. januar  

 1999.
 2) Resten dækkes af bidrag fra rederne efter reglerne i § 8.
 Stk. 2. Sker der alene forholdsmæssig dækning af skaderne efter §  

 8, stk. 4, er statens forpligtelse begrænset til 2/3 af den forholdsmæssige  

 dækning.
§ 8. Ved forsikringstidens indtræden indbetaler rederne foreløbige  

 forsikringsbidrag til Krigsforsikringsinstituttet, der fastsættes af  

 bestyrelsen for hver enkelt rejse eller for et bestemt tidsrum.
Bidraget  

 reguleres løbende af bestyrelsen under hensyntagen til de indkomne  

 erstatningskrav eller forventningerne herom.
En eventuel reassurancepræmie  

 indgår også i det samlede bidrag.
Stk. 2. Forsikringsbidrag justeres af bestyrelsen, når dette under  

 hensyn til forandrede forhold må anses for påkrævet.
Præmieforhøjelse kan  

 foretages med et rimeligt varsel.
Stk. 3. Dækkes redernes andel af de i § 7, stk. 1, nævnte udgifter  

 ikke fuldt ud af de foreløbige bidrag, pålignes der endelige  

 forsikringsbidrag ved forsikringstidens ophør.
De endelige forsikringsbidrag  

 pålignes de skibe, der har været forsikret i forsikringstiden i forhold til  

 det tidsrum, i hvilket de har været forsikret og i forhold til de betalte  

 forsikringsbidrag og uanset om skibene er gået tabt eller er blevet  

 beskadiget.
De endelige forsikringsbidrag opkræves med mellemrum på ikke  

 mindre end et halvt år, og pr. gang med højest 0,5% af den forsikringssum,  

 efter hvilket det pågældende skibs bidragspligt er fastsat.
Det endelige  

 forsikringsbidrag kan dog ikke overstige 2,5% af skibets forsikringssum.
 Stk. 4. Dækkes de indtrufne skader ikke fuldt ud, jf. stk. 3,  

 dækkes skaderne alene forholdsmæssigt.
Stk. 5. Forfaldne bidragsbeløb, der ikke er betalt inden 14 dage  

 efter første påkrav, forrentes med 1% pr. påbegyndt måned.
Forfaldne bidrag  

 kan inddrives ved udpantning.
 § 9. Dokumenter vedrørende Krigsforsikringsinstituttet, der er  

 oprettet i medfør af denne lov, er stempelfrie.
 § 10. §§ 18-19 og §§ 37-45 i lov nr. 208 af 21. maj 1969 om  

 krigsforsikring af fast ejendom og løsøre finder tilsvarende anvendelse for  

 erstatningskrav omfattet af denne lov.
 § 11. Rederier omfattet af denne lov skal efterleve  

 Krigsforsikringsinstituttets bestyrelses instruktioner og alle bestemmelser,  

 som måtte blive truffet i medfør af vedtægterne.
 § 12. Ervervsministeren bestemmer, hvornår  

 Krigsforsikringsinstituttet skal indstille sin virksomhed.
 Stk. 2. Ved Krigsforsikringsinstituttets ophør tilfalder et  

 eventuelt overskud de rederier, hvis skibe har været forsikret i  

 Krigsforsikringsinstituttet i forsikringstiden, i forhold til de indbetalte  

 forsikringsbidrag.
 § 13. Overtrædelse af § 3, stk. 1, straffes med bøde.
 Stk. 2. Der kan pålægges selskaber m.v. (juridiske personer)  

 strafansvar efter reglerne i straffelovens 5. kapitel.
 § 14. Erhvervsministeren fastsætter tidspunktet for lovens  

 ikrafttræden.
 § 15. Erhvervsministeren kan fastsætte, at lov om danske skibes  

 forsikring mod krigsfare, jf. lovbekendtgørelse nr. 245 af 14. maj 1986, som  

 ændret ved lov nr. 901 af 29. november 1995, eller dele heraf, ophæves.
 § 16. § 1, stk. 2, nr. 2, i lov nr. 208 af 21. maj 1969 om  

 krigsforsikring af fast ejendom og løsøre affattes således: »Skibe,  

 herunder løsøre i tilknytning hertil, der er eller skal være forsikret i  

 henhold til lovgivningen om krigsforsikring af skibe.«.
 § 17. Loven gælder ikke for Færøerne.
 Stk. 2. Loven kan ved kongelig anordning sættes i kraft for  

 Grønland med de afvigelser, som de særlige grønlandske forhold tilsiger.
Bemærkninger til lovforslaget Almindelige bemærkninger til lovforslaget Forslaget fremsættes sammen med forslag til lov om ophævelse af lov om ændring af lov om søfartsuddannelse og lov om stempelafgift.
 Formålet med lovpakken er at privatisere den del af den nuværende  

 krigsforsikringsordning, der i realiteten omfatter fredstid, og dermed  

 begrænse den lovmæssige forsikringsdækning til skader opstået som følge af  

 krig eller krigslignende handlinger mellem Danmark og en fremmed magt eller  

 ved en stormagtskrig mellem fremmede magter indbyrdes.
Herefter vil forsikringsdækningen for anden krigsfare, hvor det er muligt  

 at opnå forsikring hos de private forsikringsselskaber, blive privatiseret.  

 Som en konsekvens heraf vil ikke alle krigsskader være forsikret i det nye  

 institut.
Typisk vil lokale krige, såsom fx.
Golfkrigen, ikke medføre, at  

 ordningen træder i kraft, da det under sådanne krige vil være muligt at opnå  

 forsikringsdækning på det private forsikringsmarked.
 Der skal således ikke på nuværende tidspunkt betales forsikringspræmier  

 til instituttet, ligesom der heller ikke vil være nogen formue at forvalte.
Det er allerede i dag i henhold til den nuværende lovs § 4, stk. 3 og 4,  

 muligt, at skibe, der er omfattet af den nuværende forsikringsordning, kan få  

 50% af forsikringen dækket i privat regi.
Endvidere kan skibe omfattet af den  

 nuværende forsikringsordning blive fritaget fra forsikringspligt, i det  

 omfang skibet på anden vis er dækket mod krigsfare, men kun så længe denne  

 dækning varer, jf. lovens § 6.
I lighed med den bidragspligt der gælder for ejere af fast ejendom, jf.  

 lov nr. 208 af 21. maj 1969 om krigsforsikring af fast ejendom og løsøre, vil  

 danske redere have pligt til at bidrage til krigsforsikringsordningen for  

 skibe, når deres skibe omfattes af ordningen.
Ethvert registreringspligtigt  

 skib vil være omfattet af forsikringsordningen.
Imidlertid vil det - for at  

 sikre et bæredygtigt institut - være nødvendigt, at staten bidrager med op  

 til 2 mia. kr. i instituttet, idet instituttet ikke har en formue.
De 2 mia.  

 kr. dækker 2/3 af forsikringsudbetalingerne og administrationsomkostningerne,  

 dog vil staten maksimalt i alt bidrage med 2 mia. kr.
Beløbet reguleres i  

 henhold til nettoprisindekset.
Handelsflådens værdi på ca. 60 mia. kr.,  

 sammenholdt med den begrænsede brugerkreds, nødvendiggør et statsligt  

 engagement.
Det har også været tilfældet ved de tidligere ordninger.
Staten  

 har også - under hensyntagen til beredskabet og forsyningssituationen - en  

 selvstændig interesse i bevarelse af handelsflåden, som medfører, at staten  

 bør deltage i ordningen.
 Kapitalen vil sammen med de pligtmæssige rederbidrag danne det økonomiske  

 grundlag for instituttets virke og vil blive benyttet til  

 forsikringsudbetalinger i tilfælde af stormagtskrig eller situationer, hvor  

 Danmark er i krig.
Ved likvidationen udloddes den i Krigsforsikringsinstituttet for danske  

 Skibe oparbejdede formue.
Denne skønnes at være i størrelsesordenen 4,1 mia.  

 kr.
Formuen fordeles efter den i loven fastsatte fordelingsnøgle til staten,  

 danske rederier, forsikringsselskaber og banker.
Der vil blive udpeget en  

 likvidator, der skal forestå afviklingen af instituttet.
I tilfælde af en stormagtskrig, hvor Danmark og Storbritannien er  

 involveret mod en fælles fjende, og hvor reassurancemarkedet for forsikringer  

 ikke fungerer, har den danske regering en aftale med den britiske regering  

 fra 1957, hvorefter den britiske regering (the Minister of Transport and  

 Civil Aviation), når visse betingelser er opfyldt, træder til og reassurerer  

 80% af danske skibes forsikringsværdi.
Det nuværende Krigsforsikringsinstitut  

 er aftalepart i UK-aftalen, og likvidationen heraf vil derfor nødvendiggøre  

 en genforhandling af UK-aftalen.
Der er indledt forhandlinger om en  

 videreførelse af denne aftale.
 Hvis aftalen ikke kan videreføres efter likvidationen af Krigsforsikringen  

 for danske Skibe, må der etableres en løsning, hvorefter det nye  

 Krigsforsikringsinstitut vil kunne blive bæredygtigt, uden at der dermed sker  

 yderligere forhøjelser af redernes forsikringspræmier, som følge af aftalens  

 bortfald.
 Høring Forslaget har været sendt til høring hos  

 Assurandør-Societetet, Krigsforsikringen for danske Skibe, Dansk  

 Arbejdsgiverforening, Dansk Industri, Danmarks Rederiforening, Bilfærgernes  

 Rederiforening, Rederiforeningen af 1895, Rederiforeningen for Mindre Skibe,  

 Amtsrådsforeningen i Danmark, Kommunernes Landsforening, Landsorganisationen  

 i Danmark, Dansk Navigatørforening, Maskinmestrenes Forening,  

 Specialarbejderforbundet i Danmark, Sømændenes Forbund i Danmark, Metal  

 Søfart, Statsministeriet, Finansministeriet, Udenrigsministeriet,  

 Justitsministeriet, Forsvarsministeriet, Undervisningsministeriet,  

 Skatteministeriet og Trafikministeriet.
Erhvervsøkonomiske, miljømæssige, statsfinansielle og administrative  

 konsekvenser Da forsikring mod krigsfare herefter normalt vil ske i privat regi, vil  

 tegning af krigsforsikring ikke kunne ske på samme vilkår, som i det  

 nuværende institut.
Derfor kan lovforslaget få erhvervsøkonomiske  

 konsekvenser.
Over en periode skønnes disse at være i størrelsesordenen 10 -  

 20 mio. kr. årligt.
Der er imidlertid tale om afskaffelse af en dansk  

 særordning, og rederier i en række andre lande har ikke lignende muligheder.  

 Hertil kommer, at en række danske rederier får andel i formuen i forbindelse  

 med likvidationen.
Med lovforslaget bliver forsikringsområdet frit på dette  

 område.
Lovforslaget sigter mod den situation, hvor en privat forsikring ikke kan  

 opnås, og hvor forsikring gennem et statsligt engagement er den eneste måde  

 at sikre erhvervet en forsikringsdækning.
Lovforslaget er derfor med til at  

 sikre den danske handelsflåde indtjeningsmuligheder og vil derfor også have  

 positive erhvervsøkonomiske virkninger.
Samtidigt er ordningen med til at  

 sikre en handelsflåde under dansk flag og dermed det danske beredskab.
Det er  

 ikke muligt på forhånd at angive størrelsen af erhvervets bidrag, der vil  

 afhænge af antallet og størrelsen af de indtrufne skader.
Lovforslaget forventes at indebære ingen eller meget begrænsede  

 administrative konsekvenser, idet instituttets ledelse varetages af en  

 bestyrelse.
De administrative omkostninger dækkes af instituttet.
 Forslaget har ingen miljømæssige konsekvenser.
Statsfinansielle konsekvenser Staten deltager i ordningen med en betallingsforpligtelse på 2 mia. kr.,  

 der reguleres i henhold til nettoprisindekset.
Betalingsforpligtelsen er på  

 niveau med det beløb, som staten modtager ved likvidation af det nuværende  

 Krigsforsikringsinstitut.
Statens andel i formuen skønnes at blive på ca. 2,3  

 mia. kr.
Forholdet til EU-retten Forslaget skønnes ikke at indeholde EU-retlige aspekter.
Bemærkninger til lovforslagets enkelte bestemmelser Til § 1 Det er erhvervsministeren, der træffer beslutning om, hvornår  

 Krigsforsikringsinstituttet skal etableres.
Erhvervsministerens beslutning  

 hviler på et skøn.
Det forudsættes, at instituttet etableres i tilfælde, hvor  

 der vil være en overhængende risiko for, at Danmark kommer i krig eller, at  

 der opstår en stormagtskrig.
Instituttets etablering kan ske uafhængigt af  

 tidspunktet for, at instituttets forsikringsmæssige ansvar anses for at være  

 indtrådt.
Lovforslaget er begrænset til registreringspligtige skibe, der anvendes  

 til erhvervsmæssig brug.
Endvidere er lovforslaget afgrænset til skibe med en  

 forsikringsværdi på mere end 1 mio. kr.
Fiskefartøjer og skibe, som tilhører  

 den danske stat, herunder krigsskibe, er ikke omfattet af lovforslaget, men  

 loven åbner mulighed for at medtage fiskefartøjer, jf. § 2, stk. 3. Det  

 svarer til den nuværende Krigsforsikring for danske Skibe.
Herudover er  

 skibe, som Skibsfartsnævnet har udpeget til brug for opfyldelse af Danmarks  

 forpligtelser under Den nordatlantiske Traktat (NATO), undtaget fra  

 ordningen.
Skibe, som den danske stat overtager brugsretten til, jf. § 1 i  

 lov nr. 228 af 8. april 1992 om tilvejebringelse af befordringsmidler til det  

 militære forsvar og Civilforsvaret, er ligeledes ikke omfattet af ordningen,  

 da man har fundet det rimeligt, at krigsskader på sådanne skibe dækkes på  

 anden vis.
 Krigsforsikringen virker ved siden af skibets civile kaskoforsikring og  

 træder ikke i stedet for denne.
 Til § 2 Stk. 1 fastsætter, at skibe, der er under bygning på  

 danske værfter, kan omfattes af forsikringsordningen efter begæring.
Stk. 2 medtager i lighed med den nuværende ordning muligheden for at lade  

 skibe til erhvervsmæssig benyttelse, der er hjemmehørende på Færøerne, blive  

 omfattet af ordningen.
Dette svarer til den nuværende ordning.
Stk. 3 åbner mulighed for en forsikringsdækning af fiskefartøjer.  

 Fiskefartøjer vil normalt have et andet sejladsmønster end handelsskibe og  

 dermed en anden risiko.
Derfor er fiskeskibe ikke umiddelbart dækket af  

 forsikringsordningen og dermed heller ikke af bidragspligten.
Skulle der  

 blive behov herfor, kan fiskeskibe dog i lighed med den nuværende ordning  

 blive omfattet af ordningen med de afvigelser, som måtte findes nødvendige.
I  

 givet fald skal der etableres en særlig afdeling for fiskefartøjer under  

 Krigsforsikringsinstituttet, med en selvstændig bestyrelse, hvis  

 sammensætning fastsættes af erhvervsministeren.
Ejerne af fiskeskibe vil  

 blive repræsenteret i denne bestyrelse.
Fiskeriafdelingen har selvstændigt  

 regnskab, og et eventuelt underskud vil ikke kunne dækkes af  

 Krigsforsikringsinstituttets midler.
Til § 3 Stk. 1 indeholder en bestemmelse om, at ethvert rederi er  

 forpligtet til at lade skibe, der er omfattet af lovens § 1, stk. 1, forsikre  

 mod krigsskade i forsikringstiden.
Forsikringspligten vil normalt indtræde  

 ved etablering af instituttet.
Stk. 2 fastlægger begrebet krigsskade.
Lovens område afgrænses til skade  

 opstået som følge af krig eller krigslignende handlinger mellem Danmark og en  

 fremmed magt eller i forbindelse med en stormagtskrig.
Ved en stormagtskrig  

 forstås indbyrdes krig mellem nogle af de 5 stormagtslande (UK, Frankrig,  

 Rusland, Kina og USA), hvor man efter de sædvanlige privatretlige  

 policevilkår i reassuranceaftalen vil ophæve skibets krigsforsikring.
En  

 sådan bestemmelse findes sædvanligvis i den krigskancelleringsklausul, der er  

 udformet af Institute of London Underwriters.
Forsikringsdækningen forudsætter ikke, at en aktiv krigshandling har  

 fundet sted, og hændelige skader opstået under krigstilstanden vil efter  

 omstændighederne kunne blive omfattet af loven.
På den anden side skal skaden  

 være en følge af selve krigen eller de krigslignende tilstande.
Også skader,  

 der opstår i forbindelse med oprør eller borgerlige uroligheder under krigen  

 eller i forbindelse med denne, er omfattet.
Skaden dækkes uanset, hvor skibet  

 befinder sig.
Skader på skibe, der befinder sig uden for Danmark, er således  

 også omfattet.
 Afgørelsen af, hvorvidt en skade kan anses for at være en krigsskade, vil  

 kunne indbringes for domstolene.
Stk. 3 fastslår, at erhvervsministeren bestemmer, fra hvilket tidspunkt en  

 krigstilstand kan anses for at være indtrådt, og fra hvilket tidspunkt  

 krigstilstanden og dermed forsikringsordningen og -pligten ophører.
Også  

 trusler om krig kan medføre, at ordningen sættes i kraft.
Erhvervsministerens  

 afgørelse hviler på et skøn.
Det forudsættes, at ordningen sættes i kraft,  

 når danske skibe ikke længere kan opnå forsikring for krigsskade på det  

 private marked, fx. fordi den i reassuranceaftalen indførte  

 krigskancelleringsklausul træder i kraft.
Ordningen vil dog kunne sættes i  

 kraft, uanset de private forsikringer endnu ikke er ophørt, hvis der er en  

 overvejende sandsynlighed herfor.
Baggrunden herfor er at sikre, at der ikke  

 opstår en periode, hvor handelsflåden er uden forsikringsdækning.
Dette  

 indgår også i forbindelse med erhvervsministerens afgørelse om, hvornår  

 ordningen i givet fald kan ophøre, jf. § 12, stk. 1.
Der behøver ikke at være indtrådt skader før, at ordningen kan sættes i  

 kraft.
Ligeledes vil der her skulle tages hensyn til de særlige forhold  

 vedrørende skibe, der ofte befinder sig uden for Danmark.
Det er derfor ikke  

 en betingelse for ordningens etablering, at der er oprettet  

 forsikringsinstitutter for fast ejendom, jf. lov om krigsforsikring af fast  

 ejendom og løsøre.
Til § 4 Der er mulighed for, at et skib efter skriftlig begæring  

 vil kunne undtages for forsikringspligten i tilfælde, hvor skibet er  

 udchartret til eksempelvis et andet land, der på betryggende vis har  

 krigsforsikret skibet.
Undtagelsen fra forsikringspligten (i  

 Krigsforsikringsinstituttet) gælder kun så længe, skibet er forsikret på  

 anden vis.
Til § 5 Stk. 1 fastsætter, at Krigsforsikringsinstituttet ledes af  

 en bestyrelse bestående af medlemmer, der er udpeget af erhvervsministeren og  

 af redere.
Bestyrelsen ledes af en af erhvervsministeren udpeget formand, der  

 suppleres af en af erhvervsministeren udpeget næstformand.
Bestyrelsen  

 udpeges, når erhvervsministeren sætter loven i kraft.
 Såfremt statens bidrag på 2 mia. kr. er brugt op, ændres bestyrelsens  

 sammensætning således, at valget af formanden afspejler redernes interesser.
Stk. 2 åbner mulighed for, at bestyrelsen kan optage lån til bl.a.  

 udredning af erstatninger.
Det kan blive nødvendigt for hurtigt at udrede  

 erstatninger, som først efterfølgende bliver dækket ind af rederbidrag.
Disse  

 rederbidrag bør pålignes de redere, der var bidragspligtige i  

 forsikringsperioden.
Det er Krigsforsikringsinstituttet, der hæfter for  

 optagne lån.
Stk. 3. Bestyrelsen udarbejder vedtægter til brug for den daglige drift.  

 Endvidere vil vedtægterne indeholde bestemmelser om bl.a. opgørelser af  

 skader, forholdet til trediemands interesser, udbetaling af erstatning m.v.  

 Der vil i vedtægterne også være mulighed for at stille krav om selvrisiko  

 eller sætte begrænsninger ved visse typer af skader i lighed med, hvad der er  

 sædvanligt inden for disse typer af forsikringer.
Bestyrelsen fastsætter også  

 policevilkårene.
Det er hensigten, at disse skal svare til den nuværende  

 ordning.
Stk. 4. Bestyrelsen for Krigsforsikringsinstituttet udarbejder vedtægter  

 og policevilkår snarest muligt efter lovens vedtagelse.
Vedtægterne og  

 policevilkår skal godkendes af erhvervsministeren.
Til § 6 Stk. 1 og 2 angiver, hvorledes et skibs forsikringsmæssige  

 værdi opgøres.
Skibets forsikringsværdi er af betydning, når bidragspligten  

 skal beregnes, og når der skal beregnes en forsikringsgodtgørelse for skader.  

 Udgangspunktet er skibets kaskotakst med tillæg af forsikret kaskointeresse.  

 Bestyrelsen kan dog efter aftale med forsikringstageren forhøje eller  

 nedsætte forsikringsværdien.
 Stk. 3 svarer til § 9, stk. 2, i lov om danske skibes forsikring mod  

 krigsfare.
Til § 7 Stk. 1 og 2. Statens betalingsforpligtelse fastsættes til  

 maksimalt 2 mia. kr.
Dette beløb svarer til det beløb, som staten får  

 udbetalt ved likvidationen af Krigsforsikringen for danske Skibe.
Statens  

 forpligtelse er nødvendig for, at Krigsforsikringsinstituttet vil kunne hvile  

 i sig selv.
 Statens forpligtelse pristalsreguleres årligt i overensstemmelse med  

 udviklingen i nettoprisindekset, første gang den 1. januar 1999.
Indtrufne skader samt Krigsforsikringsinstituttets administrationsudgifter  

 dækkes af forsikringsbidrag indbetalt til instituttet samt af den af staten  

 stillede forpligtelse.
Betalingen sker efter en pro rata betaling med 2/3 af  

 statens stillede forpligtelse, indtil denne forpligtelse er opbrugt, og med  

 1/3 af de af rederne indbetalte forsikringspræmier.
Denne fordeling er  

 anvendt for, at Krigsforsikringsinstituttet har likviditet nok til at  

 udbetale forsikringer for indtrufne skader.
Fordelingsnøglen er på niveau med  

 den fordelingsnøgle, der er for den egentlige garantikapital i det nuværende  

 institut, hvor danske redere også garanterer ca. 1/3 af garantikapitalen.
Når  

 statens forpligtelse er brugt op, dækkes de øvrige skader og  

 administrationsomkostninger af rederne.
 Såfremt der bliver tale om forholdsmæssig dækning af skaderne, jf. § 8,  

 stk. 4, vil statens dækning ligeledes reduceres forholdsmæssigt.
Til § 8 Stk. 1 præciserer, at redernes bidrag til  

 Krigsforsikringsinstituttet fastsættes af bestyrelsen for hver enkelt rejse  

 eller for et bestemt tidsrum.
Herved åbnes mulighed for, at der i beregningen  

 af bidragets størrelse kan tages hensyn til, hvor skibet sejler.
Dermed kan  

 der fastsættes et højere bidragsbeløb for sejlads i særligt risikofyldte  

 områder.
Danske skibe har pligt til at deltage i ordningen med de i  

 forslagets § 1, stk. 2, og § 4 nævnte undtagelser.
Det er således rederne, der sammen med statens indskud skal udrede  

 forsikringsudbetalinger samt administrationsomkostninger ved driften af  

 instituttet.
Hvis staten eller andre reassurerer for instituttets  

 forpligtelse, skal redernes bidrag også dække den fulde reassurancepræmie.
Stk. 2. Forsikringsbidraget skal justeres af bestyrelsen, når det under  

 hensyn til forandrede forhold er påkrævet.
Dette vil fx. være, såfremt  

 risikoen for skader stiger.
Hensigten er, at instituttet skal kunne hvile i  

 sig selv, men der kan som en midlertidig løsning, jf. lovforslagets § 5, stk.  

 2, eventuelt optages lån til dækning af Krigsforsikringsinstituttets  

 forpligtelser.
Ligeledes vil forsikringsbidraget skulle nedsættes for at  

 undgå formueakkumulering.
Stk. 3 og 4. I lighed med, hvad der gælder vedrørende krigsforsikring af  

 erhvervsløsøre, er det endelige forsikringsbidrag maksimeret.
En konsekvens  

 heraf er, at der ikke kan udbetales fuld erstatning, såfremt  

 forsikringsbidragene ikke kan dække de anerkendte skader.
Der vil i så  

 tilfælde alene blive tale om forholdsmæssig dækning af skaderne.
Skulle  

 statens garantiforpligtelse i så tilfælde fortsat være gældende, medfører  

 dette ikke, at statens bidrag til de indkomne skader overstiger 2/3 af den  

 udbetalte erstatning.
Redernes endelige bidrag opkræves ved krigens  

 afslutning med højest 0,5% ad gangen.
Det endelige bidrag kan dog ikke  

 overstige 2,5% af skibets forsikringssum.
Skulle der mod forventning opstå et  

 overskud, tilfalder dette rederierne, jf. lovforslagets § 13.
 Stk. 5 indeholder nærmere regler om inddrivelse af forfaldne bidrag.
 Til § 9 Dokumenter, der udstedes i medfør af lovforslaget, er  

 stempelfrie.
 Til § 10 Der henvises til bemærkningerne til §§ 18-19 og §§ 37-45  

 i lov nr. 208 af 21. maj 1969 om krigsforsikring af fast ejendom og løsøre  

 (1969-loven). FT 1968-69: 731, 1439, 5981, 6651; A 1233: B 1241.
 §§ 18-19 i 1969-loven omhandler, hvem krigserstatninger skal udbetales  

 til, og hvornår erstatningskrav bortfalder.
 I medfør af § 37 i 1969-loven forpligtes her i landet værende  

 forsikringsselskaber, kommuner samt andre offentlige myndigheder til at bistå  

 et Krigsforsikringsinstitut.
 §§ 38-44 i 1969-loven fastsætter nærmere regler om anmeldelse af  

 krigsskader samt behandling af sådanne anmeldelser.
Efter § 38 i 1969-loven skal anmeldelse af krigsskader ske uden ugrundet  

 ophold til instituttet, og anmeldelse skal ske senest 6 måneder efter, at  

 rederen er blevet vidende om skadens opståen.
Hvis rederen frygter, at en  

 skadesanmeldelse ikke rettidigt vil kunne komme frem til instituttet, vil  

 rederen kunne anmelde skaden til et forsikringsselskab.
Det i § 38, stk. 1,  

 stillede krav om, at det skal være et dansk forsikringsselskab eller et dansk  

 forsikringsselskabs stedlige repræsentant er ikke gældende for skader  

 omfattet af lov om krigsforsikring af skibe.
Instituttet lader snarest muligt  

 anmeldte skader registrere og vurdere, jf. § 39 i 1969-loven.
Efter § 40 i  

 1969-loven er instituttet forpligtet til at give skadelidte besked om  

 resultaterne af registreringen og vurderingen.
Skadelidte har ved skriftlig  

 henvendelse til instituttet krav på omvurdering indtil en måned efter  

 modtagelse af besked om registreringen og vurderingen, jf. § 41 i 1969-loven.  

 Efter § 42 i 1969-loven afholdes udgifter til registrering og vurdering af  

 instituttet.
Ved vurdering og omvurdering lægges de umiddelbart før skadens  

 indtræden lovlige priser til grund, jf. § 43 i 1969-loven. § 44 i 1969-loven  

 vedrører panterettigheder og andre rettigheder i skibe.
I § 44, stk. 3, henvises der til § 40, stk. 4, 1. pkt. i  

 tinglysningsloven, hvorefter en panthaver ikke, når han giver skyldneren  

 henstand med renter eller lignende ydelser, kan bevare sin panteret for disse  

 forud for de efterfølgende eller sideordnede panthavere ud over et år fra  

 forfaldsdagen.
Den tilsvarende bestemmelse for panterettigheder i skibe  

 findes i § 50, stk.1, i lov om skibsregistrering.
 I § 45 i 1969-loven fastsættes, at lov om forsikringsaftaler, jf.  

 lovbekendtgørelse nr. 726 af 24. oktober 1986, som senest ændret ved lov nr.  

 262 af 6. maj 1993, finder anvendelse med de ændringer, som følger af  

 forholdets natur.
Til § 11 Rederier, der er omfattet af denne lov, forpligtes til at  

 efterleve de af Krigsforsikringsinstituttets bestyrelse fastsatte  

 instruktioner samt de af bestyrelsen i medfør af vedtægterne trufne  

 beslutninger.
Sådanne instruktioner kan eksempelvis vedrøre sejlads i et  

 bestemt område, hvor risikoen for skader er så høj, at det findes urimeligt  

 at lade de andre forsikringstagere bære risikoen herfor.
Overtrædelse heraf  

 kan efter bestyrelsens beslutning medføre tab af ret til erstatning.
Dette  

 svarer til den nuværende lovs § 8.
 Til § 12 Stk. 1. Det er erhvervsministeren, der træffer beslutning  

 om, hvornår Krigsforsikringsinstituttet skal indstille sin virksomhed og  

 dermed blive et hvilende institut igen.
 Stk. 2. Det er hensigten, at forsikringsordningen skal hvile i sig selv.  

 Skulle der mod forventning opstå et overskud ved Krigsforsikringsinstituttets  

 ophør, er det fundet rimeligt, at dette tilfalder de rederier, der har  

 bidraget til ordningen.
 Til § 13 Stk. 1 og 2. Rederier, samt juridiske personer, der ikke  

 efterkommer den forpligtelse, der er nævnt i § 3, stk. 1, til at lade skibe  

 omfattet af § 1 forsikre i Krigsforsikringsinstituttet, straffes med bøde.
Til § 14 Erhvervsministeren sætter loven i kraft.
Det er ikke  

 ensbetydende med, at Krigsforsikringsinstituttet oprettes, eller at  

 betalingspligten indtræder.
Dette sker først efter erhvervsministerens  

 beslutning herom.
Der henvises herom til bemærkningerne til lovforslagets §  

 1, § 3 og § 12, stk. 1.
Til § 15 Det er i den nugældende lovs § 11, stk. 4, bestemt, at  

 instituttets formue i tilfælde af ophør skal fordeles mellem garanterne i  

 instituttet på dette tidspunkt i forhold til deres gennemsnitlige  

 garantihæftelse siden 1. april 1949. Herved får staten udbetalt 55% af  

 formuen, og danske rederier får 36%. Resten tilfalder forsikringsselskaber og  

 et konsortium, som består af banker, herunder Nationalbanken.
Instituttets  

 formue var ved udgangen af 1996 ca. 3,7 mia. kr., og instituttets formue  

 forventes at være noget større ved udgangen af 1997. Der henvises i øvrigt  

 til instituttets resultatopgørelse for 1995 og balance for 1995, der er  

 optrykt som bilag.
Det er hensigten at udpege en likvidator kort tid efter lovens vedtagelse,  

 idet der sigtes mod en hurtig likvidation med henblik på en afslutning inden  

 årets udgang.
Når likvidationen påbegyndes, kan instituttet ikke påtage sig  

 nye forpligtelser.
Forsikringspligten bør derfor ophøre samtidig hermed.
Det  

 er derfor hensigten at ophæve bestemmelserne herom i den nuværende lov ved  

 likvidationens påbegyndelse og endeligt at ophæve loven ved likvidationens  

 afslutning.
Det er derfor foreslået, at loven kan ophæves af flere omgange.
Til § 16 Som en konsekvens af, at lov om danske skibes forsikring  

 mod krigsfare ophæves og lov om krigsforsikring af skibe sættes i kraft, skal  

 der ske en redaktionel ændring af lov om krigsforsikring af fast ejendom og  

 løsøre.
Skibe, der er eller skal være omfattet af den nye  

 krigsforsikringsordning, er herefter ikke omfattet af lov om krigsforsikring  

 af fast ejendom og løsøre.
Dette er helt på linie med den nuværende ordning,  

 hvor skibe i det hidtidige Krigsforsikringinstitut for danske Skibe var  

 undtaget fra loven.
 I det omfang, at skibe og løsøre i tilknytning hertil ikke er omfattet af  

 lov om krigsforsikring af skibe, vil de være eller kunne blive krigsforsikret  

 i Krigsforsikringsforbundet for erhvervsløsøre.
Skibe under bygning kan efter skriftlig begæring optages i  

 Krigsforsikringsinstituttet for skibe.
Hvis skibe under bygning ikke er  

 optaget i Krigsforsikringsinstituttet for skibe, vil det være omfattet af  

 Krigsforsikringsforbundet for erhvervsløsøre.
 Da § 1, stk. 2, nr. 2, hidtil også har indeholdt en henvisning til lov om  

 forsikring af varer og fragt mod krigsfare til søs, fjernes denne henvisning,  

 da loven er ophævet.
Til § 17 Til stk. 1 og 2. Loven gælder ikke for Færøerne.
Skibe  

 hjemmehørende på Færøerne kan blive omfattet af loven, jf. § 2, stk. 2. Loven  

 kan sættes i kraft for Grønland ved kongelig anordning.
Skriftlig fremsættelse Erhvervsministeren (Jan Trøjborg):
 Herved har jeg den ære for det Høje Ting at fremsætte:
 Forslag til lov om krigsforsikring af skibe.
(Lovforslag nr.
L 225).
 Formålet med forslaget er at likvidere Krigsforsikringsinstituttet for  

 danske Skibe og privatisere forsikringen i fredstid, således at de danske  

 redere bliver stillet som redere i en række andre lande.
Med henblik på at sikre den danske handelsflåde en forsikringsdækning for  

 krigsskader, når dette ikke kan lade sig gøre på det private marked i  

 krigssituationer, foreslås etablering af et hvilende  

 Krigsforsikringsinstitut.
Instituttet skal virke, når der er overhængende  

 fare for, at Danmark kommer i krig eller der opstår stormagtskrig.  

 Lovforslaget vil medvirke til at bevare handelsflåden under dansk flag i  

 krigssituationer og sikre forsyninger til Danmark.
Efter forslaget forpligtes staten til at indskyde 2 mia. kr. i  

 Krigsforsikringsinstituttet, der sammen med redernes forsikringsbidrag skal  

 dække skader opstået under krig i forholdet 2/3 til 1/3. Når statens indskud  

 på 2 mia. kr. er brugt op, finansieres ordningen alene af erhvervet.
Rederne  

 er forpligtet til at deltage i ordningen, og der er tale om en form for  

 gensidig forsikringsordning, der omfatter danske handelsskibe over 20 tons.
Det er erhvervsministeren, der bestemmer, hvornår  

 Krigsforsikringsinstituttet skal virke, og hvornår forsikringstiden  

 indtræder.
Forsikringstiden vil normalt indtræde, når det private  

 forsikringsmarked ikke vil forsikre krigsskader.
Krigsforsikringsinstituttet  

 ledes af en bestyrelse, hvor bidragsyderne er repræsenteret.
Privatiseringen af krigsforsikringen i fredstid kan på sigt medføre  

 meromkostninger for rederne.
For at imødegå dette er der samtidig fremsat  

 forslag til lov om ændring af lov om søfartsuddannelse og lov om  

 stempelafgift, hvori der er foreslået praktikpladstilskud samt nedsættelse af  

 stempelafgifterne.
 Lovforslaget skal i øvrigt ses i sammenhæng med Finansloven for 1997.
 Idet jeg i øvrigt henviser til bemærkningerne til lovforslaget, skal jeg  

 anbefale forslaget til det Høje Tings velvillige behandling.
Bilag I dette bilag er (med mindre skrift) indsat den gældende formulering af de bestemmelser, der berøres af lovforslaget § 1 I lov nr. 208 af 21. maj 1969 om krigsforsikring af fast  

 ejendom og løsøre, foretages følgende ændringer:
 1. § 1, stk. 2, nr. 2 , affattes således:
»Skibe, herunder løsøre i tilknytning hertil, der er eller skal være  

 forsikret i henhold til lovgivningen om krigsforsikring af skibe.« § 1. Denne lov omfatter fast ejendom og løsøre der befinder sig  

 her i landet, eller som her er indført i offentlige registre, og som efter  

 bestemmelserne i §§ 5, 20, 22, 28, 31 og 35 er forsikret i et af de i § 4  

 nævnte krigsforsikringsforbund.
 Stk. 2. Loven omfatter dog ikke:
 1) Ejendom, der tilhører den danske stat eller fremmede stater.
 2) Ejendom, der skal være eller er forsikret i henhold til lovgivningen om  

 danske skibes forsikring mod krigsfare, og ejendom, der er eller kunne være  

 forsikret i henhold til lovgivningen om forsikring af varer og fragt mod  

 krigsfare til søs.
 3) Penge, pengesedler, aktier, obligationer og andre fordringsbeviser.
 4) Smykker, ædle stene og perler, medmindre de pågældende effekter på  

 skadetidspunktet var genstand for erhvervsmæssig virksomhed.
 5) De af folkekirkens kirker, der er selvejende eller bestyres efter  

 bestemmelserne for selvejende kirker, samt kirker tilhørende det  

 romersk-katolske trossamfund.
 6) Løsøre i kirker, der ikke omfattes af loven.
Uddrag af Lov nr. 208 af 21. maj 1969 om krigsforsikring af fast ejendom og løsøre . . .
 § 18. Erstatningen udbetales til ejeren, medmindre andre over for  

 forbundet har anmeldt sig som berettiget til erstatningen eller har en  

 tinglyst ret over den forsikrede faste ejendom.
 Stk. 2. Selv i så fald udbetales erstatningen dog til ejeren, hvis  

 der foreligger samtykke fra de berettigede, eller der ved skade på fast  

 ejendom:
1) er sket udbedring af skaden ved genopførelse eller istandsættelse af  

 bygningen eller genanskaffelse eller istandsættelse af tilbehør eller 2) er stillet de berettigede lige så betryggende sikkerhed for deres krav.
 Stk.3. Uden for de tilfælde, der er nævnt i stk. 2, fyldestgøres  

 de berettigede forud for ejeren under hensyn til rangfølgen af deres  

 rettigheder.
§ 19. Erstatningskrav bortfalder, dersom skaden ikke anmeldes til  

 forbundet inden 6 måneder efter, at ejeren er blevet vidende om dens opståen  

 og har haft mulighed for at foretage anmeldelse.
Bestyrelsen kan i særlige  

 tilfælde gøre undtagelse herfra.
Stk. 2. Når der er forløbet et år efter forsikringstidens ophør,  

 kan forbundets bestyrelse ved offentlig bekendtgørelse i Statstidende og det  

 efter bestyrelsens skøn fornødne antal dagblade opfordre alle og enhver, der  

 har fordringer mod forbundet, til inden en vis tid skriftligt at anmelde  

 fordringerne til forbundet.
Fordringer, der anmeldes efter det i  

 bekendtgørelsen fastsatte tidspunkt, er bortfaldet.
 Stk. 3. Fordringer mod forbundet forældes i løbet af 5 år efter  

 reglerne i lov nr. 274 af 22. december 1908 om forældelse af visse  

 fordringer.
 . . .
 § 37. Kommunale og andre offentlige myndigheder samt danske og her  

 i landet virkende udenlandske forsikringsselskaber er pligtige at bistå  

 krigsforsikringsforbundene i deres virksomhed.
§ 38. Anmeldelse af krigsskade skal ske uden ugrundet ophold og  

 senest 6 måneder efter, at skadelidte er blevet vidende om skadens opståen og  

 har haft mulighed for at foretage anmeldelse, jfr. § 19, stk. 1. Anmeldelsen  

 indgives til vedkommende krigsforsikringsforbund på særlige formularer, der  

 fås hos forbundet eller forsikringsselskaberne.
Hvis anmeldelsen på grund af  

 forholdene må befrygtes ikke at kunne komme frem til  

 krigsforsikringsforbundet, kan anmeldelse ske til vedkommende  

 forsikringsselskab, eller for sådanne værdiers vedkommende, der ikke er  

 omfattet af en almindelig forsikring, til et dansk forsikringsselskab eller  

 et dansk forsikringsselskabs stedlige repræsentant.
 Stk. 2. Bevisvanskeligheder, der kan henføres til ugrundet  

 forsinkelse af anmeldelsens fremsættelse, kommer skadelidte til skade.
§ 39. Efter modtagelse af skadesanmeldelse lader  

 krigsforsikringsforbundet snarest muligt foretage registrering og vurdering  

 af de opståede skader.
Danske og her i landet virkende udenlandske  

 forsikringsselskaber og disses stedlige repræsentanter er pligtige at  

 foretage registrering og vurdering af krigsskader efter anmodning af  

 krigsforsikringsforbundet.
 Stk. 2. Såfremt krigsskade er anmeldt direkte til et  

 forsikringsselskab, jfr. § 38, stk. 1, skal forsikringsselskabet straks lade  

 foretage registrering og vurdering af de pågældende skader og snarest muligt  

 fremsende registrerings- og vurderingsforretningen samt anmeldelsen til  

 krigsforsikringsforbundet.
 § 40. Krigsforsikringsforbundet skal snarest muligt efter  

 modtagelsen af registrerings- og vurderingsforretningen give skadelidte  

 oplysninger om resultat af registreringen og vurderingen.
 § 41. Indtil 1 måned efter, at skadelidte har modtaget oplysning  

 om resultatet af registreringen og vurderingen, kan han ved skriftlig  

 henvendelse til krigsforsikringsforbundet forlange omvurdering foretaget.  

 Omvurderingen foretages af 3 personer, udnævnt af amtmanden for det amt, hvor  

 skaden er sket, i København af magistraten.
 Stk. 2. Omvurdering kan endvidere finde sted på  

 krigsforsikringsforbundets foranstaltning, såfremt forbundet inden den i stk.  

 1 angivne frist giver skadelidte skriftlig underretning om, at der vil blive  

 foretaget omvurdering.
§ 42. Forbundet afholder de med registreringen og vurderingen  

 forbundne udgifter.
Udgiften ved omvurdering afholdes ligeledes af forbundet.  

 Såfremt omvurdering begæret af skadelidte ikke fører til et for ham  

 gunstigere resultat, afholdes udgiften dog af skadelidte.
 § 43. Ved vurdering og omvurdering lægges de lovlige priser  

 umiddelbart før skadens indtræden til grund.
 Stk. 2. Bestyrelsen for krigsforsikringsforbundet kan fastsætte  

 normalsatser for bestemte arter af genstande eller grupper af genstande.
 § 44. Panterettigheder og andre rettigheder i krigsforsikret fast  

 ejendom og løsøre forfalder ikke til udbetaling som følge af, at det  

 forsikrede forringes eller går til grunde ved krigsskade.
Stk. 2. Hvor forholdene taler derfor, kan forbundets bestyrelse  

 bestemme, at forfaldstiden for renter, afdrag og andre ydelser, der forfalder  

 i indtil et år fra skadens indtræden, udskydes i indtil et år, dog længst  

 indtil det tidspunkt, da erstatningen kan kræves udbetalt.
Såfremt det  

 forsikrede ikke må antages at være behæftet ud over sin værdi ved skadens  

 indtræden, kan på tilsvarende måde forfaldstiden for senere ydelser udskydes  

 for et år ad gangen på det vilkår, at de ydelser, for hvilke forfaldstiden  

 tidligere er udskudt, betales.
Rettighedshaverne skal så vidt muligt have  

 direkte meddelelse fra forbundet om, at disse bestemmelser er eller vil blive  

 bragt i anvendelse.
 Stk. 3. I tilfælde af væsentlig krigsskade kan panthaverne uden  

 fortabelse af fortrinsretten meddele henstand med betalingen af renter og  

 lignende ydelser indtil det tidspunkt, da erstatningen kan kræves udbetalt,  

 helt eller delvis, jfr. § 16, stk. 1. Tidsfristen i tinglysningslovens § 40,  

 stk. 4, 1. pkt., regnes i så fald fra dette tidspunkt.
 § 45. Med de ændringer, som følger af forholdets natur, finder  

 reglerne i lov nr. 129 af 15. april 1930 om forsikringsaftaler tilsvarende  

 anvendelse med hensyn til forhold, som omfattes af denne lov.
