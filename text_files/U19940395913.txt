Arbejdsretten udtalte, at virksomhedsoverdragelsesloven efter fast  

 praksis finder anvendelse også i forpagtningsforhold, når forpagteren har en  

 ejers stilling som arbejdsgiver i forhold til de ansatte.
For udfaldet af den  

 konkrete sag blev det herefter afgørende, om og i givet fald fra hvilket  

 tidspunkt indklagede havde forpagtet en restaurationsvirksomhed og fortsat  

 driften af denne som arbejdsgiver for de i sagen omhandlede lønmodtagere.
 Efter bevisførelsen lagdes det til grund, at indklagede var tiltrådt  

 som forpagter den 1/9-91, og således fra dette tidspunkt var forpligtet af  

 den kollektive overenskomst, som virksomhedens ejer, der hidtil havde drevet  

 virksomheden, var bundet af.
 Påstanden om bod, hvis størrelse i givet fald ville være afhængig  

 blandt andet af efterbetalingsbeløbets størrelse, blev udskudt til afgørelse,  

 enten - som det mest praktiske - i forbindelse med den fagretlige behandling  

 af efterbetalingskravet eller under en fortsættelse af sagen i Arbejdsretten.
 1. Ved klageskrift af 1. juni 1993 har Landsorganisationen i Danmark for  

 Restaurations- og Bryggeriarbejder Forbundet indklaget Ristorante Da Paulo  

 v/Ferdinando Mangiapia, Amagertorv 7, 1160 København K, for Arbejdsretten,  

 hvor klagerne ved domsforhandlingens begyndelse har nedlagt følgende endelige  

 påstand:
Indklagede, Ristorante Da Paulo v/F.
Mangiapia, tilpligtes at anerkende  

 pr. 1. september 1991, subsidiært på et senere tidspunkt, at være forpligtet  

 til at overholde tiltrædelsesoverenskomst af 26. marts 1991, herunder den  

 mellem HOREFA (tidligere AHR) og Restaurations- og Bryggeriarbejder Forbundet  

 gældende overenskomst og for overenskomstbrud at betale en efter  

 Arbejdsrettens skøn fastsat bod til Restaurations- og Bryggeriarbejder  

 Forbundet.
 Efterbetalingsspørgsmålet vedrørende Henriette Holst Eckwald og Michael  

 Pedersen henskydes til sædvanlig fagretlig behandling.
 Indklagede har påstået frifindelse.
 Klagerne har til støtte for påstanden anført, at indklagede - der den 12.  

 august 1991 indgik aftale med Spaco A/S om forpagtning af restauranten, der  

 dengang blev drevet under navnet Spaghetti Company - som forpagter af  

 restauranten i medfør af virksomhedsoverdragelsesloven er blevet for pligtet  

 til at overholde tiltrædelsesoverenskomsten og til at efterbetale de to  

 medarbejdere deres tilgodehavende løn m.v.
2. Af sagen fremgår, at Spaco A/S med virkning fra den 1. juli 1990 lejede  

 stue og kælder i ejendommen Amagertorv 7, København, for at bruge lokalerne  

 til restaurationsvirksomhed.
Af en fremlagt ekstrakt af lejekontrakten  

 fremgår blandt andet, at der ikke medfølger inventar tilhørende udlejeren, at  

 lejemålet fra udlejers side er uopsigeligt i 10 år, og at lejeren har ret til  

 afståelse af lejemålet til samme branche og til en person eller selskab, der  

 overtager lejemålet.
 Den 21. marts 1991 ansatte Spaco A/S Henriette Holst Eckwald som  

 servitrice i restauranten.
 Den 26. marts 1991 underskrev Spaco A/S den i klagernes påstand omhandlede  

 tiltrædelsesoverenskomst som gældende for restaurant Spaghetti Company,  

 Amagertorv 7, København.
 Den 30 april 1991 ansatte Spaco A/S Michael Pedersen til madlavning,  

 opvask m.v. i restauranten.
 Den 12. august 1991 blev der mellem Spaco A/S og indklagede, Ferdinando  

 Mangiapia, indgået en på svensk affattet forpagtningskontrakt, hvori det  

 blandt andet hedder:
 »AVTAL HYRA Spaghetti Company Kopenhamn.
 Mellan Ferdinando Mangiapia, nedan kallat ARD och SPACO A/S Kopenhamn  

 nedan kallat SC har slutits foljande avtal.
§ 1 ALLMANT ARD och SC overenskommer genom detta avtal att SC skall uthyra lokaler och  

 tillhandahålla utrustning til ARD, varvid ARD i sin tur skall driva  

 Restaurang Spaghetti Company på Amagertorv 7 i Kopenhamn och servera mat och  

 dryck i den udstrackning som framgår av detta avtal.
Det ar parternas  

 intentioner att alla problem och tvistigheter som kan uppstå mellan dem skall  

 loses i samforstand och på ett satt som gagnar bådas intressen. - § 2  

 UTHYRNING 2.1 Lokaler, inventarier SC tillhandahåller lokaler med erforderlig fast och los inredning,  

 utrustning och utensilier samt bekostar erforderligt underhåll, reparationer  

 och nyanskaffning harav.
De lokaler som avses ar restaurang med tillhorande  

 kok, kontor samt biutrymme. - § 4 HYRA/ARRENDE ARD erlagger årligen 900.000 DK med tillæg af moms 22% for i 2.1 ingående  

 åtagande som arrendeavgift. - ARD betalar hyra enligt bifogat hyreskontrakt  

 (inkl de i kontraktet angivna varmebidrag) for lokalen enligt avtal mellan  

 husageren och SC. - § 5 LAGER ARD overtager lager av matvaror, ol, sprit, vin och vatten till ett av  

 båda parterna godkant varde som betalas 30 dagar efter godkannande. - § 9  

 AVTALSTID Avtalstiden for detta kontrakt ar 1/9 1991 - 1/9 1993. Avtalet kan  

 forlangas med ett år i taget.
Uppsagning av detta avtal skall ske skriftligen  

 minst 9 månader fore avtalade arrendetiden utgång, i annat fall ar kontraktet  

 forlangt med 1 år for varja gång. --» Den 24. september 1991 blev restauranten lukket af politiet, fordi  

 indklagede havde undladt at ansøge myndighederne om næringsbevis og  

 alkoholbevilling.
I denne anledning blev der den 26. s.m. indgået aftale  

 mellem Spaco A/S og indklagede om følgende tilføjelse til  

 forpagtningskontrakten:
 »I tilknytning til foranstående forpagtningskontrakt af 12. august  

 1991 oplyses, at forpagteren, Ferdinando Mangiapia, Stinsvagen 3, 27010  

 Skivarp, Sverige, har undladt at ansøge myndighederne om næringsbevis og  

 alkoholbevilling, og at Københavns Politi følgelig den 24. september 1991 har  

 lukket restaurationen, Amagertorv 7, 1160 København K.
 Da forpagteren herefter har misligholdt den indgåede forpagtningsaftale,  

 ophæves denne, således at drift af restaurationen fra dato atter foregår for  

 regning Spaco A/S.
 Forpagteren forpligter sig til snarest at ansøge om næringsbrev og  

 spiritusbevilling.
 Så snart fornødne bevillinger foreligger, forpligter bortforpagteren sig  

 til at genoverdrage virksomheden til forpagteren på samme vilkår som  

 indeholdt i ovenanførte forpagtningsaftale.
I tiden fra dato og indtil nævnte betingelse er opfyldt betaler  

 forpagteren en månedlig erstatning på kr. 75.000,00 med tillæg af moms kr.  

 16.500,00, hver den 1. i måneden, første gang den 1. oktober 1991.« Restauranten blev herefter åbnet igen.
 Ved skrivelse af 31. oktober 1991 fra Spaco A/S blev Michael Pedersen  

 opsagt til fratræden med udgangen af november 1991.
 Den 18. december 1991 meddelte Bevillingsnævnet i København indklagede, at  

 nævnet havde tildelt ham alkoholbevilling på forretningsadressen Amagertorv  

 7.
Med virkning fra den 20. december 1991 blev lejemålet vedrørende  

 restaurationslokalerne herefter overtaget af indklagede.
Af den fremlagte  

 ekstrakt af den mellem ham og udlejeren indgåede lejekontrakt fremgår blandt  

 andet, at lejemålet »overtages uden inventar, idet det eksisterende  

 inventar tilhører den tidligere lejer Spaco A/S.« Indklagede blev momsregistreret med virkning fra den 1. december 1991.
 Henriette Holst Eckwald fratrådte ved udgangen af december 1991.
 Spaco A/S blev erklæret konkurs i november 1993.
 3. Forud for tvistens indbringelse for Arbejdsretten er sagen blevet  

 behandlet ved et fællesmøde den 19. marts 1993. I referatet fra mødet hedder  

 det:
 »På et fællesmøde dags dato i Landsorganisationen i Danmark  

 behandledes en uoverensstemmelse mellem Restaurations- og Bryggeriarbejder  

 Forbundet og Ristorante Da Paulo v/Ferdinando Mangiapia, Amagertorv 7, 1160  

 København K, vedrørende brud på overenskomstens §§ 1, 4, 7, 8, 10, 13, 14,  

 15, 19, 41 og 43 vedrørende RBF's medlemmer Henriette Holst Eckwald og  

 Michael Pedersen samt lov nr. 111 om lønmodtagernes retsstilling ved  

 virksomhedsoverdragelse.
Sagen forhandledes uden at enighed kunne opnås. --» Klagerne har opgjort Henriette Holst Eckwalds efterbetalingskrav for  

 perioden fra tiltrædelsesoverenskomstens underskrift til hendes fratræden til  

 i alt 54.223,99 kr. og Michael Pedersens krav for hele ansættelsesperioden  

 til i alt 33.067,60 kr.
Indklagede har bestridt opgørelsernes rigtighed og  

 efterlyst nærmere dokumentation herfor.
Under sagens forberedelse er parterne  

 herefter enedes om at begrænse tvisten til at omfatte spørgsmålet om  

 virksomhedsoverdragelseslovens anvendelighed, således at  

 efterbetalingsspørgsmålet henskydes til sædvanlig fagretlig behandling.
 4. For Arbejdsretten er der afgivet vidneforklaring af kontorbud Michael  

 Pedersen og af ekspeditrice Henriette Holst Eckwald samt partsforklaring af  

 Ferdinando Mangiapia.
Kontorbud Michael Pedersen har forklaret blandt andet, at indklagede  

 overtog restauranten søndag den 1. september 1991. De havde som regel lukket  

 om søndagen, men da vidnet mødte mandag morgen, var indklagede kommet og  

 havde sat en pizzaovn op.
Restaurantens navn blev ændret i oktober eller  

 november 1991. Indklagede udbetalte de ansattes løn kontant, medens de  

 tidligere havde fået den udbetalt i form af en check på beløbet.
Inventaret  

 var det samme, som hele tiden havde været i restauranten.
Han blev sagt op af  

 indklagede personlig.
Ekspeditrice Henriette Holst Eckwald har forklaret blandt andet, at hun i  

 sommeren 1991 frem til indklagedes overtagelse af forpagtningen stod som  

 bevillingshaver, fordi den daværende bestyrer ikke var gammel nok til at opnå  

 bevilling.
I øvrigt havde hun intet med administrationen at gøre.
Inventaret  

 i restauranten blev ikke ændret efter indklagedes overtagelse.
Derimod skete  

 der ændringer vedrørende lønudbetalingen som forklaret af forrige vidne.
Det  

 var endvidere indklagede, der stod for lønregnskabet fra den 1. september  

 1991.
Direktør Ferdinando Mangiapia har forklaret blandt andet, at han har  

 underskrevet forpagtningskontrakten den 12. august 1991 sammen med  

 vicedirektør Tore Soderholm fra Spaco A/S.
Spaco A/S drev på det tidspunkt  

 restauranten med en bestyrer.
Afhørte havde solgt sin forretning i Sverige,  

 og aftalen var, at afhørte først skulle drive restauranten i København et  

 stykke tid for at se, om omsætningen var i orden.
Han søgte da heller ikke  

 straks alkoholbevilling.
Det skete først engang i oktober 1991. De  

 erstatningsbeløb, som er nævnt i tilføjelsen af 26. september 1991 til  

 forpagtningskontrakten, har afhørte aldrig betalt.
Restauranten viste sig at  

 være en dårlig forretning.
Han havde i hele den resterende del af 1991 ikke  

 noget at gøre med lønudbetaling eller anden administration.
Han har heller  

 ikke underskrevet på fyresedlen til de ansatte.
Han var frem til december  

 1991 ansat af Spaco A/S som restaurantchef mod et vederlag, som han dog  

 aldrig fik, fordi der ingen penge var.
5. Til støtte for påstanden har klagerne anført, at det efter  

 bevisførelsen kan lægges til grund, at indklagede den 1. september 1991 som  

 forpagter har overtaget en forretning i drift med det personale, som da var  

 ansat, herunder Henriette Holst Eckwald og Michael Pedersen.
At det forholder  

 sig sådan, fremgår dels af forpagtningskontrakten af 12. august 1991,  

 hvorefter forpagtningsperioden begyndte den 1. september 1991, og hvorefter  

 indklagede overtog inventar og lager m.v., dels af de forklaringer, som er  

 afgivet af Henriette Holst Eckwald og Michael Pedersen, hvorefter indklagede  

 med virkning fra denne dato overtog den reelle ledelse af virksomheden og  

 gennemførte visse ændringer, uden at virksomheden af den grund mistede sin  

 identitet.
Der var med andre ord tale om en virksomhed i drift, i hvilken de  

 ansatte fortsatte deres ansættelsesforhold under indklagede som forpagter af  

 virksomheden.
Da virksomhedsoverdragelsesloven efter fast praksis også finder  

 anvendelse på forpagtningsforhold, må indklagede således efterleve  

 tiltrædelsesoverenskomsten, ligesom indklagede over for Henriette Holst  

 Eckwald og Michael Pedersen hæfter for bortforpagterens manglende opfyldelse  

 af deres overenskomstmæssige krav.
Det bestrides, at der ikke skulle være tale om et reelt  

 forpagtningsforhold.
Forpagtningskontrakten er ganske klar, og der var med  

 tilføjelsen hertil den 26. september 1991 alene tale om en rent formel  

 ophævelse af forpagtningsforholdet, forårsaget af indklagedes manglende  

 bevilling til at drive restauranten.
I hele den følgende periode fremtrådte  

 indklagede som arbejdsgiver over for de ansatte og fortsatte uden afbrydelse  

 driften.
 Subsidiært gøres det gældende, at forpagtningsforholdet i hvert fald blev  

 endeligt etableret senest den 20. december 1991 med den følge, at indklagede  

 under alle omstændigheder er forpligtet over for Henriette Holst Eckwald,  

 hvis ansættelsesforhold bestod indtil udgangen af december 1991.
6. Indklagede har anført, at virksomhedsoverdragelsesloven ikke finder  

 anvendelse her, fordi der ikke er sket nogen virksomhedsoverdragelse, men  

 etableret en ny virksomhed ved indklagedes leje af lokalet til  

 restaurationsdrift, efter at udlejeren havde ophævet lejemålet med Spaco A/S.  

 Det er vel rigtigt, at der den 12. august 1991 blev indgået en  

 forpagtningskontrakt med indklagede som forpagter til ikrafttræden den 1.  

 september 1991. Indklagede havde imidlertid ingen bevilling, hvilket  

 medførte, at politiet lukkede restauranten en dag eller to, og at Spaco A/S  

 ophævede forpagtningskontrakten.
Indklagede fortsatte herefter som en slags  

 restaurationschef for at undersøge, om forretningen kunne løbe rundt, hvilket  

 den ikke kunne.
Først den 20. december 1991 overtog indklagede herefter  

 lejemålet, som udlejeren forinden havde ophævet over for Spaco A/S.  

 Indklagede etablerede således en ny forretning, og for Henriette Holst  

 Eckwald, der var beskæftiget i restauranten indtil udgangen af december 1991,  

 var der på tilsvarende måde tale om en nyansættelse.
 7. Arbejdsretten skal udtale:
Som anført af klagerne finder virksomhedsoverdragelsesloven efter fast  

 praksis anvendelse også i forpagtningsforhold, når forpagteren har en ejers  

 stilling som arbejdsgiver i forhold til de ansatte.
Af lovens § 2 følger, at  

 forpagteren i sådanne tilfælde indtræder i bestående rettigheder og  

 forpligtelser over for de lønmodtagere, hvis arbejdsforhold bestod ved  

 forpagtningsforholdets begyndelse.
Forpagteren kan således komme til at hæfte  

 også for overenskomstmæssige krav, der er opstået, inden forpagtningen  

 begyndte.
For udfaldet af sagen bliver det derfor afgørende, om og i givet  

 fald fra hvilket tidspunkt indklagede har forpagtet den omhandlede  

 restaurationsvirksomhed og fortsat driften af denne som arbejdsgiver i  

 forhold til Henriette Holst Eckwald og Michael Pedersen, ansat henholdsvis  

 den 21. marts og den 30. april 1991.
Efter bevisførelsen finder retten det ubetænkeligt at lægge til grund, at  

 indklagede i overensstemmelse med vilkåret herom i § 9 i  

 forpagtningskontrakten af 12. august 1991 tiltrådte som forpagter af  

 restauranten den 1. september 1991, og at den senere den 26. s.m. aftalte  

 »ophævelse« af forpagtningsaftalen alene var tænkt som - og heller  

 ikke blev andet end - en midlertidig foranstaltning af formel karakter, der  

 skulle forhindre en længerevarende lukning af restauranten, indtil indklagede  

 opnåede den fornødne bevilling til at drive denne.
Dette skete den 18.  

 december 1991, hvorefter indklagede som forudsat i lejekontrakten mellem  

 udlejeren og Spaco A/S »overtog« lejemålet fra den 20. s.m.
Efter  

 de afgivne forklaringer må det endvidere lægges til grund, at de to  

 medarbejdere også i den periode, i hvilken forpagtningsforholdet midlertidigt  

 var »ophævet«, med rette har kunnet opfatte indklagede som deres  

 nye arbejdsgiver, der forestod ikke blot den daglige drift, men også og uden  

 indblanding fra bortforpagteren personaleadministrationen, herunder  

 udbetaling af løn og afskedigelse af medarbejdere.
 Resultatet af bevisbedømmelsen fører således til, at der må gives klagerne  

 medhold i den nedlagte påstand, dog at påstanden om bod, hvis størrelse i  

 givet fald vil være afhængig blandt andet af efterbetalingsbeløbets  

 størrelse, udskydes til afgørelse, enten - som det mest praktiske - i  

 forbindelse med den fagretlige behandling af efterbetalingskravet eller under  

 en fortsættelse af sagen i Arbejdsretten.
T h i k e n d e s f o r r e t Indklagede, Ristorante Da Paulo v/Ferdinando Mangiapia, skal anerkende pr.  

 1. september 1991 at være forpligtet til at overholde  

 tiltrædelsesoverenskomst af 26. marts 1991, herunder den mellem HOREFA  

 (tidligere AHR) og Restaurations- og Bryggeriarbejder Forbundet gældende  

 overenskomst.
 Efterbetalingsspørgsmålet vedrørende Henriette Holst Eckwald og Michael  

 Pedersen henskydes til sædvanlig fagretlig behandling.
 Den nedlagte bodspåstand udskydes til afgørelse enten i forbindelse med  

 den fagretlige behandling af efterbetalingskravet eller under en fortsættelse  

 af sagen i Arbejdsretten.
 I sagsomkostninger skal indklagede betale 2.000 kr. til Arbejdsretten.
 (* 1) Henvisninger: Svenning Andersen s. 33, Svenning Andersen  

 Funktionærret s.365 f, AD 10.388 (A 1988, s. 13). Om udskydelse af  

 efterbetalingskravet: Kommentar s.118.
