Bekendtgørelse  

  

 af  

  

 aftale af 31. oktober 2001 med Finland, Island, Norge og  

  

 Sverige om ændring af overenskomst af 12. juni 1975 om  

  

 Nordisk Kulturfond Den 31. oktober 2001 undertegnedes i København aftale mellem  

 Danmark, Finland, Island, Norge og Sverige om ændring af overenskomst af 12.  

 juni 1975 om Nordisk Kulturfond, jf.
Udenrigsministeriets bekendtgørelse nr.  

 120 af 22. december 1976 og 78 af 8. august 1991, Lovtidende C.
 Aftalens ordlyd er som følger:
Aftale mellem Danmark, Finland, Island, Norge og  

 Sverige om ændring af overenskomst af 12. juni 1975 om Nordisk Kulturfond Danmarks, Finlands, Islands, Norges og Sveriges regeringer,  

 som ønsker at styrke Færøernes, Grønlands og Ålands repræsentation i Nordisk  

 Kulturfonds styrelse, har aftalt følgende:
Artikel 1 Artiklerne 7 og 8 i overenskomsten af 12. juni 1975,  

 som  

 ændret ved aftale af 3. december 1990, skal have følgende ændrede ordlyd :
Artikel 7 :  

  

 Fonden forvaltes, dens midler fordeles  

 og dens virksomhed i øvrigt ledes af en styrelse.
Styrelsen træffer også  

 beslutning om modtagelse af gave eller testamente, samt om anbringelse af  

 fondens indestående midler.
Styrelsen består af tretten medlemmer.
Nordisk Råd udnævner  

 fem af medlemmerne, ét fra hvert land.
Ministerrådet udnævner ligeledes fem  

 medlemmer, ét fra hvert land.
På tilsvarende måde udnævnes for hvert medlem  

 en  

 personlig suppleant.
Videre udnævnes tre medlemmer fra henholdsvis Færøerne,  

 Grønland og Åland.
Det medlem, der repræsenterer Færøerne, samt en personlig  

 suppleant vælges for hver anden mandatperiode af Nordisk Råd og for den  

 mellemliggende mandatperiode af Ministerrådet.
De medlemmer, der  

 repræsenterer  

 henholdsvis Grønland og Åland, samt personlige suppleanter for disse vælges  

 for  

 hver anden mandatperiode af Ministerrådet og for den mellemliggende  

 mandatperiode af Nordisk Råd.
Medlemmerne og suppleanterne udnævnes for et tidsrum af to  

 kalenderår ad gangen.
Afgår et medlem eller en suppleant inden mandattidens  

 udløb, skal der udnævnes en efterfølger for resten af mandattiden.
Styrelsen  

 vælger blandt sine medlemmer en formand og en næstformand for ét kalenderår  

 ad  

 gangen.
Samme land beklæder formandsposten to år i træk. Artikel 8:  

  

 Styrelsen er beslutningsdygtig, når  

 formanden eller næstformanden og mindst syv andre medlemmer er til stede.  

 Styrelsens  

 beslutninger træffes ved simpel stemmeflerhed.
I tilfælde af stemmelighed er  

 formandens stemme udslagsgivende. Artikel 2 Originaleksemplaret af denne aftale skal deponeres i  

 det  

 danske udenrigsministerium, som skal oversende bekræftede genparter til de  

 øvrige parter.
Artikel 3 Denne aftale træder i kraft 30 dage efter den dag, da  

 samtlige parter har givet det danske udenrigsministerium meddelelse om deres  

 godkendelse af aftalen.
Depositaren underretter de øvrige parter om  

 tidspunktet  

 for modtagelsen af disse meddelelser.
 Denne aftale er gældende, sålænge overenskomsten af 12. juni  

 1975 som tidligere ændret ved aftale af 3. december 1990 er i kraft.
 Til bekræftelse heraf har undertegnede  


  

 behørigt befuldmægtigede undertegnet denne aftale.
 Udfærdiget i København den 31. oktober 2001 i ét eksemplar  

 på dansk, finsk, islandsk, norsk og svensk, hvilke tekster alle har samme  

 gyldighed.
 For Danmarks regering:
Johannes Lebech For Finlands regering:
Suvi Lindén For Islands regering:
Björn Bjarnason For Norges regering:
Yngve Slettholm For Sveriges regering:
Pia Erson Aftalen trådte i medfør af artikel 3 i kraft den 22.  

 januar 2003.
