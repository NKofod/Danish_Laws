Skriftlig fremsættelse (13. april 2005) Økonomi- og  

 erhvervsministeren  

  

 (Bendt Bendtsen):
 Herved tillader jeg mig for Folketinget at fremsætte:
Forslag til lov om  

 ændring af lov om værdipapirhandel m.v., lov om aktieselskaber,  

 årsregnskabsloven og lov om forsikringsformidling (Etablering af alternative  

 markedspladser og gennemførelse af direktivet om overtagelsestilbud) (Lovforslag nr.
L 155).
 Forslaget indeholder regler om etablering af alternative  

 markedspladser, ændrede regler om overtagelsestilbud som følge af  

 gennemførelse  

 af direktivet om overtagelsestilbud og en mindre ændring i lov om  

 forsikringsformidling.
Lovforslaget har til formål at gøre det muligt at etablere  

 såkaldte alternative markedspladser.
Herved får især unge virksomheder i  

 vækst  

 og små og mellemstore virksomheder, som endnu ikke er parate til egentlig  

 notering på en fondsbørs, mulighed for at rejse kapital via kapitalmarkedet.
Lovforslaget har endvidere til formål at gennemføre  

 direktivet om overtagelsestilbud (2004/25/EF). Direktivet skaber fælles  

 rammer  

 for overtagelsestilbud for selskaber, som er optaget til notering på en  

 fondsbørs eller handel på et reguleret marked inden for EU.
Gennemførelsen af  

 direktivet nødvendiggør en række ændringer i aktieselskabsloven,  

 årsregnskabsloven og værdipapirhandelsloven.
Endelig har lovforslaget til formål at præcisere i lov om  

 forsikringsformidling, at for eksempel sparekasser, andelskasser og  

 foreninger  

 fortsat kan udøve forsikringsformidling.
Forslaget ophæver herudover en  

 indberetningspligt for forsikringsselskaber.
Det er udgangspunktet, at der for en alternativ markedsplads  

 skal gælde en generelt lempeligere regulering end den, der gælder for  

 fondsbørser i dag.
Samtidig er det nødvendigt med regler, der beskytter mod  

 for  

 eksempel kursmanipulation og insiderhandel.
Dermed sikres investorernes  

 tillid  

 til markedet.
Den foreslåede model skaber således den fornødne balance mellem  

 på den ene side hensynet til virksomhederne og på den anden side hensynet til  

 investorbeskyttelse.
I forslag til gennemførelse af direktivet om  

 overtagelsestilbud foreslås det at udnytte den valgfrihed, som direktivet  

 giver  

 mulighed for.
Det overlades således til det enkelte selskab  det vil  

 sige  

 generalforsamlingen - at tage stilling til, om der skal ske suspension af  

 særlige  

 aktionærrettigheder i tilfælde af et overtagelsestilbud.
Disse rettigheder  

 omfatter særlige stemmerettigheder, stemmelofter og ejerlofter.
 Idet jeg i øvrigt henviser til lovforslaget og de  

 bemærkninger, der ledsager det, skal jeg anbefale forslaget til Tingets  

 velvillige behandling.
