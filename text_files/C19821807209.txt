 1. Ved lov nr. 264 af 27. maj 1981 er  

 selskabsskattelovens § 17 A ændret med virkning fra og med indkomståret 1981,  

 således at skattegodtgørelse ikke længere alene er knyttet til udbytte, der  

 udloddes fra de i selskabsskattelovens § 1, stk. 1, nr. 1 og 2, nævnte  

 aktieselskaber og andre selskaber, men tillige til udbytte, der udloddes fra  

 certifikatudstedende, udloddende investeringsforeninger, som er omfattet af  

 selskabsskattelovens § 1, stk. 1, nr. 6.
 2. Skattegodtgørelsen beregnes for indkomståret 1981  

 efter følgende retningslinier:
 Når der er tale om aktieudbytte m.v., beregnes skattegodtgørelsen som 25  

 pct. af hele det udloddede beløb.
 Er der derimod tale om udbytte, der udloddes fra certifikatudstedende,  

 udloddende investeringsforeninger, som er omfattet af selskabsskattelovens §  

 1, stk. 1, nr. 6, beregnes skattegodtgørelsen alene som 25 pct. af den del af  

 det udloddede beløb, som hidrører fra modtagne aktieudbytter m.v.
 3. Af de beløb, som i kalenderåret 1981 er udloddet  

 fra de udloddende afdelinger i Bankinvest og Investor, har  

 statsskattedirektoratet godkendt, at den nedenfor i kolonne A nævnte procent  

 af udlodningen hidrører fra aktieudbytte og dermed berettiger til  

 skattegodtgørelse.
 Skattegodtgørelsen på 25 pct. af det godtgørelsesberettigede beløb (den i  

 kolonne A nævnte procentdel af udlodningen) svarer til den i kolonne B  

 angivne procent af den samlede udlodning.
 4. Udbytte, hvori der er indeholdt udbytteskat -  

 hvilket der normalt vil være i såvel aktieudbytte som udbytte fra  

 certifikatudstedende investeringsforeninger, jf. kildeskattelovens § 65, stk.  

 1 og stk. 3 - skal af personer opføres uden fradrag af udbytteskat på  

 selvangivelsen S 13 i punkt 16 eller på selvangivelsen S 10 i punkt 27.
 Skattegodtgørelsen skal opføres på selvangivelsen S 13 på side 3 i punktet  

 »Skattegodtgørelse vedr. aktieudbytte« eller på selvangivelsen S 10  

 i punkt 28.
 Kommunen foretager indberetning til edb-systemet af udbytte, hvori der er  

 indeholdt udbytteskat, i felt 245 på konverteringsblanketten, medens  

 skattegodtgørelse indberettes i felt 252.
 Ved opgørelsen af udbyttemodtagerens overskydende skat/restskat modregner  

 edb-systemet i slutskatten dels 30 pct. af det beløb, der er indberettet i  

 felt 245 som udbytte, dels det beløb, som er indberettet i felt 252 som  

 skattegodtgørelse.
 Da skattegodtgørelsen normalt udgør 25 pct. af det modtagne udbytte, skal  

 den i felt 252 indberettede skattegodtgørelse normalt udgøre 25 pct. af det  

 beløb, der indberettes i felt 245 som udbytte.
 Hvor de foretagne indberetninger afviger herfra, herunder hvor  

 skattegodtgørelse er indberettet i felt 252 med et beløb, der er mindre end  

 25 pct. af det indberettede udbytte i felt 245, udskrives advis til kommunen  

 herom.
 Denne advis kan ikke uden nærmere undersøgelse danne grundlag for en  

 ændring af den selvangivne skattegodtgørelse, idet afvigelsen bl.a. kan  

 skylddes det forhold, at der i felt 245 indgår udbytte fra  

 certifikatudstedende, udloddende investeringsforeninger, der er omfattet af  

 selskabsskattelovens § 1, stk. 1, nr. 6. Her udgør skattegodtgørelsen som  

 anført ikke 25 pct. af hele udlodningen, men alene af den del af udlodningen,  

 som hidrører fra aktieudbytte m.v.
