Klage  

 over behandlingen af en kronisk hudlidelse (xeroderma pigmentosum) samt  

 informationen i forbindelse med laserbehandling Nævnet fandt anledning til kritik af overlægens  

 information til patienten, idet nævnet fandt, at patienten havde samtykket  

 til  

 at få fjernet 30-40 elementer fra kroppen, mens der ifølge journalen faktisk  

 blev fjernet flere hundrede elementer.
Som følge heraf varede bedøvelsen  

 længere end patienten var orienteret om.
Nævnet fandt endvidere grundlag for at kritisere  

 overlægens behandling af patienten.
Ved afgørelsen lagde nævnet vægt på,  

 overlægen den 13. november 2001 havde fjernet forstadier til hudkræft 4-5  

 steder i hårbunden, og at patienten i marts 2002 fik konstateret, at et  

 hudområde i hårbunden var dødt, samt at en mikroskopisk undersøgelse af  

 fjernet  

 sårvæv i den forbindelse viste spinocellulært carcinom.
Det var nævnets  

 opfattelse, at det pågældende spinocellulære carcinom sandsynligvis allerede  

 var til stede ved overlægens laserbehandling den 13. november 2001, og at det  

 laserkirurgiske indgreb derfor var ufuldstændigt.
