 Om behandlingen af sager om tilbagetagelse  

 efter den nordiske paskontroloverenskomst.
A.
Baggrund 1)	I paskontroloverenskomstens §§ 6 og 10 er fastsat  

 regler om, at et andet nordisk land, dvs.
Sverige, Norge, Finland og Island i  

 en række tilfælde, hvor en ikke-nordisk statsborger er indrejst  

 fra dette land til Danmark, er forpligtet til at tilbagetage  

 pågældende udlænding.
Dette gælder således,  

 hvor udlændingen burde have været afvist ved vedkommende nordiske  

 lands ydergrænse til overenskomstområdet, fordi  

 pågældende ikke har gyldigt pas eller anden nødvendig  

 indrejselegitimation, eller fordi pågældende savner  

 nødvendig indrejsetilladelse til de lande, pågældende vil  

 besøge, eller fordi pågældende er udvist af et af de  

 nordiske lande.
Tilbagetagelsespligten gælder ligeledes i  

 tilfælde, hvor udlændingen uden gyldigt pas eller anden  

 særlig tilladelse er indrejst direkte fra vedkommende nordiske  

 land.
 Tilbagetagelsespligten forudsætter, at  

 udlændingens tidligere ophold i det nordiske land er rimeligt  

 sandsynliggjort gennem den pågældendes forklaring eller synbare  

 beviser (togbilletter, hotelregninger, tøjmærker etc.).
Dernæst er det en betingelse og en afgørende  

 forudsætning, at anmodning om tilbagetagelse fremsættes inden 1  

 måned efter, at danske myndigheder er blevet bekendt med  

 udlændingens ophold i Danmark.
Reglerne om tilbagetagelse finder  

 imidlertid ikke anvendelse, såfremt opholdet i Danmark har været  

 af mere end 6 måneders varighed, eller hvis pågældende her  

 i landet er meddelt opholdstilladelse.
B.
Regler for sagsbehandling og fremsættelse  

 af tilbagetagelsesanmodning.
 1)	Pågribes en udlænding i en politikreds,  

 og er der mistanke om, at pågældende ulovligt er indrejst fra et  

 andet nordisk land til Danmark, foretages der omgående, og uanset om  

 der rejses straffesag mod den pågældende, og om  

 pågældende søger asyl, underretning til Rigspolitichefen,  

 afdeling E., Den centrale Politiafdeling, således at muligheden for  

 gennemførelse af en tilbagetagelse på et senere tidspunkt  

 består.
 2)	Underretning sker pr. telefon eller telefax og  

 følges op af fremsendelse af anholdelsesrapport.
 3)	Søger udlændingen asyl, indhentes  

 sideløbende med underretningen resolution fra Direktoratet for  

 Udlændinge, jævnfør udlændingeloven § 48, stk. 2, om  

 eventuel afvisning eller udvisning, når pågældendes  

 rejserute er fastlagt.
4)	a) Ved anholdelsen skal udlændingen  

 underkastes en grundig ransagning for at sikre materiale, der kan bidrage til  

 at dokumentere det tidligere ophold i et andet nordisk land.
Dette materiale  

 vil typisk være billetter, regninger, kvitteringer,  

 tøjmærker, fødevarer, breve og lignende.
b) Der skal tillige ske en nøje  

 identitetsfastlæggelse, og legitimationsdokumenter af enhver art skal  

 sikres.
Ikke blot rejsedokumenter men også ID-papirer, attester,  

 medlemskort, foreningsbeviser og lignende skal  sikres.
 c) Anholdelsesrapporten bør indeholde en  

 nøje beskrivelse af udlændingens rejserute til og i Norden med  

 angivelse af tidspunkter for rejsen.
 d) Anmodning til myndighederne i de aktuelle nordiske  

 lande om tilbagetagelse fremsættes af Rigspolitichefen, afdeling E, Den  

 centrale Politiafdeling.
 Overskrides ovennævnte frist for fremsættelse  

 af anmodning om tilladelse, afslår de øvrige nordiske lande uden  

 fravigelse tilbagetagelse.
 e) Er der af personer bosiddende her eller i udlandet ydet  

 bistand til indrejse i Danmark, skal omstændighederne nøje  

 beskrives, herunder om der er ydet betaling, og bistandsyderens identitet  

 skal søges fastlagt med henblik på eventuel tiltalerejsning for  

 overtrædelse af udlændingelovens § 59, stk. 3. Genpart af  

 rapporten indsendes til Rigspolitichefen, afdeling E, Den centrale  

 Politiafdeling.
