Fremsat den 27. oktober 1998 af  

 Villy Søvndal (SF), Margrete Auken (SF),  

 Anne Baastrup (SF) og Jes Lunde (SF) Forslag til folketingsbeslutning om nedsættelse af en lavindkomstkommission Folketinget pålægger regeringen snarest at  

 nedsætte en lavindkomstkommission, der skal 3.	belyse, i hvilket omfang grupper med permanent lave indkomster  

 fortsat vil have særlig lav indkomst, efter at de har trukket sig  

 tilbage fra arbejdsmarkedet, 4.	belyse, om personer med lav indkomst, herunder med permanent lav  

 indkomst, også i andre henseender er særlig dårligt  

 stillet, f.eks. med hensyn til arbejdsmiljø, levealder, helbred,  

 boligforhold, social isolation, afmagt m.v., 5.	belyse den sociale arv for personer med lav indkomst, herunder med  

 permanent lav indkomst, og 6.	komme med forslag til, hvorledes bl.a. skatte-,  

 overførselsindkomst-, uddannelses-, arbejdsmarkeds- og boligsystemet  

 kan laves om, således at indkomstfordelingen bliver mere jævn, og  

 specielt således, at så få som overhovedet muligt rammes af  

 permanent lav indkomst.
Bemærkninger til forslaget Den forrige lavindkomstkommission blev nedsat for 20  

 år siden på et tidspunkt, hvor de fleste troede, at  

 massearbejdsløsheden var et midlertidigt fænomen.
Det afspejler  

 sig i kommissoriet og til dels også i betænkningen, der i  

 høj grad drejer sig om de beskæftigedes vilkår.
 Der er bl.a. af denne grund stærkt brug for en ny  

 kommission, der tager udgangspunkt i, at massearbejdsløshed og  

 omfattende udstødning af arbejdsmarkedet ser ud til at være en  

 alt for varig tilstand.
 Samtidig ses der en udvikling, hvor de rigeste i samfundet  

 begunstiges bl.a. af skattelettelser ved reformerne både i 1987 og  

 1994. Der er foregået en betydelig formueopbygning i den private  

 sektor, og også dele af mellemindkomstgrupperne er blevet begunstiget  

 og kan se frem til en hæderlig pension.
Det skaber en betydelig frygt for, at samfundet i  

 højere grad vil lade Fanden tage de sidste.
Det er grupper, der  

 permanent har lave indkomster.
Det kan være dem, der har forholdsvis  

 permanent beskæftigelse, men i et lavtlønsjob, og måske  

 også har relativt store forsørgerforpligtelser (f.eks.  

 enforælderfamilier). Det kan også være den store gruppe,  

 der har ustabil eller ingen beskæftigelse, men går fra og til  

 arbejdsløshed og aktivering.
Der er også en gruppe, som allerede  

 i en ret ung alder udstødes helt fra arbejdsmarkedet.
SF mener, at det er vigtigt at få belyst disse  

 tendenser til social og indkomstmæssig polarisering i samfundet.  

 Lavindkomstkommissionen skal også komme med forslag til, hvorledes  

 tendenserne kan vendes.
Efter SF s mening vil det ikke alene kræve  

 omfordeling fra de rigeste   der i dag f.eks. får langt de  

 største tilskud til boligen via rentefradraget   men også, at de  

 dårligst stillede i langt højere grad får reelle  

 muligheder for at få et job med en pæn løn.
En del af disse problemstillinger er behandlet af  

 Socialkommissionen, men det er sket i en sammenhæng, hvor der i  

 høj grad er fokuseret på overførselsindkomstsystemet.
Der  

 er brug for en bredere udredning, der ikke mindst bør belyse, hvordan  

 de velstillede   både lønmodtagere og virksomheder   kan  

 inddrages i en indsats mod polariseringen.
Beslutningsforslaget er en uændret  

 genfremsættelse af beslutningsforslag nr.
B 69, folketingsåret  

 1995-96, jf.
Folketingstidende, forhandlingerne s. 4167 og 6096, tillæg  

 A, side 3683 samt tillæg B, side 598.
Bemærkninger til de enkelte punkter i  

 beslutningsforslaget ad 1. Det er vigtigt, at der ikke alene tages udgangspunkt  

 i de skattepligtige indkomster, men i de reelle forbrugsmuligheder, eftersom  

 det er velkendt, at det private forbrug overstiger de skattepligtige  

 indkomster minus skat med et meget stort beløb.
Det er ligeledes  

 vigtigt, at der ved belysningen af formuefordelingen tages højde for  

 pensionsopsparing.
ad 2. Det skal beskrives, hvad der kendetegner de  

 personer, der har lave indkomster.
Det er også vigtigt at få  

 belyst, hvilke og hvor store grupper der mere eller mindre permanent har lave  

 indkomster.
ad 3. Udviklingen på pensionsområdet i de  

 senere år har udbredt pensionsordningerne til flere, men der er stadig  

 betydelige grupper, der kan se frem til ingen eller en meget lav pension ved  

 siden af en folkepension, hvis størrelse det er svært at sige  

 noget sikkert om 20-30-40 år frem i tiden.
Problemet er dels, at nogle  

 slet ikke har en pensionsordning, dels at bidraget herfra til alderspension  

 varierer meget (bl.a. på grund  af forskelle i invaliditetsrisiko), og  

 endelig, at lavindkomstgrupperne typisk har en tidligere  

 tilbagetrækningsalder end de bedre lønnede.
ad 4. Lav indkomst og især permanent lav indkomst  

 vil ofte betyde en dårlig livskvalitet målt på andre  

 faktorer.
Det er væsentligt at få  belyst dette aspekt grundigt,  

 f.eks. fordi et bedre arbejdsmiljø er en vigtig faktor i kampen mod  

 udstødning.
 ad 5. Det er vigtigt at få belyst, i hvilket omfang  

 marginaliseringen går i arv, fordi den sociale arv øger  

  både de menneskelige og økonomiske omkostninger ved en  

 skævere indkomstfordeling.
Ad 6. Forslagene skal belyse, hvordan social  

 skævdeling og permanent fattigdom kan undgås.
Det er i den  

 forbindelse vigtigt ikke alene at fokusere på lavindkomstgruppernes  

 veje ud af fattigdom   især gennem uddannelse og flere jobmuligheder  

 men også på de fordelingsmekanismer, der skaber en betydelig  

 ulighed også imellem grupper, der har beskæftigelse.
Skriftlig fremsættelse Villy Søvndal (SF):
 Som ordfører for forslagsstillerne tillader jeg mig  

 herved at fremsætte:
 Forslag til folketingsbeslutning om nedsættelse  

 af en lavindkomstkommission.
(Beslutningsforslag nr.
B 23).
 Jeg henviser i øvrigt til de bemærkninger,  

 der ledsager forslaget, og anbefaler det til Tingets velvillige  

 behandling.
