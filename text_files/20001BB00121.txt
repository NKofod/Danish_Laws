Fremsat den 20. februar 2001 af  

 Frank Dahlgaard (UP) Forslag til folketingsbeslutning om øjeblikkelig afsoning for alle  

 voldsmænd Folketinget pålægger regeringen inden den 15.  

 oktober 2001 at fremsætte de nødvendige lovforslag og foretage  

 de fornødne ændringer i cirkulærer, bekendtgørelser  

 og andre administrative forskrifter med henblik på at sikre, at alle  

 personer dømt for vold øjeblikkeligt indsættes til  

 afsoning uanset kapacitetsudnyttelsen i landets fængsler og arresthuse.  

 Og tilsvarende, at ingen personer sigtet for voldsforbrydelser  

 løslades på grund af manglende kapacitet i arresthuse,  

 fængsler m.v.
Bemærkninger til forslaget Baggrunden for forslaget er det forhold, at  

 mange dømte voldsmænd i dagens Danmark ikke sendes til  

 øjeblikkelig afsoning af deres straf med den begrundelse, at der ikke  

 er plads i fængsler og arresthuse.
Det strider mod almindelig sund  

 retsfølelse.
Politiken skrev den 6. februar 2000, at Syge og gamle må i dagens Danmark  

 tåle at blive stuvet sammen på overfyldte hospitalsgange og  

 plejehjem.
På den baggrund er det svært at forstå, at raske  

 unge voldsmænd ikke kan tåle at blive stuvet sammen i  

 fængslerne.
 På hospitalerne er der selvfølgelig altid  

 plads til alvorligt syge mennesker   om man så skal benytte  

 hospitalsgange og badeværelser.
 Når man på denne måde kan placere  

 lovlydige syge mennesker på hospitalsgange og badeværelser, kan  

 man også om nødvendigt placere flere raske voldsforbrydere i  

 samme fængselscelle.
Tilsvarende strider det mod almindelig, sund  

 retsopfattelse, at personer sigtet for voldsforbrydelser løslades med  

 den begrundelse, at der ikke er plads i fængsler eller arresthuse.
En  

 sådan mangel på retstilstand fører til groteske  

 situationer, hvor ofre kan møde deres voldsmænd storgrinende  

 få timer eller dage efter overfaldet.
En løsning på problemet er naturligvis at  

 udbygge fængselskapaciteten, men det tager både tid og koster  

 penge   penge, som er bedre anvendt til f.eks. at udbygge kapaciteten  

 på sygehuse, plejehjem og ældreboliger.
Det er forslagsstillerens  

 opfattelse, at der bør tages mere hensyn til syge og gamle end til  

 unge raske voldsmænd.
Derfor bør en udbygning af  

 fængslerne prioriteres lavt i forhold til andre offentlige arbejder,  

 herunder hospitalsbyggeri og byggeri af ældreboliger og plejehjem.
 Justitsministeren har i et svar den 24. februar 2000  

 på spørgsmål S 1534 beskrevet kapacitetsproblemerne i  

 Kriminalforsorgen.
I justitsministerens besvarelse af 25. februar 2000  

 på spørgsmål S 1674 er der givet en oversigt over den  

 gennemsnitlige, daglige belægning i Kriminalforsorgen.
For årene  

 1999 og 2000 lå denne belægning på 93-94 procent.
Tidligere undervisningsminister Bertel Haarder  

 løste med det såkaldte Rexona-cirkulære ( Når man kan behandle studerende på denne  

 måde, kan man naturligvis også behandle voldsmænd  

 sådan.
Skriftlig fremsættelse Frank Dahlgaard (UP):
 Jeg tillader mig herved at fremsætte:
 Forslag til folketingsbeslutning om øjeblikkelig  

 afsoning for alle voldsmænd.
(Beslutningsforslag nr.
B 121).
 Jeg henviser i øvrigt til de bemærkninger,  

 der ledsager forslaget, og anbefaler det til Tingets velvillige  

 behandling.
