 Folketinget har vedtaget finansloven for 1984. Herefter er der  

 bevillingsmæssig hjemmel til at overføre de ubrugte dele af ovennævnte  

 tilsagnsramme fra 1983 til 1984.
 Dermed er cirkulæreskrivelsen af 30.12.1983, som i nærmere bestemt omfang  

 stoppede kommunernes videre tilsagnsgivning, bortfaldet.
 Denne overførelsesadgang gælder altså kun i 1984. Der skal derfor meddeles  

 egentlige tilsagn i år i de sager, hvor kommunen har fået reserveret beløb i  

 1983.
 Samtidig vedtog folketinget at give boligministeren adgang til at meddele  

 tilsagn om statsstøtte til samme formål inden for et beløb på yderligere 100  

 mill.kr. i 1984.
Det har været afgørende for boligministeriet også at sikre en smidig og  

 hurtig administration af denne merbevilling.
Det er derfor besluttet, at  

 videreføre det EDB-baserede administrationssystem, som allerede findes på  

 Kommunedata, med så få ændringer som muligt.
 På den baggrund bestemmes herved følgende for merbevillingen sammenholdt  

 med bevillingen fra 1983:
 1. Det tidligere totale loft på 100 mill.kr. forhøjes  

 til 200 mill.kr.
 2. De tidligere gældende kommunelofter fordobles  

 ligeledes, således at de samlede lofter herefter udgør i alt:
 3. De sager som er optaget på Kommunedatas venteliste  

 vil komme til at gå forud for helt nye sager.
4. Investeringsloftet på 1 mill.kr. pr. ejendom fastholdes.
I forbindelse  

 hermed er der rejst spørgsmål om, hvorvidt følgeudgifter til de direkte boligforbedringsudgifter, såsom flytteudgifter til beboere, som skal genhuses på grund af  

 ombygningen, skal afholdes inden for loftet på 1 mill.kr.
 Sådanne udgifter skal ikke medregnes i ejendommens ombygningsudgifter.
De skal afholdes af kommunen inden for dennes vejledende beløbsrammer til sanering og byfornyelse.
Disse udgifter kan umiddelbart efter afholdelsen anmeldes til refusion (50  

 %) gennem boligstyrelsen, jf. bl.a. §§ 45, 66 og 57 i byfornyelsesloven.
Er  

 der tale om en »ny« kommune, som ikke tidligere har fået tildelt  

 nogen beløbsramme, må sagen konkret forelægges for boligstyrelsen, før  

 udgiften afholdes.
 Fremkommer der andre følgeudgifter, hvor kommunen er i tvivl om den  

 konkrete afholdelse heraf, skal spørgsmålet ligeledes forelægges for  

 boligstyrelsen, før udgiften afholdes.
5. Sager, hvori der tidligere er meddelt afslag, skal  

 genindberettes, hvis de ønskes genoptaget.
De betragtes altså som helt nye  

 sager.
6. Vedrørende forhøjelser kan henvises til pkt. 14 i  

 cirkulære nr. 64, hvorefter det beløb, der reserveres hos Kommunedata, vil  

 udgøre det endelige, maksimale støttegrundlag pr. ejendom.
Dette forhold, som  

 fastholdes, fører sammen med opretholdelsen af loftet på 1 mill.kr. til, at  

 der ikke kan meddeles forhøjelser i sager, hvortil der i 1983 er reserveret  

 beløb.
Det vil således ikke være muligt, at vende tilbage til samme ejendom  

 med henblik på at få del i merbevillingen for 1984.
 7. Boligstyrelsen har ofte fået forelagt spørgsmålet  

 om, hvad der i forbindelse med 100 mill. kr.'s-bevillingen skal forstås ved  

 »en ejendom«, jf. bl.a. cirkulærets pkt. 12.
Herved forstås 8. Man skal for god ordens skyld henlede  

 opmærksomheden på, at der for visse ejere af private udlejningsejendomme, som  

 følge af forholdet mellem finansierings- og beskatningsreglerne kan forekomme  

 en utilsigtet likviditetsmæssig belastning.
En løsning på dette problem  

 overvejes for tiden i et samarbejde mellem boligministeriet og  

 skatteministeriet.
Der henvises iøvrigt til ovenstående cirkulære nr. 64, der vedlægges, samt  

 til boligministeriets cirkulæreskrivelse af 9.6. 1983 om det EDB-baserede  

 administrationssystem.
Denne cirkulæreskrivelse var tillige bilag til  

 skrivelsen af 30.12.1983.
