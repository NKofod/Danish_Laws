 Et selskab klagede over, at toldvæsenet havde krævet tilbageføring af et i  

 dets afgiftsregnskab fratrukket afgiftsbeløb i forbindelse med udgift til  

 revision.
Det var oplyst, at selskabet af A var solgt til B, og at A i en periode af  

 et år fra overdragelsen havde forpligtet sig til vederlagsfrit at stille sin  

 arbejdskraft til rådighed ved den daglige drift af selskabet.
Det var  

 endvidere oplyst, at selskabet i perioden ikke havde haft afgiftspligtige  

 aktiviteter, og at udgiften til revision stod i forbindelse med denne  

 afviklingsperiode.
 Spørgsmålet om den skattemæssige fradragsret for revisionsudgiften havde  

 været forelagt landsskatteretten, der ved kendelse havde fastsat, at  

 revisionsudgiften kunne fradrages ved opgørelsen af selskabets skattepligtige  

 indkomst bortset fra et beløb på 5.000 kr, der skønnedes at være A's private  

 andel af selskabets udgift til revision.
 Nævnet traf afgørelse om at frafalde kravet om efterbetaling af afgiften  

 af udgiften til revision, bortset fra den del som vedrørte A's private andel.
 Se også Dep.728.
