 I tilslutning til udenrigsministeriets bekendtgørelse nr. 43 af 26. juni  

 1967, Lovtidende C, meddeles det, at udenrigsministeren ved en til  

 Europarådets generalsekretær fremsendt erklæring af 7. april 1972 for et  

 tidsrum af 5 år fra samme dato at regne har forlænget gyldigheden af de  

 tidligere afgivne erklæringer i henhold til ovennævnte konventions artikel 25  

 samt artikel 6 (2) i konventionens fjerde tillægsprotokol, hvorefter Danmark  

 anerkender den europæiske menneskerettighedskommissions kompetence til at  

 modtage klager fra enkeltpersoner.
 Endvidere har udenrigsministeren ved en til Europarådets generalsekretær  

 fremsendt erklæring af 7. april 1972 for et tidsrum af 5 år fra samme dato at  

 regne i henhold til ovennævnte konventions artikel 46 samt artikel 6 (2) i  

 konventionens fjerde tillægsprotokol under forudsætning af gensidighed  

 forlænget gyldigheden af de tidligere afgivne erklæringer, hvorefter Danmark  

 anerkender den europæiske menneskerettighedsdomstols kompetence som bindende  

 uden særlig overenskomst.
 Udenrigsministeriet, den 20. juli 1972.
F.
M.
 Torben Rønne.
