 Indledning.
 1. Dette cirkulære omfatter virksomheder, der skal  

 autoriseres af veterinærdirektoratet - gennem afdelingen for  

 levnedsmiddelkontrol - i henhold til miljøministeriets bekendtgørelse nr. 368  

 af 27. juni 1974 om autorisation af virksomheder, der tilvirker levnedsmidler  

 eller tilsætningsstoffer.
 I henhold til miljøministeriets bekendtgørelse nr. 367 af 27. juni 1974  

 skal virksomheder, der foretager engrosforhandling af levnedmidler, herunder  

 opbevaring, aftapning, emballering og ompakning af levnedsmidler, godkendes  

 af kommunalbestyrelsen eller efter dennes bemyndigelse af vedkommende  

 levnedsmiddelkontrolenhed.
Afgørelsen af, hvorvidt en levnedsmiddelvirksomhed, der foretager en vis  

 behandling af levnedsmidler, skal autoriseres af veterinærdirektoratet i  

 medfør af den første bekendtgørelse, eller godkendes af den lokale  

 tilsynsmyndighed i henhold til den anden bekendtgørelse, afhænger således  

 alene af arten af den behandling af levnedsmidler, der foretages.
Det skal  

 præciseres, at såfremt et levnedsmiddel modtages i bulkemballage uden nogen  

 form for behandling aftappes eller emballeres i forbrugeremballager, er dette  

 virksomhed en gros, og virksomheden skal godkendes af den lokale  

 tilsynsmyndighed.
Såfremt der imidlertid foretages nogen form for yderligere  

 behandling af levnedsmidler, f.eks. blot alene en blanding af forskellige  

 levnedsmiddelkomponenter, opfattes dette som tilvirkning, og virksomheden  

 skal autoriseres som en levnedsmiddelvirksomhed af veterinærdirektoratet.
 2. Dette cirkulære omfatter endvidere virksomheder,  

 der skal godkendes af veterinærdirektoratet - gennem afdelingen for  

 levnedsmiddelkontrol - i henhold til § 16 i landbrugsministeriets  

 bekendtgørelse nr. 482 af 27. september 1974 om kød m.m. til hjemmemarkedet.
 Kødvarevirksomheder, der udelukkende fremstiller varer til hjemmemarkedets  

 forsyning, men hvor veterinærdirektoratet på grund af virksomhedens størrelse  

 har bestemt - jfr. § 18, stk. 2, i nævnte bekendtgørelse nr. 482 af 27.  

 september 1974 - at tilsynet skal udøves af en heltidsbeskæftiget dyrlæge  

 ansat dertil af landbrugsministeriet, omfattes dog ikke af dette cirkulære.
I henhold til § 19 i ovennævnte bekendtgørelse må engrosforhandling  

 (fordeling) af kød, slagteaffald og kødvarer kun finde sted på virksomheder,  

 der er godkendt hertil af vedkommende kommunalbestyrelse efter regler  

 udfærdiget af veterinærdirektoratet.
Engrosforhandling omfatter umiddelbar  

 fordeling og kan - med særlig tilladelse fra kommunalbestyrelsen - tillige  

 omfatte partering og udskæring samt detailpakning.
Afgørelsen af, hvorvidt en virksomhed, der foretager en vis behandling af  

 kød, slagteaffald og kødvarer, skal godkendes af veterinærdirektoratet eller  

 kommunalbestyrelsen, afhænger således alene af arten af den behandling af  

 kød, slagteaffald og kødvarer, der foretages i den pågældende virksomhed.  

 Såfremt der af behandling alene foretages partering og udskæring samt  

 detailpakning, skal virksomheden godkendes af kommunalbestyrelsen.
Foretages  

 en behandling herudover, skal virksomheden godkendes af  

 veterinærdirektoratet.
3. Såfremt en virksomhed, godkendt i medfør af  

 bekendtgørelse nr. 369 af 27. juni 1974 om detailforhandling, herunder ved  

 servering m.m., af levnedsmidler, tilvirker levnedsmidler til såvel  

 detailsalg som salg til andre levnedsmiddeludsalg, restaurationer,  

 institutioner o. lign., er denne tilvirkning alene omfattet af nævnte  

 detailforhandlingsregler, Er ovennævnte forhold ikke opfyldt for udsalgsstedet, eller såfremt  

 udsalgsstedet ønsker at forhandle levnedsmidler færdigpakket i udsalgsstedet  

 gennem andre udsalgssteder (jfr. veterinærdirektoratets ovennævnte cirkulære  

 af 18. oktober 1974), skal virksomheden - for så vidt denne yderligere  

 tilvirkning ikke er omfattet af virksomhed en gros i henhold til  

 levnedsmiddelloven eller kødloven (jfr. pkt. 1 og 2) - også autoriseres eller  

 godkendes af veterinærdirektoratet gennem afdelingen for levnedsmiddelkontrol  

 efter indstilling fra de lokale tilsynsmyndigheder.
Opmærksomheden skal dog  

 henledes på, at dette kun gælder, såfremt særlovgivningen ikke bestemmer  

 andet.
Det skal nævnes, at såfremt ovenstående pkt. a) ikke er opfyldt, og den yderligere  

 tilvirkning omfatter fisk og fiskevarer, skal autorisationen, for så vidt  

 angår denne tilvirkning, dog meddeles af fiskeriministeriet (jfr. pkt. 7) i  

 samråd med den lokale tilsynsmyndighed.
 at såfremt ovenstående pkt. b) ikke er opfyldt for et  

 detailudsalgssted for fisk, skal autorisation dog meddeles af  

 fiskeriministeriet (jfr. pkt. 7) i samråd med den lokale tilsynsmyndighed,  

 for så vidt angår tilvirkning udover til detailsalg.
 Det skal præciseres, at såfremt et detailudsalgssted ønsker at tilvirke  

 sådanne levnedsmidler, som det ifølge godkendelsen som detailudsalgssted ikke  

 har tilladelse til, er forudsætningen for autorisation eller godkendelse  

 sædvanligvis, at der indrettet særskilte lokaler adskilt fra den øvrige del  

 af virksomheden til denne tilvirkning. Ønsker f. eks. en slagter- og  

 viktualieforretning at fremstille konditorvarer, skal der i alle tilfælde  

 indrettes særskilte lokaler til denne tilvirkning.
4. For virksomheder, der efter ovennævnte vurdering  

 skal autoriseres eller godkendes af veterinærdirektoratet som  

 levnedsmiddelvirksomhed, gælder de i dette cirkulære givne retningslinier om  

 virksomhedens placering, indretning, drift m.m (jfr. § 2, stk. 3, i  

 bekendtgørelse nr. 368 af 27. juni 1974 samt bemyndigelse af 24. oktober 1974  

 (j. nr. 21.1-9d) fra landbrugsministeriet til veterinærdirektoratet) i den  

 udstrækning, de dækker virksomhedens virkeområde.
Når arten og omfanget af  

 den tilvirkning, der finder sted i den pågældende levnedsmiddelvirksomhed,  

 gør det hygiejnisk forsvarligt, kan veterinærdirektoratet afvige fra disse  

 retningslinier i mildnende retning.
Dette gælder særligt for bestående  

 virksomheder og for virksomheder, der tilvirker levnedsmidler, der rummer  

 ringe sundhedsmæssig risiko.
Det skal videre fremhæves, at  

 veterinærdirektoratet som en forudsætning for en autorisation eller  

 godkendelse kan kræve betingelser gennemført udover, hvad der er angivet i  

 retningslinierne.
Dette gælder f. eks. ved tilvirkning af levnedsmidler, der  

 rummer særlig stor sundhedsmæssig risiko, evt. forbundet med særlig stor  

 produktion.
 5. Ved ansøgning om autorisation efter lov om  

 levnedsmidler eller godkendelse efter lov om kød forholder man sig som anført  

 i henholdsvis bekendtgørelse nr. 368 af 27. juni 1974, § 5, og bekendtgørelse  

 nr. 482 af 27. september 1974, § 16, stk. 2 og 3.
6. Tilsynet med virksomheder omfattet af dette  

 cirkulære udøves af den lokale tilsynsmyndighed (kommunalbestyrelsen og  

 vedkommende levnedsmiddelkontrolenhed). Tilsynsfrekvensen fastsættes af  

 veterinærdirektoratet.
Den vil blive gjort afhængig af arten af de  

 levnedsmidler, der må tilvirkes, men vil normalt blive mindst 8 gange om året  

 (normalt 2 gange hvert kvartal), for tilvirkning af let fordærvelige  

 levnedsmidler dog væsentligt hyppigere.
 Veterinærdirektoratet kan give regler for hvilke kvalifikationer, der må  

 anses for nødvendige for personers udførelse af tilsynet (jfr. herunder § 11,  

 stk. 1, i lov nr. 220 af 26. april 1973 om kød m.m.).
 7. Det skal præciseres, at hvor tilvirkning af  

 levnedsmidler er omfattet af bestemmelser i en særlovgivning udover den del  

 af lov om kød, der er omtalt i dette cirkulære, er det denne særlige  

 lovgivning, der er gældende (jfr. § 1, stk. 6, i bekendtgørelse nr. 368 af  

 27. juni 1974 om autorisation af virksomheder, der tilvirker levnedsmidler  

 eller tilsætningsstoffer). Sådan særlig lovgivning vedrører bl. a. kød og  

 kødvarer til udførsel, konsummælkprodukter samt fisk og fiskevarer.
 Retningslinier (regler) for indretning, drift m.m. af virksomheder  

 autoriseret eller godkendt af veterinærdirektoratet til tilvirkning af  

 levnedsmidler.
 1. VIRKSOMHEDENS PLACERING, OMGIVELSER M.M.
 1.1. Tilvirkning af levnedsmidler må kun finde sted i virksomheder, der er  

 placeret således i forhold til omgivelserne, herunder i forhold til andre  

 virksomheder, at der ikke opstår ulemper i hygiejnisk henseende.
1.2. Virksomheden skal være grundmuret eller for elementbyggeris  

 vedkommende være opstillet på fast sokkel.
Uden for samtlige indgange til  

 virksomhedens lokaler skal et passende areal (mindst 2 x 2m) være belagt med  

 asfalt, beton eller andet materiale, som forhindrer ansamling af  

 overfladevand, og som muliggør behørig rengøring af arealet.
 2. VIRKSOMHEDENS INDRETNING.
2.1. Virksomheden skal mindst bestå af samt herudover nødvendig spiseplads, garderobe m.m. for personalet (jfr.  

 reglerne i arbejderbeskyttelseslovgivningen).
2.2. Autorisationen kan - såfremt det af hensyn til sikring af en  

 hygiejnisk og sundhedsmæssig tilfredsstillende tilvirkning af levnedsmidler  

 er nødvendigt - føres afhængig af yderligere særlige lokaler, f. eks.  

 kogerum, salterum, røgerum, pakkerum og vaskerum.
Såfremt virksomheden  

 modtager forurenede råvarer eller råvarer, hvis rensning og lignende kan  

 medføre forurening (f. eks., grøntsager, fisk, vildt, æg), skal desuden  

 forefindes særskilt rum (evt. egnet plads) for opbevaring og rensning  

 (behandling) af disse råvarer.
 2.3. Såfremt virksomheden tilvirker dybfrosne levnedsmidler, skal den  

 indeholde såvel egnede fryseindretninger til indfrysning som egnede  

 frostlagerindretninger.
 2.4. Der skal forefindes særskilt rum eller anden egnet plads for  

 emballage, rengøringsmateriel samt for rengørings- og desinfektionsmidler.
 2.5. Lagerområdet skal være således indrettet, at varerne kan anbringes på  

 hensigtsmæssig måde, d.v.s. ikke direkte på gulv, men på paller, hylder eller  

 lignende, og således, at rengøring let kan foretages.
 2.6. Ekspeditionsforholdene skal være således, at levnedsmidlerne uden  

 ulemper i hygiejnisk henseende kan bringes fra lagerrum til transportmiddel.
2.7. Til brug for personalet skal forefindes et aflåseligt toiletrum  

 (toiletområde) med kloset og håndvask.
Klosettet skal være et vandkloset.
Der  

 må ikke være dørforbindelse fra toiletområdet til tilberedningsrum,  

 ekspeditionsområde, lagerområde eller til andre lokaler (områder), hvori  

 levnedsmidler forefindes, medmindre toiletområdet indeholder et særligt  

 forrum, og dette forrum er adskilt fra den del af toiletområdet, hvor kloset  

 og evt. urinal er placeret, ved vægge og døre, der slutter tæt til gulv  

 (dørtrin), loft og vægge.
Døre fra toiletområdet skal være selvlukkende.
 2.8. Fordeles levnedsmidler i emballage, der returneres, skal der  

 forefindes egnet område til modtagelse og rengøring af returemballage.
 2.9. Affald fra virksomheden skal kunne opsamles, opbevares og fjernes på  

 en hygiejnisk hensigtsmæssig måde (jfr. 3.2.12. og 3.2.13.).
 2.10. Stationære anlæg til opvarmning, kraftmaskiner eller kølemaskiner,  

 der kan forurene luften, skal have plads i særskilte, effektivt ventilerede  

 rum.
 2.11. Lokalerne skal være sikret mod skadedyr.
2.12. Der må ikke være direkte dørforbindelse fra virksomhedens lokaler  

 til soverum, beboelsesrum eller private køkkener eller dertil hørende rum,  

 bortset fra forstue, vindfang eller andre lignende rum, som er vel  

 ventilerede.
Døre fra sådanne rum til virksomheden skal være selvlukkende.  

 Lokalerne må heller ikke stå i forbindelse med eller ligge tæt ved andre  

 lokaler o.lign. hvorfra der kan ske skadelig påvirkning af levnedsmidler, f.  

 eks. vaskerier, ildelugtende oplag og forurenende virksomheder i øvrigt.
2.13. Der skal være nem adgang til vand i rigelig mængde.
Vandet til  

 tilvirkning og rengøring skal opfylde kravene til godt drikkevand.
Varmt vand  

 skal være tilgængeligt i fornødent omfang til rengøring.
Hidrører vand til  

 tilvirkning og rengøring fra egen boring eller brønd, skal der forevises et  

 tilfredsstillende resultat af en bakteriologisk og kemisk analyse efter Dansk  

 Standard.
Denne analyse må ikke være ældre end 3 måneder.
Udgifterne i  

 forbindelse med denne vandundersøgelse afholdes af virksomheden.
Vandet skal  

 derefter ved den lokale tilsynsmyndigheds foranstaltning undersøges i  

 overensstemmelse med reglerne i bekendtgørelse nr. 179 af 29. marts 1974 om  

 tilsyn med vandforsyningsanlæg med tilhørende cirkulære.
2.14. Vandbeholdere skal have glatte indersider og skal holdes rene.  

 Vandet i beholderne skal være beskyttet mod forurening.
Vand fra egen boring  

 eller brønd skal passere et egnet filter eller lignende, forinden det kommer  

 i opbevaringsbeholder.
 3. LOKALERNES INDRETNING.
 3.1. Almindelige bestemmelser.
 3.1.1. Lokalerne skal være indrettet således, at hygiejnisk forsvarlig  

 tilvirkning og lagring af levnedsmidler kan finde sted, og i øvrigt efter  

 anden lovgivning, f. eks. bygnings- og arbejderbeskyttelseslovgivning.
3.1.2. Virksomhedens lokaler skal være af en til brugen af lokalerne  

 passende størrelse.
De skal være vel vedligeholdte og indrettet således, at  

 der er mulighed for at opretholde en god orden og renlighed.
3.1.3. Virksomhedens lokaler skal være tilstrækkeligt oplyst med kunstig  

 belysning.
Indretningen af den kunstige belysning skal ske under hensyn til  

 DS 700 (Dansk Standard nr. 700 - udgivet af Dansk Standardiseringsråd,  

 Postboks 77, 2900 Hellerup). Den kunstige belysning skal være anbragt  

 således, at levnedsmidlerne ikke påvirkes skadeligt.
Passende anordninger  

 skal forefindes til beskyttelse af levnedsmidlerne mod direkte sollys.
3.1.4. Lokalerne, med undtagelse af køle- og fryserum, skal være forsynet  

 med hensigtsmæssige indretninger til effektiv luftfornyelse.
Toiletområder  

 skal være selvstændigt ventileret, så vidt muligt direkte til det fri.
3.1.5. I tilberedningsrum og i ekspeditionslokale eller i disses  

 umiddelbare nærhed på et for personalet let tilgængeligt sted skal der  

 forefindes håndvaske.
En håndvask i toiletområdet kan kun godkendes i denne  

 forbindelse, når håndvasken er placeret i et særligt forrum i toiletområdet.
3.1.6. Samtlige håndvaske i virksomheden skal være forsynet med rindende  

 varmt og koldt vand med forskriftsmæssigt afløb til kloak.
Håndvaske i  

 virksomheder, der nyindrettes eller i væsentlig grad ombygges, skal opsættes  

 således, at vaskens bagside enten er mindst 5 cm fra væg, eller indmuret i  

 væg. der skal ved samtlige håndvaske forefindes sæbe og  

 engangsaftørringsmidler, f. eks. papirhåndklæder.
3.1.7. Gulve skal være jævne og afvaskelige og af materialer, som er  

 tilpasset anvendelsen af lokalerne.
Gulve i toiletområdet skal være af  

 holdbart materiale, der er uigennemtrængeligt for fugtighed, og skal normalt  

 være forsynet med gulvafløb.
3.1.8. Vægge skal være tætte og af materialer, som er tilpasset  

 anvendelsen af lokalerne.
Væggene skal være jævne og skal - mindst til en  

 højde af 2 meter - være afvaskelige.
Anvendes vægbeklædninger, f.eks. fliser,  

 plader eller lignende, skal disse være opsat således, at der ikke opstår  

 hulrum mellem væg og vægbeklædning.
Dette gælder dog ikke for indfrysningsrum  

 og frostlagerrum (jfr. 3.3.4.).
 3.1.9. Lofter skal være tætte og af materialer, der er tilpasset  

 anvendelsen af lokalerne.
 3.1.10. Opvarmningen af lokalerne må ikke foretages ved varmekilder, der  

 afgiver støv, lugt eller røg til lokalerne.
 3.2. Tilberedningsrum m.m.
 3.2.1. Tilberedningsrum skal normalt have en størrelse på mindst 20  

 kvadratmeter og en loftshøjde på 2,5 meter.
 3.2.2. Gulve skal være af holdbart materiale, der er uigennemtrængeligt  

 for fugtighed.
3.2.3. Gulve i lokaler, hvor letfordærvelige levnedsmidler tilvirkes og  

 detailemballeres, skal være tætte og af beton afdækket med skridsikre klinker  

 eller af andet tilsvarende materiale og være lagt med fald til  

 forskriftmæssigt afløb.
Der må ikke forefindes fodpaneler o. lign. af træ.
3.2.4. Vægge i lokaler, hvor letfordærvelige levnedsmidler tilvirkes og  

 detailemballeres, skal i en højde af mindst 2 meter være beklædt med  

 glaserede fliser eller andet tilsvarende hårdt, glat og holdbart samt  

 afvaskeligt materiale.
Overgang fra vægbeklædning til en pudset overvæg skal  

 udføres enten uden kantdannelse eller være malet med vandfast maling i en ca.  

 8 cm bred stribe.
3.2.5. Fuger mellem klinker, fliser og lignende skal være udfyldt i  

 niveau.
Overgangen mellem gulv og vægge og andre lodrette flader skal være  

 udført som en mindst 4 cm høj hulkehl eller på anden for rengøring  

 hensigtsmæssig måde.
Overgangen fra vægflade til vægflade skal udføres på en  

 for rengøring hensigtsmæssig måde.
 3.2.6. Lofter skal være jævne og lette at rengøre.
 3.2.7. Vindueskarme skal have en hældning på mindst 30 grader mod lokalet.
3.2.8. Døre skal være glatte og afvaskelige.
Døre til det fri skal være  

 selvlukkende.
Dørtrin mellem tilberedningsrum og mellem tilberedningsrum og  

 andre lokaler må ikke forefindes.
Dørkarme af træ bør undgås.
3.2.9. Såfremt virksomheden udskærer (slicer kødvarer - med undtagelse af  

 udskæring i større stykker af stærkt saltholdige kødvarer (jfr.  

 veterinærdirektoratets cirkulære af 18. oktober 1974 om vareudvalg, bilag 1,  

 pkt. 1.1. - skal der forefindes et lokale hertil, hvori temperaturen ikke må  

 overstige 10 grader C.
Veterinærdirektoratet kan bestemme tilsvarende for kød  

 og slagteaffald samt for andre let fordærvelige levnedsmidler, f.eks. når  

 virksomheden fordeler disse levnedsmidler udover en lokal fordeling.
 3.2.10. Tilberedningsrum skal være forsynet med vandledninger med  

 tappeventiler forsynet med slangeforskruninger eller lignende i fornødent  

 antal.
 3.2.11. I tilberedningsrum skal der forefindes et tilstrækkeligt antal  

 affaldsbeholdere, f.eks. indrettet med indsats af papir- eller plastsække.
3.2.12. Til afvaskning af eventuelle beholdere, redskaber o.lign. skal der  

 på et hensigtsmæssigt sted, f.eks. i et særligt vaskerum, forefindes et  

 vaskearrangement, eventuelt som et flytteligt arrangement (rullevask).  

 Vaskearrangementet skal mindst bestå af enten en to-delt vask af rustfrit  

 stål med tilstrækkelig kapacitet eller af en enkeltvask af rustfrit stål til  

 skylning samt opvaskemaskine forsynet med termometer og således indrettet, at  

 den sikrer en effektiv rengøring.
I forbindelse med vaskearrangementet skal  

 forefindes rindende varmt og koldt vand og en evt. kogeindretning samt plads  

 for oplag af snavset inventar m.v.
3.2.13. Ved virksomheden skal der forefindes renovationsbeholdere  

 (skarnkasser, affaldscontainere o. lign.) af hensigtsmæssigt materiale med  

 indvendig glatte overflader og af passende størrelse samt forsynet med tæt  

 låg.
Beholderantal, tømningsfrekvens, placering samt rengøring skal være  

 sådan, at der sikres god orden og renlighed, og således at opbevaringen af  

 affald ikke medfører gener. Åbning til affaldsskakt må ikke forefindes i  

 tilberedningsrum.
Renovationsbeholdere må ikke bringes ind i virksomhedens  

 lokaler med undtagelse af et eventuelt renovationsrum (jfr. 3.2.14.).
3.2.14. Veterinærdirektoratet kan stille krav om et særligt renovationsrum  

 til opbevaring af renovationsbeholdere.
Dette rum skal være ventileret,  

 rotte- og fluesikret, og forsynet med spulehane med varmt og koldt vand.
Gulv  

 og vægge skal være afvaskelige.
Der skal være adgang til rummet fra det fri.
3.2.15. Em og stegeos skal fjernes fra udviklingsstedet med emhætte ved  

 effektiv mekanisk udsugning gennem fedtfilter.
Ventilationsluft skal så vidt  

 muligt føres mindst op til omliggende hushøjde, evt. ved hjælp af høj  

 aftrækskanal.
Friskluftindtag skal være placeret mindst 2 meter over  

 omgivende terræn og skal være forsynet med luftfilter.
 3.2.16. Fedtudskillere skal være anbragt uden for lokalerne.
 3.3. Indfrysningsindretninger og frostlagerindretninger.
 3.3.1. indfrysningsindretninger (indfrysningsrum, flow-freezers,  

 kontaktfrysere, fryseskabe - jfr. 3.3.7.) skal have en sådan størrelse og  

 frysekapacitet, at varerne umiddelbart efter tilvirkningens afslutning kan  

 bringes til indfrysning ved - 25 grader C eller derunder og fryses på  

 hensigtsmæssig måde.
 3.3.2. Frostlagerindretninger (fryserum, fryseskabe - jfr. 3.3.7.) skal  

 have en sådan størrelse og frysekapacitet, at de dybfrosne levnedsmidler  

 stedse kan opbevares ved en temperatur på -20 grader C eller derunder.
 3.3.3. Alle udgange fra indfrysningsrum og frostlagerrum skal være således  

 beskyttet, at udvekslingen af kold og varm luft nedbringes til et minimum.  

 Dette kan opnås ved at forsyne udgangene med en egnet sluse eller ved brug af  

 et kuldetæppe, der effektivt dækker åbningen.
 3.3.4. Vægbeklædning i indfrysningsrum og i frostlagerrum skal være  

 således, at den effektivt beskytter det underliggende isolationsmateriale.  

 Beklædningen skal være opsat således, at sammenføjninger til gulv og loft  

 samt mellem de enkelte beklædningselementer er tætte.
 3.3.5. I indfrysningsrum og frostlagerrum må der ikke forefindes  

 gulvafløb.
3.3.6. Indfrysningsindretninger og frostlagerindretninger skal være  

 forsynet med installation for temperaturregistrering med en unøjagtighed på  

 højst +/- 1 grader C ved -20 grader C.
Veterinærdirektoratet kan stille krav  

 om installation for kontinuerlig temperaturregistrering.
Temperaturen skal på  

 bekvem måde kunne aflæses uden for indretningen (rummet).  

 Frostlagerindretninger skal være forsynet med en alarmanordning, der træder i  

 funktion, så snart temperaturen overstiger -17 grader C.
Alarmanordning kan  

 undlades, såfremt temperaturen kontrolleres mindst morgen og aften, og  

 såfremt der føres journal over de aflæste temperaturer.
3.3.7. Fryseskabe og dybfrostkonservatorer kan kun godkendes som  

 fryseindretning for virksomheder, der tilvirker og oplagrer beskedne mængder  

 dybfrosne levnedsmidler.
Fryseskabe og dybfrostkonservatorer skal have en  

 sådan kapacitet, at det i 3.3.1. og 3.3.2. nævnte temperaturkrav for  

 indfrysning og for opbevaring af dybfrosne levnedsmidler stedse kan  

 overholdes, og de skal være forsynet med mindst eet let aflæseligt termometer  

 med en unøjagtighed på højst +/- 1 grader C ved -20 grader C.
 3.4. Køleindretninger.
 3.4.1. Køleindretninger skal have en sådan kapacitet, at gældende  

 temperaturforskrifter for de opbevarede levnedsmidler kan overholdes, og  

 hensigtsmæssig oplagring i øvrigt af levnedsmidler kan sikres (kølede lagre  

 o. lign). Køleindretninger skal være forsynet med mindst eet let aflæseligt  

 termometer med en unøjagtighed på højst +/- 1 grader C ved 5 grader C.
 3.4.2. Gulve i kølerum, hvori uemballerede, let fordærvelige og let  

 forurenbare levnedsmidler opbevares, skal være af beton afdækket med  

 skridsikre klinker eller andet tilsvarende materiale og være lagt med fald  

 til forskriftsmæssigt afløb placeret så vidt muligt uden for kølerummet.  

 Dørtrin må ikke forefindes.
 3.4.3. Vægge i de i 3.4.2. nævnte kølerum skal til loftet være beklædt med  

 glaserede fliser eller andet tilsvarende hårdt, glat og holdbart samt  

 afvaskeligt materiale.
 3.4.4. Fuger mellem klinker, fliser o. lign. skal være udfyldt i niveau.  

 Overgangen mellem gulv og vægge skal udføres som hulkehl eller på anden  

 godkendt måde, og overgangen fra vægflade til vægflade skal udføres på en for  

 rengøring hensigtsmæssig måde.
 3.5. Røgerum.
 3.5.1. Røgeovne skal være anbragt således, at forurening undgås, evt. i  

 særlige røgerum.
 4. INVENTAR, REDSKABER, MASKINER M.M.
 4.1. Virksomheden skal være forsynet med inventar, redskaber, maskiner  

 m.m. i et for tilvirkningen m.m. tilstrækkeligt omfang.
 4.2. Inventar m.m. skal være af en sådan udformning og af et sådant  

 materiale, at det er egnet til formålet og let at rengøre samt være vel  

 vedligeholdt.
4.3. Inventar m.m. skal opstilles (ophænges) således, at rengøringen af  

 inventaret m.m. og dets omgivelser ikke vanskeliggøres.
Anbringes inventar  

 m.m. på gulvet, skal det være let flytteligt eller være anbragt på  

 tætsluttende sokkel eller på mindst 20 cm høje metalben udført af  

 korrosionsbestandigt materiale.
4.4. I lokaler, hvor der foretages tilvirkning af let fordærvelige  

 levnedsmidler, må skabe og reoler ikke være forsynet med bagvæg eller  

 skydedør.
Hylder skal være aftagelige eller vægfri (3 cm). Borde langs væg  

 skal enten opsættes på bæringer af rustbeskyttet metal og holdes fri af væg  

 og andet inventar (3 cm), eller være beklædt med hårdt, glat og fugefrit  

 materiale, der er ikke-absorberende og som er korrosionsbestandigt.
Borde kan  

 udstyres med åben, aftagelig underhylde mindst 20 cm fra gulv samt med  

 skuffer udført således, at de er let tilgængelige for rengøring.
 4.5. Anvendelse af inventar af træ skal indskrænkes mest muligt og bør kun  

 omfatte borde til udrulning af dej, udbagebrædder, løse skæreplader og  

 huggeblokke af hårdt træ samt paller.
 4.6. I lokaler, hvori levnedsmidler opbevares og tilvirkes, må der ikke  

 forefindes uvedkommende inventar som f.eks. tæpper, gardiner, potteplanter og  

 polstrede møbler.
4.7. Ved rengøring af emballage til brug ved aftagningen eller  

 emballeringen af levnedsmidler skal anvendes sådant automatisk udstyr, der  

 sikrer en effektiv rensning.
Rengøringen skal foregå behørigt adskilt fra t  

 ilvirkningen , evt. i særligt rum.
4.8. Redskaber, maskiner m.m., der benyttes i forbindelse med tilvirkning  

 af levnedsmidler, skal være hensigtsmæssigt udformet, således at de let kan  

 rengøres.
De flader, der kommer i berøring med levnedsmidler, skal være af  

 rustfrit stål eller andet holdbart materiale, der ikke påvirker eller  

 påvirkes af varen.
Anvendes plast, skal den opfylde de til enhver tid  

 gældende regler eller retningslinier for plast (plastics)), der kommer i  

 berøring med levnedsmidler eller drikkevand.
 4.9. Beholdere skal være hensigtsmæssigt udformede og være af rustfrit  

 stål eller af andet korrosionsbestandigt materiale, der er let at rengøre.
 4.10. Kroge til ophængning af levnedsmidler skal være af rustfrit stål  

 eller andet egnet material samt være let aftagelige og således anbragt, at  

 levnedsmidlet kan hænge frit.
4.11. Knivskeder, knivholdere eller lignende skal være fremstillet af  

 rustfrit metal eller af egnet plast.
De skal være udformet således, at de kan  

 skilles ad med henblik på rengøring.
 5. VAREOMRÅDE.
 5.1. Ved autorisationen (godkendelsen) meddeles, hvilke levnedsmidler  

 eller levnedsmiddelgrupper, virksomheden må tilvirke.
5.2. Ved autorisationen (godkendelsen) kan veterinærdirektoratet stille  

 krav f.eks. til råvarerne (oprindelse, natur m.m.), produktionens omfang  

 eller driften, alt med det formål at sikre en hygiejnisk og sundhedsmæssig  

 forsvarlig tilvirkning af levnedsmidler.
Veterinærdirektoratet kan yderligere  

 træffe bestemmelser om, hvorvidt produktionen skal underkastes en særlig  

 kontrol (jfr. levnedsmiddellovens § 41, herunder efter omstændighederne  

 egenkontrol og om retningslinierne herfor.
 5.3. I virksomheden må der kun tilvirkes andre varer end levnedsmidler,  

 når dette ikke på nogen måde indvirker hygiejnisk eller sundhedsmæssigt  

 uheldigt på tilvirkningen af levnedsmidlerne, og når tilladelse hertil er  

 meddelt af veterinærdirektoratet.
 5.4. I virksomhedens lagerområde kan veterinærdirektoratet tillade  

 oplagtret andre varer end levnedsmidler, forudsat at levnedsmidlerne i dette  

 lagerområde er effektivt emballeret, og de andre varer end levnedsmidler  

 holdes vel adskilt fra levnedsmidlerne, og at der ikke sker overførsel af  

 skadelige stoffer, snavs og lugt fra disse varer til omgivelserne.
 6. DRIFTSFORSKRIFTER.
 6.1. Almindelige bestemmelser.
 6.1.1. Den, der er ansvarlig for virksomheden, har pligt til at påse, at  

 tilvirkning, oplagring og transport af levnedsmidlerne sker på en i enhver  

 henseende hygiejnisk og sundhedsmæssigt forsvarlig måde i nøje  

 overensstemmelse med de i levnedsmiddelloven og anden lovgivning indeholdte  

 bestemmelser, som finder anvendelse på virksomheden, samt i øvrigt i  

 overensstemmelse med nærværende retningslinier (regler).
 6.1.2. Anvendelse af gaffeltrucks, der drives af eksplosionsmotor, er ikke  

 tilladt i lokalerne, med mindre den lokale tilsynsmyndighed under hensyn til  

 varernes art og muligheder for ventilation meddeler tilladelse hertil.
 6.2. Råvarerne og deres opbevaring.
6.2.1. Råvarer, herunder halvfabrikata, skal være af frisk og sund  

 beskaffenhed, jfr. levnedsmiddellovens § 12. Opbevaring af råvarerne skal  

 foregå ved en for den pågældende vare hensigtsmæssig temperatur.
Let  

 fordærvelige råvarer skal således opbevares i passende køleindretninger.
 6.2.2. Levnedsmidler, der er udleveret til private forbrugere, må ikke  

 leveres tilbage til virksomheden.
6.2.3. Færdigpakkede levnedsmidler, der er udleveret til engroskunder, må  

 leveres tilbage til virksomheden i ubrudt originalemballage.
Sådanne  

 returnerede levnedsmidler må ikke ompakkes eller forsynes med forlænget  

 salgsfrist eller holdbarhedsfrist, med mindre veterinærdirektoratet - når  

 forholdene taler derfor - tillader dette, men de må udtages af  

 forbrugerpakningen og så hurtigt som muligt oparbejdes, såfremt de efter  

 omhyggelig inspektion findes at opfylde kravene i 6.2.1. Denne oparbejdning  

 skal for kød, slagteaffald og kødvarer omfatte mindst en saltning og røgning  

 eller en varmebehandling (jfr. 6.3.4.).
 6.2.4. Den i 6.2.3. nævnte udtagning af levnedsmidler af  

 forbrugerpakningen skal foregå således, at der ikke herved kan ske forurening  

 af andre levnedsmidler.
6.2.5. Råvarerne må ikke udsættes for forurening eller anden skadelig  

 påvirkning eller selv påvirke levnedsmidler i skadelig retning.
De enkelte  

 grupper af råvarer skal opbevares adskilte, eventuelt i hver sit rum.
Ferske  

 levnedsmidler skal holdes således adskilt fra færdige levnedsmidler eller  

 halvfabrikata, at gensidig forurening hindres.
Ophænges uemballerede, let  

 fordærvelige levnedsmidler, skal det ske fri af væg.
 6.2.6. Hakkede animalske produkter, der anvendes som råvarer, skal  

 tilvirkes til det endelige produkt hurtigst muligt og senest inden for 12  

 timer efter hakningen, med mindre varen omgående nedfryses eller  

 varmebehandles på behørig måde.
 6.2.7. Ved tilvirkning af ægholdige levnedsmidler må der udelukkende  

 anvendes varmebehandlede ægprodukter hidrørende fra en autoriseret  

 virksomhed, med mindre levnedsmidlet efter æggenes tilsætning opvarmes til  

 mindst 75 grader C.
6.2.8. Råvarer skal underkastes en sådan rensning, som er nødvendig for at  

 opnå en færdigvare af god beskaffenhed.
Rensning o. lign. af forurenede  

 råvarer eller af råvarer, hvis rensning (behandling) kan medføre forurening,  

 f. eks. grøntsager, fisk, vildt og æg, skal foregå under sådanne forhold, at  

 forurening af tilvirkningsrum m. m. eller af levnedsmidler ikke kan forekomme  

 - normalt i særskilt lokale (jfr. 2.2.).
 6.3. Tilvirkning af levnedsmidler.
 6.3.1. Tilvirkning af levnedsmidler skal foregå på en hygiejnisk og  

 sundhedsmæssig forsvarlig måde og skal gennemføres således, at der ikke under  

 tilvirkningen sker forurening eller anden forringelse af varen (jfr. herunder  

 3.2.). Alle letfordærvelige levnedsmidler skal holdes kortest muligt uden for  

 kølede lokaler.
 6.3.2. Ved tilvirkningen af levnedsmidler skal levnedsmiddellovgivningens  

 bestemmelser nøje iagttages, således f. eks. bestemmelserne om  

 tilsætningsstoffer, herunder om konserveringsstoffer, farvestoffer,  

 antioxydanter m. v., jfr. bekendtgørelse nr. 316 af 8. juni 1973 om  

 tilsætningsstoffer til levnedsmidler og deres anvendelse med senere  

 ændringer, samt den i medfør heraf udarbejdede fortegnelse over godkendte  

 tilsætningsstoffer til levnedsmidler og deres anvendelse.
 6.3.3. Ved tilvirkningen af sådanne levnedsmidler, der erfaringsmæssigt  

 rummer særlig sundhedsmæssig risiko (f.eks. sovser, supper, desserter,  

 ægholdige retter, mayonnaise, salater, samt let saltede og røgede animalske  

 produkter), skal der udvises særlig påpasselighed.
6.3.4. Ved tilvirkning af varmebehandlede levnedsmidler skal temperaturen  

 i hele levnedsmidlet have været mindst 75 grader C, med mindre dette af  

 hensyn til levnedsmidlets karakter ikke er muligt.
Det bør tilstræbes, at  

 varmebehandlingen er den sidste behandling, levnedsmidlet underkastes.  

 Findelt fjerkrækød, fiskekød, kød, grøntsager o. lign. bør således have et  

 opkog i den suppe, hvori kødet eller grøntsagerne oprindelig kogt.
 6.3.5. Medmindre varmebehandlede, let fordærvelige levnedsmidler holdes  

 ved mindst 65 grader C, skal de umiddelbart efter varmebehandlingen afkøles,  

 således at temperaturområdet +65 grader C til + 5 grader C passeres på højst  

 3 timer, og de skal herefter opbevares ved 5 grader C eller derunder.
6.3.6. Afkølingen af levnedsmidler, herunder råvarer og halvfabrikata,  

 skal fremskyndes under anvendelse af en opdeling eller lignende af  

 levnedsmidlerne eller ved en passende kombination af omrøring og vandkøling,  

 rindende vand eller isvand, svalebassin, overrislingsanlæg, dyppekøler eller  

 kuldeluft.
Ved køling af f.eks. portionerede retter skal opstillinger tillade  

 effektiv kuldecirkulation.
Det kan forlanges, at afkølingen af levnedsmidler  

 foregår i særligt svalerum.
 6.3.7. Optøning af frosne levnedsmidler, herunder råvarer og  

 halvfabrikata, skal foregå således, at varen ved hensigtsmæssig placering  

 sikres mod forurening.
6.3.8. Emballering af levnedsmidler skal finde sted på den virksomhed,  

 hvor tilberedningen er foregået, medmindre veterinærdirektoratet tillader  

 andet.
I så fald skal transporten mellem virksomhederne foregå så hurtigt som  

 muligt og således, at varerne er beskyttet mod forurening, d.v.s. i lukkede  

 beholdere eller effektivt tildækkede.
6.3.9. Mel, sukker, salt samt krydderier og tilsætningsstoffer skal  

 opbevares særskilt og overskueligt.
Anvendes brugsbeholdere, skal disse være  

 forsynet med låg samt med tydelig angivelse af indhold, og beholderne skal  

 være af et materiale, der ikke påvirker eller påvirkes af indholdet og  

 tillader let renholdelse.
 6.3.10. Tobaksrygning er ikke tilladt i lokaler eller dele af lokaler,  

 hvor levnedsmidler tilvirkes.
 6.4. Særligt om dybfrosne levnedsmidler og kølevarer.
 6.4.1. Ved tilvirkningen af dybfrosne levnedsmidler skal indfrysningen  

 påbegyndes snarest efter tilvirkningens og eventuelt pakningens afslutning.
6.4.2. Indfrysningen skal ske ved -25 grader C eller derunder.
Forinden  

 indfrysningen påbegyndes, skal indfrysningsindretningen være tømt for  

 allerede frosne varer.
Indfrysningen skal gennemføres sådan, at varens  

 temperatur, så hurtigt som det må anses for hensigtsmæssigt, bringes ned til  

 -20 grader C eller derunder.
Der skal jævnligt føres kontrol med, at de  

 nævnte indfrysningstemperaturer overholdes.
6.4.3. Når indfrysningen er gennemført, skal varerne anbringes i  

 frostlagerindretning (frostlagerrum el. lign.), med mindre de straks  

 borttransporterest il oplagring på et godkendt engroslager.
Transporten af de  

 dybfrosne levnedsmidler fra indfrysningsrum til lagerrum eller  

 transportmiddel skal foregå så hurtigt som muligt.
 6.4.4. Såfremt emballeringen foregår efter indfrysningen, skal  

 emballeringen foretages så hurtigt og under sådanne forhold, at varernes  

 temperatur ikke stiger.
 6.4.5. Ved tilvirkningen af kølevarer skal levnedsmidlernes temperatur så  

 hurtigt som muligt nedbringes til den på pakningen anførte temperatur eller  

 derunder eller til den for det pågældende levnedsmiddel gældende  

 opbevaringstemperatur.
 6.4.6. Vand, herunder is (knust is, skælis m.m.), der anvendes i  

 forbindelse med tilvirkningen, skal opfylde kravene til godt drikkevand (jfr.  

 2.13.).
 6.5. Forbrugerpakning for levnedsmidler.
6.5.1. En forbrugerpakning til brug ved fremstillingen af et færdigpakket  

 levnedsmiddel skal være af et materiale, som yder det pågældende  

 levnedsmiddel en tilstrækkelig beskyttelse mod forurening og lugt fra  

 omgivelserne, som forhindrer overførsel af forurening og lugt fra  

 levnedsmidlet til omgivelserne, og som ikke afgiver stoffer, der kan påvirke  

 levnedsmidlet til omgivelserne, og som ikke afgiver stoffer, der kan påvirke  

 levnedsmidlets smag, lugt eller farve, eller i øvrigt give anledning til  

 sundhedsmæssige betænkeligheder.
En tarm, kunsttarm eller lignende  

 bestanddele af varen kan være en forbrugerpakning, hvis den ved sin tykkelse  

 og konsistens, særlige farve eller påtryk fremtræder for forbrugerne som en  

 sådan del af varen, som ikke er bestemt til fortæring.
Forbrugerpakningen  

 skal beskytte hele varen.
Brydes forbrugerpakningen, f. eks. ved overskæring  

 af en færdigpakket pølse, anses levnedsmidlet ikke længere for et  

 færdigpakket levnedsmiddel.
 6.5.2. Mærkning af pakninger skal udføres på tydelig og holdbar samt for  

 forbrugerne iøjnefaldende, let læselig og utvetydig måde.
6.5.3. De i lovgivningen opstillede mærkningskrav for særlige varegrupper  

 skal nøje efterleves.
I øvrigt anbefales det, at miljøministeriets vejledende  

 retningslinier for mærkning af færdigpakkede levnedsmidler bringes i  

 anvendelse.
 6.5.4. Virksomheder, der er godkendt af veterinærdirektoratet i medfør af  

 landbrugsministeriets bekendtgørelse nr. 482 (jfr. indledningens pkt. 2) og  

 er tildelt af registernummer, skal benytte dette nummer i forbindelse med  

 mærkning af de af virksomheden fremstillede varer (jfr. § 17, stk. 1, i  

 bekendtgørelse nr. 482). angives som »reg. nr. 0000« med  

 registernummeret i stedet for for 0000.
 6.6. Oplagringen.
6.6.1. Levnedsmidlerne skal i lagerområdet anbringes overskueligt.
Varerne  

 må ikke anbringes direkte på gulvet, men skal placeres på paller, tremmer,  

 løse hylder o. lign.
Levnedsmidler i kølerum og frostlagerrum må ikke  

 placeres direkte op ad væg.
6.6.2. Dybfrosne og kølede levnedsmidler skal umiddelbart efter  

 tilvirkningens afslutning placeres i frostlagerindretninger, henholdsvis  

 køleindretninger, og oplagringen skal for dybrosne levnedsmidler ske ved en  

 temperatur på -20 grader C eller derunder, og for kølede varer ved en  

 temperatur på højst +5 grader C eller højst 10 grader C, alt efter den for  

 det pågældende levnedsmiddel påbudte, anbefalede eller på emballagen angivne  

 opbevaringstemperatur.
Der skal jævnligt føres kontrol med, at  

 opbevaringstemperaturerne overholdes.
Virksomheden skal, for så vidt angår  

 frostlagerrum, føre en særlig journal, hvori temperaturen i rummene skal  

 angives mindst to gange i døgnet.
 6.6.3. Frostlagerindretninger (frostlagerrum o. lign.) må ikke bruges til  

 køling eller indfrysning af varer.
 6.6.4. Det under 6.4.1. - 6.4.4. nævnte vedrørende indfrysning samt det i  

 6.6.2 nævnte vedrørende oplagring af dybfrosne levnedsmidler gældler, hvad  

 enten indfrysning og følgende opbevaring af de dybfrosne varer sker før eller  

 efter emballeringen i forbrugerpakning.
 7. RENGØRING, VEDLIGEHOLDELSE M.M.
 7.1. Samtlige lokaler i virksomheden skal holdes i god orden, rene og vel  

 vedligeholdte og - bortset fra køle- og fryserum - vel ventilerede.
 7.2. Udenomsarealerne skal til enhver tid holdes rene og ryddelige.
 7.3. Rengøring af og oprydning i lokalerne og udenomsarealerne skal  

 foretages daglig og således, at forurening eller anden forringelse af  

 levnedsmidler forebygges.
7.4. Inventar, herunder inventar i kølerum og køleskabe (hylder, stativer  

 o. lign.) samt maskiner - herunder eventuelle ismaskiner - redskaber og  

 sanitære installationer, skal holdes rene og vel vedligeholdte.
Rengøring  

 heraf skal foretages så hyppigt, det af hygiejniske grunde er påkrævet, og  

 skal normalt afsluttes med en desinfektion.
Brug af karklude bør undgås.  

 Anvendes de, skal de koges dagligt.
 7.5. Fryse- og køleaggregater skal afrimes efter behov, dog mindst een  

 gang ugentligt.
 7.6. Rengøring af flasker skal så vidt muligt foretages umiddelbart før  

 påfyldningen med egnet rengøringsmiddel ved mindst 60 grader C og skal  

 afsluttes med en desinfektion (jfr. 7.9.).
7.7. Ventilationssystemer skal holdes rene.
Filtre skal hyppigt udskiftes  

 eller renses.
7.8. Til rengøring af lokaler, inventar m.v. skal anvendes vand i rigelige  

 mængder samt egnede rengøringsmidler.
Det til rengøring anvendte vand skal  

 have en for rengøringen passende temperatur.
7.9. Til desinfektion, som først må foretages efter bortskylning af  

 rengøringsmidlet, må kun anvendes egnede desinfektionsmidler.
For flader, der  

 kommer i berøring med levnedsmidler, skal desinfektionsmidlet afskylles med  

 vand efter en passende virkningstid.
 7.10. Rengørings- og desinfektionsmidler må i virksomheden kun forefindes  

 i beholdere, der er forsynet med oplysning om midlernes aktive bestanddele.
 7.11. Såvel veterinærdirektoratet som den lokale tilsynsmyndighed kan på  

 et hvilket som helst tidspunkt forbyde anvendelsen af nærmere angivne  

 rengørings- eller desinfektionsmidler, hvis anvendelse af disse giver  

 anledning til sundhedsmæssige betænkeligheder eller befrygtes at forurene  

 levnedsmidlerne.
7.12. Skadedyr skal bekæmpes.
Giftstoffer, f.eks. til skadedyrsbekæmpelse,  

 må kun modtages og forefindes i virksomheden i absolut tætte og robuste  

 originalemballageer og skal holdes effektivt adskilt fra levnedsmidler.
 8. PERSONALETS HYGIEJNE OG SUNDHEDSTILSTAND.
 8.1. Personer, der er beskæftiget i de af nærværende cirkulære omhandlede  

 virksomheder, skal iagttage omhyggelig renlighed i deres arbejde og have god  

 personlig hygiejne.
8.2. Den for virksomheden ansvarlige skal sørge for, at de ansatte  

 personer får nødvendige anvisninger om, hvorledes de skal forholde sig til de  

 spørgsmål om personlig hygiejne og renlighed, der har betydning for arbejdets  

 forsvarlige udførelse.
Indehaveren skal foretage de foranstaltninger, som i  

 nævnte henseende er påkrævet under hensyn til arten af oplagringen eller  

 tilvirkningen af levnedsmidler.
 8.3. Personer, som beskæftiges med tilvirkning af letfordærvelige  

 levnedsmidler, skal være iført en passende særlig arbejdsdragt, f.eks.  

 kittel, forklæde eller lignende af vaskbart stof samt være iført  

 hovedbeklædning af passende udformning samt efter arbejdets beskaffenhed  

 særlige benklæder af vaskbart stof.
8.4. Arbejdsdragten skal holdes ren.
Arbejdsdragt, der anvendes i  

 forbindelse med tilvirkning af levnedsmidler, skal forblive på arbejdspladsen  

 og må kun fjernes derfra for vask og reparation.
Personlige effekter som  

 klæder, tasker o. lign. skal opbevares vel adskilt fra såvel arbejdsdragt som  

 fra levnedsmidler.
8.5. Personalet skal vaske hænder umiddelbart før arbejdets begyndelse og  

 efter hvert toiletbesøg samt så ofte, det i øvrigt af hygiejniske grunde er  

 nødvendigt.
Personer, som beskæftiges ved tilvirkning af levnedsmidler, skal  

 herudover i fornøden udstrækning vaske underarme.
Ved vasken skal anvendes  

 sæbe pog varmt vand go om nødvendigt hånddesinfektionsmiddel.
 8.6. Personer, der er beskæftiget ved tilvirkning, må ikke i arbejdstiden  

 være beskæftiget ved andet, uvedkommende arbejde, der kan medføre ulemper af  

 hygiejnisk art.
8.7. Personer, der lider af alvorlige smitsomme sygdomme, væskende eller  

 inficerede sår, udbredt eksem eller lignende, må ikke være beskæftiget ved de  

 af dette cirkulære omhandlede virksomheder.
Det samme gælder personer, der  

 vides at være smittefarlige bærere af smitstoffer for sådanne sygdomme.
 8.8. Når den smittefarlige person er fjernet, står det øvrige personale  

 under særligt tilsyn af embedslægeinstitutionen, indtil smitteperioden for  

 den pågældende sygdom er udløbet.
 8.9. Personer, der har været udelukket fra beskæftigelse på grund af  

 alvorlige smitsomme sygdomme eller som bærere af smitstoffer fra sådanne  

 sygdomme (jfr. 8.7.), må ikke på ny beskæftiges ved tilvirkning af  

 levnedsmidler, forinden embedslægeinstitutionen skriftligt har tilladt dette.
 8.10. det påhviler den ansvarlige for en virksomhed, der omfattes af dette  

 cirkulære, at gøre anmeldelse til den lokale tilsynsmyndighed og vedkommende  

 embedslægeinstitution, når det kommer til hans kendskab, at der blandt  

 virksomhedens personale forekommer sygdomme, der formodes at henhøre under de  

 i 8.7. omhandlede alvorlige smitsomme sygdomme.
 9. TILSYNS- OG OVERGANGSBESTEMMELSER.
9.1. De centrale og lokale tilsynsmyndigheder (jfr. indledningen til dette  

 cirkulære) skal have adgang til samtlige virksomhedens lokaliteter, og det  

 påhviler virksomheden at meddele de tilsynsførende samtlige de oplysninger,  

 som de måtte ønske vedrørende driften.
Termografskiver, temperaturjournaler  

 og lignende skal altid være tilgængelige for de tilsynsførende.
Virksomheden  

 skal uopholdeligt underrette den lokale tilsynsmyndighed om tilfælde af  

 uregelmæssigheder i produktionen.
 9.2. Cirkulærets bestemmelser bør af den lokale tilsynsmyndighed betragtes  

 som vejledende, indtil autorisation- eller godkendelsesproceduren er  

 afsluttet.
 Veterinærdirektoratet, den 25. oktober  

 1974.
Chr.
Werdelin.
/E.
Malling Olsen.
