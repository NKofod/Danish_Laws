(Til samtlige børnehave- og  

 fritidspædagogseminarier) hermed følger aftale af 20. september 1979 mellem finansministeriet og  

 Lærernes Centralorganisation om beregning til overtimebetaling til lærere i  

 lønramme 18/26/29 og til praktikledere ved børnehave- og  

 fritidspædagogseminarier.
Aftalen træder i stedet for ministeriets cirkulære  

 af 23. august 1974 om beregning af overtimebetaling til fuldt beskæftigede  

 ikke-akademisk uddannede lærere ved børnehave- og fritidspædagogseminarier.
I tilslutning hertil bemærkes, at der ved overtimebetaling forstås  

 betaling for det antal timer, hvorved løntimetallet overstiger vedkommendes  

 pligtige undervisningstimetal, jfr. ministeriets cirkulære af 20. januar 1972  

 om tjenestetiden m.v. for lærere m.fl. ved børnehave- og  

 fritidspædagogseminarierne.
For vikartimer og eventuelle andre ekstra timer  

 inden for rammen af det fulde pligtige timetal ydes der lærere med nedsat  

 timetal kvotatimeløn.
Overtimebetalingen vil kunne udbetales med et månedligt beløb over årets  

 12 måneder på grundlag af gennemsnittet af ugentlige overtimer i årets løb.  

 Ved undervisningsårets begyndelse afgøres det for hver enkelt lærer på  

 grundlag af time- og fagfordelingsplanen, hvor mange overtimer han kan  

 forventes at få i løbet af undervisningsåret.
På grundlag af dette skøn  

 foretages månedlig udbetaling under forbehold af den endelige opgørelse af  

 årstimetallet.
Ved undervisningsårets ophør foretages regulering af betaling  

 for for mange/for få overtimer.
 P.m.v.
 e.b.
Vivian Schiøtz Bilag.
 Bilaget er udeladt her.
