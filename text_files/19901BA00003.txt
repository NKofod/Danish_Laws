Nr BSF 3 Forslag til folketingsbeslutning om et skatteloft for børnefamilier og  

 pensionister (Beskyttelse af lavindkomstfamilier imod høje marginalskatter) Fremsat af Stavad (S) Erling Christensen (S) Pia Gjellerup (S) J.
K.  

 Hansen (S) Klaus Hækkerup (S) Lykketoft (S) Lone Møller (S) Trøjborg (S) den 4. oktober 1990 Folketinget opfordrer regeringen til at fremsætte lovforslag, der beskytter børnefamilier og pensionister gennem et skatteloft.
 Skatteloftet skal garantere, at aftrapningen af indtægtsbestemte ydelser  

 og skatten af den sidst tjente krone ikke på noget tidspunkt sammenlagt  

 overstiger 65 pct. af en indtægtsfremgang.
Bemærkninger til forslaget Sammenstød mellem høje skatteprocenter i bunden af det eksisterende  

 skattesystem og aftrapning af sociale ydelser bevirker, at  

 lavindkomstfamilier i en række situtioner udsættes for ekstremt høje  

 marginalskatter.
Det bevirker, at især børnefamilier og i nogen grad pensionister udsættes  

 for en højere marginalbeskatning, end selv personer med meget høje indkomster  

 må tåle.
For højindkomstfamilier eksisterer der en beskyttelse i form af det  

 skrå skatteloft, som garanterer, at indkomstskatten af den sidst tjente krone  

 ikke kan overstige 68 pct. bortset fra kirkeskatten.
Set i denne sammenhæng forventer forslagsstillerne, at et bredt flertal i  

 Folketinget vil vedtage en tilsvarende beskyttelse for grupper med langt  

 lavere indkomster.
Gennem en vedtagelse af nærværende beslutningsforslag  

 bliver der stillet en garanti til børnefamilier og pensionister om, at  

 skatten af den sidst tjente krone ikke må overstige 65 pct.
 Økonomiministeriets publikation »Lovmodel«, juni 1988 og maj  

 1989, redegør for de undersøgelser af samspilsproblemet, der er foretaget for  

 henholdsvis pensionister og erhvervsaktive.
 I en tabel offentliggjort i »Lovmodel« maj 1989 har man påvist,  

 hvilke samspilsproblemer der kan forekomme for en enlig forsørger med 2 børn  

 ved forskellige indkomster.
 Heraf fremgår følgende:
 Den sammensatte marginalprocent for en enlig forsørger, der bor til  

 leje, med 2 børn i vuggestue og børnehave.
 Kilde: Økonomiministeriet, »Lovmodel«, maj 1989, p. 36, tabel  

 4.2.2.2. Ingen anden gruppe i det danske samfund udsættes for tilsvarende  

 beskatning ved en indtægtsfremgang, som børnefamilier kan udsættes for.
 Derfor vil det også være helt urimeligt, om Folketinget alene nedbringer  

 beskatningen af den sidst tjente krone for familier med mellemindkomster uden  

 at lette skatten for de familier, som har de allerhøjeste marginalskatter og  

 samtidig lave indkomster.
Af et svar til Folketingets Politisk-Økonomiske Udvalg fra den 15. august  

 1989 fremgår det, at godt 45.000 familier med erhvervsaktive medlemmer har  

 sammensatte marginalprocenter på 67 og derover.
Heraf er over 25.000 enlige  

 forsørgere med børn.
Socialdemokratiet har samtidig med fremsættelsen af nærværende  

 beslutningsforslag fremsat et forslag til folketingsbeslutning om forhøjelse  

 af 6 pct.-skattens bundfradrag (beslutningsforslag nr.
B 2). Gennemførelsen  

 af dette forslag vil forhindre, at den beregnede marginalskat i ovenstående  

 tabel på noget interval overstiger 100 pct.
Højeste procent vil dog fortsat  

 være på 98,3.
 Ved en gennemførelse af begge de socialdemokratiske forslag kan det  

 sikres, at lav- og mellemindkomstgrupper med de højeste marginalskatter får  

 en mærkbar lettelse.
For pensionister er der allerede gennemført lovændringer, som i årene frem  

 til 1993 vil reducere samspilsproblemerne væsentligt.
Tilbage er dog fortsat  

 et restproblem, der omfatter omkring 50.000 pensionister, og som vil blive  

 løst gennem vedtagelse af nærværende forslag.
 Forslagsstillerne er åbne over for hvilke tekniske løsninger, der skal  

 anvendes for at nå det ønskede resultat.
 Som udgangspunkt for udarbejdelse af det ønskede lovforslag foreslås det,  

 at nedslaget som følge af skatteloftet ydes som en reduktion i den beregnede  

 statsskat, hvorved det indgår i den endelige skatteberegning og medtages på  

 årsopgørelsen.
 Med baggrund i de oplysninger, der tidligere er tilgået Folketingets  

 Politisk-Økonomiske Udvalg, skønnes det, at forslaget vil medføre et  

 provenutab på 250-350 mio. kr.
Med hensyn til finansieringen heraf henvises til det samtidig fremsatte  

 forslag til folketingsbeslutning nr.
B 2.
