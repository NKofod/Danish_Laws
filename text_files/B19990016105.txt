Bekendtgørelse om slæbning af  

 køretøjer I medfør af § 70, stk. 4, og § 118, stk. 5  

 og 7, i færdselsloven, jf. lovbekendtgørelse nr. 735 af 24.  

 august 1992:
Definitioner § 1. Ved slæbning af køretøjer  

 forstås kørsel, hvor et køretøj trækkes uden  

 iagttagelse af bestemmelserne om tilkobling af køretøjer eller  

 om anvendelse af prøveskilte.
 Stk. 2. Ved et havareret køretøj forstås  

 et køretøj, der på grund af uheld eller teknisk fejl ikke  

 er i stand til at fortsætte kørslen ved egen kraft eller ikke er  

 i stand til at fortsætte kørslen forsvarligt.
 Stk. 3. Ved et bjærgningskøretøj  

 forstås en bil eller en traktor, der er forsynet med løftebom  

 eller anden bjærgningsanordning til transport af et havareret  

 køretøj.
Bjærgningskøretøjer § 2. Et bjærgningskøretøj skal  

 være synet og godkendt af Statens Bilinspektion til slæbning.  

 Køretøjet skal være særligt indrettet til  

 slæbning, jf. § 1, stk. 3. Godkendelsen skal fremgå af  

 bjærgningskøretøjets registreringsattest.
 Stk. 2. Ved godkendelsen fastsætter Statens  

 Bilinspektion, hvor stor vægt løftebom eller anden  

 bjærgningsanordning må belastes med, hvor stor vægten af  

 det slæbte køretøj må være, og den  

 højst tilladte hastighed for bjærgningskøretøjet,  

 jf. § 8. Bjærgningskøretøjet kan godkendes med flere  

 sæt sammenhørende værdier for belastning og tilladt  

 hastighed.
Fjernelse af havareret køretøj § 3. Et havareret køretøj kan  

 fjernes fra kørebanen ved hjælp af andet køretøj.  

 Ved fjernelsen kan der ses bort fra reglerne i §§ 4-11. Fjernelse skal  

 ske på den efter forholdene mest forsvarlige måde.
Slæbning § 4. Slæbning af et køretøj  

 skal ske under anvendelse af forsvarligt udstyr og ved forsvarlig  

 sammenkobling af køretøjerne og kan kun ske ved 1)	at køretøjet delvis ophænges på et  

 bjærgningskøretøj, 2)	sammenkobling med wire eller tov, medmindre det slæbte  

 køretøj er et påhængskøretøj, 3)	sammenkobling med tilkoblingsanordning eller stangforbindelse,  

 eller 4)	at køretøjet delvis ophænges på et  

 påhængsredskab, der opfylder bestemmelserne i § 5.
Det trækkende køretøj § 5. Til slæbning af et  

 køretøj må kun anvendes bil, traktor, motorredskab eller  

 et til disse tilkoblet et-akslet, uaffjedret, ikke-registreringspligtigt  

 påhængsredskab.
 Stk. 2. Påhængsredskabet skal være  

 konstrueret til at slæbe en havareret bil således, at bilens  

 styrende hjulpar fastgøres på påhængsredskabet.  

 Påhængsredskabet må kun anvendes til dette  

 formål.
Det slæbte køretøj § 6. Der må kun foretages slæbning af  

 et havareret køretøj eller et  

 påhængskøretøj fra et havareret vogntog.
Der  

 må dog ikke foretages slæbning af tohjulet motorcykel og tohjulet  

 knallert.
 Stk. 2. Slæbning af et  

 påhængskøretøj må kun foretages ved  

 sammenkobling med et bjærgningskøretøj.
Stk. 3. Der må kun slæbes ét  

 køretøj ad gangen, jf. dog § 9, stk. 3, og det  

 slæbte køretøjs styrende aksel skal være forrest,  

 medmindre køretøjet er delvist ophængt på et  

 bjærgningskøretøj.
Som ét køretøj  

 anses i denne forbindelse tillige ledbus og sættevognstog, hvor bil og  

 sættevogn er sammenkoblet ved hjælp af en drejekrans.
 Stk. 4. Det slæbte køretøjs faktiske  

 vægt må ikke overstige 2 gange det trækkende  

 køretøjs egenvægt.
 Stk. 5. Hvis det slæbte køretøj er et  

 påhængskøretøj, hvor bremserne er i  

 forskriftsmæssig stand og tilsluttet  

 bjærgningskøretøjets bremsesystem, må de samlede  

 faktiske akseltryk dog være op til 1,5 gange  

 bjærgningskøretøjets tilladte totalvægt.
 Stk. 6. Hvis det slæbte køretøjs  

 styretøj ikke er i forskriftsmæssig stand, må  

 slæbning kun foretages, når det slæbte  

 køretøj er delvis ophængt på et  

 bjærgningskøretøj eller på et  

 påhængsredskab.
 Stk. 7. Hvis det slæbte køretøjs bremser  

 ikke er i forskriftsmæssig stand, må slæbning kun  

 foretages, når det slæbte køretøj er delvist  

 ophængt på et bjærgningskøretøj eller  

 på et påhængsredskab, eller når der slæbes med  

 et bjærgningskøretøj ved hjælp af stangforbindelse  

 eller tilkoblingsanordning.
Stk. 8. Såfremt baglygterne på det slæbte  

 køretøj ikke kan aktiveres under slæbningen eller ikke er  

 synlige bagfra, skal det slæbte køretøj være  

 forsynet med lygtebom.
Lygtebommen skal være anbragt bagest på  

 det slæbte køretøj, når slæbningen  

 udføres.
Lygtebommen skal være udstyret med de samme  

 bagudvendende lygter, som er påbudt på det slæbte  

 køretøj, og disse lygter skal kunne aktiveres fra det  

 trækkende køretøj.
Dimensioner § 7. Afstanden mellem køretøjerne  

 må ikke overstige 4 m.
Overstiger afstanden 2 m, skal  

 trækforbindelsen være tydeligt afmærket.
 Stk. 2. Under slæbning må det slæbte  

 køretøj ikke løftes til en højde, der er mere end  

 4,1 m.
 Stk. 3. Politiet kan i særlige tilfælde tillade  

 fravigelse af bestemmelsen i stk. 2 og kan i den forbindelse  

 fastsætte særlige vilkår.
Hastighed § 8. For et bjærgningskøretøj,  

 der slæber et køretøj delvist ophængt i  

 løftebom eller andet bjærgningsaggregat, er den højst  

 tilladte hastighed 70 km/t, hvis:
1)	det slæbte køretøjs faktiske vægt ikke  

 overstiger halvdelen af bjærgnings- køretøjs  

 egenvægt, og 2)	det slæbte køretøjs styrende hjul er  

 ophængt.
 Hvis det slæbte køretøjs faktiske  

 vægt overstiger en fjerdedel af  

 bjærgningskøretøjets egenvægt, skal  

 bjærgningskøretøjet være forsynet med blokeringsfri  

 bremser.
 Stk. 2. Såfremt betingelserne i stk. 1 ikke er  

 opfyldt, er den højst tilladte hastighed 50 km/t.
Stk. 3. For bjærgningskøretøj, der  

 slæber et køretøj ved hjælp af wire, tov eller  

 stangforbindelse, er den højst tilladte hastighed 30 km/t.
Ved  

 slæbning på motorvej og motortrafikvej er den højst  

 tilladte hastighed dog 40 km/t.
Stk. 4. Et bjærgningskøretøj må  

 slæbe et påhængskøretøj med højst 70  

 km/t.
Såfremt påhængskøretøjets bremser ikke  

 er i forskriftsmæssig stand eller ikke er tilkoblet  

 bjærgningskøretøjets bremsesystem, må  

 slæbning kun foregå med højst 30 km/t, dog 40 km/t ved  

 slæbning på motorvej og motortrafikvej og 50 km/t såfremt  

 det slæbte påhængskøretøjs faktiske  

 vægt ikke overstiger halvdelen af det trækkende  

 bjærgningskøretøjs egenvægt.
 Stk. 5. Ved slæbning, der ikke foregår med et  

 bjærgningskøretøj, herunder slæbning med et  

 påhængsredskab, er den højst tilladte hastighed 30  

 km/t.
 Stk. 6. Er der for det trækkende eller det slæbte  

 køretøj fastsat en lavere hastighedsgrænse i  

 medfør af færdselslovens § 43, gælder denne  

 hastighedsgrænse.
Slæbning på motorvej og motortrafikvej § 9. Et  

 bjærgningskøretøj må foretage slæbning  

 på motorvej, såfremt dets højst tilladte hastighed under  

 slæbning er 70 km/t, jf. § 8, stk. 1 og 4.
Stk. 2. Et bjærgningskøretøj, hvis  

 højst tilladte hastighed under slæbning er 40 eller 50 km/t, jf.  

 § 8, stk. 1-4, må dog foretage slæbning til  

 nærmeste frakørsel.
Derudover må der slæbes på  

 motorvejsstrækninger, der går over broer eller gennem tunneller,  

 såfremt de nærmeste til- og frakørsler til disse  

 strækninger anvendes.
Der skal anvendes havariblink på begge  

 køretøjer samt gult blinkende afmærkningslygte, som er  

 synlig bagfra.
Såfremt ingen faktiske akseltryk overstiger 8 tons, skal  

 slæbning ske i nødsporet, hvis et sådant findes.
Stk. 3. Et bjærgningskøretøj må dog,  

 uanset bestemmelserne i § 6, stk. 3, slæbe et vogntog til  

 nærmeste frakørsel.
Der skal anvendes havariblink på  

 køretøjerne samt gult blinkende afmærkningslygte, som er  

 synlig bagfra.
 Stk. 4. Andre køretøjer end  

 bjærgningskøretøjer må ikke benyttes til  

 slæbning på motorvej.
 Stk. 5. Bestemmelserne om slæbning på motorvej  

 gælder tilsvarende for motortrafikvej.
Forsikrings- og kørekortbestemmelser § 10. For et bjærgningskøretøj  

 skal ansvarsforsikringen omfatte det slæbte køretøj.
 Stk. 2. Ved slæbning af køretøj, der ikke  

 foregår med et bjærgningskøretøj, skal det  

 slæbte køretøj være forsynet med  

 prøveskilte, eller det skal være registreret og forsynet med  

 nummerplader, medmindre køretøjet ikke er  

 registreringspligtigt, og forsikringspligten er opfyldt.
 Stk. 3. Påhængsredskab, der benyttes til  

 slæbning, skal være ansvarsforsikret, og forsikringen skal  

 også omfatte det slæbte køretøj.
 § 11. Føreren af et  

 bjærgningskøretøj, der anvendes til slæbning, skal  

 have kørekort til kategori E, jf. bekendtgørelse om  

 kørekort.
 Stk. 2. Ved slæbning, der foregår med wire,  

 tov eller stangforbindelse, skal det slæbte køretøj  

 føres af en person, der opfylder betingelserne for at føre  

 dette køretøj, jf. bekendtgørelse om  

 kørekort.
 Stk. 3. Ved slæbning, der foregår med  

 køretøjet delvist ophæng på et  

 bjærgningskøretøj eller et påhængsredskab,  

 må der ikke være personer i det slæbte  

 køretøj.
Straf § 12. Overtrædelse af § 2, stk. 1,  

 og §§ 3   11, vilkår i henhold til § 2, stk. 2,  

 vilkår i dispensationer i henhold til § 7, stk. 3, eller  

 vilkår givet ved dispensation, straffes med bøde, medmindre  

 højere straf er forskyldt efter anden lovgivning.
 Stk. 2. Der kan pålægges selskaber m.v. (juridiske  

 personer) strafansvar efter reglerne i straffelovens 5. kapitel.
Ikrafttræden § 13. Bekendtgørelsen træder i kraft  

 den 1. april 1999.
 Stk. 2. Samtidig ophæves bekendtgørelse nr. 328  

 af 23. november 1961 om slæbning af motordrevne køretøjer  

 mv. samt bekendtgørelse nr. 68 af 9. marts 1972 om kørsel  

 på motorvej.
 Stk. 3. For ikke-firehjulstrukne  

 bjærgningskøretøjer, der er registreret første  

 gang inden den 1. april 1999, træder § 8, stk. 1, sidste  

 pkt., dog først i kraft den 1. januar 2004.
