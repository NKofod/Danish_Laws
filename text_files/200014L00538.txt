Betænkning afgivet af Retsudvalget den  

 22. maj 2001 Betænkning over Forslag til lov om forbud mod  

 besøgende i bestemte lokaler [af justitsministeren (Frank Jensen)] 1. Udvalgsarbejdet Lovforslaget blev fremsat den 27. april 2001 og var til 1.  

 behandling den 10. maj 2001. Lovforslaget blev efter 1. behandling henvist  

 til behandling i Retsudvalget.
Møder Udvalget har behandlet lovforslaget i 3 møder.  

 Endvidere blev der den 15. maj 2001 foretaget en teknisk gennemgang af  

 lovforslaget.
Høring Et udkast til lovforslaget har inden fremsættelsen  

 været sendt i høring, og justitsministeren sendte den 9. april  

 2001 dette udkast til udvalget, jf. alm. del - bilag 689. Den 3. maj 2001  

 sendte justitsministeren de indkomne høringssvar samt en  

 høringsoversigt til udvalget.
Sammenhæng med andre lov- og beslutningsforslag Lovforslaget skal ses i sammenhæng med lovforslag  

 nr.
L 231 om  ændring af lov om leje af erhvervslokaler m.v.  

 (erhvervslejelov), lov om leje og lov om leje af almene boliger.
Dette  

 lovforslag er blevet behandlet i Boligudvalget.
Spørgsmål Udvalget har stillet 32 spørgsmål til  

 justitsministeren til skriftlig besvarelse, som denne har besvaret.
2. Indstillinger og politiske bemærkninger Et flertal i udvalget (S, V, KF, DF, CD og RV)  

 indstiller lovforslaget til vedtagelse uændret.
Dansk Folkeparti kan støtte lovforslaget om et  

 indgreb over for hashklubberne.
DF har fremsat sit eget forslag til  

 opfyldelse af dette mål, jf. beslutningsforslag nr.
B 120 om at lukke  

 ejendomme eller lejemål, hvorfra der udgår kriminelle  

 aktiviteter, men er så blevet indhentet af regeringens lovforslag.  

 Ophavsretten er imidlertid ligegyldig for DF.
Hovedsagen er, at de  

 sagesløse beboere, der rammes af hashklubberne og de  

 dårligdomme, der følger i kølvandet såsom grov  

 organiseret kriminalitet, får hjælp.
Eksempelvis i  

 hovedstadsområdet ligger hashklubberne tæt, og den største  

 af dem alle, Christiania, får stadig lov at sælge hash og narko  

 på livet løs.
DF har forgæves søgt  

 justitsministerens og regeringens forsikring om, at lovforslaget effektivt  

 vil kunne stoppe Christianias holden samfundet for nar og skride ind over for  

 leverandøren af meget af den hash og narko, der sælges i  

 hashklubberne, men det er ikke lykkedes.
Strafferammen på maksimalt 4 måneders  

 fængsel for overtrædelse af loven   og kun i  

 gentagelsestilfælde   er bestemt heller ikke noget at råbe hurra  

 for.
Så meget for afskrækkelsen i lovforslaget.
Desværre  

 kan det forudsiges, at regeringens lovforslag kun vil have begrænset og  

 kortsigtet effekt.
Men et lille, forsigtigt skridt i den for DF rigtige  

 retning er det, og derfor får det DF s støtte.
 Et mindretal i udvalget (SF) vil redegøre  

 for sin stilling til lovforslaget ved 3. behandling.
 SF betragter lovforslaget som et bud på, hvordan man  

 kan løse det problem, at der er almindelige boliger, der bruges til  

 andet, herunder til salg af stoffer.
Det er vigtigt for SF, at mennesker kan bo i fred.
Det er  

 uacceptabelt, at boliger kan ødelægges ved, at andre bruger dem  

 som forretningssteder, og helt uacceptabelt, hvis de bruges til salg af  

 stoffer.
 SF vægter således i allerhøjeste grad,  

 at man kommer hashklubbernes kriminelle og på forskellig vis generende  

 aktiviteter til livs.
 Samtidig er det også vigtigt for SF, at mennesker,  

 som af den ene eller anden grund ikke falder helt ind i billedet af »normaldanskeren«, ikke med  

 vedtagelsen af dette lovforslag sættes i en situation, hvor de konstant  

 kan trues med forskellige foranstaltninger i henhold til både  

 boliglovgivningen og straffeloven, uden at de har en tilstrækkelig  

 retsbeskyttelse.
SF vægter, at retssikkerheden for de implicerede  

 parter er i orden.
Uskyldsformodningen skal således også tjene  

 som grundlæggende princip i dette spørgsmål.
SF har derfor  

 noteret sig, at Advokatrådet i sit høringssvar tilkendegiver, at  

 politiet allerede besidder de fornødne instrumenter til at  

 bekæmpe de handlinger, som lovforslaget sigter mod, samt at flere af de  

 hørte parter betoner behovet for alternative foranstaltninger, der  

 retter sig mod de grupper, som kommer i hashklubberne.
Dertil kommer spørgsmålet om grundlovens  

 bestemmelse om  forsamlingsfriheden.
Det er SF s opfattelse, at det svar,  

 justitsministeren har givet vedrørende dette spørgsmål,  

 ikke i tilstrækkeligt omfang afkræfter den usikkerhed, der er  

 forbundet med det meget principielle spørgsmål, om grundlovens §  

 79 overholdes ved dette lovforslag.
 På den baggrund kan SF ikke støtte  

 lovforslaget.
 Et andet mindretal i udvalget (EL) indstiller  

 lovforslaget til forkastelse ved 3. behandling.
 Der er tale om et lovforslag, der giver en lang  

 række retssikkerhedsmæssige problemer, og Enhedslisten ser  

 lovforslaget om forbud mod besøgende i bestemte lokaler helt i  

 forlængelse af den såkaldte rockerlov, som vi også klart  

 afviste.
Enhedslisten er enig med Advokatrådet, der har  

 udtrykt, at politiet allerede har de fornødne redskaber til at  

 bekæmpe de kriminelle handlinger, lovforslaget retter sig mod Lejeloven giver rig mulighed for at opsige lejemål,  

 hvis en lejer udviser en sådan adfærd, at andre beboere  

 udsættes for uacceptable gener i form af fysisk og psykisk vold eller  

 trusler herom eller generende støj.
For så vidt angår  

 lejemål omfattet af erhvervslejeloven eller lov om leje af almene  

 boliger, er der også rige muligheder for at smide en lejer ud på  

 grund af generel utryghed, forråelse af miljøet i eller omkring  

 ejendommen eller lignende, og en udlejer kan ophæve et lejemål,  

 der benyttes til andre formål end det, der er aftalt.
Enhedslisten ser derfor ikke nogen grund til yderligere  

 stramninger.
Dette lovforslag bygger på en urimeligt vidtgående  

 fortolkning af Højesterets dom fra august 1999, hvor Højesteret  

 siger, at grundlovens § 79 ikke forhindrer, at der fastsættes regler  

 ved lovgivning, som begrænser forsamlingsfriheden uden at være  

 rettet mod en forsamlings meningstilkendegivelser, såfremt  

 begrænsningen sker til beskyttelse af andre væsentlige  

 interesser, herunder andres liv og velfærd.
Det er stadig uigennemskueligt, hvornår man faktisk  

 er omfattet af forbudet, og hvornår man ikke er omfattet.
Rigsadvokaten  

 problematiserer også, om det vil være muligt at føre bevis  

 for, at den besøgende vidste eller burde have vidst, at der var  

 nedlagt et forbud.
Og det er uklart, hvordan de strafbare handlinger skal  

 være fastslået.
I sit høringssvar foreslår  

 Statsadvokaten for København, Frederiksberg og Tårnby, at det er  

 en forudsætning for forbud, at de strafbare forhold på et eller  

 andet tidspunkt bliver fastslået ved en advarsel, en bøde eller  

 en dom.
Det tages der overhovedet ikke højde for i lovforslaget.
Det  

 følger af bestemmelsen, at forbudet kan nedlægges, selv om  

 strafbare handlinger ikke er fastslået ved dom.
Man kan altså  

 få et forbud, uden at der er en dom.
 I det hele taget er bestemmelsen om, at der gives mulighed  

 for at forbyde besøgende på baggrund af en formodning om, at der  

 er tale om en virksomhed, der systematisk indebærer strafbare  

 handlinger, så upræcis, at det næppe er foreneligt med  

 princippet om, at enhver er uskyldig, indtil det modsatte er bevist.  

 Formuleringen om, at der skal være tale om aktiviteter, som kan  

 medføre ulemper og utryghed hos omkringboende, er efter Enhedslistens  

 opfattelse heller ikke så præcis, at man kan sige, at der er tale  

 om en klar lovhjemmel til at gennemføre de foreslåede  

 indgreb.
 Et tredje mindretal i udvalget (KRF) vil  

 redegøre for sin stilling til lovforslaget ved 2. behandling.
Kristeligt Folkepartis medlem af udvalget agter til  

 lovforslagets 2. behandling at stille et ændringsforslag uden for  

 betænkningen.
Partiet redegør således for sin  

 stillingtagen til lovforslaget ved andenbehandlingen.
 En oversigt over Folketingets sammensætning er  

 optrykt i betænkningen.
Lars Kramer Mikkelsen (S)  

  Lissa Mathiasen (S) fmd.  Per Kaalund (S)  

  Sandy Brinck (S)  Henrik Sass Larsen (S)  

  Anne Baastrup (SF) nfmd.
Sonja Albrink (CD)  

  Elisabeth Arnold (RV)  

  Søren Søndergaard (EL)  

  Birthe Rønn Hornbech (V)  

  Inge Dahl-Sørensen (V)  Karsten Nonbo (V)  

 Tom Behnke (KF)  Helge Adam Møller (KF)  

  Gitte Seeberg (KF)  Peter Skaarup (DF)  

  Jann Sjursen (KRF) Demokratisk Folkeparti havde ikke medlemmer i  

 udvalget.
Folketingets sammensætning Socialdemokratiet (S) 64 * Det Radikale Venstre (RV) 7 Venstre, Danmarks Liberale Parti (V) 43 * Enhedslisten (EL) 5 Det Konservative Folkeparti (KF) 17 ** Kristeligt Folkeparti (KRF) 4 Socialistisk Folkeparti (SF) 13 Demokratisk Folkeparti (DMF) 1 Dansk Folkeparti (DF) 10 Valgt på Færøerne (FÆR) 1 Centrum-Demokraterne (CD) 8 Uden for partierne (UP) 6 * Heraf 1 medlem valgt i Grønland ** Heraf 1 medlem valgt på  

 Færøerne Bilag 1 Oversigt over bilag vedrørende L 234 Bilagsnr.
