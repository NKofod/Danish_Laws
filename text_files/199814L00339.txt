Betænkning afgivet af Trafikudvalget den  

 18. marts 1999 Betænkning over Forslag til lov om ændring af  

 færdselsloven, godskørselsloven og arbejdsmiljøloven samt  

 om ophævelse af lov om kontrol med overholdelsen af De Europæiske  

 Fællesskabers forordninger om arbejderbeskyttelse inden for  

 landevejstransport og lov om international godstransport med  

 motorkøretøjer m.v.
(Skærpet kontrol med tunge køretøjer,  

 køre- og hviletidsbestemmelser, betalingsbestemmelser m.v.) Udvalget har behandlet lovforslaget i nogle møder  

 og har herunder stillet spørgsmål til trafikministeren, som  

 denne har besvaret skriftligt.
Udvalgets spørgsmål nr. 6 og  

 trafikministerens besvarelse heraf, for så vidt angår den del af  

 spørgsmålet, som omhandler havarikommission, er optrykt som  

 bilag til betænkningen.
 Endvidere har udvalget modtaget skriftlige og/eller  

 mundtlige henvendelser fra:
Chaufførernes Fagforening, Aabenraa, Branche 7 Eksportchauffører, Danske Vognmænd, Dansk Transport og Logistik, DTL, Eksportchaufførernes Landsklub, Erhvervenes Transportudvalg og Kjeld Jensen & Sønner.
 Der er af trafikministeren og af to mindretal stillet  

 ændringsforslag, hvorom henvises til de ledsagende  

 bemærkninger.
Vedrørende chaufførvikarbureauer Et flertal (udvalget med undtagelse af  

 Centrum-Demokraternes medlem) noterer, at ministeren i sit svar på  

 spørgsmål 12 tilkendegiver, at det er hendes forventning, at  

 udvalget vedrørende chaufførvikarbureauer først  

 afslutter sit arbejde i sommeren 1999. Udvalget forventer, at der sker en  

 stillingtagen til lovliggørelse af chaufførvikarbureauer,  

 således at et eventuelt lovforslag herom kan fremsættes tidligt i  

 folketingsåret 1999-2000.
Vedrørende etablering af en havarikommission Et flertal (Venstres, Det Konservative Folkepartis, Dansk  

 Folkepartis, Socialistisk Folkepartis og Enhedslistens medlemmer af udvalget)  

 har noteret sig ministerens oplysninger vedrørende det såkaldte  

 AVU-projekt (Analysegruppen for Vejtrafikuheld). Med henblik på at  

 sikre en bedre forebyggelse af ulykker og en større effekt i  

 færdselssikkerhedsarbejdet finder flertallet imidlertid, at der  

 på permanent basis bør etableres en havarikommission eller  

 tilsvarende, som skal undersøge en række udvalgte ulykker med  

 tunge køretøjer.
 Et mindretal (Socialdemokratiets og Det Radikale Venstres  

 medlemmer af udvalget) opfordrer trafikministeren til på baggrund af  

 den kommende rapport fra Analysegruppen for Vejtrafikuheld (AVU)  

 vedrørende erfaringer med analyse af ulykker med tunge  

 køretøjer at tage initiativ til, at der med henblik på  

 forøgelse af trafiksikkerheden også fremover sker en analyse af  

 udvalgte ulykker med disse køretøjer.
Vedrørende udmåling af skærpet bøde ved  

 totalvægtsoverskridelser Et mindretal (Venstres, Det Konservative Folkepartis og  

 Dansk Folkepartis medlemmer af udvalget) noterer, at der ifølge  

 lovforslagets § 1, nr. 4, i forskrifter, som udstedes i medfør af  

 færdselslovens § 85, kan fastsættes bestemmelser om  

 udmåling af skærpet bøde for overtrædelse af regler  

 om køretøjers største tilladte totalvægt,  

 når overtrædelsen er sket under kørsel med et  

 køretøj med en tilladt totalvægt på over 3.500 kg.  

 I bemærkningerne hertil er anført det niveau, som bøder  

 for kørsel med overlæs efter en skærpelse bør  

 andrage, herunder også i gentagelsestilfælde.
Mindretallet finder, at der i forbindelse med  

 udmåling af bøder for vognmænd bør sikres en mere  

 lige behandling af store og små virksomheder.
Mindretallet finder  

 således, at det af forskrifter om udmåling af bøde for  

 totalvægtsoverskridelser bør fremgå, at  

 gentagelsesvirkning for vognmanden alene bør indtræde, når  

 overtrædelse af reglerne om tilladt totalvægt er foretaget af den  

 samme chauffør ansat hos vognmanden.
Herudover bør der i  

 forbindelse med udmålingen af bøder i gentagelsestilfælde  

 fastsættes en forældelsesfrist for tidligere begåede  

 forhold.
 Herefter indstiller et mindretal  

(Socialdemokratiets, Socialistisk Folkepartis, Det Radikale Venstres og  

 Enhedslistens medlemmer af udvalget) lovforslaget til vedtagelse med  

 de af trafikministeren stillede ændringsforslag.
 Et andet mindretal (Venstres og Det Konservative  

 Folkepartis medlemmer af udvalget) indstiller lovforslaget til  

vedtagelse med de af trafikministeren og de under nr. 4 og 8 stillede  

 ændringsforslag.
Et tredje mindretal (Dansk Folkepartis medlemmer af  

 udvalget) indstiller lovforslaget til vedtagelse med de stillede  

 ændringsforslag.
Mindretallet vil stemme for lovforslaget og de af  

 trafikministeren stillede ændringsforslag ved 3. behandling, selv om de  

 af mindretallet stillede ændringsforslag bortfalder.
 Et fjerde mindretal (Centrum-Demokraternes medlem  

 af udvalget) vil redegøre for sin stilling til de ovenfor  

 anførte betænkningsbidrag, lovforslaget og de stillede  

 ændringsforslag ved 2. behandling.
Ændringsforslag Til § 1 Af	trafikministeren, tiltrådt af et flertal  

(udvalget med undtagelse af CD):
 1) I det under nr. 4 foreslåede § 118, stk. 5,  

 3. pkt., ændres »overtrædelse af  

 regler om hastighedsbegrænseres funktion« til:  

 »overtrædelse af regler om hastighedsbegrænsere«.
 2) Efter nr. 7 indsættes som nyt nummer:
» 3) I det under nr. 8 foreslåede § 120 a, stk.  

 2, ændres »reglerne i retsplejelovens §§  

 824 og 825 om beslaglæggelse af ting, der findes at burde  

 konfiskeres, « til: »retsplejelovens bestemmelser om beslaglæggelse  

 med henblik på konfiskation«.
 Af et mindretal (V og KF), tiltrådt af et mindretal  

 (DF):
4) I den under nr. 9 foreslåede affattelse af §  

 124 g, stk. 3, ændres i nr. 1 »325 kr.« til: »250 kr. « , i nr. 2  

»225 kr.« til:  

»175 kr.« og i nr. 3  

»125 kr.« til:  

»100 kr.« Af	trafikministeren, tiltrådt af et flertal  

 (udvalget med undtagelse af CD):
 5) I det under nr. 14 foreslåede § 125 a, stk.  

 1, indsættes i 1. pkt. efter »hvis føreren«:  »ulovligt har ført køretøjet uden  

 hastighedsbegrænser eller føreren«.
 6) I den under nr. 15 foreslåede affattelse af  

§ 126, stk. 1, nr. 2, ændres »lavere« til: »anden«.
 7) I det under nr. 16 foreslåede § 126, stk. 1,  

 nr. 3, ændres »lavere« til: »anden«.
 Af	et mindretal (DF), tiltrådt af et mindretal (V  

 og KF):
 8) I det under nr. 16 foreslåede § 126, stk. 1,  

 nr. 3, udgår ordene »for  

 hastighedsgrænser på højst 30 km i timen, eller med mere  

 end 40 pct. for hastighedsgrænser på over 30 km i timen«.
Til § 2 Af	trafikministeren, tiltrådt af et flertal  

 (udvalget med undtagelse af CD) :
 9) Den under nr. 1 foreslåede affattelse af §  

 1, stk. 2, affattes således:
» 1) over landets grænse eller 2) på dansk område af en virksomhed etableret i udlandet.« 10) I det under nr. 2 foreslåede § 2, stk.  

 3, indsættes efter »uddannelseskrav«: »samt om betaling for  

 afholdelse af prøver vedrørende sådanne personers  

 kundskaber og færdigheder«.
 Af	et mindretal (DF):
 11) Nr. 3-5 udgår.
 12) Nr. 6 affattes således:
 »6.
 13) I det under nr. 7 foreslåede § 4, stk.  

 5, ændres »§ 3, stk. 1, nr. 7, 2.  

 led« til: »§ 3, stk. 1,  

 nr. 8, 2. led «.
 Af	trafikministeren, tiltrådt af et flertal  

 (udvalget med undtagelse af CD):
 14) Den under nr. 11 foreslåede affattelse af §  

 8, stk. 4, affattes således:
» Af	et mindretal (DF):
 15) I den under nr. 12 foreslåede affattelse af  

§ 12 ændres i stk. 1, nr. 1, og stk. 2 »§ 3, stk. 1, nr. 7, 2. led«  

 til:  »§ 3, stk. 1, nr. 8, 2. led«.
 Af	trafikministeren, tiltrådt af et flertal  

 (udvalget med undtagelse af CD):
 16) I den under nr. 14 foreslåede affattelse af  

§ 13, stk. 1, 3. pkt., ændres », jf.  

 straffelovens § 78, stk. 3,« til: »efter fremgangsmåden i straffelovens § 78, stk.  

 3,«.
 Af et mindretal (DF):
 17) I den under nr. 14 foreslåede affattelse af  

§ 13, stk. 2, ændres »§ 3, stk. 1,  

 nr. 4 og 7, 2. led, eller i § 4, jf. § 3, stk. 1, nr. 4 og 7, 2. led« til: »§ 3, stk. 1, nr. 5 og  

 8, 2. led, eller i § 4, jf. § 3, stk. 1, nr. 5 og 8, 2. led«.
 18) I den under nr. 15 foreslåede ændring af  

§ 13, stk. 3, 1. pkt., ændres »jf. §  

 3, stk. 1, nr. 4« til: »jf. § 3, stk. 1, nr. 5«.
 19) I den under nr. 16 foreslåede ændring af  

§ 13, stk. 4, 1. pkt., ændres »jf. §  

 3, stk. 1, nr. 7, 2. led« til: »jf. § 3, stk. 1, nr. 8, 2. led«.
 20) Nr. 18 udgår.
 Af	trafikministeren, tiltrådt af et flertal  

 (udvalget med undtagelse af CD):
 21) Det under nr. 19 foreslåede § 14, stk.  

 2, affattes således:
» 22) I den under nr. 20 foreslåede affattelse af  

§ 16, stk. 2, ændres »reglerne i  

 retsplejelovens §§ 824 og 825 om beslaglæggelse af ting, der findes at  

 burde konfiskeres, « til: »retsplejelovens bestemmelser om beslaglæggelse  

 med henblik på konfiskation«.
Til § 5 23) Stk. 1 affattes således:
» 24) Efter stk. 1 indsættes som nyt stykke:
» Stk. 2-4 bliver herefter stk. 3-5.
Bemærkninger Til nr. 1 og 5 Ændringerne foreslås for at præcisere,  

 at sanktionen også omfatter situationer, hvor en  

 hastighedsbegrænser i strid med reglerne ikke er installeret eller er  

 demonteret.
Til nr. 2, 3 og 22 Ændringerne foreslås for at tage højde  

 for den af justitsministeren i forslag til lov om ændring af  

 retsplejeloven (L 41) foreslåede revision af reglerne om  

 beslaglæggelse.
Til nr. 4 Ændringsforslaget indebærer, at de  

 gældende priser for omstillingssyn fastholdes.
Til nr. 6 og 7 Ændringen foreslås med henblik på at  

 præcisere, at overskridelse af såvel højere som lavere  

 tilladt hastighed angivet ved afmærkning vil være omfattet af  

 bestemmelsen.
Til nr. 8 Ændringsforslaget indebærer, at betinget  

 frakendelse af førerretten også for tunge  

 køretøjer m.v. fortsat først sker, når den  

 maksimalt tilladte hastighed er overskredet med mere end 70 pct. uanset den  

 maksimalt tilladte hastighed.
Til nr. 9 Der er alene tale om en sproglig ændring, der  

 tydeliggør bestemmelsen.
Til nr. 10 Ændringen indebærer, at trafikministeren  

 bemyndiges til at fastsætte regler om betaling i forbindelse med  

 efterprøvelsen af, om sikkerhedsrådgiveraspiranter er i  

 besiddelse af de nødvendige færdigheder og kundskaber, samt om  

 de lever op til de krav, der vil blive fastsat som betingelse for at blive  

 udpeget som sikkerhedsrådgiver.
 Det er Færdselsstyrelsens og Beredskabsstyrelsens  

 vurdering, at etablering af en eksamensordning vedrørende  

 sikkerhedsrådgiveraspiranter vil indebære en administrativ og  

 økonomisk belastning for staten.
 Derfor foreslås der indført brugerbetaling,  

 idet ordningen på denne måde vil være udgiftsneutral for  

 det offentlige.
Den beløbsmæssige ramme vil blive fastlagt i  

 administrative forskrifter, når omkostningerne ved afholdelse af  

 prøverne er analyseret og vurderet.
Det er således ikke muligt  

 på nuværende tidspunkt at angive det præcise  

 omkostningsniveau, men prisen for afholdelse af prøverne  

 forudsættes at skulle svare hertil.
Til nr. 11 Ændringsforslaget indebærer, at der i  

 godskørselsloven fortsat er krav om dansk indfødsret som  

 betingelse for tilladelse til godskørsel for fremmed regning eller  

 godkendelse som ansvarlig leder i selskaber m.v.
Kravet om dansk  

 indfødsret omfatter ikke chauffører.
Til nr. 12, 13, 15 og 17-20 Ændringerne er en konsekvens af ændringen  

 under nr. 11.
Til nr. 14 Der er tale om en sproglig ændring, der  

 tydeliggør bestemmelsen.
Til nr. 16 Ændringen foreslås for at gøre det  

 klart, at det alene er fremgangsmåden i straffelovens § 78, stk. 3, der  

 skal finde anvendelse.
 Det bemærkes i den forbindelse, at det ikke  

 forventes, at forslaget vil have nævneværdige administrative  

 eller økonomiske konsekvenser for anklagemyndigheden eller domstolene,  

 for så vidt angår de afgørelser om tilbagekaldelser af  

 tilladelser, som kan indbringes for domstolene i strafferetsplejens former.  

 Det kan oplyses, at Færdselsstyrelsen skønner, at der vil  

 være tale om 5 til 10 sager om året.
Til nr. 21 Det foreslås ved ændringen præciseret,  

 at en tilladelse til international godskørsel ikke blot bortfalder,  

 såfremt indehaverens tilladelse til at udføre godskørsel  

 for fremmed regning bortfalder eller tilbagekaldes, men også  

 såfremt den nægtes fornyet.
Til nr. 23 Ændringen foreslås for at sikre, at den  

 bekendtgørelse, der skal udarbejdes med hjemmel i denne lov, kan  

 udstedes så vidt muligt samtidig med lovens ikrafttræden.
Til nr. 24 Ændringen foreslås for at sikre, at de af  

 Statens Bilinspektion i finansloven budgetterede indtægter kan  

 opretholdes.
Helge Mortensen (S)  

Holger Graversen (S) Poul Andersen (S)  

 nfmd.   Jytte Wittrock (S)
Søren Hansen (S)   

 Margrete Auken (SF) Arne Melchior (CD) fmd.  

Vibeke Peschardt (RV)
Søren Kolstrup (EL)
Svend Heiselberg (V)
Kristian Jensen (V)
Svend Erik Hovmand (V)
Erik Jacobsen (V) Kaj Ikast (KF)
Brian Mikkelsen (KF) Ole Donner (DF)
Klaus Kjær (DF) Fremskridtspartiet og Kristeligt Folkeparti havde ikke  

 medlemmer i udvalget.
Bilag Udvalgets spørgsmål nr. 6 og trafikministerens besvarelse  

 heraf, for så vidt angår den del af spørgsmålet, som  

 omhandler havarikommissionen Spørgsmål  6:
 Ministeren bedes kommentere henvendelsen af 12. januar  

 1999 fra DTL, jf. bilag 18.
 Svar:
Havarikommission Foreningen foreslår endelig, at der nedsættes  

 en permanent analysegruppe   en havarikommission   der skal undersøge  

 omstændighederne bag udvalgte ulykker.
 Jeg kan oplyse, at det ligeledes foreslås i  

 Styregruppens rapport, at det såkaldte AVU-projekt (Analysegruppen for  

 Vejtrafikuheld), der ledes af Rådet for Trafiksikkerhedsforskning,  

 fortsættes eller gøres permanent, ligesom der bør  

 foretages analyser af uheld med tunge køretøjer.
I overensstemmelse med Styregruppens anbefaling er der  

 taget initiativ til, at AVU-projektet kunne fortsætte ud over den  

 oprindeligt planlagte forsøgsperiode.
Endvidere kan det oplyses, at  

 AVU nu undersøger uheld med tunge køretøjer.
AVU s arbejde svarer i princippet til en havarikommission,  

 der laver uheldsanalyser   endda dybdeanalyser   af udvalgte uheld.
Endvidere  

 er AVU en ganske bred tværfaglig analysegruppe.
 AVU s to første rapporter har vist, at den valgte  

 metode giver gode resultater, og jeg ser frem til resultaterne i den kommende  

 rapport om tunge køretøjer.
Herudover skal jeg henvise til arbejdsgruppen  

 vedrørende Lastbilchaufførers Arbejdsvilkår og  

 Uheldsrisiko (LAU). LAU beskæftiger sig med lastbiler og ulykker.  

 Gruppen inddrager en række elementer i undersøgelserne, bl.a.  

 overtrædelser af køre- og hviletid, hastigheder, køn,  

 alderen for kørekortsindehavere m.m.
Endvidere ser gruppen på,  

 hvor ulykkerne sker.
 Når der er gjort erfaringer med de nævnte  

 analyser, vil der være et bedre grundlag for at vurdere, om en egentlig  

 havarikommission  vil bidrage til yderligere færdselssikkerhed.
