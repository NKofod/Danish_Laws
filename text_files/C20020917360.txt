Vejledning om GMDSS i S-skibe, skibe til  

 særlige formål (bevaringsværdige skibe,  

 lystfiskerskibe mv.) Indledning Det verdensomspændende nød- og sikkerhedssystem for  

 søfarten, GMDSS (Global Maritime Distress and Safety System), blev  

 vedtaget af den internationale søfartsorganisation IMO tilbage i 1988.  

 Bestemmelserne om GMDSS blev optaget i SOLAS (Safety of Life at Sea)  

 konventionens kapitel IV om radiokommunikation samt i kapitel III om  

 redningsmidler.
Systemet bryder med de tidligere bestemmelser om morsetelegrafi og  

 radiotelefoni og bygger på anvendelsen af avanceret teknisk udstyr om  

 bord i skibe, på kystradiostationer og i satellitsystemer.
Såvel  

 geostationære satellitter over ækvator som polært kredsende  

 satellitter indgår i systemet.
Systemet skal sikre, at  

 eftersøgnings- og redningsmyndigheder (SAR) og skibe i nærheden  

 af et nødstedt skib hurtigt bliver alarmeret, så de kan  

 assistere i en koordineret aktion.
Bl.a. skal alarmering til land kunne  

 foretages med to adskilte og uafhængige metoder.
Via systemet skal man  

 endvidere kunne afvikle maritim sikkerhedskommunikation (MSI), såsom  

 meteorologiske varsler, navigationsadvarsler m.m., samt almindelig generel  

 kommunikation.
Hovedprincipper i GMDSS Som nævnt i indledningen bryder GMDSS med de hidtidige bestemmelser  

 om radiokommunikation i skibe, herunder specielt hvad angår nød-  

 og sikkerhedskommunikation.
Hovedreglen er, at alle skibe, uanset  

 størrelse, i princippet skal være udrustet med radioudstyr  

 afhængigt af, hvor skibet sejler, og hvilke radiosystemer der er til  

 rådighed i skibets fartsområde.
Havområder Der skelnes mellem fire typer områder, nemlig:
 Havområde A1:
 Et område inden for radiotelefonidækning af mindst en VHF  

 kystradiostation, hvor der kontinuerligt er mulighed for alarmering via DSC.
 Havområde A2:
 Et område, uden for A1, inden for radiotelefonidækning af  

 mindst en MF kystradiostation, hvor der kontinuerligt er mulighed for  

 alarmering via DSC.
 Havområde A3:
 Et område, uden for A1 og A2, inden for dækning af en Inmarsat  

 geostationær satellit, hvor der kontinuerligt er mulighed for  

 alarmering.
 Havområde A4:
 Et område uden for A1, A2 og A3 (polområder).
Systemer GMDSS omfatter forskellige radiosystemer.
Til det allerede kendte VHF   MF  

 (mellembølge) og HF (kortbølge) telefoniudstyr skal kobles  

 udstyr for digitalt selektivt kald (DSC), som gør, at opkald foretages  

 fra tastaturet på DSC udstyret i stedet for som hidtil ved kald med  

 tale i radioudstyrets mikrofon.
Det nyeste udstyr har DSC indbygget i  

 radioudstyret.
Derudover indgår Inmarsat satellit-terminaler for  

 telefoni, telex og data, herunder e-mail.
Endvidere indgår de  

 såkaldte nødradiopejl-sendere (EPIRB), radartranspondere (SART),  

 NAVTEX-modtagere og bærbare VHF-anlæg.
EPIRB er installeres  

 udendørs med en hydrostatisk udløser, således at EPIRB en  

 automatisk frigøres og udsender alarmering til satellitter, hvis  

 skibet synker.
SART er anvendes bl.a. i redningsflåder, og signalet  

 på 9 GHz kan ses som en række prikker på de omkringliggende  

 skibes radarskærme (3 cm) og angiver derved retningen til SART en.  

 NAVTEX-modtagere anvendes til automatisk modtagelse på 518 kHz af  

 navigationsadvarsler m.m. og varsler om storm og kuling.
Nødalarmering I den float-free EPIRB sker alarmeringen automatisk, hvis skibet synker.  

 DSC udstyr kræver en decideret alarmering ved at aktivere en rød  

 knap (distress). Alarmeringen skal kunne iværksættes fra  

 styrepladsen.
Når den røde knap aktiveres, sendes skibets  

 identifikation og position automatisk og aktiverer en alarm i DSC-udstyret  

 på kystradiostationen og alle andre skibe i området.  

 Oplysningerne om det nødstedte skibs identifikation, position m.m.  

 vises i DSC-udstyrets display, således at en redningsaktion kan  

 iværksættes.
Denne måde at alarmere på er en  

 forbedring i forhold til den hidtidige metode med et mayday-kald på en  

 nødfrekvens, som forudsatte, at skibe og kystradiostationer holder  

 konstant lyttevagt på nødfrekvensen.
 Opkaldsmetoden med DSC medfører dermed en forbedring af sikkerheden  

 for skibene og besætningerne om bord.
Nødkommunikation efter alarmeringen Selve nødkommunikationen, som følger efter den indledende  

 nødalarmering med DSC på MF DSC frekvensen 2187,5 kHz og/eller  

 VHF kanal 70, foregår i GMDSS med tale på nødfrekvensen  

 2182 kHz og/eller VHF kanal 16 på samme måde som hidtil.
Derved  

 kan kystradiostationen og alle skibe i området følge med i og  

 deltage i kommunikationen og yde fornøden assistance.
Lyngby Radio  

 holder lyttevagt på VHF kanal 16, men ophører med manuel  

 lyttevagt på nødfrekvensen 2182 kHz fra den 1. juni 2002.
Tidsplan Skibe med fartsområde uden for VHF-rækkevidde skal  

 overgå til GMDSS senest 1. februar 2002. Lyngby Radio dækker  

 på VHF de indre danske farvande og Østersøen og  

 Nordsøen ud til ca. 25 sømil fra kysten.
Skibe, som har  

 fartsområde inden for VHF-rækkevidde, kan vente med at  

 anskaffe udstyret til 1. februar 2003.
Udstyrskrav Reglerne om GMDSS for S-skibe fremgår af kapitel IV i  

 Søfartsstyrelsens tekniske forskrift nr. 15 af 20. november 2000 om  

 skibe til særlige formål (bevaringsværdige skibe,  

 lystfiskerskibe mv.).
Forskriften gælder for skibe, der er erklæret  

 bevaringsværdige af skibsbevaringsfonden, dog undtaget  

 bevaringsværdige fritidsfartøjer.
Forskriften gælder  

 endvidere for eksisterende skibe, der anvendes som uddannelsesskibe,  

 socialpædagogiske projekter, lejrskoleskibe, lystfiskerskibe, klubskibe  

 eller til lignende særlige formål, som ikke er egentlig  

 passagersejlads (rutesejlads o.l.).
 Omfanget af udstyr er fastsat af Søfartsstyrelsen efter  

 høring af en række organisationer.
I de fleste tilfælde kræves nyt radioudstyr.
Dog kan det  

 nyeste traditionelle VHF og MF udstyr genanvendes og tilsluttes separat  

 DSC-udstyr.
Anskaffes nyt udstyr, kan det gamle udstyr tages i land.
Det  

 gælder også den såkaldte 2182 vagtmodtager, der bliver  

 overflødig.
Omfanget af kravene i de forskellige havområder  

 fremgår af nedenstående skema:
Havområde VHF-DSC MF-DSC HF-DSC Inmarsat-C EPIRB float-free SART Bærbar VHF NAV-TEX A1 1 1	1) 1 1 1	1) A2 1 1 1 1 1 1 A3 1 1 1 2) 1 1 1 1 1) 2) Godkendt udstyr Radioudstyr, som anbringes om bord, skal overholde en lang  

 række specifikationer og standarder og skal på denne måde  

 være godkendt til formålet.
 Grundlæggende skelner man imellem to former for  

 godkendelse:
1.	Radioudstyr, som er godkendt af såkaldte  

 »Notified bodies« i henhold til EU s maritime udstyrsdirektiv, skal  

 være mærket med et ratmærke.
Udstyr med ratmærke er  

 godkendt til installation i SOLAS-skibe og opfylder dermed IMOs krav.
 2.	Radioudstyr, som overholder EU s direktiv om radio-  

 og teleterminaludstyr (R&TTE direktivet), herunder en række  

 søsikkerhedsmæssige krav, skal være mærket med et  

 CE-mærke.
 Udstyr med ratmærke og/eller med CE-mærke  

 må installeres i S-skibe.
Energikilder Radioinstallationen skal være tilsluttet skibets  

 hovedenergikilde samt ved automatisk omskifter et separat radiobatteri, som  

 skal have en kapacitet på mindst 6 timer.
Der skal være en alarm,  

 som aktiveres, når radiobatteriet af en eller anden årsag ikke  

 mere er fuldt opladet.
Antenner Antenner skal være anbragt så højt og  

 frit som muligt.
Antennerne findes både som trådantenner og som  

 stavantenner.
Til VHF radioanlæg kræves kun en antenne  

 fælles for sending og modtagning samt et filter, som hindrer, at  

 sendefrekvensen ledes over i modtageren.
VHF-antennen er en  

 rundstrålende stavantenne, som bør placeres forskudt fra andre  

 antenner og gods med mindst 1 meter (halv bølgelængde). I visse  

 VHF-DSC radioanlæg kræves en ekstra modtageantenne for at kunne  

 holde uafbrudt DSC-vagt på VHF kanal 70 (DSC nødkanal).
En god jordforbindelse er nødvendig.
I  

 stålskibe anvendes selve skroget som jordforbindelse, medens man i  

 træskibe placerer en metalplade udvendigt på skibet.
I VHF  

 radioanlæg er det ikke nødvendigt med jordforbindelse.
Installation og syn Det er vigtigt, at udstyret installeres efter  

 bestemmelserne i den tekniske forskrift og fabrikantens anvisninger for at  

 være sikker på, at det altid virker efter hensigten.
Med til  

 udstyret hører ganske bestemte antenner.
DSC og Inmarsat udstyr skal  

 tilsluttes fartøjets navigationsudstyr (GPS) for automatisk opdatering  

 af skibets position, såfremt dette udstyr forefindes om bord.
Er GPS  

 ikke tilsluttet radioudstyret, skal skibets position indtastes manuelt mindst  

 hver 4. time.
Udstyret skal installeres på en sådan  

 måde, at det er let tilgængeligt for inspektion og vedligehold om  

 bord.
Der skal forefindes teknisk dokumentation og betjeningsvejledninger til  

 alt udstyr.
Der skal endvidere forefindes relevante reservedele og  

 værktøj til vedligehold af udstyret.
Bærbare VHF-anlæg skal være placeret i  

 styrehuset sammen med reservebatterier, klar til uden videre at medbringe i  

 en nødsituation.
SART anbringes ligeledes i styrehuset, klar til uden  

 videre at medbringe i en nødsituation.
 Den float-free EPIRB skal installeres udendørs,  

 så frit som overhovedet muligt, således at den kan flyde fri af  

 skibet, hvis dette synker, og aktiveres automatisk, når den flyder.
Efter installation af udstyret skal  

 Søfartsstyrelsen tilkaldes for syn.
Henvendelsen herom rettes til  

 Søfartsstyrelsens regionskontor i Svendborg, telefon 62210688, telefax  

 62201688.
Betjening For at betjene radioudstyret kræves et GMDSS  

 radiocertifikat.
Personer uden certifikat må gerne betjene udstyret  

 under overvågning af en person med certifikat.
En af  

 navigatørerne med certifikat skal af føreren på  

 forhånd være udpeget til at varetage kommunikationen i en  

 eventuel nødsituation.
For at erhverve certifikatet skal en prøve  

 bestås.
Søfartsstyrelsen udsteder tre forskellige GMDSS  

 radiocertifikater:
- 	Generelt certifikat som radiooperatør i GMDSS  

 (GOC) - 	Begrænset certifikat som radiooperatør  

 i GMDSS (ROC) -	LRC (Long Range Certificate) Radiokurser tilbydes på navigations- og  

 skipperskoler samt af en række andre private og offentlige skoler.
 Derudover udsteder Telestyrelsen et VHF-certifikat efter  

 bestået prøve primært beregnet for fritidssejlere.  

 Certifikatet benævnes Short Range Certificate (SRC).
 Det skal bemærkes, at SRC ikke opfylder  

 Søfartsstyrelsens krav til erhvervelse af sønæringsbevis,  

 hvor ROC er mindstekravet.
 Certifikatkravene i S-skibe er:
A1 område: mindst to personer med mindst ROC A2 område: mindst en person med GOC og en  

 person med mindst ROC.
 A3 område: mindst to personer med GOC.
