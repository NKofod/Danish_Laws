 En kursist drev selvstændig handelsvirksomhed, men havde forud for  

 kurset tilmeldt sig arbejdsformidlingen som arbejdssøgende til lønarbejde.
 I forbindelse med kursusdeltagelsen opnåede hun lønarbejde inden for  

 det område, som kurset var beregnet for.
 Arbejdsmarkedets Ankenævn fandt, at hun var berettiget til  

 kursusgodtgørelse.
 Et arbejdsløshedskassemedlem klagede over, at hendes arbejdsløshedskasse  

 ikke fandt hende berettiget til kursusgodtgørelse i medfør af lov om  

 arbejdsmarkedsuddannelser under deltagelse i et kursus for specialarbejdere,  

 benævnt »Erhvervsrengøring«.
 Arbejdsløshedskassen begrundede afgørelsen med, at medlemmet var  

 selvstændig erhvervsdrivende.
 I ansøgningen om kursusgodtgørelse var det oplyst, at medlemmet drev  

 selvstændig virksomhed som hovedbeskæftigelse, og at arbejdets art var  

 handel.
 Medlemmet oplyste i klagen, at hun var tilmeldt arbejdsformidlingen på  

 tidspunktet for deltagelsen i kurset, og at hun fik tilbudt rengøringsarbejde  

 på betingelse af, at hun deltog i ovennævnte kursus.
 Arbejdsformidlingen bekræftede, at medlemmet blev formidlet  

 rengøringsarbejde umiddelbart inden kurset.
 Ankenævnet fandt, at medlemmet var berettiget til kursusgodtgørelse under  

 deltagelse i ovennævnte kursus, jf. § 1 i Arbejdsministeriets bekendtgørelse  

 nr. 887 af 28. december 1992.
 Nævnet lagde herved vægt på, at medlemmet havde opnået rengøringsarbejde i  

 tilknytning til kurset.
 Ankenævnet ændrede således arbejdsløshedskassens afgørelse.
 Ankenævnet anmodede kassen om at foretage det videre fornødne i  

 forbindelse med beregning og udbetaling af kursusgodtgørelse.
