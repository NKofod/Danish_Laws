(Til kommunalbestyrelserne) Om udtagelse til de i lov om rettens pleje omhandlede grundlister og  

 udarbejdelse af nævninge- og domsmandslister gælder følgende regler:
§ 1.  For hver af landets 15 nævningekredse udtages  

 for et tidsrum af 4 år regnet fra en 1. januar et antal personer, der må  

 anses egnede til at virke som nævninger eller domsmænd.
Listerne over disse  

 personer benævnes grundlister.
§ 2.  Udtagelsen til grundlisten foretages inden for  

 hver kommune af et grundlisteudvalg på 5 medlemmer, der udpeges af  

 kommunalbestyrelsen (distriktsbestyrelsen) for de kommunale råds valgperiode.  

 I København kan kommunalbestyrelsen bestemme, at der skal nedsættes flere  

 grundlisteudvalg.
Grundlisteudvalgets medlemmer og dets formand udpeges i  

 overensstemmelse med de i vedkommende kommunale styrelsesvedtægt foreskrevne  

 regler om valg til udvalg m. v.
§ 3.  Udtagelsen finder sted hvert 4. år (første gang  

 i 1963) og må for at kunne være tilendebragt i behørig tid foregå senest i  

 begyndelsen af marts måned.
Såfremt der ikke i grundlisteudvalget opnås  

 enighed om, hvilke personer der skal udtages til grundlisten, har hvert  

 medlem af udvalget ret til at kræve, at udtagelsen foretages i  

 overensstemmelse med de i styrelsesvedtægten gældende regler om  

 kommunalbestyrelsens valg til udvalg m. v.
§ 4.  Udtagelsen foretages blandt de mænd og kvinder,  

 der har valgret til folketinget.
Udvalget kan ved udtagelsen benytte  

 kommunens folketingsvalglister.
 Stk. 2.  De udtagne personer må skønnes egnede til at  

 virke som nævninger eller domsmænd.
 Stk. 3.  Udtages kan enhver, der er uberygtet, medmindre  

 den pågældende fylder 70 år inden udløbet af det tidsrum, for hvilket  

 grundlisten gælder, eller som på grund af åndelig eller legemlig svaghed  

 eller utilstrækkeligt kendskab til det danske sprog er ude af stand til at  

 fyldestgøre en nævnings og domsmands pligter.
Stk. 4.  Det må anses for ønskeligt, at de personer, der  

 udtages, udgør et alsidigt sammensat udsnit af befolkningen.
Der bør  

 tilstræbes en nogenlunde ligelig repræsentation af de forskellige  

 aldersklasser og af mænd og kvinder.
 § 5.  Udelukkede fra at være nævninger eller domsmænd  

 er: ministre, advokater, advokatfuldmægtige, centraladministrationens,  

 domstolenes, anklagemyndighedens, overøvrighedens, politiets og  

 fængselsvæsenets tjenestemænd og øvrige personale samt sognefogder og  

 folkekirkens og de anerkendte trossamfunds gejstlige.
§ 6.  I København udtages til grundlisten 1.800  

 personer.
Uden for København udtages 1 person for hvert fulde antal af 300  

 indbyggere, regnet efter sidste forud for udtagelsen offentliggjorte  

 tabelværk fra Danmarks Statistik om befolkningen i de enkelte kommuner  

 fordelt efter køn, alder og ægteskabelig stilling.
§ 7.  Er en kommune beliggende i mere end en  

 retskreds, sker udtagelsen for hver af de pågældende dele af kommunen for  

 sig, således at antallet af de personer, der skal opføres på grundlisten,  

 fordeles af udvalget på hvert område så nær som muligt i forhold til antallet  

 af folketingsvælgere i områderne.
Det skal af den i § 8 nævnte fortegnelse  

 fremgå, under hvilken del af kommunen de udtagne personer hører.
§ 8.  Når udtagelsen til grundlisten har fundet sted,  

 udfærdiges en fortegnelse over de udtagne.
Fortegnelsen udarbejdes i to  

 eksemplarer på en af justitsministeriet godkendt blanket (Ju 76 og Ju 76 a),  

 der rekvireres vederlagsfrit i Direktoratet for Statens indkøb, Bredgade 20,  

 1260 København K.
Inden listens indsendelse til landsrettens præsident, skal  

 der for alle de udtagne foreligge oplysning om deres fulde navn, livsstilling  

 og postadresse, herunder postnummer, personnummer samt fødested; for gifte  

 kvinders vedkommende skal tillige anføres pigenavn.
Manglende oplysninger  

 indhentes fra folkeregistret.
 § 9.  Det ene eksemplar af listen skal underskrives af  

 samtlige medlemmer af grundlisteudvalget.
 Stk. 2.  For så vidt angår København og øernes amter  

 sendes begge eksemplarer af listen til Østre Landsrets præsident, København.  

 For så vidt angår Jyllands amter sendes begge eksemplarer af listen til  

 Vestre Landsrets præsident, Viborg.
 Stk. 3.  Indsendelsen af listen sker inden den 1. april.
 § 10.  Efter modtagelsen af grundlisterne affatter  

 landsrettens præsident på grundlag af lodtrækning underretternes  

 domsmandslister og landsrettens nævninge- og domsmandslister.
 Stk. 2.  De på listerne optagne personer underrettes af  

 præsidenten om udtagelsen ved en skriftlig meddelelse, der indeholder  

 opfordring til de pågældende om at rette henvendelse til præsidenten, såfremt  

 de anser sig udtaget med urette eller ønsker at fremsætte begæring om  

 fritagelse for hvervet efter retsplejelovens § 71. Landsrettens præsident har  

 afgørelsen heraf.
 § 11.  Grundlisteudvalgets medlemmer er pligtige at  

 hemmeligholde, hvad der foregår i grundlisteudvalgets møder.
 Stk. 2.  I tilfælde af forsømmelse med grundlistens  

 udarbejdelse kan landsrettens præsident under anvendelse af tvangsbøder  

 pålægge grundlisteudvalget at træffe de foreskrevne foranstaltninger.
 § 12.  Dette cirkulære træder i stedet for  

 justitsministeriets cirkulære nr. 22 af 13. februar 1979 om grundlister og  

 nævninge~ og domsmandslister.
 § 13.  For Færøerne finder de hidtil gældende regler  

 anvendelse.
