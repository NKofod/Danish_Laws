 Cirkulæreskrivelse om strafpåstande i sager om overtrædelse af militær straffelov mv.
Generalauditør meddelelse nr. 3/2018 1. Indledning 1.1. Militær straffelov Ved lov nr. 530 af 24. juni 2005 blev der foretaget en gennemgribende revision af militær straffelov, der herefter alene omfatter grovere forsømmelser af de militære pligter.
Mindre alvorlige pligtforsømmelser behandles af de militære myndigheder efter bestemmelserne i militær disciplinarlov (lov nr. 532 af 24. juni 2005). Lovændringen trådte i kraft den 1. januar 2006.
Ved lov nr. 494 af 17. juni 2008 (Strafskærpelse for tortur) blev der indsat en bestemmelse i militær straffelov § 27 a, hvorefter det ved straffastsættelsen skal indgå som en skærpende omstændighed, at overtrædelsen er begået ved tortur.
Der blev samtidig indsat en bestemmelse i § 10 a, hvorefter lovovertrædelser omfattet af § 27 a ikke forældes.
Lovændringen trådte i kraft den 1. juli 2008.
Ved lov nr. 1550 af 19. december 2017 (Anvendelsesområde i forhold til tjenstgørende militært personel m.v.) blev det præciseret, at den militære retsplejeordning finder anvendelse på tjenstgørende militært personel inden for forsvarsministeriets område og hjemsendt militært personel inden for forsvarsministeriets område med hensyn til militære pligter, som påhviler det efter hjemsendelsen.
Lovændringen trådte i kraft den 1. januar 2018.
Ved lov nr. 708 af 8. juni 2018 om ændring af lov om politiets virksomhed, retsplejeloven, lov om forsvarets formål, opgaver og organisation m.v. og militær straffelov (Forsvarets bistand til politiet og udvidelse af politiklageordningen m.v.). blev der indsat en bestemmelse i militær straffelov § 1, stk. 3, hvorefter loven ikke finder anvendelse for forhold begået af tjenstgørende militært personel inden for forsvarsministeriets område, i forbindelse med at personellet yder bistand til politiet efter §§ 24 a-24 d i lov om politiets virksomhed.
Lovændringen trådte i kraft den 1. juli 2018.
1.2. Fastsættelse af de vejledende bødetakster Generalauditøren foretog i forbindelse reformen af den militære retsplejeordning i 2005 en revision af minimumstakster for den militære anklagemyndigheds bødepåstande i almindeligt forekommende sager om overtrædelse af militær straffelov (Meddelelse nr. 5/2005). Retningslinjerne blev revideret i juni 2006 og januar 2007, og ved Meddelelse nr. 7/2007 blev der på ny udsendt nye retningslinjer bl.a. som følge af en ændring af lov om euforiserende stoffer og den heraf følgende revision af Rigsadvokat Meddelelse nr. 6/2006 om sanktionspåstande mv. i narkotikasager, hvoraf de nye bødepåstande fremgik.
I 2013 udsendte Generalauditøren Meddelelse nr. 2/2013 om strafpåstande i sager om overtrædelse af militær straffelov mv.
Meddelelsen indebar en generel forhøjelse af bødetaksterne for overtrædelse af militær straffelov henset til den almindelige pris- og lønudvikling siden 2007 og den forhøjelse af bødeniveauet på flere til dels sammenlignelige særlovsområder i det civile samfund, der var sket de seneste år.
Forhøjelsen af bødeniveauet for overtrædelse af den militære straffelov afspejlede denne udvikling for at tilgodese præventive hensyn, ligesom der ved fastsættelse af bødepåstanden for visse af bestemmelserne tillige blev taget højde for karakteren af militær virksomhed, herunder de særlige hensyn til sikkerheden i forsvaret mv.
 De vejledende bødetakster for overtrædelse af militær straffelovs § 25 (første- til fjerdegangstilfælde) blev revideret pr. 1. april 2015 i overensstemmelse med Rigsadvokatens revision af taksterne for overtrædelse af bestemmelserne om civil værnepligt, jf. den dagældende Rigsadvokat Meddelelse nr. 6/2009 (Overtrædelse af værnepligtsloven mv.).
 Den nu foreliggende Meddelelse indeholder en ajourføring af Generalauditør Meddelelse 2/2013 med seneste retspraksis, retningslinjer og forvaltningsgrundlag mv.
1.3. Den militære anklagemyndigheds strafpåstande Meddelelsen indeholder en samlet generel vejledning om den militære anklagemyndigheds strafpåstande i militære straffesager, således at der tillige vejledes om strafpåstanden i sager, hvor der skal nedlægges påstand om frihedsstraf.
Bødepåstandene er fastsat som vejledende bødetakster, således at den vejledende bødepåstand finder anvendelse i normal- eller typetilfælde inden for de enkelte bestemmelsers anvendelsesområde.
Forhøjelser er samtidig generelt foretaget således, at bødepåstanden fastsættes fortsat til beløb, der er delelige med 500 kr.
Den militære anklagemyndigheds strafpåstand skal som udgangspunkt udformes i overensstemmelse med retningslinjerne i Meddelelsen.
Retningslinjerne må således i almindelighed ikke fraviges.
Det angivne vejledende bødeniveau vil dog kunne fraviges i op - eller nedadgående retning, hvis der i den konkrete sag foreligger særlige skærpende eller formildende omstændigheder.
 2. De særlige militære pligter mv.
2.1. Indledning De almindelige pligter, der gælder i offentlig tjeneste, finder også anvendelse på militær personel.
Disse almindelige civile pligter er suppleret med de yderligere pligter, der følger af de militære tjenesteforholds særlige karakter.
Som følge af det særlige militære pligtforhold har Folketinget fundet det påkrævet at fravige og udvide ansvarsområdet for pligtforsømmelser inden for forsvaret i forhold til, hvad der gælder på det civile område.
Det er disse bestemmelser, der indgår i militær straffelovs bestemmelser om pligtforsømmelser.
Militær straffelov har således karakter af en strafferetlig særlov (speciallov). Den særlige lovgivning omfatter navnlig tjenstgørende militært personel inden for forsvarsministeriets område, jf. herved lov nr. 1550/2017 (Anvendelsesområde i forhold til tjenstgørende militært personel m.v.).
 Det er bl.a. anført i de almindelige bemærkninger til lovforslag L 54/2005, pkt. 3.8. :
Som eksempel på regler eller principper, som følger af tjenesteforholdets natur, kan nævnes sandhedspligten.
Højesteret udtalte i en dom af 25. april 2012, at sandhedspligten er af fundamental betydning i tjenesteforhold, og tilsidesættelse af denne pligt er som udgangspunkt en grov tilsidesættelse af de pligter, der gælder i tjenesten.  Højesterets dom er trykt i Ugeskrift for Retsvæsen 2012, side 2387 H.
Militær straffelov indeholder en række bestemmelser om straf for grovere tilsidesættelser af de militære pligter.
Mindre grove pligtforsømmelser behandles af forsvaret efter bestemmelserne i militær disciplinarlov.
Det gælder dog ikke bestemmelserne i militær straffelov §§ 20-22, der ikke har pendant i militær disciplinarlov, og overtrædelse af disse bestemmelser skal altid behandles som straffesager.
 For så vidt angår sondringen mellem grovere pligtforsømmelser efter militær straffelov og mindre grove pligtforsømmelser efter militær disciplinarlov kan der henvises til Generalauditørens reviderede vejledning vedr. afgrænsningen mellem L 530/2005, militær straffelov og L 532/2005, militær disciplinarlov (Straf- eller disciplinarforfølgning? ), der blev udsendt i juni 2007.
Det følger af militær retsplejelov § 6, at militære straffesager er undergivet den militære anklagemyndigheds jurisdiktion.
Den militære anklagemyndighed kan i visse situationer træffe aftale med den almindelige anklagemyndighed om behandling af en sag som en almindelig (civil) straffesag.
Se herom pkt. 3.3.3.
2.2. Forsvarets bistand til politiet Ved § 4 i lov nr. 708 af 8. juni 2018 (Forsvarets bistand til politiet og udvidelse af politiklageordningen m.v.) er der foretaget en ændring af militær straffelov, således at denne ikke finder anvendelse for forhold begået af tjenstgørende militært personel inden for Forsvarsministeriets område, i forbindelse med at personellet yder bistand til politiet efter §§ 24 a-24 d i lov om politiets virksomhed.
 Bestemmelserne finder som udgangspunkt først anvendelse, når soldaten er mødt til tjeneste på det sted, hvor vedkommende yder bistand til politiet og dermed er underlagt politiets ledelse, jf. lovforslagets alm. bemærkninger, pkt. 2.3.3.
 Ændringen indebærer, at sådanne sager fremover skal behandles efter den civile straffelov i den civile strafferetsplejes former og således, at kompetencen til at efterforske og påtale sådanne sager om strafbare forhold flyttes fra den militære anklagemyndighed til Politiklagemyndigheden og den civile anklagemyndighed  som udgangspunkt statsadvokaten.
Den militære anklagemyndighed bistår Politiklagemyndigheden og statsadvokaten i disse sager, og efter indstilling fra Politiklagemyndigheden kan videre forfølgning af sagerne overlades til den militære anklagemyndighed til behandling i den militære retsplejes former, hvis viden om militærfaglige forhold eller militærspecifikke regler er af særlig betydning for sagen, og hvis statsadvokaten og den militære anklagemyndighed er enige herom.
Se herom pkt. 3.3.3.
3. Generelle bestemmelser om straffens udmåling Behandlingen af militære straffesager følger samme retsprincipper som behandlingen af de civile straffesager.
Dette indebærer bl.a., at straffelovens almindelige regler om straffens fastsættelse også gælder for militære straffesager, herunder de almindelige regler om straffens fastsættelse i straffelovens §§ 80-83, straffelovens bestemmelser om gentagelsesvirkning (recidiv) og sanktionsfastsættelsen, når der er flere forhold til samtidig påkendelse (kumulation).
 Der opstår endvidere i nogle sager spørgsmål om afgrænsningen mellem militær straffelov og anden strafbelagt lovgivning, og hvorledes der bør forholdes, når gerningsindholdet omfatter både overtrædelse af militær straffelov og andre strafbelagte bestemmelser.
 Militær straffelovs karakter af en strafferetlig særlov indebærer f.eks., at bødestraf for overtrædelse af loven ikke skal fastsættes som dagbøder, jf. herved straffelovens § 51, stk. 1, medmindre overtrædelsen foreligger til samtidig påkendelse med en overtrædelse af straffeloven, for hvilken der skal udmåles en bøde.
3.1. De almindelige regler om straffens fastsættelse  straffelovens §§ 80-83 De almindelige regler om straffens fastsættelse fremgår af straffelovens §§ 80-83.
Straffelovens § 80 angiver de hovedhensyn, som skal indgå i straffastsættelsen.
Ved straffens fastsættelse skal der under hensyntagen til ensartethed i retsanvendelsen lægges vægt på lovovertrædelsens grovhed og på oplysninger om gerningsmanden.
Ved vurderingen af lovovertrædelsens grovhed skal der tages hensyn til den med lovovertrædelsen forbundne skade, fare og krænkelse samt til, hvad gerningsmanden indså eller burde have indset herom.
Ved vurderingen af oplysninger om gerningsmanden skal der tages hensyn til dennes almindelige personlige og sociale forhold, dennes forhold før og efter gerningen samt dennes bevæggrunde til gerningen.
 Straffelovens §§ 81-82 angiver en række forhold, som ved straffens fastsættelse i almindelighed skal indgå som henholdsvis skærpende og formildende omstændigheder.
 Efter § 81 skal det f.eks. i almindelighed indgå som en skærpende omstændighed ved straffens fastsættelse, hvis gerningsmanden tidligere er straffet af betydning for sagen, hvis gerningen er udført af flere i forening, eller hvis gerningen er særligt planlagt eller led i omfattende kriminalitet.
 Straffelovens § 82 indeholder en række forhold, der i almindelighed skal indgå i strafudmålingen som formildende omstændigheder ved straffens fastsættelse.
 Som det fremgår, skal der ved fastsættelse af straffen, herunder bødestraffen, for en given lovovertrædelse tages hensyn til at sikre ensartethed i retsanvendelsen, og straffen fastsættes ud fra en konkret vurdering af lovovertrædelses karakter og grovhed samt oplysninger om gerningsmandens forhold, jf. straffelovens § 80.
 Hertil kommer den særlige bestemmelse om strafnedsættelse og strafbortfald i militær straffelov § 14, se neden for, pkt. 4.2.1., og bestemmelsen i militær straffelov § 27 a om strafskærpelse for tortur, se neden for, pkt. 4.5.6.
3.2. Gentagelsesvirkning (recidiv)  straffelovens § 81, nr. 1, og § 84 Ved udmåling af straf skal det i almindelighed indgå som en skærpende omstændighed, at den dømte tidligere er straffet af betydning for sagen, jf. straffelovens § 81, nr. 1. Er der ikke tale om en mellemliggende dom, er der tale om af flere forhold til samtidig påkendelse (sammenstød).
Ved lov nr. 218 af 31. marts 2004 om ændring af straffeloven og retsplejeloven (Ændring af strafferammer og bestemmelser om straffastsættelse mv.) blev der bl.a. foretaget en ændring af straffelovens §§ 80-84 om straffens fastsættelse.
Anvendelsen af lovbestemmelser om forhøjet straf i gentagelsestilfælde reguleres nu i straffelovens § 84, således at det ved bestemmelsen i § 84, stk. 3, er fastsat, at gentagelsesvirkningen først ophører, når der er forløbet 10 år efter, at den tidligere straf er udstået, endeligt eftergivet eller bortfaldet, mod hidtil 5 år.
Det blev samtidig fastsat, at også overtrædelser, der er begået før det fyldte 18. år, kan tillægges gentagelsesvirkning, jf. § 84, stk. 1. De nye regler trådte i kraft den 2. april 2004.
Det antages i Rigsadvokatmeddelelsens afsnit Strafpåstanden i sager om overtrædelse af straffeloven, at reglen i straffelovens § 84, stk. 3, om 10 års gentagelsesvirkning kan anvendes, uanset om gentagelsesvirkningen af en afgørelse truffet før lovændringens ikrafttræden den 2. april 2004 var ophørt efter den tidligere gældende regel om gentagelsesvirkning i 5 år.
Se herom nærmere i pkt. 3 i det pågældende afsnit i Rigsadvokatmeddelelsen.
 Se endvidere Rigsadvokatmeddelelsens afsnit Færdsel - Generelle retningslinjer for sanktionspåstande i færdselssager, pkt. 5.4., om den tidsmæssige udstrækning af gentagelsesvirkning af færdselsloven.
Reglerne gælder tilsvarende for overtrædelser af militær straffelov.
Det i Generalauditør Meddelelse nr. 7/2007 fastlagte udgangspunkt, hvorefter der i andengangstilfælde bør ske en forhøjelse på 50 % og en fordobling i tredjegangstilfælde, hvis fængselsstraf ikke er forskyldt, videreføres.
Kun forsætlige og groft uagtsomme overtrædelser af militær straffelov er strafbare, ligesom en række af bestemmelserne er begrænset til grove forhold.
Simpelt uagtsomme overtrædelser og mindre grove forhold vil således ikke kunne straffes efter militær straffelov i førstegangstilfælde.
I gentagelsestilfælde kan straf dog efter omstændighederne anvendes, selv om forholdet isoleret bedømt må anses for mindre groft eller begået som følge af simpel uagtsomhed.
3.3. Flere forhold til samtidig påkendelse (kumulation) 3.3.1. Generelle spørgsmål I tilfælde, hvor der foreligger flere overtrædelser til samtidig pådømmelse, følger det af straffelovens § 88, at der skal fastsættes en fælles straf inden for den foreskrevne strafferamme.
 Det gældende udgangspunkt er, at straffen i denne situation fastsættes ved modereret kumulation, dvs. at der som samlet straf fastsættes en noget lavere straf efter en samlet skønsmæssig vurdering af forholdene.
 Bestemmelser om, at en bøde ved flere overtrædelser af strafbelagte lovbestemmelser udmåles ved at sammenlægge den normale takstmæssige bødestraf for hver overtrædelse, uanset om overtrædelserne begås ved én eller flere handlinger, betegnes absolut kumulation.
Dette følger bl.a. af færdselslovens § 118 a, stk. 2, 1. pkt.
Er der tale om overtrædelse af færdselsloven og af anden lovgivning, der medfører bødestraf, følger det af færdselslovens § 118 a, stk. 2, 2. pkt., at bødestraffen for overtrædelse af færdselsloven sammenlægges med bødestraffen for overtrædelsen af den eller de andre love.
 Det anføres herom i Rigsadvokatmeddelelsens afsnit Færdsel - Generelle retningslinjer for sanktionspåstande i færdselssager, pkt. 5.3.2. :
 Er der tale om en overtrædelse af færdselsloven, der medfører bødestraf, og overtrædelse af anden lovgivning, der medfører frihedsstraf, følger det af færdselslovens § 118 a, stk. 3, 2. pkt., at der idømmes en bøde for overtrædelse af færdselsloven ved siden af frihedsstraffen.
 Det anføres herom i Rigsadvokatmeddelelsens afsnit Færdsel  Generelle retningslinjer for sanktionspåstande i færdselssager, pkt. 5.3.4. :
 Det anføres endvidere i Rigsadvokatmeddelelsens afsnit Færdsel  Generelle retningslinjer for sanktionspåstande i færdselssager, pkt. 5.3.5. :
 Det forudsættes endvidere i forarbejderne til arbejdsmiljølovgivningen, at bødestraffen ved flere overtrædelser til samtidig pådømmelse skal fastsættes ved en sammenlægning af de normale bøder (absolut kumulation). Se herom Rigsadvokatmeddelelsens afsnit Arbejdsmiljø, pkt. 5.1.
3.3.2. Flere overtrædelser af militær straffelov Der er ikke i militær straffelov eller i forarbejderne til denne fastsat retningslinjer for fastsættelsen af den samlede (bøde) straf, når der er tale om flere overtrædelser til samtidig pådømmelse.
Det følger heller ikke af Rigsadvokatmeddelelsens afsnit Overtrædelse af værnepligtsloven mv., der er udgangspunkt for bødefastsættelsen for ulovlig udeblivelse efter militær straffelov § 25.
 Hvis overtrædelsen består i samtidig påkendelse af flere forhold, finder straffelovens § 88 anvendelse, og der skal således fastsættes en samlet straf for samtlige forhold.
Den samlede bødepåstand ved flere overtrædelser af militær straffelov beror således på en konkret vurdering, hvor bødepåstanden som udgangspunkt bør fastsættes ved modereret kumulation.
Spørgsmålet om, hvilken straf der skal udmåles i den enkelte konkrete sag, vil fortsat bero på domstolenes samlede vurdering af de foreliggende omstændigheder i den enkelte sag.
 Efter retspraksis anvendes i almindelighed absolut kumulation ved samtidig udmåling af bøde for flere forhold af udeblivelse efter militær straffelov § 25. Se herom nedenfor afsnit 4.5.2.
3.3.3. Blandede militære og civile straffesager Det følger af militær retsplejelov § 3, stk. 1, at en sag mod en person, der samtidig retsforfølges for flere forhold, som ikke alle påtales af den militære anklagemyndighed, skal retsforfølges under en militær straffesag.
Er den militære og den almindelige anklagemyndighed enige, kan sagen behandles som en almindelig straffesag.
Det er i de specielle bemærkninger til bestemmelsen anført, at Spørgsmålet skal som anført forhandles mellem anklagemyndighederne.
Sker dette ikke, og rejser den almindelige anklagemyndighed tiltale i en sag, hvor påtalekompetencen tilkommer den militære anklagemyndighed, følger det af Østre Landsrets dom af 15. september 2010 (Ugeskrift for Retsvæsen 2011, side 67 Ø), at den tiltalte skal frifindes.
 Bestemmelsen i militær retsplejelov § 3, stk. 2, åbner mulighed for i en sag, hvor flere personer samtidig skal retsforfølges for et forhold, som ikke for alle sigtedes eller tiltaltes vedkommende hører under den militære anklagemyndighed, at sagen i sin helhed kan behandles enten som militær eller almindelig straffesag, når den militære og den almindelige anklagemyndighed er enige om det.
 Bestemmelsen i § 3 indebærer i praksis, at den militære anklagemyndighed som udgangspunkt skal behandle sager, hvor kendskab til forsvaret er af særlig betydning for sagens forberedelse.
Praksis Østre Landsrets dom af 15. september 2010 (UfR 2011.67 Ø)  T frifundet, da det under hovedforhandlingen viste sig, at påtalekompetencen i sagen tilkom den militære anklagemyndighed.
En overkonstabel T blev standset af politiet, fordi han som fører af en personbil benyttede en håndholdt mobiltelefon under kørslen.
T blev endvidere fundet i besiddelse af en foldekniv med en klinge på 10 cm, der kunne fastlåses i udfoldet position.
Kniven var udleveret af forsvaret, og T var på vej fra sin arbejdsplads til sin bopæl.
T blev tiltalt for overtrædelse af færdselsloven og våbenloven.
Efter forklaringerne under hovedforhandlingen blev sagen udsat med henblik på at indhente en udtalelse fra Generalauditøren om, hvorvidt sagen henhørte under den militære straffelov og dermed under den militære anklagemyndighed.
I forbindelse med den fortsatte forhandling, hvor færdselsforseelsen blev udskilt og afgjort særskilt, påstod anklagemyndigheden sagen afvist med henblik på sagens fremsendelse til Forsvarets Auditørkorps som rette anklagemyndighed.
Byretten afsagde afvisningsdom, som T ankede med påstand som for byretten om frifindelse.
Landsretten frifandt T og anførte bl.a., at ændringen i 1992 af retsplejelovens § 908 var begrundet med, at det ikke længere skulle have konsekvenser i form af afvisning eller frifindelse, hvis tiltale blev rejst af én myndighed inden for den civile anklagemyndighed, selv om påtalekompetencen henhørte under en anden myndighed inden for den civile anklagemyndighed.
Da ændringen således var begrundet i praktiske hensyn inden for samme anklagemyndighed, fandt landsretten det mest nærliggende at antage, at det ikke havde været hensigten at ændre retstilstanden i de tilfælde, hvor påtalekompetencen henhørte under den militære anklagemyndighed, hvilket førte til, at der i et sådant tilfælde fortsat skete frifindelse.
Østre Landsrets kendelse af 11. oktober 2016 (1. afd.
Nr.
S-2612-16)  ikke bindende påtalebegrænsning.
Auditøren fremsendte en sag mod en sergent T, der var sigtet for vold mod en officer begået på et værtshus under en fælles bytur, til anklagemyndigheden.
Ved en dom af 23. august 2016 fandt byretten, at voldsepisoden, der var rejst tiltale for, fandt sted som følge af et tjenstligt begrundet uvenskab mellem T som befalingsmand og forurettede som officer, således at straffesagen måtte anses for vedrørende parternes tjeneste eller i anledning af deres tjeneste, hvorfor sagen måtte anses for en militær straffesag, jf. militær retsplejelov § 2, stk.1, nr. 2, jf. nr. 1. Da sagen ikke tillige omfattede andre forhold, forelå der ikke en situation som anført i militær retsplejelov § 3, stk. 1. På denne baggrund, og da tiltalen var rejst af den civile anklagemyndighed i stedet for den militære anklagemyndighed, fandt retten at måtte frifinde T, jf. retsplejelovens § 883, stk. 1, nr. 1.
Auditøren rejste herefter tiltale i sagen.
Forsvareren nedlagde påstand om afvisning af den militære straffesag.
Byretten bestemte ved kendelse af 22. september 2016, at påstanden om afvisning ikke toges til følge, hvilket forsvareren påkærede til Østre Landsret, der ved kendelse af 11. oktober 2016 stadfæstede byrettens afgørelse.
 Landsretten udtalte blandt andet:
 Østre Landsrets dom af 14. november 2016 (UfR 2017.777 Ø)  fornøden påtalekompetence.
Auditøren fremsendte en sag mod en sergent T, der var sigtet for overtrædelse af militær straffelovs § 11 ved at have undladt at efterkomme en tjenstlig ordre fra en overordnet om af sikkerhedsmæssige hensyn at aflyse en helikopterflyvning, til den civile anklagemyndighed, der behandlede forhold mod en civil helikopterpilot for overtrædelse af luftfartslovgivningen ved at have ført helikopteren i for lav højde ind over et antal personer, der var forsamlet til et åbent-hus arrangement.
T blev i byretten idømt en bøde på 2.500 kr. for overtrædelse af militær straffelov § 11, stk.1, mens piloten blev idømt en bøde på 10.000 kr. for overtrædelse af luftfartslovgivningen.
 T ankede dommen til landsretten og nedlagde påstand om frifindelse. Østre Landsret stadfæstede byrettens dom og udtalte blandt andet:
 3.4. Bestemmelser om forhøjede strafmaksima for handlinger begået under væbnet konflikt mv.
Bestemmelsen i militær straffelov § 10 fastlægger, hvornår lovens bestemmelser for væbnet konflikt finder anvendelse.
Bestemmelsen har følgende ordlyd:
Bestemmelsen angiver betingelserne for anvendelse af militær straffelovs bestemmelser for væbnet konflikt.
Bestemmelserne i § 10, stk. 1 og 2, svarer i det væsentlige til den hidtil gældende bestemmelse, mens stk. 3 er en ny bestemmelse.
Det er i forarbejderne til bestemmelsen bl.a. anført:
 De centrale materielle bestemmelser om straf for overtrædelse af forhold begået under væbnet konflikt findes i militær straffelov §§ 28-35 om forbrydelser mod forsvarsmagtens kampdygtighed og §§ 36-38 om andre forbrydelser under væbnet konflikt.
 Særlig bestemmelsen i militær straffelov § 36 om andre forbrydelser under væbnet konflikt har praktisk betydning i sager, hvor der er spørgsmål om handlinger i strid med Genèvekonventionerne, f.eks. i forbindelse med misbrug af Røde Kors-mærket, anvendelse af ulovlig ammunition og lignende.
 Bestemmelsen har denne ordlyd:
Det er i de specielle bemærkninger til bestemmelsen anført, at Der er i de almindelige bemærkninger, pkt. 3.13 anført følgende:
I den ovennævnte sag fra DANCON/IRAK blev der rejst tiltale mod en kaptajn og fire sergenter for særlig grov pligtforsømmelse (myndighedsmisbrug) efter den dagældende bestemmelse i militær straffelov § 15, 1. og 2. punktum, jf.
Genèvekonventionen af 12. august 1949 om beskyttelse af civile personer i krigstid (IV.
Genèvekonvention) artikel 27 og artikel 31 samt Soldatens Kort (FEB 04), pkt. 4 og 5, og Førerens Kort (FEB 04), pkt. 7.a og d i forbindelse med udspørgen af tilbageholdte irakere i den danske bataljons lejr Camp Eden i Irak i perioden 10. marts til 9. juni 2004.
 Forholdene blev i ankeinstansen henført under militær straffelov § 27, stk. 2, jf. stk. 1. Østre Landsret frifandt ved dom af 6. juli 2006 (UfR 2006, side 2927 Ø) de tiltalte dels af bevismæssige grunde, dels fordi de handlinger, som blev anset for bevist, ikke indebar en overtrædelse af de bestemmelser, som tiltalen omfattede.
Foruden de anførte bestemmelser indeholder militær straffelov en række bestemmelser om forhøjede strafmaksima for pligtforsømmelser begået under væbnet konflikt.
Disse bestemmelser omfatter:
 forsætlig grov lydighedsnægtelse (§ 11, stk. 3),  mytteri (§ 12, stk. 2),  forsætlig grov vagtforseelse (§ 24, stk. 3),  forsætlig grov udeblivelse (§ 25, stk. 4, jf. stk. 1 og 2) og  anden forsætlig grov pligtforsømmelse  (§ 27, stk. 3).
I forbindelse med udvalgsbehandlingen om ændringen af militær straffelov er der bl.a. stillet spørgsmål til Forsvarsministeriet om forståelsen af begrebet væbnet konflikt.
Der anføres herom følgende i Forsvarsministeriet notat af 6. april 2005 om Væbnet konflikt (Forsvarsudvalget L 54 - Bilag 9):
Det fremgår bl.a. af Forsvarsministeriets skrivelse af 21. maj 2003 til Forsvarskommandoen (i forbindelse med det danske militære bidrag til en sikringsstyrke til Irak) om den praktiske anvendelse af reglerne, at Det fremgår bl.a. af Betænkning 1435/2004, afgivet af udvalget om den militære straffe- og retsplejeordning mv., side 69, at Forsvarets Auditørkorps ikke dengang havde gjort brug af eller i øvrigt påberåbt sig krigstidsbestemmelserne, hverken under Kosovo-konflikten eller under operationer i Afghanistan eller Irak.
Det samme havde været tilfældet for så vidt angår danske styrkers deltagelse i den amerikansk ledede intervention i Irak i foråret 2003.
Dette gentages i landsdommer Nils Blacks lovkommentar (2006), side 61, til militær straffelov § 10. Det anføres videre side 62 in fine De nævnte bestemmelser om væbnet konflikt i militær straffelov, herunder bestemmelserne om strafforhøjelse for forsætlige forhold begået under væbnet konflikt, har kun i begrænset omfang været bragt i anvendelse.
Bestemmelserne har i praksis været anvendt i enkelte sager om ulydighed, grov udeblivelse og anden grov pligtforsømmelse fra missionsområdet i Afghanistan, hvor det pågældende forhold må antages at have afgørende indflydelse på forsvarets evne til at udføre sine opgaver under væbnet konflikt.
Den endelige afgørelse af spørgsmålet om, hvorvidt der skal ske anvendelse af disse bestemmelser, henhører som anført under domstolene.
 Se herom neden for under militær straffelov § 11, § 25 og § 27.
3.5. Afgrænsningen mellem militær straffelov og anden lovgivning I en række sager opstår der spørgsmål om, hvorvidt et forhold skal henføres (subsummeres) under militær straffelov, straffeloven eller anden strafferetlig særlovgivning eller eventuelt efter både militær straffelov og civile bestemmelser.
3.5.1. Afgrænsningen over for færdselsloven Afgrænsningen mellem militær straffelov og anden særlovgivning er særlig relevant med hensyn til overtrædelser af færdselsloven.
Færdselsloven finder efter lovens § 1 kun anvendelse for færdsel på vej, som benyttes til almindelig færdsel af en eller flere færdselsarter.
 Militært personel, der uden for lovens gyldighedsområde foretager kørsel, som ville have været i strid med færdselsloven, hvis denne lov kunne anvendes, vil normalt kunne drages til ansvar for grov pligtforsømmelse efter militær straffelov § 27. Militær straffelov § 27 er således bragt i anvendelse på f.eks. kørselsfejl på områder, hvor færdselsloven ikke gælder, herunder ved kørsel under øvelser på marker, skydeterræn og i internationale operationer mv.
Den militære anklagemyndighed følger samme praksis som den civile anklagemyndighed ved afgørelser i færdselssager eller ved tilsvarende forseelser begået uden for færdselslovens område.
Se herom pkt. 4.5.5.1. om færdselssager begået i udlandet og pkt. 5.2.1. om behandlingen af sager om overtrædelse af færdselsloven.
3.5.2. Afgrænsningen over for straffelovens § 293 a om brugstyveri Dette afsnit vedrører afgrænsningen over for straffelovens § 293 a om brugstyveri i forbindelse med misbrug af militære tjenestekøretøjer.
Det følger af bestemmelsesgrundlaget for anvendelsen af forsvarets køretøjer, at det ikke er tilladt at anvende militære tjenestekøretøjer til private formål, herunder kørsel til f. eks. et indkøbscenter med henblik på indkøb til private formål.
Der henvises til FPSBST 564-13, 2017-11, Bestemmelse om tjenesterejser inden for Forsvarsministeriets område.
Spørgsmålet om, hvorvidt et strafbart forhold skal subsumeres under militær straffelovs § 27 som grov pligtforsømmelse eller som brugstyveri efter straffelovens § 293 a, beror på en konkret vurdering af sagens karakter eller grovhed, herunder om der er tale om misbrug af et tjenestekøretøj, der er udleveret til tjenstlig kørsel, f.eks. i forbindelse med kursusvirksomhed, eller om den pågældende på eget initiativ uberettiget har sat sig i besiddelse af tjenestekøretøjet.
I sidstnævnte tilfælde vil forholdet som udgangspunkt skulle subsumeres under straffelovens § 293 a.
Er der derimod tale om et tilfælde, hvor tjenestekøretøjet er udleveret til tjenestekørsel, men køretøjet samtidig uberettiget anvendes til privatkørsel, vil forholdet som udgangspunkt skulle subsumeres under militær straffelovs § 27.
Strafpåstanden ved overtrædelse af straffelovens § 293 a er som udgangspunkt frihedsstraf.
Ved overtrædelse af militær straffelov § 27 er strafpåstanden som udgangspunkt en forhøjet bøde.
 Se herom nærmere pkt. 5.1. om behandlingen af sager om overtrædelse af straffeloven.
3.5.3. Afgrænsningen over for våbenloven, fyrværkeriloven og straffeloven Dette afsnit vedrører afgrænsningen over for våbenloven, fyrværkeriloven og straffeloven i forbindelse med ikke tjenstlig omgang med ammunition mv.
Våbenloven gælder efter lovens § 8 ikke for militære myndigheder.
Militært personels besiddelse og anvendelse mv. af våben mv., f.eks. ammunition, i privat øjemed kræver derimod tilladelse efter lovens almindelige regler.
Tilsvarende regler findes efter fyrværkerilovens § 6, der undtager offentlige myndigheder, fra lovens krav om godkendelser og tilladelser for så vidt angår deres normale virke.
Militært personel, der har hjemtaget genstande omfattet af våbenloven, f.eks. efter endt øvelse, vil  foruden et strafansvar efter våbenloven  normalt også skulle drages til ansvar efter militær straffelov § 27, jf. det militære bestemmelsesgrundlag.
Se herom neden for pkt. 3.6.
 Opbevares genstandene derimod midlertidigt f.eks. på den pågældendes værelse i et militært etablissement, vil vedkommende normalt blive draget til ansvar for grov pligtforsømmelse efter militær straffelov § 27.
 Tilsvarende gælder genstande, der er omfattet af fyrværkeriloven.
 Hjemtagelse af effekter kan efter omstændighederne henføres under straffeloven, hvor betingelserne for at rejse tiltale for berigelseskriminalitet, f.eks. tyveri fra arbejdsplads, er til stede.
3.6. Sager, hvor tiltalen omfatter både overtrædelse af militær straffelov og andre overtrædelser Omfatter gerningsindholdet både overtrædelse af militære tjenestebestemmelser og bestemmelser i andre love, kan militær straffelov § 27 bringes i anvendelse i sammenstød med de civile straffebestemmelser.
Forudsætningen for anvendelse af militær straffelov ved siden af de civile bestemmelser må dog være, at den militære forseelse kan tillægges selvstændig betydning, således at den ikke fuldt ud kan anses for omfattet af de civile bestemmelser, jf. herved Østre Landsrets dom af 9. marts 2007 (8. afd.nr.
S-3321-06). Landsretten tiltrådte i dommen, at afgivelse af urigtige oplysninger om et tjenstligt forhold i en sag om bedrageri måtte tillægges selvstændig betydning og tiltrådte anvendelsen af militær straffelov § 27, stk. 1.
 Betydningen af samtidig anvendelse af militær straffelov og civile straffebestemmelser for strafudmålingen må afgøres efter en konkret vurdering.
Eksempel Østre Landsrets dom af 18. februar 2009 (UfR 2009.1380 Ø)  pligtforsømmelse af særlig grov karakter efter § 27, stk. 2, og uagtsomt manddrab efter straffelovens § 241 En soldat foretog i en lejr i Afghanistan i strid med stående ordre opladning af et let maskingevær, som var monteret på en pansret mandskabsvogn, med skarp ammunition og tog ladegreb, hvor ved han uagtsomt affyrede fem skud, som ramte en soldat med døden til følge.
Retten i Herning, dom 3. maj 2012 (5-400/2012)  overtrædelse af færdselsloven og grov pligtforsømmelse En sergent blev fundet skyldig i overtrædelse af færdselslovens § 117 a, stk. 1, jf. stk. 2, nr. 1, og § 56, stk. 1, ved til dels i tjenesten at have ført motordrevet køretøj dels i frakendelsestiden og dels efterfølgende selv om han ikke havde generhvervet førerretten.
Han blev endvidere fundet skyldig i grov pligtforsømmelse efter militær straffelov § 27, stk. 1, ved at have undladt at gøre sine militære overordnede bekendt med, at han ikke var i besiddelse af gyldigt kørekort.
Østre Landsrets dom af 14. juni 2018 (6. afd. nr.
S-186-18)  mandatsvig og grov pligtforsømmelse mv.
En officer blev fundet skyldig i mandatsvig efter straffelovens § 280, overtrædelse af straffelovens § 163 og grov pligtforsømmelse efter militær straffelov § 27, stk. 1, jf.
FRSBST 581-7 om firmahæftende betalingskort ved på en restauration uberettiget at have foretaget privat betaling for et beløb af 928,60 , svarende til 6.908,95 kr., med sit tjenstligt udleverede betalingskort.
3.7. Andre spørgsmål vedrørende sanktionsfastsættelsen i militære straffesager 3.7.1. Sanktionsfastsættelsen for de enkelte personelgrupper I visse situationer må forhold begået af overordnet personel bedømmes strengere, jf. herved de almindelige strafudmålingsprincipper i straffelovens § 80 mv., der er omtalt oven for.
Det er bl.a. kommet til udtryk i de generelle vejledende bødetakster for overtrædelse af de bestemmelser i militær straffelov, der retter sig mod forhold begået af overordnet personel.
 Sanktionen fastsættes efter en konkret vurdering af lovovertrædelses karakter og grovhed og oplysninger om gerningsmandens forhold, jf. straffelovens § 80.
 I Højesterets dom af 25. april 2012, trykt i Ugeskrift for Retsvæsen 2012, side 2387 H, tiltrådte Højesteret, at en højtstående officers bevidst usande oplysninger over for forsvarets øverste ledelse statuerede en så grov forsømmelse af de pligter, der følger af stillingen, at forholdet var omfattet af den militære straffelovs § 27, stk. 2, jf. stk. 1.
Højesteret bemærkede bl.a., at der ved afgørelse af, om der foreligger pligtforsømmelse af særlig grov karakter efter § 27, stk. 2, bl.a. kan lægges vægt på, om der er tale om tilfælde, hvor en befalingsmand i høj grad har svigtet over for de krav, der efter hans stilling må stilles til ham.
Højesteret fandt ikke grundlag for at ændre den af landsretten udmålte bødestraf på 8.000 kr.
3.7.2. Særlig lav indtægt Se herom Rigsadvokatmeddelelsens afsnit om Strafudmåling (§ 80), pkt. 5.2., Generelt om nedsættelse af bøder.
Efter praksis i færdselssager kan bøder til personer med særlig lav indtægt nedsættes til det halve beløb, dog mindst 500 kr., når der foreligger nogle nærmere angivne oplysninger om den pågældendes indtægtsforhold, jf.
Rigsadvokatmeddelelsens afsnit Færdsel  Generelle retningslinjer for strafpåstande i færdselssager, pkt. 5.2.2. Denne ordning finder dog ikke anvendelse for så vidt angår bl.a. indtægtsbestemte bøder og bøder for kørsel uden kørekort.
Se herom meddelelsens pkt. 5.2.3.
 Tilsvarende bestemmelser findes i blandt andet Rigsadvokatmeddelelsens afsnit om Overtrædelse af værnepligtsloven mv., Sanktionspåstande i våbensager, Narkotika, Fyrværkeri, og Ordensbekendtgørelsen.
Det er indtægtsforholdene på gerningstidspunktet, der er afgørende for spørgsmålet om bødenedsættelse.
Nærmere retningslinjer, herunder indtægtsgrænser for bødenedsættelse, kan findes i Rigsadvokatmeddelelsens afsnit Strafpåstanden i sager om overtrædelser af straffeloven, pkt. 2.2.
 Som følge af værnepligtiges lønforhold i almindelighed er der efter retspraksis ikke grundlag for at nedsætte bøden som følge af særlig lav indkomst.
3.8. Strafferetlig forældelse Strafferetlig forældelse indebærer, at lovovertræderen ikke kan straffes eller underkastes andre retsfølger efter straffeloven.
Bestemmelserne om strafferetlig forældelse fremgår af straffelovens kapitel 11 om ophør af den strafbare handlings retsfølger.
Efter straffelovens § 92 straffes en lovovertrædelse ikke, når der er indtrådt forældelse efter §§ 93-94. Der gælder dog længere forældelsesfrister for konfiskation af udbyttet af en forbrydelse.
Regler i retsplejeloven åbner mulighed for, at retten kan afvise en sag på grund af forældelse allerede før hovedforhandlingen.
Uddrag af straffelovens § 93 om forældelsesfrist  Forældelsesreglerne indebærer, at en række af de mindre alvorlige pligtforsømmelser i militær straffelov forældes efter to år.
 Strafansvaret er uforældeligt, når  der er hjemlet straf af fængsel indtil på livstid  lovovertrædelsen er omfattet af en af Danmark tiltrådt mellemfolkelig overenskomst, ifølge hvilken strafansvaret er uforældeligt (straffeloven § 93 a)  der er tale om torturhandlinger (militær straffelov § 10 a).
 Militær straffelov § 10 a har denne ordlyd:
  Forældelsesreglerne indebærer, at en række af de mindre alvorlige pligtforsømmelser i militær straffelov forældes efter to år.
 Strafansvaret er uforældeligt, når  der er hjemlet straf af fængsel indtil på livstid  lovovertrædelsen er omfattet af en af Danmark tiltrådt mellemfolkelig overenskomst, ifølge hvilken strafansvaret er uforældeligt (straffeloven § 93 a)  der er tale om torturhandlinger (militær straffelov § 10 a).
 Militær straffelov § 10 a har denne ordlyd:
 Bestemmelsen blev indsat under udvalgsbehandlingen af lovforslaget, jf. bemærkningerne til justitsministerens ændringsforslag:
4. Strafpåstande for overtrædelser af de enkelte bestemmelser i militær straffelov 4.1. Indledning Nedenfor angives vejledende retningslinjer for bødernes størrelse ved overtrædelse af en række bestemmelser i militær straffelov.
Der er ikke i lovforslagets bemærkninger tilkendegivelser vedrørende den forventede strafudmåling for de enkelte overtrædelser, og bødestørrelserne er fastsat ved en justering af de hidtil gældende bestemmelser i Generalauditør Meddelelse nr. 7/2007.
Militær straffelov kapitel 2, speciel del, er opdelt i en række afsnit om de militære pligter.
Der er i de følgende punkter fastsat vejledende bødetakster mv. for de hyppigst forekommende overtrædelser af militær straffelovs bestemmelser om  pligter som underordnet (§§ 11-14),  pligter som overordnet og sideordnet mv. (§§ 15-19),  rusmidler mv. (§§ 20-23) og  andre pligtforsømmelser (§§ 24-27a).
Strafferammen i bestemmelserne om forbrydelser mod forsvarsmagtens kampdygtighed (§§ 28-35) og andre forbrydelser under væbnet konflikt (§§ 36-38) er med få undtagelser fængselsstraf, og det er henset til karakteren af disse lovovertrædelser ikke relevant at fastsætte vejledende strafpåstande for overtrædelse af disse bestemmelser.
Tilsvarende gælder mytteribestemmelsen i § 12.
 Sondringen mellem bestemmelser, der har en pendant i militær disciplinarlov, og de, der ikke har en pendant i disciplinarloven, er optrykt i bilag 1 til sanktionskataloget.
Retningslinjerne gælder både for bødestørrelsen i sager, der afgøres med bødeforelæg, og for de påstande, der nedlægges i sager, som indbringes for domstolene.
Se endvidere pkt. 6 om indbringelse af sager for retten.
4.2. Pligter som underordnet  militær straffelov §§ 11-14 Der er i militær straffelov § 14 fastsat en særlig bestemmelse om strafnedsættelse og strafbortfald for underordnets personels overtrædelse af visse militær pligter.
Bestemmelsen har denne ordlyd:
Det er i forarbejderne til bestemmelsen anført, at 4.2.1. Ulydighed (§ 11) Bestemmelsen om ulydighed har følgende ordlyd:
Bestemmelsen om ulydighed er en af de centrale bestemmelser om kvalificeret pligtforsømmelse, hvilket er fremhævet i de specielle bemærkninger til lovforslaget, lovforslag L 54/2005, hvorefter Det anføres videre om justeringen af strafferammen, at Om forsætlig grov ulydighed under væbnet konflikt anføres i forarbejderne, at Lydighedspligten efter militær straffelov § 11 hører til blandt de centrale bestemmelser om pligtforsømmelser i militær straffelov.
På denne baggrund bør sanktionsniveauet for overtrædelse af denne bestemmelse i udgangspunktet være højere end for overtrædelse af de andre bestemmelser om pligter som underordnet (§§ 11-14).
 Der nedlægges påstand om en skærpet sanktion i sager om overtrædelse af stk. 2 og stk. 3.
 Strafpåstande:
 I særligt grove sager  f.eks. lydighedsnægtelse i forbindelse med internationale operationer  nedlægges påstand om frihedsstraf.
 Vejledende retspraksis.
 Grov ulydighed efter § 11, stk. 1:
 Østre Landsrets dom 14. november 2016 (UfR 2017.777Ø).
 En sergent blev idømt en bøde på 2.500 kr. for overtrædelse af militær straffelovs § 11, idet han undlod at efterkomme en tjenstlig ordre fra en overordnet om af sikkerhedsmæssige hensyn at aflyse en helikopterflyvning.
 Forsætlig ulydighed af særlig grov karakter efter § 11, stk. 2.
 Retten i Køge, dom 10. juli 2006 (S 564/2006)  fængsel i 4 måneder.
En overkonstabel ved det danske kontingent i Irak blev fundet skyldig i overtrædelse af militær straffelovs § 11, stk. 2, jf. stk. 1, ved i 2006 at have nægtet at deltage i patrulje i det danske missionsområde i Irak.
Byretten anså pågældende med fængsel i 4 måneder og bemærkede, at den militære lydighedspligt må anses for helt central for forsvaret.
Byretten fandt ikke grundlag for at gøre straffen betinget, hverken helt eller delvis.
 Retten i Aalborg, dom 15. november 2006 (SS 10.3550/2006)  fængsel i 30 dage.
En sergent ved Jægerkorpset blev fundet skyldig i overtrædelse af militær straffelovs § 11, stk. 2, jf. stk. 1, ved at have nægtet at lade sig udsende til Irak i 2006. Byretten anså pågældende med fængsel i 30 dage (dissens for fængsel i 60 dage). Der var ikke grundlag for at gøre straffen betinget.
Der blev ved strafudmålingen i skærpende retning bl.a. lagt vægt på, at tiltalte måtte påregne, at han kunne udsendes med kort varsel, og at hans nægtelse var velovervejet.
I formildende retning blev der lagt vægt på tiltaltes personlige forhold.
 Forsætlig ulydighed af særlig grov karakter under væbnet konflikt efter § 11, stk. 2, og stk. 3.
 Retten i Hillerød, dom 6. september 2011 (8-1464/2011)  fængsel i 4 måneder (betinget).
En konstabel, der gjorde tjeneste som minerydder ved det danske kontingent ved ISAF hold 8, blev fundet skyldig i ulydighed af særlig grov karakter under væbnet konflikt efter militær straffelovs § 11, stk. 1, jf. stk. 2 og stk. 3, ved i 2010 at have nægtet at udføre en ordre om at rydde et spor ned til en dansk patrulje, der var blevet ramt af en improviseret sprængladning.
Byretten anså den pågældende med fængsel i 4 måneder, der under hensyn til den medgåede tid siden hændelsen og de vanskelige forhold, ordren skulle udføres under, blev gjort betinget.
4.2.2. Respektstridig opførsel (§ 13) Bestemmelsen om respektstridig opførsel har denne ordlyd:
 Det anføres bl.a. om bestemmelsen i de specielle bemærkninger til lovforslaget, lovforslag L 54/2005:
 Strafpåstande:
4.3. Pligter som overordnet og sideordnet mv. (§§ 15-19) Pligterne som overordnet og sideordnet mv. rummer forskellige former for pligtstridig adfærd, herunder forskelsbehandling/chikane, uberettiget modtagelse af gaver, undladelse af at gribe ind over for underordnet personels krænkende behandling af deres underordnede, forsætlig grov krænkelse af underordnet og udsættelse af sideordnet for særlig krænkende behandling, herunder for nedværdigende ritualer.
Bestemmelsen er navnlig knyttet til den overordnedes misbrug af den befalingsret, vedkommende er tillagt som overordnet.
Forsætlig forskelsbehandling (§ 15) Bestemmelsen om forsætligt forskelsbehandling har denne ordlyd:
Det anføres bl.a. om bestemmelsen i de specielle bemærkninger til lovforslaget, lovforslag L 54/2005, at Uberettiget gavemodtagelse mv. (§ 16) Bestemmelsen om uberettiget gavemodtagelse har denne ordlyd:
Det anføres bl.a. om bestemmelsen i de specielle bemærkninger til lovforslaget, lovforslag L 54/2005, at Forsvarsministeriet har administrativt fastsat nærmere retningslinjer for personellets adgang til at modtage og yde gaver mv.
Se herom Forsvarsministeriets cirkulære nr. 9224 af 7. april 2006 om foranstående og overordnet personels modtagelse af gave, pengelån eller anden fordel mv.
Overordnedes manglende indgriben over for underordnet personels krænkende behandling af deres underordnede (§ 17) Bestemmelsen om overordnedes manglende indgriben over for underordnet personels krænkende behandling af deres underordnede har denne ordlyd:
Det anføres bl.a. om bestemmelsen i de specielle bemærkninger til lovforslaget, lovforslag L 54/2005, at Forsætlig krænkelse af underordnet (§ 18) Bestemmelsen om forsætlig krænkelse af underordnet har denne ordlyd:
Det anføres bl.a. om bestemmelsen i de specielle bemærkninger til lovforslaget, lovforslag L 54/2005, at Sideordnedes krænkende behandling (§ 19) Bestemmelsen om særligt krænkende behandling af sideordnede har denne ordlyd:
Det anføres bl.a. om bestemmelsen i de specielle bemærkninger til lovforslaget, lovforslag L 54/2005, at Strafpåstande for overtrædelse af militær straffelov §§ 15-19:
 Overtrædelse af §§ 15-19 om pligter som overordnet, bør i udgangspunktet sanktioneres med en højere bødestraf end for den tilsvarende bestemmelse i § 13 om underordnet personels adfærd.
Eksempel Vestre Landsrets ankedom af 26. april 2017 (sag V.
L.
S-2188-16)  grov krænkelse af underordnet  bøde 2.000 kr.
 En sergent blev fundet skyldig i overtrædelse af militær straffelov § 18 ved under tjeneste ved Hærens Basis Uddannelse groft at have krænket en kvindelig værnepligtig med udtalelsen skinkefisse.
4.4. Rusmidler m.v.  militær straffelov §§ 20-23 Sager vedrørende overtrædelse af militær straffelov §§ 20-22, påvirkethed i tjenesten, overtrædelse af promillegrænser og besiddelse af euforiserende stoffer i tjenesten eller på militært område skal behandles som straffesager.
Overtrædelse af disse bestemmelser kan således ikke afgøres med disciplinære sanktioner.
4.4.1. Påvirkethed i tjenesten (§ 20) Bestemmelsen om påvirkethed i tjenesten har denne ordlyd:
 Bestemmelsen er en af de centrale bestemmelser om kvalificeret pligtforsømmelse, se herom nærmere de specielle bemærkningerne til lovforslaget, lovforslag L 54/2005:
Bestemmelsen i militær straffelov § 20 er en central bestemmelse og bødeniveauet for overtrædelse af denne bestemmelse skal afspejle de særlige hensyn til bl.a. sikkerheden i forsvaret, som gør sig gældende.
Dette indebærer samtidig, at bøden forhøjes, hvis vagttjeneste eller andre sikkerhedsmæssige opgaver kompromitteres.
 Strafpåstande:
 Som eksempel på en forhøjet bøde kan nævnes følgende dom:
 Retten i Viborg, dom af 20. januar 2014 (sag nr. 2993/2013)  bøde 6.000 kr. for overtrædelse af militær straffelov §§ 20-21 og § 24.
 En flyverspecialist blev dømt for overtrædelse af militær straffelov §§ 20, 21 og 24 ved at have varetaget vagttjeneste på Flyvestation Karup med en alkoholpromille i blodet på mindst 2,8, hvilket medførte, at han faldt i søvn på gulvet i vagtlokalet og ikke kunne kontaktes, hvorfor han blev udtaget af vagttjenesten.
4.4.2. Overtrædelse af promillegrænser (§ 21) Bestemmelsen om overtrædelse af promillegrænser har denne ordlyd:
 Bestemmelsen er en af de centrale bestemmelser om kvalificeret pligtforsømmelse, se herom nærmere de specielle bemærkningerne til lovforslaget, lovforslag L 54/2005:
Forsvarsministeren har med hjemmel i § 21 udstedt bekendtgørelse nr. 220 af 20. marts 2009 om promillegrænser på særlige områder for tjeneste i forsvaret.
Bekendtgørelsen omfatter særlige områder, hvor der stilles særlige krav til personellets omhu og agtpågivenhed, især hvor sikkerhedsmæssige grunde gør sig gældende.
Bekendtgørelsen oplister en række områder, herunder vagttjeneste, skarpskydning, omgang med farlige stoffer, betjening af pansrede køretøjer mv.
 Overtrædelser af promillegrænserne er ligesom overtrædelse af bestemmelsen i § 20 særligt alvorlige for forsvaret, og der nedlægges påstand om bøde på samme niveau.
 Strafpåstande:
4.4.3. Besiddelse af euforiserende stoffer i tjenesten eller på militært område (§ 22) Bestemmelsen om besiddelse af euforiserende stoffer har denne ordlyd:
 Se herom nærmere de specielle bemærkningerne til lovforslaget, lovforslag L 54/2005:
 Det anføres i Nils Black, Militær Straffelov og Retsplejelov, Militær Disciplinarlov med kommentarer, at bestemmelsen i § 22 er opretholdt ved siden af lov om euforiserende stoffer, fordi en selvstændig bestemmelse i militær straffelov må antages at have en vis pædagogisk virkning samt under henvisning til den omstændighed, at den blotte indtagelse af euforiserende stoffer ikke er strafbar efter lov om euforiserende stoffer.
 Indtagelse eller besiddelse af euforiserende stoffer i tjenesten eller på militært område er åbenbart uforeneligt med tjenesten i forsvaret, herunder særligt af hensyn til den militære sikkerhed, opretholdelse af disciplinen i forsvaret og ordenshensyn.
Besiddelse eller brug af euforiserende stoffer uden for tjenesten og på civilt område kan medføre strafansvar efter lov om euforiserende stoffer.
Se herom Rigsadvokatmeddelelsens afsnit Narkotika, straks neden for.
 Strafpåstande:
 Ved besiddelse af euforiserende stoffer nedlægges der påstand om en sanktion efter Rigsadvokatmeddelelsens afsnit Narkotika med tillæg af 50 procent.
Efter Rigsadvokatmeddelelsens afsnit Narkotika er udgangspunktet ved udmåling af bødestraffe ved besiddelse af hash til eget forbrug i førstegangstilfælde en minimumsbødestraf af 2.000 kr. for indtil 9,9 gram hash.
For hårde stoffer er udgangspunktet en bøde på 3.000 kr. ved besiddelse af indtil 0,9 gram amfetamin, kokain mv.
Ved overtrædelse af militær straffelov § 22 tages udgangspunktet i Rigsadvokatmeddelelsens afsnit Narkotika forhøjet med 50 procent.
Såfremt der ved overtrædelse af militær straffelov § 22 tillige sker kompromittering af sikkerheden eller vagttjeneste udmåles en yderligere skærpet bøde.
 De samme betragtninger, som ovenfor anført om bødestraffe, gør sig ligeledes gældende i forbindelse med vurderingen af, hvornår der skal nedlægges påstand om frihedsstraf i forhold til det i Rigsadvokatmeddelelsen fastsatte.
Som altovervejende hovedregel straffes overdragelse eller besiddelse med henblik på videreoverdragelse af euforiserende stoffer med frihedsstraf.
Er der tale om besiddelse af større mængder euforiserende stoffer, herunder med henblik på videreoverdragelse, kan forholdet efter omstændighederne henføres under lov om euforiserende stoffer eller straffelovens § 191. Se herom Rigsadvokatmeddelelsens afsnit Narkotika, pkt. 5.3 og 5.7.
4.4.4. Forstyrrelse af den offentlige orden (§ 23) Bestemmelsen om forstyrrelse af den offentlige i orden har denne ordlyd:
 Bestemmelsen har især til formål at beskytte forsvarets renommé.
Det anføres bl.a. om bestemmelsen i stk. 2 i de specielle bemærkninger til lovforslaget, lovforslag L 54/2005, at Om udlandssagerne anføres i Betænkning 2435/2004, Kapitel 134.2.4. Udvalgets overvejelser, at udvalgets flertal finder, Ved lov nr. 249 af 30. marts 2011 om ændring af bl.a. politiloven blev straffen for overtrædelse af ordensbekendtgørelsens § 12 som minimum fastsat til 1.000 kr., medmindre der foreligger grovere omstændigheder.
 Det fremgår af forarbejderne til denne lov, at det forventes, at strafskærpelsen vil have en vis afsmittende virkning på strafniveauet ved overtrædelse af bestemmelser i den øvrige lovgivning, hvis gerningsindhold minder om bestemmelserne i ordensbekendtgørelsen, således at sammenhængen mellem straffene for overtrædelse af ordensbekendtgørelsen og disse straffebestemmelser i den øvrige lovgivning bibeholdes.
 Strafpåstande:
Bødepåstandene for overtrædelse af § 23, stk. 1, er tilpasset den seneste justering af bødepåstandene for overtrædelse af ordensbekendtgørelsen, jf.
Rigsadvokatmeddelelsens afsnit Ordensbekendtgørelsen.
 Den vejledende bødepåstand for overtrædelser af stk. 2 (udlandssager) er i overensstemmelse med det tidligere bødekatalog fastsat til det dobbelte.
 Udgangspunkt:
4.5. Andre pligtforsømmelser  militær straffelov §§ 24-27 a 4.5.1. Vagtforseelse (§ 24) Bestemmelsen om vagtforseelse har denne ordlyd:
Vagtforseelser er en af de kvalificerede militære pligtforsømmelser, der bl.a. er central for den militære sikkerhed.
Se herom nærmere de specielle bemærkningerne til lovforslaget, lovforslag L 54/2005:
Det er særligt om vagtforseelser under væbnet konflikt anført i de specielle bemærkninger til lovforslaget, lovforslag L 54/2005, at Strafpåstande:
 I særligt grove tilfælde af vagtforseelse, der medfører betydelig skade eller fare, nedlægges påstand om frihedsstraf.
 Som eksempel kan nævnes følgende trykte landsretsdom:
 Østre Landsrets dom af 21. februar 1975 (UfR 1975. 678 Ø)  ubetinget fængsel i 30 dage for at sove på vagt under FN-udstationering på Cypern.
T, der under sin tjeneste ved det danske FN-kontingent på Cypern i 2 tilfælde, hvorunder der på grund af fjendtligheder på øen var etableret øget beredskab, havde sovet på sin vagt som observationspost, blev idømt fængsel i 30 dage.
Der fandtes ikke grundlag for at gøre straffen betinget.
4.5.2. Ulovlig udeblivelse mv. (§ 25) Bestemmelsen om ulovlig udeblivelse har denne ordlyd:
Bestemmelsen omfatter en række forskellige former for udeblivelse.
Det anføres bl.a. om bestemmelsen i de specielle bemærkninger til lovforslaget, lovforslag L 54/2005:
 Det anføres endvidere om bestemmelsen i § 25, stk. 2 og stk. 3 i de specielle bemærkninger til lovforslaget, lovforslag L 54/2005:
 Det anføres endelig om grov udeblivelse under væbnet konflikt i de specielle bemærkninger til lovforslaget, lovforslag L 54/2005:
Bestemmelsen om ulovlig udeblivelse er en af de hyppigst anvendte bestemmelser i militær straffelov.
Den omfatter endvidere en række forskellige tilfælde grupper, jf. herved Generalauditørens Vejledning vedr. afgrænsningen mellem L 530/2005, militær straffelov og L 532/2005, militær disciplinarlov (Revideret juni 2007), pkt.
IV, A, til § 25, der oplister 11 eksempler på grov udeblivelse.
 Der er alene fastsat vejledende takster for de hyppigst forekommende situationer, dvs. for værnepligtiges udeblivelse fra første mødedag og værnepligtiges ulovlige fravær efter første mødedag i mere end 10 tjenestedage.
 Strafpåstande ved værnepligtiges udeblivelse fra 
første
 mødedag:
 Udeblivelse fra første mødedag anses efter praksis for grov udeblivelse efter militær straffelov § 25, stk. 1, jf. herved Generalauditørens Vejledning og de heri anførte eksempler.
På dette område skal der fortsat være parallelitet med bødepåstandene i sager om udeblivelse fra den civile værnepligt.
Bødepåstandene for militære værnepligtiges udeblivelse fra første mødedag følger udmålingsprincipperne for udeblivelse fra civil værnepligt, jf. herved Rigsadvokatmeddelelsens afsnit Overtrædelse af værnepligtsloven mv..
 Over for den, der tiltales for grov udeblivelse ved  efter behørig indkaldelse  ikke at have givet møde på tjenestestedet, nedlægges der påstand om bøde både i førstegangstilfælde og ved senere overtrædelser efter følgende retningslinjer:
 Ved samtidig påkendelse af flere forhold udmåles bødestraffen efter retspraksis i almindelighed ved absolut kumulation.
Ved udeblivelse femte gang nedlægges påstand om ubetinget frihedsstraf.
Der nedlægges påstand om følgende straf i sager om gentagen udeblivelse i femtegangstilfælde eller mere.
Er der flere tilfælde til samtidig påkendelse, nedlægges der påstand om modereret kumulation, jf. afsnit 3.3. :
 Eksempler fra retspraksis:
Femte gang Retten i Glostrup, dom af 29. oktober 2013 (15-6701/2013)  5. gangs udeblivelse fra første mødedag  fængsel i 14 dage.
En værnepligtig T var fire gange tidligere blevet straffet med bødestraf for ulovlig udeblivelse fra militærtjeneste.
I februar 2013 udeblev han igen fra første mødedag til Hærens Basis Uddannelse.
Byretten idømte ham 14 dages ubetinget fængsel for grov udeblivelse.
Efter sagens karakter blev der ikke fundet grundlag for at gøre straffen betinget.
 Østre Landsrets dom af 27. august 2012 (S-2968-11)  
to
 tilfælde af 5. gangs udeblivelse fra første mødedag  fængsel i 20 dage.
En værnepligtig T blev af byretten ved dom af 15. september 2011 idømt 14 dages ubetinget fængsel for ulovlig udeblivelse fra værnepligtstjeneste.
Ved dom af 27. marts 2012 blev han på ny idømt ubetinget fængsel i 14 dage for udeblivelse fra værnepligtstjeneste.
I begge forhold var der fuldbyrdelsesgrundlag for en 5. gangs udeblivelse.
Østre Landsret tiltrådte, at der ved femte gangs forhold skal udmåles en frihedsstraf, og at der ikke er grundlag for at gøre en frihedsstraf betinget.
Landsretten fandt i overensstemmelse med anklagemyndighedens påstand, at der for begge forhold skulle fastsættes en samlet straf af fængsel i 20 dage.
 Vestre Landsrets dom af 2. november 2015 (TfK 2016.135V)  
tre
 tilfælde af 5. gangs udeblivelse fra første mødedag  fængsel i 30 dage.
 En 31-årig værnepligtig T var fire gange tidligere blevet straffet med bødestraf for ulovlig udeblivelse fra militærtjeneste, senest ved bødevedtagelse af 20. maj 2014. Han blev nu fundet skyldig i tre tilfælde af udeblivelse, hvoraf den seneste udeblivelse i august 2015 fandt sted efter at der blev rejst tiltale ved anklageskrift af 3. marts 2015. Byretten fastsatte straffen til fængsel i 30 dage og fandt  uanset Ts gode personlige forhold  ikke grundlag for at gøre straffen betinget.
Vestre Landsret tiltrådte, at der ikke var grundlag for at gøre straffen betinget heller ikke med vilkår om samfundstjeneste og bemærkede, at forhold som de foreliggende, der består i udeblivelse fra militærtjeneste, ikke efter deres karakter er egnede til at lade den forskyldte ubetingede straf afløse af, at T skal udføre samfundstjeneste.
Dissens af en voterende for samfundstjeneste i 40 timer.
Sjette gang Retten i Viborg, dom af 2. maj 2014 (sag nr. 1119/2014)  6. gangs udeblivelse fra første mødedag  fængsel i 20 dage.
En værnepligtig T blev fundet skyldig i et forhold af ulovlig udeblivelse fra første mødedag i februar 2014. Han var fem gange tidligere straffet for lignende overtrædelser, senest i oktober 2013 med fængsel i 14 dage.
Retten fandt  uanset Ts gode personlige forhold, og at han nu havde henvendt sig til forsvaret for at få afklaret sit forhold dertil  ikke tilstrækkeligt grundlag for at gøre straffen helt eller delvist betinget, heller ikke med vilkår om samfundstjeneste.
Københavns Byrets dom af 11. februar 2011 (SS 4-29048/2010)  
to
 tilfælde af 6. gangs udeblivelse fra første mødedag  fængsel i 30 dage En værnepligtig T blev fundet skyldig i to forhold af ulovlig udeblivelse fra første mødedag i februar 2009 og februar 2010. Retten lagde ved strafudmålingen vægt på, at T fem gange tidligere var straffet for uberettiget at være udeblevet fra militærtjeneste i 7 tilfælde.
Henset til Ts forklaring om, at han heller ikke i fremtiden vil aftjene værnepligt, fandt retten ikke grundlag for at gøre straffen betinget ej heller med vilkår om samfundstjeneste.
Syvende gang Københavns Byrets dom af 14. marts 2013 (SS 4-2477/2013)  7. gangs udeblivelse fra første mødedag  fængsel i 30 dage.
En værnepligtig T blev fundet skyldig i ulovlig udeblivelse fra første mødedag i august 2012. han var tidligere straffet seks gange for ulovlig udeblivelse fra militærtjeneste.
Retten fastsatte straffen til fængsel i 30 dage.
Der var ikke omstændigheder i sagen, der kunne begrunde at straffen blev gjort betinget med eller uden vilkår om samfundstjeneste.
 Retten i Holstebro, dom af 29. august 2017 (sag nr. 7-957/2017)  
to
 tilfælde af 7. gangs udeblivelse fra første mødedag  fængsel i 40 dage.
En værnepligtig T blev fundet skyldig i ulovlig udeblivelse fra første mødedag i august 2016 og februar 2017. Han var tidligere straffet seks gange for ulovlig udeblivelse fra militærtjeneste.
Retten fastsatte straffen til fængsel i 40 dage.
Der var ikke grundlag for at gøre straffen betinget Ottende gang Østre Landsrets dom af 14. april 2014 (13. afd., S-43-14)  8. gangs udeblivelse fra første mødedag  fængsel i 40 dage.
En på gerningstidspunktet 31-årig mand blev i byretten straffet med fængsel i 40 dage for udeblivelse efter militær straffelov § 25, stk. 1, ved i august 2013 ikke at være mødt op på første indkaldelsesdag til Hærens Basisuddannelse, hvortil han var lovligt indkaldt.
Han forklarede i retten, at han ikke havde lyst til at aftjene sin værnepligt.
Han var syv gange tidligere straffet for lignende overtrædelser, senest i marts 2013 med fængsel i 30 dage. Østre Landsret var enig i byrettens resultat og stadfæstede dommen.
 Strafpåstande ved værnepligtiges fravær fra tjenesten i mere end 10 tjenestedage:
Udeblivelse i mere end 10 dage anses efter praksis for grov udeblivelse efter militær straffelov § 25, stk. 1, jf. herved Generalauditørens Vejledning.
Sanktionen fastsættes efter en konkret vurdering af sagens karakter og grovhed.
 Strafpåstande ved andre former for udeblivelse:
 Bestemmelsen i militær straffelov § 25 omfatter som anført ovenfor en række andre former for ulovlig udeblivelse, herunder forsætlig unddragelse fra tjenesten ved at påføre sig sygdom eller legemsskade mv., forsætlig udeblivelse af særlig grov karakter og forsætlige udeblivelser under væbnet konflikt.
 I de særligt grove sager  f.eks. hvor der er tale om udeblivelse fra tjeneste i internationale missioner  nedlægges påstand om ubetinget frihedsstraf.
Vejledende retspraksis Retten i Holstebro, dom af 8. september 2009 (3-938/2009)  forsætlig udeblivelse af særlig grov karakter fængsel i 30 dage (betinget).
 En konstabel blev af byretten anset med fængsel i 30 dage for bl.a. forsætlig udeblivelse af særlig grov karakter ved ikke at være mødt til befalet tjeneste i Afghanistan, jf. militær straffelov § 25, stk. 3, jf. stk. 1.
 Byretten fandt i udgangspunktet, at en overtrædelse af denne bestemmelse må udløse en ubetinget frihedsstraf, men fandt, at der på grund af tiltaltes personlige forhold, og at der ikke  var taget skridt til at imødegå de vanskeligheder familiens håndtering af udsendelsen som notorisk måtte forventes, kunne anvendes en betinget dom.
Vestre Landsrets dom af 6. december 2012 (V.
L.
S-0504-12)  forsætlig unddragelse under væbnet konflikt  fængsel i 60 dage (betinget).
 En konstabel blev af byretten anset med fængsel i 60 dage ubetinget for forsætligt under væbnet konflikt at have unddraget sig tjeneste ved at indtage et ukendt antal tabletter for at blive hjemsendt til Danmark, jf. militær straffelov § 25, stk. 1, jf. stk. 2 og stk. 4.
Landsretten tiltrådte strafudmålingen og bemærkede, at straffen som udgangspunkt ikke kan gøres betinget.
Efter en konkret vurdering fandt landsretten det imidlertid forsvarligt undtagelsesvis at gøre straffen betinget på nærmere angivne vilkår.
4.5.3. Militært hærværk (§ 26) Bestemmelsen om militært hærværk har denne ordlyd:
 Strafpåstande:
 Der nedlægges påstand om sanktion i overensstemmelse med Rigsadvokatmeddelelsens afsnit Strafpåstanden i sager om overtrædelse af straffeloven, jf. nedenfor.
 Er skaden større end 15.000 kr., nedlægges som udgangspunkt påstand om frihedsstraf, jf. straffelovens § 291, stk. 2.
 Udgangspunkt:
4.5.4. Anden grov pligtforsømmelse (§ 27) Bestemmelsen om øvrige former for grov pligtforsømmelse har denne ordlyd:
Det anføres om bestemmelsen i de specielle bemærkninger til lovforslaget, lovforslag L 54/2005, at Om den skærpede strafferamme i stk. 3 anføres i Betænkning 2435/2004, Kapitel 13.8.3.2.2. Udvalgets overvejelser Bestemmelsen i militær straffelov § 27 omfatter grove pligtforsømmelser, der ikke kan henføres under andre bestemmelser i militær straffelov om tilsidesættelse af militære pligter.
Bestemmelsen vedrører således kun de forhold, som ikke er omfattet af de specifikke bestemmelser om strafansvar for pligtstridig adfærd, og bestemmelsen er således indsat som en opsamlingsbestemmelse i afsnittet om pligtforsømmelser.
 De tjenestepligter, hvis tilsidesættelse kan medføre strafansvar efter bestemmelsen, følger hovedsaglig forskellige skriftlige regelsæt mv., men kan også følge af regler og principper, der gælder for offentligt ansatte som følge af forholdets natur mv.
Opmærksomheden skal på denne baggrund være henledt på afgrænsningen dels over for de specifikke bestemmelser om militære pligtforsømmelser og dels over for bestemmelser i straffeloven og den strafbelagte civile særlovgivning, jf. herved den straks nedenfor nævnte vejledning.
Det gælder f.eks. sager om tyveri fra arbejdsplads, vold eller overtrædelse af våbenloven.
Anvendelsesområdet for bestemmelsen om grov pligtforsømmelse i § 27 er meget bredt og omfatter mange forskellige typer pligtforsømmelse, jf. herved Generalauditørens Vejledning vedr. afgrænsningen mellem L 530/2005, militær straffelov og L 532/2005, militær disciplinarlov (Revideret juni 2007), pkt.
IV, A, til § 25, der oplister 15 eksempler på grov pligtforsømmelse.
 Strafpåstande:
Det er henset til det meget brede anvendelsesområde for bestemmelsen i § 27 ikke fundet hensigtsmæssigt at differentiere de vejledende bødetakster i de mange forskellige underkategorier.
Det er dog fundet hensigtsmæssigt at udskille visse forhold, der begås i missionsområder, til særskilt behandling (se nedenfor). Det gælder f.eks. forhold, der i Danmark ville udgøre en overtrædelse af færdselslovgivningen og toldlovgivningen.
Ved grov pligtforsømmelse efter § 27, stk. 1, under konkrete skærpende omstændigheder, f.eks. fare for personel, kompromittering af sikkerheden i forsvaret og lign. udmåles efter de almindelige strafudmålingsprincipper en skærpet bøde, medmindre der efter sagens konkrete omstændigheder bør nedlægges påstand om frihedsstraf.
Dette gælder ligeledes, hvis forholdet må vurderes som en pligtforsømmelse af særlig grov karakter efter § 27, stk. 2.
Eksempler på domme med skærpet bødestraf efter militær straffelov § 27, stk. 1 Retten i Viborg, dom 1. juni 2012 (sag nr. 2745/2011)  bøde for afgivelse af utilsigtet skud ud over et område, hvor der befandt sig personel.
En overkonstabel blev fundet skyldig i overtrædelse af militær straffelov § 27, stk. 1, jf. reglement for Hærens Kampskole, ved at have foretaget en funktioneringsprøve med et let maskingevær uden at geværet var korrekt afladt, hvilket medførte, at der blev afgivet et utilsigtet skud ud over et område, hvor der befandt sig personel.
Retten fandt under hensyn til, at der ikke kunne antages at have været nogen nærliggende fare for personer, ikke fuldt tilstrækkeligt anledning til at fastsætte frihedsstraf og fastsatte straffen til en bøde på 3.000 kr.
 Sagen er afgjort før fastsættelsen af de nye bødetakster og illustrerer afgrænsningen mellem frihedsstraf og bødestraf.
 Retten i Glostrup, dom af 15. juli 2014 (15-7319/2014)  bøde 3.500 kr. for at have efterladt sit gevær uden opsyn.
En konstabel blev fundet skyldig i grov pligtforsømmelse efter militær straffelov § 27, stk. 1, jf.
FKOBST 358-1, jf. sikkerhedsinstruks for Camp Bastion, Helmand i Afghanistan, ved under våbenberedskab at have efterladt sit gevær M/10 frit tilgængeligt og uden opsyn i et indkvarteringstelt, hvortil der var almindelig adgang for alle i lejren, herunder lokalarbejdere.
Domme med frihedsstraf efter § 27, stk. 1 I særligt grove sager  f.eks. hvor der er sket alvorlige brud på den militære sikkerhed  nedlægges påstand om frihedsstraf.
Vejledende retspraksis:
 Retten i Næstved, dom af 1. maj 2009 (15-338/2009)  grov tilsidesættelse af gældende sikkerhedsbestemmelser  ubetinget fængsel i 30 dage efter § 27, stk. 1.
En marinekonstabel blev fundet skyldig i grov tilsidesættelse af gældende sikkerhedsbestemmelser efter militær straffelov § 27, stk. 1, ved urigtigt at have attesteret, at en hemmelig-klassificeret kryptonøgle var destrueret, idet han havde medbragt den til sin bopæl.
Byretten anså pågældende med fængsel i 30 dage og lagde bl.a. vægt på, at han havde opbevaret nøglen på bopælen i knap 1 år.
 Østre Landsrets dom af 8. november 2012 (UfR 2013.681 Ø)  fængsel i 14 dage betinget efter § 27, stk. 1.
En marinekonstabel på støtteskibet Esbern Snare, som skyggede et kapret dansk skib, sendte via facebook en email til sin far, hvori han bl.a. oplyste om skygningen af det kaprede skib og eksistensen af en befrielsesplan vedrørende gidslerne ombord på skibet.
T fandtes herved at have overtrådt sin tavshedspligt og groft tilsidesat sine pligter i tjenesten, jf. militær straffelovs § 27, stk. 1. T idømtes 14 dages betinget fængsel.
Retten fandt ikke, at forholdet havde en sådan særlig grov karakter, at det kunne henføres til militær straffelovs § 27, stk. 2, og henviste til, at mailen blev sendt til tiltaltes far, som efter det oplyste enten var ansat i eller tilknyttet NATO, og at det måtte lægges til grund, at tiltalte ikke havde til hensigt, at oplysningerne i mailen skulle viderebringes til andre end hans forældre.
Vejledende retspraksis vedr. særlig grov pligtforsømmelse efter militær straffelov § 27, stk. 2 Skærpet bødestraf:
Højesterets dom af 25. april 2012 (UfR 2012.2387 H)  bøde for officers afgivelse af usande oplysninger (§ 27, stk. 2) Officers afgivelse af usande oplysninger over for forsvarets øverste ledelse var en så grov forsømmelse af de pligter, der fulgte af stillingen, at forholdet var omfattet af den militære straffelovs § 27, stk. 2, jf. stk. 1. Højesteret stadfæstede landsrettens dom, hvorved T blev straffet med en bøde på 8.000 kr.
 Frihedsstraf:
Østre Landsrets dom af 28. februar 2011 (8. afd. a.s. nr.
S-2839-10)  pligtforsømmelse af særlig grov karakter - fængsel i 30 dage (betinget) efter § 27, stk. 2.
En kommandør og chef for forsvarets it-område, og som havde foretaget en oversættelse af en bog, der af forsvaret blev opfattet som en mulig sikkerhedsrisiko for de danske styrker i Afghanistan, til arabisk ved hjælp af et oversættelsesprogram, blev dømt for pligtforsømmelse af særlig grov karakter, bl.a. ved på direkte forespørgsel fra forsvarets øverste ledelse at have fortalt, at han ikke havde foretaget oversættelsen.
T blev straffet med fængsel i 30 dage, der blev gjort betinget.
 Højesterets dom i sagen mod medgerningsmanden i sagen er anført oven for.
 Retten i Hillerød, dom af 23. juni 2014 (8-768/2014)  fængsel i 20 dage betinget for afgivelse af utilsigtet skud efter § 27, stk. 2.
En overkonstabel havde i februar 2013 i forbindelse med mønstring af våben i Camp Price i Afghanistan leget med en signalpistol, han ikke havde efterset.
I den forbindelse påvirkede han, da han var opstillet i en duel-lignende situation med sin delingsfører, aftrækkeren og afgav et skud, der ramte delingsføreren i nakken fra 5 meters afstand, hvorved denne faldt omkuld og pådrog sig brandsår i nakken.
Det kunne på baggrund af indhentede erklæringer om farligheden lægges til grund, at skudafgivelsen havde været forbundet med potentiel livsfare for delingsføreren, som dog slap uden varige mén.
Henset til forseelsens karakter, herunder at T ikke sikrede sig, at signalpistolens løb var tomt, samt at han sigtede og afgav skud mod forurettede, fandt retten, at pligtforsømmelsen var af særlig grov karakter efter militær straffelov § 27, stk. 2, og fastsatte straffen til fængsel i 20 dage.
Retten fandt henset til, at skudafgivelsen skete i forbindelse med, at T og forurettede i leg sigtede på hinanden, at forurettede tog initiativ til legen, den begrænsede skade, Ts gode personlige forhold og den siden episoden hengåede tid, at der undtagelsesvist var grundlag for at gøre straffen betinget.
4.5.5. Anvendelsen af militær straffelov § 27 på visse forhold begået i udlandet Efter militær straffelov § 3 finder loven anvendelse på lovovertrædelser, der begås i og uden for den danske stat.
Bestemmelsen i militær straffelov § 27 finder derfor også anvendelse i en række tilfælde, hvor dansk lovgivning er territorialt begrænset til Danmark.
Under tjeneste i internationale missioner kan dansk lovgivning, f.eks. færdselsloven, således ikke altid anvendes direkte.
I det omfang, det er fundet nødvendigt, har forsvaret derfor fastsat særlige militære bestemmelser, som finder anvendelse på militært personel i alle missioner eller i en specifik mission.
Er overtrædelsen strafbar i Danmark, må forholdet karakteriseres som groft, og forsætlige eller groft uagtsomme overtrædelser skal derfor behandles som overtrædelser af militær straffelov § 27.
4.5.5.1. Færdselssager Der kan på baggrund af det ovenfor anførte i en række tilfælde opstå spørgsmål om, hvorvidt en færdselsforseelse skal behandles som en overtrædelse af militær straffelov § 27, stk. 1, jf. den relevante militære bestemmelse, eller som en disciplinarsag.
Sidstnævnte er tilfældet, hvis forholdet ikke kan karakteriseres som groft, eller der kun er handlet simpelt uagtsomt.
 Færdselsforseelser, der ville være strafbare i Danmark, må karakteriseres som grove i militær straffelovs forstand.
 Er der derimod tale om færdselssager vedrørende mindre færdselsuheld, der i Danmark ville blive behandlet som en forsikringssag, er der efter praksis ikke begået noget strafbart, som det offentlige skal forfølge, medmindre færdselsuheldet anmeldes som en overtrædelse af færdselsloven.
 Er der ikke tale om en sådan mindre færdselssag, behandles sagen efter militær straffelov.
 For så vidt angår færdselsforseelser under udsendelse, henvises til bestemmelsesgrundlaget i VFKBST O. 096-3 (2017-10) Bestemmelser for indsættelse i internationale operationer, kapitel 9, pkt. 6, om færdselsforhold.
 Strafpåstande:
Der er i Rigsadvokatmeddelelsens afsnit Færdsel  Generelle retningslinjer for sanktionspåstande i færdselssager fastsat takster for færdselsforseelser begået i Danmark.
Disse takster finder også anvendelse i militære straffesager.
Ved udmålingen af bøder for færdselsforseelser, der begås i missionsområder, tages udgangspunkt i Rigsadvokatmeddelelsen.
Eventuelt formildende eller skærpende omstændigheder i forbindelse med udsendelsessituationen bør imidlertid inddrages ved bødens fastsættelse.
Der er dermed mulighed for at udmåle både lavere og højere bøder i forhold til taksterne i Rigsadvokatmeddelelsen.
Eksempel Retten i Aalborg, dom af 13. juli 2018 (sag 3-2608/2018) overtrædelse af MSL § 27, jf.
VFKBST O. 096-3. bøde 4.000 kr.
En befalingsmand blev fundet skyldig i grov pligtforsømmelse efter militær straffelov § 27, stk. 1, jf.
VFKBST O. 096-3 for indsættelse i internationale operationer ved i Camp Havoc i Irak at have ført et militært køretøj med en hastighed, der overskred den højst tilladte hastighed med 143 %.
Retten bemærkede, at der på baggrund af ordlyden af den militære straffelovs § 27, stk. 1, sammenholdt med § 3 og indholdet af VFKBST O. 096-3 var den fornødne hjemmel til at straffe overtrædelser af lokalt fastsatte hastighedsbegrænsninger begået i udlandet, uanset om overtrædelse af disse tillige er strafbare efter det pågældende lands egen færdselslovgivning.
Retten henviste i den forbindelse til, at straffehjemlen ikke er den danske færdselslovgivning, men den nævnte militære tjenestebestemmelse sammenholdt med den militære straffelov.
Den pågældende blev herefter idømt en takstmæssig bøde.
4.5.5.2. Toldsager Bestemmelsesgrundlaget for forsendelse af toldpligtige varer (f.eks. cigaretter) med feltpostjeneste fra et missionsområde til Danmark følger af VFKBST O. 096-3 (2017-10) Bestemmelser for indsættelse i internationale operationer, kapitel 6, punkt 6, om feltposttjeneste, hvoraf det bl.a. fremgår:
VFKBST F. 073-1, 2017-07 (Bestemmelses for transport samt toldbehandling (rapportering) af private effekter i forbindelse med ud - og hjemrejse til/fra internationale missioner/øvelser) fastlægger hvorledes, den enkelte medarbejder i Forsvaret skal transportere private ejendele i forbindelse med udrejse og hjemrejse til og fra internationale missioner og/eller øvelser.
Det følger bl.a. af bestemmelsens pkt. 7.2, at toldregler/love vedr. medicin, narkotiske/euforiserende stoffer samt told- og afgiftsfrit indførsel skal overholdes, og at bl.a. tobaksprodukter, parfumeprodukter m.v. altid skal pakkes i den ledsagede bagage under ud - og hjemrejse.
Det følger videre af bestemmelsens pkt. 7.3, at afregning af evt. told og afgifter for så vidt angår private effekter transporteret i den private uledsagede bagage (4. køjesæk) alene er et anliggende mellem den enkelte MA og SKAT.
 Strafpåstande:
 Overtrædelse af toldreglerne ved eksempelvis at hjemsende cigaretter fra missionsområder uden toldberigtigelse afgøres efter praksis som udgangspunkt efter militær straffelov § 27, således at bøden udmåles efter SKATs almindelige takster for afgiftsunddragelse, hvor bøden fastsættes til tre gange den aktuelle afgift, inklusiv toldværdi.
 Efter toldlovens § 80 har SKAT kompetence til at udstede bødeforelæg i bl.a. sager om smugling af ikke-erhvervsmæssig karakter uden retslig forfølgning.
 Er bøde på dette grundlag indbetalt til SKAT, må det, jf. afsnit 3.5., efter en konkret vurdering af sagens karakter og grovhed vurderes, i hvilket omfang bestemmelsen i militær straffelov § 27 bør bringes i anvendelse, herunder om der udmåles en bøde efter militær straffelov § 27, eller om sagen eventuelt bør afgøres med et tiltalefrafald.
Eksempel fra retspraksis Vestre Landsrets dom af 30. januar 1973 (UfR 1973.372 V)  Militærpersons vedtagelse af toldbøde afskar ikke påtale for overtrædelse af militære tjenestepligter.
T havde efter en militær tjenesterejse til udlandet forsøgt at indsmugle spiritus og vedtog i den anledning en af toldvæsenet forelagt bøde.
Der fandtes ikke heri at ligge en opgivelse af påtalen, for så vidt angår overtrædelse af de for militære personer gældende tjenstlige bestemmelser.
4.5.5.3. Våbensager Våbenloven gælder efter lovens § 8 ikke for militære myndigheder.
Militært personels private besiddelse og anvendelse mv. af våben, f.eks. knive, reguleres derimod af våbenlovgivningens bestemmelser, der i en række tilfælde kræver politiets tilladelse efter lovens almindelige regler.
 Det følger af VFKBST O. 096-3 (2017-10) bestemmelser for indsættelse i internationale operationer, kapitel 2, punkt 10.2., om hjemtagning af souvenirgenstande, at:
 Der er endvidere i bestemmelsen fastsat nærmere regler om hjemtagning af blankvåben.
Der kan på baggrund af den anførte bestemmelse i en række tilfælde opstå spørgsmål om, hvorvidt besiddelse af privat anskaffede våben skal behandles som en overtrædelse af militær straffelov § 27, stk. 1, jf. den relevante militære bestemmelse, eller som en disciplinarsag.
Sidstnævnte er tilfældet, hvis forholdet ikke kan karakteriseres som groft i militær straffelovs forstand, eller der kun er handlet simpelt uagtsomt.
 Enhver besiddelse af knive mv., der ikke er udleveret af forsvaret, og hvor besiddelsen i Danmark ville have udgjort en overtrædelse af våbenlovgivningens bestemmelser, skal som udgangspunkt behandles som straffesager.
 Dette omfatter f.eks. besiddelse af knive mv., der er omfattet af knivlovens § 2, stk. 1 (se pkt. 5.2.2.), herunder springknive, faldstiletter, butterflyknive, kastestjerner- og knive mv.
 Hvis der alene er tale om en overtrædelse af knivlovens § 1, og der er tale om et enkeltstående tilfælde, vil forholdet efter omstændighederne kunne behandles som en disciplinarsag.
 Bestemmelsen i § 1, nr. 3, i bekendtgørelse nr. 1297 af 18. november 2010 om udenretlig konfiskation kan anvendes som hjemmelsgrundlag for udenretlig konfiskation i de tilfælde, hvor en person erkender sig skyldig i overtrædelse af den militære straffelovs § 27 for ulovligt at besidde eller bære en kniv.
 Strafpåstande:
Niveauet for strafpåstande i våbensager er fastlagt i Rigsadvokatmeddelelsens afsnit Sanktionspåstande i våbensager, herunder for hvornår der skal nedlægges påstand om fængselsstraf i 1. gangstilfælde.
Disse takster finder også anvendelse i militære straffesager, jf. afsnit 5.2.2.
Ved udmålingen af bøder i våbensager i missionsområderne tages udgangspunkt i Rigsadvokatmeddelelsen.
Eventuelle formildende eller skærpende omstændigheder i forbindelse med udsendelsessituationen bør imidlertid inddrages ved bødens fastsættelse.
 Der er dermed mulighed for at udmåle både lavere og højere bøder i forhold til taksterne i Rigsadvokatmeddelelsen.
4.5.6. Strafskærpelse for tortur (§ 27 a) Ved lov nr. 494 af 17. juni 2008 om ændring af straffeloven og militær straffelov (Strafskærpelse for tortur) foretog Folketinget ændringer af straffeloven og militær straffelov med henblik på udtrykkeligt at fastslå, at tortur skal være en strafskærpende omstændighed.
Der er derfor indsat en strafskærpelsesbestemmelse i straffelovens § 157 a og i militær straffelovs § 27 a for torturhandlinger.
Der blev samtidig indføjet en bestemmelse i militær straffelovs § 10 a, hvorefter der ikke indtræder forældelse for lovovertrædelser omfattet af § 27 a.
En tilsvarende bestemmelse blev indsat i straffelovens § 93 b.
 Bestemmelsen i § 27 a har denne ordlyd:
 Det anføres blandt andet i de almindelige bemærkninger til lovforslaget L 98/2007/8:
 Bestemmelsen i militær straffelov § 10 a behandles oven for under pkt. 3.8.
5. Overtrædelse af straffeloven og civile strafbelagte bestemmelser Militære straffesager omfatter dels overtrædelser af de særlige bestemmelser om militære pligter i militær straffelov dels overtrædelse af straffeloven og den strafbelagte særlovgivning i det omfang lovovertrædelsen vedrører tjenesten eller er begået i eller i anledning af tjenesten, på militært område eller i anvist kvarter.
Overtrædelse af straffeloven og civile strafbelagte bestemmelser udgør omtrent halvdelen af sanktionerne i militære straffesager.
Sagerne vedrører typisk overtrædelse af straffeloven, færdselslovgivningen, våbenlovgivningen, fyrværkerilovgivningen, arbejdsmiljølovgivningen og dopinglovgivningen.
 Ved vurdering af strafpåstanden i disse sager følges praksis i civile straffesager, der er anført under pkt. 5.1 og 5.2.
5.1. Overtrædelse af straffeloven De typiske militære straffesager om overtrædelse af straffeloven drejer sig om vold, berigelseskriminalitet og brugstyveri i forbindelse med misbrug af forsvarets motorkøretøjer.
 Strafpåstande:
 Se herom nærmere Rigsadvokatmeddelelsens afsnit Strafpåstanden i sager om overtrædelse af straffeloven.
5.2. Overtrædelse af den civile strafbelagte særlovgivning 5.2.1. Sager om overtrædelse af færdselsloven Ved lov nr. 184 af 8. marts 2011 om ændring af færdselsloven (Bødeforhøjelser, obligatorisk konfiskation af køretøjer ved kørsel uden førerret, skærpelse af sanktionerne for kørsel under påvirkning af bevidsthedspåvirkende stoffer mv.) blev minimumsbøden for færdselsforseelser forhøjet fra 500 kr. til 1.000 kr.
Loven trådte i kraft den 1. januar 2012.
Loven indebar således, at bødetaksterne på færdselsområdet generelt blev forhøjet.
Forhøjelserne af bødetaksterne blev foretaget dels som følge af den almindelige prisudvikling, dels under hensyn til den færdselssikkerhedsmæssige risiko som visse overtrædelser indebærer.
Samtidig præciserer loven de gældende principper om gentagelsesvirkning inden for normalstrafferammen.
 Strafpåstande:
Bøder for overtrædelse af færdselsloven udmåles efter Rigsadvokatmeddelelsens afsnit Færdsel  Generelle retningslinjer for sanktionspåstande i færdselssager.
Dette bødekatalog revideres løbende i lyset af ny lovgivning eller retspraksis.
Det fremgår af bødekataloget, at der som udgangspunkt takstmæssigt anvendes en minimumsbøde.
Er der flere overtrædelser af færdselsloven, udmåles bøden ved at sammenlægge den normale takstmæssige bødestraf for hver overtrædelse (absolut kumulation). Se endvidere pkt. 3.3.1.
 Om udmåling af bøder for forhold, begået under udsendelse i internationale missioner operationer, se under militær straffelov § 27. Se herom pkt. 4.5.5.
5.2.2. Sager om overtrædelse af våbenlovgivningen Ved vurdering af strafpåstanden i sager om våben, herunder knive, følges praksis i civile straffesager.
Lovgivningen vedr. våben omfatter straffelovens § 192 a (besiddelse af særdeles farlige skydevåben), bekendtgørelse af lov om våben og eksplosivstoffer nr. 1005 af 22. oktober 2012 (våbenloven) med senere ændringer og lov nr. 376 af 27. april 2016 om knive og blankvåben mv. (knivloven), der trådte i kraft den 1. juli 2016.
 Strafpåstande:
 Sanktionsniveauet i våbensager er fastlagt i Rigsadvokatmeddelelsens afsnit Sanktionspåstande i våbensager, herunder for hvornår der skal nedlægges påstand om fængselsstraf i 1. gangstilfælde.
 Heraf følger bl.a., at der nedlægges følgende strafpåstande i knivsager:
 Strafpåstanden for besiddelse på bopælen og andre ikke offentligt tilgængelige steder af knive, der aldrig kan besiddes lovligt uden tilladelse, er i 1. gangstilfælde:
 Strafpåstanden for ulovlig besiddelse af kniv på offentligt tilgængelige steder mv. uden skærpende omstændigheder i 1. gangstilfælde:
 Ved overtrædelse af knivlovens § 1 nedlægges der påstand om en bøde på 3.000 kr.
 Foreligger der en overtrædelse af både knivlovens § 1 og § 2, ved f.eks. besiddelse af en springkniv o.l. på offentligt tilgængeligt sted nedlægges der påstand om en bøde på 5.000 kr.
 Foreligger der skærpende omstændigheder, nedlægges der påstand om en ubetinget frihedsstraf på 7 dages fængsel i 1. gangstilfælde.
 For så vidt angår øvrige overtrædelser af våbenloven henvises til Rigsadvokatmeddelelsen.
5.2.3. Sager om overtrædelse af fyrværkerilovgivningen Ved vurderingen af strafpåstanden følges praksis i civile straffesager.
Sanktionsniveauet i sager om fyrværkeri er fastlagt i Rigsadvokatmeddelelsens afsnit Fyrværkeri, der fastsætter nærmere bestemmelser om behandlingen af fyrværkeristraffesager og strafpåstande.
 Strafpåstande:
 Heraf fremgår bl.a., at straffen for ulovlig opbevaring af fyrværkeri som udgangspunkt er en bøde på ikke under 5.000 kr.
 Der kan dog fastsættes lavere bøder i særlige tilfælde, f.eks. hvor en person opbevarer mindre mængder fyrværkeri under omstændigheder, hvor der ikke er konkret fare for skade på personer, ejendom eller miljø. Der bør dog ikke fastsættes bøder på under 2.000 kr.
 Der henvises i øvrigt til Rigsadvokatmeddelelsen.
5.2.4. Sager om overtrædelse af arbejdsmiljøloven  For så vidt angår ansvarssubjekt henvises til Forsvarsministeriets Vejledning FMNVEJL 061-1 (2016-07), Retningslinjer for Forsvarsministeriets arbejdsmiljøvirksomhed, Tillæg A, Arbejdsgiveransvar i arbejdsmiljøvirksomheden.
Ved vurdering af strafpåstanden følges praksis i civile straffesager.
Sanktionsniveauet i sager om overtrædelse af arbejdsmiljøloven er fastlagt i Rigsadvokatmeddelelsens afsnit Arbejdsmiljø.
I praksis er udgangspunktet ved overtrædelse af arbejdsmiljølovgivningen en bødestraf, der gradueres efter sagens karakter og grovhed.
Arbejdstilsynet afgiver i disse sager en indstilling om en relevant sanktion for den konkrete overtrædelse af arbejdsmiljølovgivningen, der i almindelighed følges.
 Strafpåstande:
Ved lov nr. 1869 af 29. december 2015 om ændring af lov om arbejdsmiljø blev straffebestemmelserne om skærpende og særligt skærpende omstændigheder ændret.
Det er ved ændringen forudsat, at bødeniveauet skal forhøjes, at området for særligt skærpende omstændigheder udvides, og at det fremover skal være den samlede forhøjede bøde  efter tillæg for skærpende og særligt skærpende omstændigheder  der skal differentieres efter virksomhedens størrelse.
Loven, der trådte i kraft den 1. januar 2016, finder alene anvendelse ved arbejdsmiljøovertrædelser begået den 1. januar 2016 eller senere.
Det er udgangspunktet, at der skal ske absolut kumulation, når en virksomhed har flere overtrædelser til samtidig pådømmelse.
Det betyder, at der ved udmålingen af den samlede bøde som udgangspunkt skal ske fuldstændig sammenlægning af bøderne for hvert af forholdene.
Det gælder også, hvor bøderne eventuelt er blevet forhøjet på baggrund af skærpende eller særligt skærpende omstændigheder og differentieret som følge af virksomhedens størrelse.
Det er fast praksis, at bødestørrelsen i gentagelsestilfælde forhøjes.
5.2.5. Sager om overtrædelse af dopingloven Ved vurdering af strafpåstanden følges praksis i civile straffesager.
 Strafpåstande:
 I Rigsadvokatmeddelelsens afsnit Dopingmidler er niveauet for strafpåstande mv. i dopingsager fastlagt.
Taksten for besiddelse af dopingmidler til eget forbrug beror på antallet af enheder.
Minimumstaksten er 1.000 kr., der stiger med antallet af enheder, således at der som udgangspunkt nedlægges påstand om frihedsstraf ved 1.000 enheder.
 Er der tale om overdragelse eller besiddelse med henblik på overdragelse, nedlægges som udgangspunkt påstand om ubetinget frihedsstraf.
Efter straffelovens § 191 a er der mulighed for at idømme straffe på indtil 6 års fængsel ved grove overtrædelser af dopinglovgivningen.
Bestemmelsen skal ikke udelukkende anvendes, hvor strafferammen i dopingloven ikke er tilstrækkelig.
Bestemmelsen skal således anvendes i tilfælde, hvor forholdet skønnes at være så groft, at samfundets reaktion bør komme til udtryk ved anvendelse af straffeloven frem for dopingloven.
Dette gælder, selv om den konkret forskyldte straf fastsættes til mindre end fængsel i 2 år.
6. Indbringelse af sager for retten Som anført i punkt 4.1, gælder retningslinjerne både for bødestørrelsen i sager, der afgøres med bødeforelæg, og for de påstande, der nedlægges i sager, som indbringes for domstolene.
 Sager vedrørende overtrædelse af militær straffelov på områder, hvor der ikke foreligger en entydig praksis, og hvor bødepåstanden væsentligt overstiger den vejledende takst, forelægges for domstolene til afgørelse.
 Dette gælder dog ikke i tilfælde, hvor bøden er fastsat i overensstemmelse med en eventuel fast civil praksis.
7. Ikrafttræden og ophævelse af tidligere udsendte retningslinjer Denne meddelelse erstatter Generalauditør Meddelelse nr. 2/2013 af 16. december 2013 og gælder fra den 1. september 2018.
