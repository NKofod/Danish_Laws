 Fristen  

 for klager over tilsidesættelse af god presseskik er 4 uger efter  

 offentliggørelsen i massemediet, jf. medieansvarsloven § 34, stk. 2. Klagen  

 vedrørende artiklerne bragt den 19., 20., 21. og 22. december 2004 er  

 modtaget  

 i Pressenævnet den 19. januar 2005. Klagen er derfor indgivet rettidigt i  

 forhold til artiklen den 22. december 2004, men for sent for så vidt angår de  

 tre tidligere artikler.
De  

 fire artikler udgjorde en samlet helhed.
Det var en reportage, der byggede på  

 bl.a. lyd- og billedoptagelser optaget som led i en situation, der var  

 fingeret  

 som realistisk uden præsentation af journalisten og pressefotografen som  

 journalist og pressefotograf, men som reelt var skabt ved rollespil med  

 deltagelse af en skuespiller.
Den gennemførte fremgangsmåde var genstand for  

 omtale også i artiklen, der blev bragt den 22. december 2004. Klagen gik på  

 selve valget af den anvendte fremgangsmåde og indeholdt således ikke  

 kritikpunkter vedrørende forhold, der alene var omfattet af  

 offentliggørelserne  

 den 19.-21. december 2004. Under disse omstændigheder fandt Pressenævnet, at  

 klagen  

 måtte tages under behandling.
 Om  

 sagens realitet bemærkes: Uanset om det måtte være af almen interesse at  

 afdække, om præster i den danske folkekirke praktiserer dæmonuddrivelser,  

 findes brugen af skjulte lyd - og billedoptagelser ikke at have været  

 nødvendig  

 for at skrive artikelserien, idet klager flere gange havde samarbejdet med  

 journalister og medvirket i interviews og undersøgelser om emnet  

 dæmonuddrivelse.  

 Hertil kom, at det var særdeles betænkeligt for informationens lødighed, at  

 researchen og dokumentationen  som det var sket i den foreliggende sag  

 - var  

 baseret på et rollespil, der i betydelig grad var provokerende.
 Pressenævnet  

 fandt på den baggrund, at Ekstra Bladet havde tilsidesat god presseskik og  

 udtalte sin kritik heraf.
Kendelse  

 fra Pressenævnet i sag 2005-6-161 [K]  

 har klaget til Pressenævnet over artikler i  

 Ekstra Bladet henholdsvis den 19., den 20., den 21. og den 22. december 2004,  

 idet han mener, god presseskik er tilsidesat.
 Den 19. december 2004 bar Avisens forside overskriften  

  

 Undercover: Ekstra Bladet afslører  

 djævle-jagt i kirken. 37 af 100 præster uddriver dæmoner.  

 Reportagen blev  

 fra side 4 - 7 under overskriften Kvaksalveri i Folkekirken.
 I artiklen side 4 og 5 hed det:
  

  

 Derfor gik vi undercover VI HAR VALGT at kalde denne artikelserie kvaksalveri i  

 folkekirken.
Vi ved, det er stærke ord.
Men de er helt dækkende.  

 Problemet er,  

 at alt for mange danske præster tror, de kan helbrede psykisk syge mennesker.  

 Men præster er ikke psykiatere, og selv om bønner og en forkyndelse af Guds  

 ord  

 lyder helt uskyldigt, bliver det hurtigt meget alvorligt, hvis præsten tror,  

 bønner kan helbrede- og derfor undlader at sende den psykisk syge til  

 behandling.
Og det gør danske folkekirkepræster desværre.
Følgerne kan du  

 læse  

 om de kommende dage.
VI SATTE os for at afdække dæmon-uddrivelsen i folkekirken.  

 Hvordan foregår den, og hvor mange bedriver djævle-uddrivelse? Vi valgte at  

 lade en skuespiller optræde som dæmonbesat og fotografere djævle-uddrivelsen  

 med skjult kamera.
Vi valgte også at ringe til 100 præster - bredt sammensat  

 fra alle stifter i Danmark - og udgive os for at kende én, der måske var  

 besat  

 af dæmoner.
Vi ved, at undercover-metoden vil blive kritiseret, men den var  

 nødvendig.
Hvis vi havde ringet til præsterne og sagt: vi er  

 journalister fra  

 Ekstra Bladet.
Uddriver du dæmoner?, havde vi ikke fået et sandfærdigt  

 billede  

 af omfanget og metoden.
Som en af præsterne sagde; Det her skal ikke  

 frem i  

 pressen.
Det kommer det nu.
BERETNINGEN vil forhåbentlig ryste mange - også den store del af  

 de danske folkekirkepræster, som tager afstand fra djævle-uddrivelse.
Psykisk  

 syge hører hjemme hos de faguddannede psykologer og psykiatere - ikke hos  

 kvaksalvere i Den Danske Folkekirke.
HER UDDRIVES DÆMONER ONDE MAGTER  

  

 : Med  

 salmer, forbøn, trosbekendelsen og olietegnede kors på pande og hånd  

 helbreder  

 sognepræst [K] en falsk dæmon-besat.
Så let var det Det var utroligt let at finde frem til en folkekirkepræst, der  

 var villig til på stedet at uddrive påståede dæmoner fra en sund og rask  

 skuespiller: - Er der noget med, at du kan uddrive dæmoner? Spurgte vi i  

 telefonen sognepræst [A] fra Filips kirke på Amager ved København. Hvor  

 har du  

 mit navn fra? Er du blevet henvist til mig? Jeg er bare blevet dig  

 anbefalet  

 som en præst, der kan uddrive dæmoner.
Og jeg har en ven, Søren, som måske er  

 dæmonbesat. Ok, jamen det har jeg da gjort før: Hvad får dig til at  

 tro, at  

 han er dæmonbesat? Han hører stemmer og snakker med folk, der ikke er  

 der.
Det  

 har stået på i et par år. Den slags skal man tage meget alvorligt.
Kan  

 I komme  

 i Filips Kirke på mandag kl. 16? Han er besat Mandag er [A] syg og sender i stedet sin hjælpepræst, [B], der  

 samtidig arbejder som præst på et psykiatrisk hospital.
Hun registrerer  

 straks  

 Sørens væmmelse ved overhovedet at befinde sig i en kirke.
Efter små ti  

 minutter siger hun: - Det er tydeligt, at han reagerer meget negativt, hver  

 gang jeg nævner Jesus eller Gud.
Efter et kvarter: - Jeg tror desværre, du  

 har  

 ret i, at Søren er besat af onde ånder: Hun går ud for at ringe efter en  

 kapacitet på området: [K] kan uddrive dæmonerne.
Han har desværre orlov og  

 kan  

 derfor ikke tage jer her og nu.
Men kom til Bethlehems Kirke på Nørrebro  

 mandag  

 13. december kl.19.30. Endelig er det blevet mandag aften, 13. december kl.  

 19.30. Sammen med min ven Søren, skuespiller [C], møder jeg som  

 aftalt frem  

 til forbønsgudstjeneste i Bethlehems Kirke på Nørrebro i København.
Her vil  

 sognepræst [K] komme ind midt i sin orlov for personligt at drive de dæmoner  

 ud, som hospitalspræst [B] 14 dage tidligere i løbet af ganske få minutter  

 registrerede, at Søren var besat af. [C] fejler absolut intet.  

 Men som  

 Søren er han i stand til at spille dæmon-besat.
Han sidder og  

 ryster og  

 sparker lidt til de foranstående træstole.
En gang imellem hoster han hult og  

 hvæser lidt.
Flygter væk fra nadver Men Søren overspiller bestemt ikke sin rolle.
Lige bag os sidder  

 en midaldrende kvinde; der tydeligvis er langt hårdere ramt.
Med jævne  

 mellemrum - specielt når ordene Jesus eller Gud bliver nævnt- hvæser hun  

 aggressivt, skriger eller hulker, mens hun råber nej, nej eller  

 mor, mor.  

 Hendes dybe hjerteskærende hvæs lyder nøjagtig som den unge djævlebesatte  

 piges  

 i filmen Eksorcisten.
Sammen med de 35 fremmødte synger vi et par  

 salmer og  

 lytter til et par bønner.
Den fælles, officielle del af gudstjenesten slutter  

 med nadver.
Men jeg kan ikke få Søren med helt op til alteret.  

 Han reagerer  

 voldsomt og flygter ned bagest i kirken.  Måske skulle vi køre ham på  

 skadestuen?,  

 spørger [B]. Søren ryster nemlig voldsomt nu.  Hvad skulle  

 det hjælpe?  

 Spørger jeg og undrer mig over, at det ikke er en psykiater, hun foreslår.  

 De  

 kunne give ham noget beroligende.
Men selvfølgelig hjælper det ikke på de  

 onde  

 magter i ham.
Tegner kors i olie Endelig er [K] klar til at tage sig af Søren.
Han ved fra B,  

 hvem vi er og bruger højst et minut på lige at høre mig fortælle, at Søren  

 har  

 haft det dårligt i et par år.
At han hører stemmer og snakker med folk, der  

 ikke er til stede. [K] prøver først at få kontakt med Søren ved at række sin  

 højre hånd frem mod ham.
Alt i Søren stritter imod, for han afskyr guder,  

 præster og kirker.
Men til sidst rækker han i langsomme ryk sin venstre hånd  

 frem.
Herefter virker det, som om Søren besvimer.
Han falder om på stolene og  

 ligger udstrakt. [K] benytter lejligheden til at dyppe pegefingeren i et  

 lille  

 bæger med hellig olie, hvorefter han med sin oliefinger tegner korset på  

 Sørens  

 pande og hånd.
Driv de onde kræfter ud,  

 Jesus Erik lægger nu sin hånd på Sørens hoved og siger to gange: - Jeg  

 beder dig, Jesus Kristus, tag plads i Sørens sind og sjæl og driv de onde  

 kræfter ud, der har taget plads i ham.
Herefter fremsiger han  

 trosbekendelsen.  

 Søren vågner langsomt op af sin dvaletilstand.
Han er som forandret.  

 Rystelserne  

 er ophørt, roen har sænket sig. Må jeg godt komme til nadver nu,  

 spørger  

 Søren.
Det er [K] helt med på.
Jovialt siger han: - Jeg mener, der er en sjat  

 vin tilbage.
Jeg henter lige tre glas, så tager vi en omgang til.
Som sagt,  

 så  

 gjort.
Jesus tilgiver os gennem [K] vore synder. Kan vi nu være sikre  

 på, at  

 de onde ånder er drevet ud af Søren, spørger jeg. Det kan man aldrig  

 vide med  

 sikkerhed.
Dæmoner findes.
Men jeg vil gerne ordinere Søren to  

 gudstjenestebesøg om måneden.
Enten her eller hos [A] i Filips Kirke.   

 Kan han  

 også uddrive dæmoner? Ja, det kan både han og [B] her.
Fortsæt med pillerne Før vi siger farvel, spørger præsten, om Søren tager nogen form  

 for medicin.  Jeg tager antidepressiv medicin, lyver skuespiller-  

 Søren. Det  

 vil jeg anbefale dig at fortsætte med, siger præsten, hvorefter vi giver  

 hinanden hånden til [K]s selvbevidste slutreplik: - Der er så mange kvinder  

 inden for den her verden.
Det er helt rart at have en ren mandegruppe.
Jeg  

 tror, det virker bedre på en mand at komme til et stort, robust mandfolk som  

 mig. I artiklen side 6 hed det:
  

  

 VI KONTAKTEDE 100  

 PRÆSTER OG FANDT 37 DJÆVLE-JÆGERE Så let er det at finde  

 dæmon-uddrivere i folkekirken Hvis du føler dig besat af onde ånder, er der efter alt at dømme  

 hjælp at hente hos hundredvis af folkekirkepræster over hele landet.
Danmark  

 har 1982 folkekirkepræster, og af de 100, Ekstra Bladet har talt med, er 37  

 positivt indstillet overfor dæmonuddrivelse.
Nemme at finde Overalt i landet findes der præster, som mener, at mennesker kan  

 være besatte af dæmoner eller onde ånder.
Og i alle stifter kan man finde  

 præster, som gerne giver sig i kast med at bekæmpe onde ånder i Jesu navn.  

 Det  

 er let nok at finde dem.
Ekstra Bladet behøvede kun at bruge en, to eller tre  

 telefonopringninger, før den eller de lokale eksperter var fundet.
Med  

 forbøn,  

 velsignelse, fadervor, trosbekendelse og håndspålæggelse mener 17 af de  

 præster, som Ekstra Bladet har kontaktet, at de muligvis vil kunne jage en  

 ond  

 ånd væk, hvis et menneske er besat.
Og flere af præsterne har med succes  

 prøvet  

 at uddrive dæmoner fra mennesker og huse.
Netværk 20 af de 37 er dog forbeholdne og har kun få erfaringer.
Flertallet  

 af disse sendte den besatte ven videre til en mere erfaren kollega.
Flere  

 præster fortalte under samtalen, at der findes et netværk, som henviser til  

 hinanden, når okkulte sager dukker op. På avisens side 7 står:
Nemt at finde  

 dæmon-uddrivere i Den Danske Folkekirke.  

  

 Rundringning: Ekstra Bladet kontaktede  

 telefonisk og under falsk identitet 100 præster og spurgte, om de kunne  

 hjælpe  

 os med vores ven, som kunne være besat af en dæmon. 37 præster havde  

 forståelse  

 for situationen. Neden for denne tekst er tegnet en oversigt, i hvilken en liste  

 med 17 præster, som rubriceres som aktive præster, står opført.  

 Overskriften  

 på den relevante rubrik i oversigten er anført på en tegning af en præst, som  

 taler i telefon og i en talebobbel siger  

  

 JA,  

 det kan jeg godt hjælpe dig med.  

  

  Reportagen fortsætter:
  

  

 Sådan gjorde vi Ekstra Bladet reportere udvalgte tilfældigt omkrig 75 præster  

 fordelt på alle ti stifter i Danmark.
Herefter ringede vi i løbet af to uger  

 rundt under dække af at have en ven, som var besat af onde ånder.
Under samtalen fortalte vi, at den dæmonbesatte ven hørte  

 stemmer og talte med sig selv.
Vi fortalte ikke på noget tidspunkt under  

 samtalen, at vi var journalister.
De gange, hvor en præst henviste til en  

 kollega, fulgte vi henvisningen, og kontaktede således i alt 100 præster.  

 Samtalerne varede mellem fem og femten minutter.
 Kun fem præster ønskede ikke at tale med vennen, men benægtede  

 eller tvivlede stærkt på, at en ond kraft kan besætte et menneske, og at en  

 præst kan uddrive denne kraft.
De resterende 37 præster var positive over for den mulighed, at  

 et menneske kan være besat, og at en præst i så fald måske kan hjælpe. Mandag den 20. december 2004 bragte Ekstra Bladet følgende  

 reportage med artikler på side 6 og 7:
  

  

 Groft misbrug af psykisk  

 syge Psykiater om Ekstra  

 Bladets afsløring:
Præsters dæmon-uddrivelse  

 er ulovligt kvaksalveri Dæmon-præsten: Jeg er  

 naiv Men jeg tror på, Søren  

 gik herfra som en glad og fri mand Tre dage efter, at [K] angiveligt havde drevet onde Ånder ud af Ekstra Bladets livsglade skuespiller, sagde han:
- Det er mit klare indtryk, at Søren havde det rigtig, rigtig  

 dårligt og var fanget af enten sindets mørke, eget mørke eller dæmoners  

 mørke.  

 Og han gik fra kirken bagefter som en glad og fri mand.
Det var en god  

 oplevelse.
 -  

  

 Jeg må så skuffe dig  

 med, at han er skuespiller og absolut intet fejler.
Taget ved næsen - Aha.
Nå.
Altså.
Jamen, så er jeg jo blevet taget ved næsen.  

 Men jeg er også en ret naiv mand generelt.
Det tror jeg egentlig, jeg vil  

 fortsætte  

 med at være.
 Efter en kort tænkepause tilføjer [K] med en hjertelig  

 skraldlatter:
- Men det skulle da ikke forbavse mig, at der var noget at  

 sindets mørke hos Søren, der forsvandt alligevel Yderst realistisk -  

  

 Han er ellers en meget  

 livsglad mand.
- Jae, men det er der mange, der synes, de er, indtil de  

 pludselig falder ned i nogle af livets huller.
Så han skal da bare være glad  

 for min hjælp.
Og det foregik faktisk yderst realistisk.
Han  

  

 kunne  

  

 lige så godt være en reel  

 dæmonbesat.
Og jeg vil stadig anbefale ham at komme i kirke to gange om  

 måneden.
 Til sidst komplimenterer [K] med et grin, der ingen ende vil  

 tage, [C]s skuespilpræstationer:
- Lad ham lige spille den samme rolle på en lukket afdeling på  

 et psykiatrisk hospital! Jeg giver en omgang, hvis han slipper ud i løbet af  

 de  

 første tre uger, selv om han straks bedyrede, at han bare var fra Ekstra  

 Bladet. Artiklerne fortsatte:
- Disse præster er kvaksalvere.
Og det er ulovligt hvad de gør.
 Psykiater på Rigshospitalet [D] har selv undersøgt omkrig 30  

 psykisk syge personer, som har været udsat for dæmonuddrivelse  enten  

 hos  

 folkekirke-præster eller hos præster i frikirker.
- Personer, som har en konkret oplevelse af at være besat af  

 dæmoner, er sindssyge i lægelig forstand.
Skizofrene eller lidende af en  

 anden  

 form for psykose.
Forværrer sygdommen - Og det er svært forkasteligt, at præster i folkekirken  dvs.  

 offentlige autoritets-personer  giver sig af med at  

 behandle så alvorligt  

 syge mennesker, siger psykiateren til Ekstra Bladet.
- Det er ikke alene moralsk forkasteligt, men også ulovligt, mener  

 jeg.
Der er tale om kvaksalveri i lægelovens forstand.
Det kan give et års  

 fængsel.
 - Og desuden overtræder disse præster tillige psykiatriloven ved  

 ikke at sikre, at den syge henvises til en læge, hvis han ikke selv har søgt  

 lægehjælp.
 D ved fra sine egne patienter, som har været udsat for  

 præsternes eksorcisme, at teologernes påstande om dæmon-besættelse og forsøg  

 på  

 uddrivelse af de onde kræfter i høj grad kan forværre patienternes sygdom.
 - Præsternes behandling af de religiøse vrangforestillinger  

 kan betyde, at troen på dæmoni sætter sig endnu mere fast i den syges sind.  

 Sygdommen kan i høj grad forværres.
 - Desuden kan den sindssyges tilstand også blive stærkt  

 forværret, fordi præsterne ved deres religiøse indgreb forsømmer at sende den  

 syge til læge og på den måde unddrager ham kompetent lægebehandling.
 - Det er charlataneri og religiøst kvaksalveri, mener den bekymrede  

 psykiater.
Klart ulovligt D påpeger at kvaksalveri er ulovligt ifølge lægeloven, og at  

 præster  der kun har modtaget få timers undervisning i psykiatri   

 absolut  

 ingen forudsætninger har for at behandle sindssyge.
- Folk, der hører stemmer, hjemsøges af stråler eller føler sig  

 besat af overnaturlige, dæmoniske kræfter, er helt typisk skizofrene og hører  

 hjemme i det psykiatriske system.
Det er klart ulovligt, hvis en præst  

 påtager  

 sig at behandle sådan en patient, mener psykiateren på Riget.
- I tilgift fastslår psykiatriloven, at den nærmeste til en  

 psykisk syg har pligt til at sørge for en læge til den syge, hvis han ikke  

 allerede får lægehjælp.
Forsømmer en præst dette i forhold til en  

 dæmon-besat,  

 så er det i strid med loven.
Diagnose fra oven D, der har en bred klinisk erfaring og lige nu forsker i  

 psykiatri, er især bekymret over præsters eksorcisme, fordi sindssyge  

 personer  

 ofte ikke selv kan erkende, de er syge.
 - På den måde kommer præsternes dæmon-behandling af de syge til  

 at fremstå som groft misbrug, mener psykiatri-lægen.
- Der er tale om et misbrug af den såkaldt dæmonbesatte person  

 for at opnå en kollektiv, religiøs oplevelse.
Det er i mine øjne meget  

 alvorligt, at præster som offentligt ansatte autoriteter misbruger meget syge  

 mennesker til religiøse formål.
- Præster har bestemt ingen forudsætninger for at håndtere alvorlige  

 sindssygdomme.
Og når visse præster hævder, de kan skelne mellem sindssygdom  

 og  

 dæmon-besættelse ved at spørge Helligånden, så er vi helt ude i skoven.
- Hvornår er Helligånden blevet autoriseret til at stille  

 diagnoser her i landet? Spørger den stærkt foruroligede psykiater. Herefter fulgte følgende indlæg fra Johannes Møllehave og Tove  

 Fergo:
  

  

 Johannes Møllehave Forbløffende - Det er virkelig forbavsende og forbløffende, hvis så mange præster  

 i Den Danske Folkekirke praktiserer eller bare tror på eksorcisme, siger  

 digterpræsten  

 Johannes Møllehave over telefonen fra et tog i England til Ekstra Bladet.
- Det må være noget, de har fra amerikanske film eller nyreligiøsitet.  

 For det var bestemt ikke tilfældet i 1970erne og 1980erne, hvor  

 jeg selv var  

 præst derhjemme.
Og det er heller ikke noget, teologerne lærer hverken på  

 universiteterne eller pastoralseminariet.
Det kan jeg godt love dig.
- Jeg tror ikke selv på den slags, og det hører efter min mening  

 ikke hjemme i folkekirken.
Det er i hvert fald i yderområderne af, hvad vi  

 kan  

 tillade os, mener Johannes Møllehave.
Tove Fergo Man kan ikke være besat - Jeg har læst Ekstra Bladet Søndag, og jeg må sige, at det er  

 forbavsende, at så mange præster i Den Danske Folkekirke tror på dæmoner,  

 hvis  

 jeres tal ellers står til troende, siger kirkeminister Tove Fergo (V) til  

 Ekstra Bladet.
 - Dæmoner findes ikke fastslår kirkeministeren uden omsvøb.
-  

  

 Du siger det, som om det  

 bare er en fastslået kendsgerning? - Ja, for det  

  

 er  

  

 en  

 kendsgerning, at disse mennesker, der henvender sig til præster om  

 dæmonbesættelser,  

 er sindslidende mennesker, som har brug for psykiatrisk hjælp.
Man kan ikke  

 være besat af dæmoner.
-  

  

 Hvad er din holdning til  

 folkekirkepræster, der udfører dæmonuddrivelser? - De har pligt til straks, når de får en henvendelse, at  

 tilkalde deres biskop  

  

 og  

  

 en læge.
De  

 skal ikke begynde på at drive dæmoner ud.
Det er psykisk syge mennesker, der  

 har brug for lægehjælp.
- Gælder det gamle  

 eksorcisme-ritual fra 1685 ikke længere i folkekirken? - Nej! Det, du henviser til, er nemlig ikke et ritual, men kun  

 en vejledning.
Og vore jurister har fastslået, at den er gået ud af brug  

 allerede i 1700-tallet.
Så vi  

  

 har  

  

 simpelthen ikke noget eksorcisme-ritual i den danske folkekirke, fastslår  

 Tove  

 Fergo.
- Folke-kirkepræster har pligt til straks, når de får en  

 henvendelse, at tilkalde deres biskop og en læge.
De skal ikke begynde at  

 drive  

 dæmoner ud, fastslår kirkeminister Tove Fergo. Tirsdag den 21. december 2004 bragte Ekstra Bladet en  

 lederartikel på side 2 med følgende ordlyd:
  

  

 HVOR SIDDER DJÆVELEN? MANGE var forbavsede, da  

 Ekstra Bladet søndag afslørede mange præsters nære forhold til  

 djævleuddrivelse.  

  

 Vor medarbejder bad 100 præster om hjælp.
Heraf tilbød 17 at uddrive dæmoner  

 personligt. 20 henviste til dæmon-kyndige kolleger og må dermed tro, at  

 djævle  

 kan sidde fast i mennesker. 37 AF DISSE 100 præster i folkekirken går altså  

 ind  

 for dæmonuddrivelse.
På sin vis er det ikke ejendommeligt.
For kan man tro på  

 jomfrufødsel, Helligånd, Jesu genopstandelse fra døden og et evigt liv for  

 kristne mennesker -ja, så kan man vel også tro på djævlebesættelse.
BEGREBET  

 indgår som første sætning i den trosbekendelse, som hver søndag læses i  

 samtlige  

 kirker: -Vi forsager Djævelen og alle hans gerninger og alt hans væsen.  

 Hvorfor  

 siger alle 1982 folkekirkepræster sådan i hver eneste gudstjeneste, hvis de  

 ikke mener noget med det? Hvorfor skal vi forsage - altså tage afstand fra -  

 Djævelen, hvis han ikke findes i mennesker? TOVE FERGO udtalte ikke desto  

 mindre i avisen i går, at dæmoner ikke eksisterer.
Det er altså ikke sådan  

 nogle, hun selv er besat af! Men hvorfra ved Fergo egentlig, at de er varm  

 luft? NU SPILLER kirkeministerens mening ikke den store trille.  

 Dæmonuddrivelse  

 er ikke til politisk afgørelse, men en læresag.
Altså et spørgsmål, bisperne  

 dømmer  

 om.
I denne fase virker de yderst uenige.
Men præsters udbredte hang til  

 eksorcisme har givet dem noget at fundere over.
DET ALVORLIGE er ikke, at en  

 del præster tror meget bogstaveligt på, hvad de alle sammen siger i et ritual  

 hver søndag.
Derimod er det dødsens alvorligt, hvis de bilder deres  

 menigheder  

 ind, at de kan erstatte psykiatere og psykologer som behandlere af sindssyge  

 mennesker.
På dét punkt har Fergo ret, uanset at det ikke er hendes sag: Det  

 kan gå rivende galt, hvis præster tror, at forbøn og en sjat vin kan helbrede  

 vanvid. Samme dato bragte bladet  

 følgende artikler på side 10 og 11:
  

  

 Jeg uddriver dæmoner Vestjysk folkekirkepræst står åbent frem: - Nogle  

 mennesker er ikke  

 sindssyge, men besatte af dæmoner Sognepræsten ved Kølkær  

 kirke i Vestjylland, E, er en af de 17 navngive folkekirkepræster - omtalt i  

 Ekstra Bladet i går -der helt åbent praktiserer dæmon-uddrivelser. - Nogle  

 mennesker  

 er besatte af dæmoner og er ikke sindssyge, siger sognepræsten til Ekstra  

 Bladet.
I Es kristne univers er  

 dæmoner og djævlebesættelser simpelthen en erfaret realitet:  

  

 - Jamen, jeg har da i Jesu Kristi navn drevet dæmoner eller djævle ud af en  

 del  

 mennesker.
Dæmoner findes.
De kan tage plads i mennesker, bekender præsten  

 uden  

 omsvøb.
- I lande som England,  

 Tyskland, Frankrig eller Spanien tager selv psykiatere dæmoner alvorligt.
Det  

 er kun her i Norden, psykiatere har denne berøringsangst for at tale om  

 dæmoner, der besætter eller tager bolig i mennesker, fortæller den 58-årige,  

 vestjyske sognepræst, der ikke tilhører nogen bestemt kirkelig retning.
Jesus gjorde det også - I princippet vil  

 enhver præst, der vil være lydig over for Jesu befalinger, kunne uddrive  

 dæmoner,  

 for enhver, som tror på Jesus, har principielt fået udleveret retten til at  

 uddrive onde ånder i Jesu navn.
Det står i det nye testamente.
Jesus gjorde  

 det  

 selv, og som hans disciple er vi befalet at gøre det samme.
 - Men det er jo klart,  

 at hvis man ikke tror, at disse dæmoner findes, så har man et problem, og så  

 kan man heller ikke hjælpe disse dæmonbesatte mennesker, fortsætter præsten.
- Hvordan ved du, at  

 det menneske, du står over for, ikke 'bare' har en svær sindslidelse?  


  

 - Det forstår du nok ikke,  

 fordi du og så mange andre kun har to kasser: enten fysisk eller psykisk.
Den  

 åndelige dimension er i store dele af befolkningen gået tabt.
Er det ikke  

 fysisk? Nå, så er det nok psykisk.
Hvorfor? Det kan lige så godt være  

 åndeligt,  

 f.eks. dæmoner.
Samme person kan godt være både være sindslidende og besat.
Giv dem lakridser - Jeg har da også fået  

 masser af henvendelser fra klart psykisk syge.
Og de har selvfølgelig ingen  

 gavn eller fornøjelse af at få uddrevet dæmoner.
Det vil ikke hjælpe dem en  

 pind.
Så kunne man lige så godt give dem lakridser.
- Hvordan uddriver du  

 i praksis disse dæmoner? - Jeg bruger traditionel  

 liturgi, altså det du ellers oplever ved en gudstjeneste, og der er altid  

 flere  

 end lige mig og den syge til stede.
-Det vil sige, at jeg  

 læser op af Bibelen, vi synger salmer, vi beder, og jeg befaler dæmonerne at  

 forsvinde i Jesu Kristi navn.
Det kan gå meget heftigt til.
Stearinlys kan  

 man  

 også godt bruge, men det er ikke spor nødvendigt.
En af de kvinder, [E] angiveligt  

 har udfriet, hedder [F].
Hun har skrevet en hel bog - en tilsyneladende  

 rablende vanvittig historie - om, hvordan han drev dæmonerne ud af hende.  

 Bogen  

 hedder ' Ånden i hånden -Jeg troede det var Gud '. Artiklerne fortsatte:
  

  

 Stop kvaksalverne Både kirkeministeren og  

 sundhedsministeren bliver nu presset til at gribe ind over for  

 folkekirkepræsters  

 angiveligt ulovlige kvaksalveri i forhold til alvorligt psykisk syge  

 personer.
 Formanden for  

 Folketingets sundhedsudvalg Birthe Skaarup (DF), vil i dag rejse spørgsmål  

 over  

 for de to ministre på baggrund af Ekstra Bladets afsløringer.
- Jeg vil spørge dem,  

 hvordan de vil gribe ind.
Det er jo ganske uansvarligt.
 - Præster i folkekirken  

 skal og må ikke påtage sig behandling af alvorligt syge mennesker, siger  

 Birthe  

 Skaarup.
- Jeg må meget stærkt  

 tage afstand fra det.
Kirkeministeren må gribe ind, for uanset hvad hun  

 siger,  

 så er det hende, der har det overordnede ansvar.
 Men kirkeminister Tove  

 Fergo (V) melder hus forbi.
 - Det er ikke mit bord.  

 Det er biskopperne  ikke mig  der fører tilsyn med præsterne.
 Sundhedsudvalgets  

 formand går ind i sagen, fordi dæmon-præsterne efter alt at dømme overtræder  

 hele to love på sundhedsområdet.
Dels lægelovens forbud  

 mod kvaksalveri  dels psykiatriloven, der forpligter bl.a. en præst til  

 at  

 sørge for lægehjælp til en alvorligt psykisk syg, hvis vedkommende ikke  

 allerede får lægehjælp. Af en faktaboks i  

 reportagen fremgår:
  

  

 Sagen kort Ekstra Bladet afslørede  

 i søndags, at antallet af folkekirke-præster, som aktivt udøver eller  

 medvirker  

 til eksorcisme, dæmon-uddrivelse, er langt højere end hidtil antaget.
 Flere hundrede præster  

 er efter alt at dømme positive over for eksorcisme.
 Vi ringede anonymt til  

 100 af landet 1982 præster og foregav at søge hjælp til en dæmonbesat person.  

 Af de 100 reagerede 37 positivt.
 Flere præster fortalte,  

 at der i Danmark findes et netværk af folkekirkepræster i alle landets  

 stifter,  

 som praktiserer eksorcisme.
 Psykiater Lars  

 Søndergaard kalder præsternes eksorcisme ulovligt kvaksalveri over psykisk  

 syge  

 mennesker.
Kirkeminister Tove Fergo  

 siger, at mennesker ikke kan være besat af onde ånder.
De er i stedet psykisk  

 syge, der har brug for lægehjælp. Onsdag den 22. december  

 2004 bragte Ekstra Bladet følgende artikler og indlæg på side 24 og 25:
  

  

 MAN KAN IKKE UDDRIVE DÆMONER Splittede biskopper Landets biskopper er  

 stærkt splittede, når det drejer sig om dæmon-bekæmpelse i folkekirken.
I  

 København mener Erik Norman Svendsen, at man ikke kan drive dæmoner ud, men  

 fem  

 af hans kolleger ser på sagen på omkring frem andre måder.
 Ifølge kirkeminister  

 Tove Fergo (V) har biskopperne det overordnede ansvar for, hvad der foregår i  

 de enkelte stifter, herunder om folkekirkepræsterne må og kan drive dæmoner  

 ud  

 af angiveligt besatte sjæle.
Ekstra Bladet kontaktede  

 syv af de ti biskopper for at høre deres mening.
Tre var umulige at træffe.  

 Biskop Niels Henrik Arendt i Haderslev ønskede ikke at tale med Ekstra Bladet  

 om sit syn på dæmon uddrivelse.
 Karsten Nissen, Viborg:
Bland dig uden om, Fergo Står det til biskoppen i  

 Viborg Stift, Karsten Nissen, skal Tove Fergo blande sig fuldstændig uden om  

 præsters forhold til dæmon-uddrivelser i folkekirken:
- Det vedrører under  

 ingen omstændigheder kirkeministeren, for det handler udelukkende om  

 sjælesorg.  

 Og jeg har fuld tillid til de præster i mit stift, der driver ondskab ud af  

 mennesker.
Vi skal være helt på det rene med, at både det onde og den onde  

 findes, siger Karsten Nissen til Ekstra Bladet.
- For kristne mennesker  

 er der en ond magt i livet.
Og det at bede sammen med et menneske om at blive  

 befriet for noget, der tynger en, har altid været en naturlig del af en  

 præsts  

 opgave.  

  

 - Kan mennesker være besatte af dæmoner? - 'Besat' er et meget  

 vanskeligt og misforståeligt ord.
Man kan have behov for at blive udfriet, og  

 en præst kan hente et menneske ud af det onde.
Eller omvendt.
Det onde er  

 inden  

 i os.
Troen på Kristus er troen på lyset.
- Mener du, en præst kan  

 skelne mellem en psykisk lidelse og onde ånder? - Jeg har fuld tillid  

 til, at præsterne her i stiftet, og bestemt også [E] i Kølkær, kan skelne og  

 dermed  

 se, om der er behov for psykiatrisk hjælp, fastslår Viborg-biskoppen.
 Kjeld Holm, Århus:
Herregud da - Præster skal ikke give  

 sig af med at drive dæmoner ud.
Det er fint nok at bede en bøn for folk, som  

 har det skidt, men ligefrem at bekæmpe dæmonbesættelser, det skal præster  

 altså  

 ikke, siger biskop Kjeld Holm, Århus Stift.
 Selv tror han ikke på  

 dæmoner.
- Herregud da, hvis det  

 bare var så simpelt, at al ondskab var ånder, der besatte os.
Næh, dæmoni  

 eksisterer i mine øjne udelukkende som ubehagelige væremåde, undertrykkelse  

 og  

 menneskelig ondskab.
- Præsterne i mit stift,  

 der tror på dæmonbesættelser, praktiserer ikke med mit vidende, men måske er  

 det slet ikke så slemt, det de laver.
Jeg tror, jeg vil tage en snak med dem  

 om  

 det, lover biskoppen.
 Jan Lindhardt, Roskilde:
Jeg støtter præsterne - Jeg støtter præsterne  

 i mit stift.
De må selv vurdere i hvert enkelt tilfælde, om mennesket foran  

 dem  

 har brug for en læge, en psykiater, almindelig sjælesorg eller en  

 dæmonudfrielse, siger biskop Jan Lindhardt fra Roskilde Stift.
 - Nogle mennesker føler  

 sig besat og kan have god gavn af at tale med en præst om det.
- Præster må ikke  

 overtage en psykiaters arbejde, det er klart.
Men der kan sagtens være  

 tilfælde, hvor det er svært at skelne, om det er en præsteopgave eller en sag  

 for en læge.
Og jeg har fuld tillid til, at præsterne kan vurdere, om det er  

 det ene eller det andet.
 På spørgsmålet om,  

 hvorvidt Jan Lindhardt selv tror på dæmoner, svarer han med et grin.
 - Det vil jeg ikke svare  

 på.
 Erik Norman Svendsen, København:
Man skal tage folks nød alvorligt Erik Normann Svendsen  

 finder som tilsynsførende biskop for præsterne i Københavns Stift Ekstra  

 Bladets undercover-aktion meget problematisk:
- I har ført nogle præster  

 bag lyset, som har forsøgt at være imødekommende, og taget dem ved næsen.
Det  

 er dog næppe ulovligt.
Med happeningen i Bethlehemskirken har I forstyrret  

 den  

 offentlige ro og orden.
Men I har jo den gode gamle jesuitter-moral, at  

 hensigten helliger midlet.
-  

  

 Og så til sagen: Er det i orden, at dine præster uddriver dæmoner? - Man kan naturligvis  

 ikke uddrive dæmoner.
Vi har intet ritual for det i kirken og skal heller  

 ikke  

 have det.
Men jeg mener heller ikke, at det er det, de gør.
-  

  

 Det hævder f.eks. [K] selv? - I taler om  

 dæmonuddrivelse.
Han taler om udfrielseshandlinger.
Man skal tage folks nød  

 alvorligt, men ikke nødvendigvis deres vrangforestillinger.
Dvs., at hvis  

 folk  

 selv  

  

 mener  

  

 , de er besatte af dæmoner,  

 skal præsten tage deres henvendelse død-alvorligt.
Og han kan også bede om,  

 at  

 de må blive befriede for det, de føler sig besatte af.
-  

  

 Og bekræfte dem i deres vrangforestillinger? - Nej, tale grundigt med  

 dem og trøste dem.
Vurdere, om de skal hjælpes videre i det psykiatriske  

 system, hvis der er behov for det.
Men præsten skal selvfølgelig kun forholde  

 sig til folk som sjælesørger, ikke som den lille psykiater med kjole og  

 krave.
 - Man kan jo ikke starte  

 med at sige til psykisk syge: Du har rotter på loftet.
-  

  

 Der er altså plads i folkekirken til præster, der tager onde ånder  

 alvorligt? - Der er plads til de  

 mange præster, som mener, der ligger realiteter bag den bibelske tale om onde  

 ånder.
Lise Lotte Rebel, Helsingør Vi skal lytte til alle - Et menneske kan tro,  

 at han eller hun er besat.
Som præst må vi tage sådan et menneske alvorligt,  

 siger biskop Lise Lotte Rebel fra Helsingør Stift.
 - Jeg ved ikke, om jeg  

 selv tror, at man kan være besat, men jeg ville altid lytte til folk, som  

 tror,  

 de er det, og det synes jeg også, at præsterne i Helsingør Stift skal gøre.  

 Trosbekendelse og bøn kan måske godt hjælpe.
 Lise Lotte Rebel vil  

 gerne tale med de præster i hendes stift, der tror på dæmonuddrivelse.
- Jeg har allerede været  

 i kontakt med én af dem, som følte sig misforstået af Ekstra Bladet.
Men nu  

 må  

 vi prøve at tage en snak om, hvad det her handler om.
 Kresten Drejergaard, Fyn:
Præster kan ikke skelne - I er jo egentlig i  

 karantæne efter den undercover-aktion.
Det var en dum idé, I fik der, selv om  

 jeg bemærkede mig, at I absolut  

  

 ikke  

  

 citerede fra personlige samtaler med præsterne, siger biskop Kresten  

 Drejergaard, Fyens Stift, til Ekstra Bladet.
- Men I har nu aldrig  

 behandlet mig dårligt, så kort og godt.
Danske folkekirkepræster kan  

 selvfølgelig  

 ikke skelne mellem, om folk er besat af onde ånder eller har en psykisk  

 lidelse.
Der er mit svar helt klart  

  

 nej  

  

 ! - Jeg er også enig med  

 Tove Fergo i, at en præst øjeblikkeligt skal henvende sig til sin biskop og  

 en  

 læge, hvis han bliver konfronteret med en person, der mener sig besat af onde  

 ånder.
- Præster må ikke  

 bedrive kvaksalveri ved f.eks. at lade folk blive i den tro, at de er besatte  

 af dæmoner.
Men ordet dæmoni findes, det betyder nærmest ude af  

 kontrol.
Den  

 slags psykisk syge mennesker har jeg mødt, og dem har jeg som et kristent  

 menneske bedt mit fadervor for, siger den fynske biskop. [K] har anført, at brugen af skjulte lyd  og billedoptagelser  

 er i strid med god presseskik, idet disse metoder ikke var nødvendige for at  

 opnå information til udarbejdelse af reportagen.
Dette underbygger han ved at  

 henvise til, at gudstjenester er offentligt tilgængelige, og at det derfor  

 ikke  

 er nødvendigt at foretage skjulte optagelse.
 Endvidere har han anført,  

 at han ville have været villig til at tale med journalisten, hvis denne ved  

 sin  

 henvendelse havde præsenteret sig som journalist, hvilket [K] underbygger ved  

 at henvise til, at han ved flere lejligheder har deltaget i interviews og  

 TV-udsendelser om emnet mennesker, der føler sig besat af onde  

 ånder.
 Endelig har han anført, at anvendelsen af skjulte lyd- og  

 billedoptagelser bryder den fortrolighed, som er et vigtigt element i  

 præstegerningen samt at billedoptagelserne virker virkelighedsfordrejende,  

 idet  

 de umuliggør adskillelsen af fiktion og fakta.
 Ekstra Bladet har  

 påstået sagen afvist grundet fristoverskridelse, idet indgivelse af klage den  

 19. januar 2005 alene er rettidig for så vidt angår artiklen bragt den 22.  

 december  

 2004.
 Herudover har Ekstra  

 Bladet anført, at det var nødvendigt at anvende undercover-metoden, idet  

 oplysningerne bragt i reportagen ikke ville være kommet frem, såfremt  

 journalisterne havde præsenteret sig som sådanne.
 I sagens behandling har  

 følgende nævnsmedlemmer deltaget:  

 Niels Grubbe, Finn Rowold, Lene Sarup og Kirsten  

 Dyregaard.
 Pressenævnet udtaler:
 Fristen for klager over  

 tilsidesættelse af god presseskik er 4 uger efter offentliggørelsen i  

 massemediet,  

 jf. medieansvarsloven § 34, stk. 2. Klagen vedrørende artiklerne bragt den  

 19.,  

 20., 21. og 22. december 2004 er modtaget i Pressenævnet den 19. januar 2005.  

 Klagen er derfor indgivet rettidigt i forhold til artiklen den 22. december  

 2004, men for sent for så vidt angår de tre tidligere artikler.
De fire artikler udgør  

 en samlet helhed.
Det er en reportage, der bygger på bl.a. lyd- og  

 billedoptagelser  

 optaget som led i en situation, der er fingeret som realistisk uden  

 præsentation af journalisten og pressefotografen som journalist og  

 pressefotograf, men som reelt er skabt ved rollespil med deltagelse af en  

 skuespiller.
Den gennemførte fremgangsmåde er genstand for omtale også i  

 artiklen,  

 der blev bragt den 22. december 2004. Klagen angår selve valget af den  

 anvendte  

 fremgangsmåde og indeholder således ikke kritikpunkter vedrørende forhold,  

 der  

 alene er omfattet af offentliggørelserne den 19.-21. december 2004. Under  

 disse  

 omstændigheder finder Pressenævnet, at klagen må tages under behandling.
Om sagens realitet  

 bemærkes: Uanset om det måtte være af almen interesse at afdække, om præster  

 i  

 den danske folkekirke praktiserer dæmonuddrivelser, findes brugen af skjulte  

 lyd - og billedoptagelser ikke at have været nødvendig for at skrive  

 artikelserien, idet [K] flere gange har samarbejdet med journalister og  

 medvirket i interviews og undersøgelser om emnet dæmonuddrivelse.
Hertil  

 kommer, at det er særdeles betænkeligt for informationens lødighed, at  

 researchen og dokumentationen  som det er sket i den foreliggende sag -  

 er  

 baseret på et rollespil, der i betydelig grad er provokerende.
 Pressenævnet finder på  

 den baggrund, at Ekstra Bladet har tilsidesat god presseskik og udtaler sin  

 kritik heraf.
 I medfør af  

 medieansvarslovens § 49 pålægger Pressenævnet herefter den ansvarshavende  

 redaktør  

 af Ekstra Bladet at offentliggøre følgende:
   

  

 Kendelse fra Pressenævnet:
Den 22. december bragte Ekstra Bladet en reportage vedrørende dæmonuddrivelse  

 i den danske folkekirke.
Reportagen indeholdt skjulte lyd  og  

 billedoptagelser  

 af [K].
Ekstrabladet havde ladet en skuespiller optræde som dæmonbesat og  

 fotograferede djævle-uddrivelsen med skjult kamera.  

[K] har klaget til Pressenævnet, idet han finder,  

 at denne brug af skjulte optagelser er en tilsidesættelse af god presseskik.
 Pressenævnet udtaler blandt andet:
Uanset om det måtte være af almen interesse at afdække, om præster i  

 den danske folkekirke praktiserer dæmonuddrivelser, findes brugen af skjulte  

 lyd - og billedoptagelser ikke at have været nødvendig for at skrive  

 artikelserien, idet [K] flere gange har samarbejdet med journalister og  

 medvirket  

 i interviews og undersøgelser om emnet dæmonuddrivelse.
Hertil kommer, at det  

 er særdeles betænkeligt for informationens lødighed, at researchen og  

 dokumentationen  som det er sket i den foreliggende sag - er baseret på  

 et  

 rollespil, der i betydelig grad er provokerende.
 Pressenævnet finder på den baggrund, at Ekstra Bladet har tilsidesat  

 god presseskik og udtaler sin kritik heraf.
København, den 23. august 2005 Niels Grubbe, Finn  

 Rowold, Lene Sarup og Kirsten Dyregaard. Afgjort den 23. august 2005.
