Kendelse fra Pressenævnet EDC-gruppen har ved advokat  Jan  Børjesson klaget  

 til Pressenævnet over en udsendelse vist på DR 1 den 18.  

 september 2001, idet man mener, at god presseskik er tilsidesat.
Der er  

 endvidere klaget over, at DR har afvist at bringe et genmæle.
 Af udsendelsen med titlen "Rapporten" fremgik  

 blandt andet følgende:
Speak: "At købe hus er den  

 største investering de fleste familier nogen sinde kommer til at  

 foretage.
Men er det sikkert at købe? Ja, det siger myndighederne.
De  

 har indført sådan en her   en tilstandsrapport.
Den skal  

 fortælle, hvis der er noget galt med huset.
Her i programmet tester vi  

 tilstandsrapporterne.
Fortæller de sandheden om, hvad der er galt med  

 f.eks. dette hus, eller er der noget, der forhindrer sandheden i at komme  

 frem?" ----- Speak: "Boligministeriet har udpeget en  

 række sagkyndige.
De skal undersøge et hus, der skal  

 sælges.
De skal finde ud af, om der er noget galt med huset.
Det skal  

 de gøre med professionel omhu, og det skal de gøre med  

 uvildighed, men når en sådan undersøgelse sker, er det  

 så forbrugernes interesser, der varetages, eller er det nogle helt  

 andres.
Rapporten vil teste huseftersynsordningen, som det hedder.
Og vi vil  

 bruge huset her til testen.
Det ligger i Sengeløse, en  

 sjællandsk landsby, ikke langt fra København.
Huset ser fint ud  

 udefra, men hvilke skader og fejl gemmer der sig bag facaden.
Det  

 undersøger Rapporten sammen med  Gert  Munk-Petersen, der er tidligere  

 formand for de bygningssagkyndiges forening." Derefter gennemgås huset af  Gert  Munk-Petersen.  

 Han påpeger fem fejl ved huset, der efter hans opfattelse skal opdages  

 under en byggessagkyndigs gennemgang.
Han vurderer, at en byggesagkyndig  

 bør bruge omkring to timer på at undersøge huset.
Det  

 oplyses samtidig, at reglerne siger, at det skal ske med professionel  

 omhu.
Speak: "Spørgsmålet er så,  

 hvad bygningssagkyndige med tilknytning til EDC-ejendomsmæglerne,  

 Real-Mæglerne og HOME-kæden gør.
Det er det, Rapporten vil  

 teste.
Først er det EDC.
Den bygningssagkyndige med tilknytning til  

 EDC kom ud til huset for at lave en tilstandsrapport og på de to  

 etager, ja så var der da i hvert fald de fem vigtige punkter, der  

 skulle undersøges.
Her er en liste over de fem punkter.
Det  

 første punkt, revnen i muren i stuen, så den bygningssagkyndige  

 slet ikke.
Og det andet punkt med hul i gulvet, der var det jo sådan,  

 at sengen var rykket ud fra endevæggen, fordi der var hul i gulvet  

 bagved.
Gulvtæppet var lagt til side pga. fugt, og hullet er meget  

 tydeligt at se, men det kræver jo, at man overhovedet kigger efter  

 henne ved sengen.
Her er Rapportens skjulte kamera i værelset med  

 sengen og her den bygningssagkyndige, der kommer ind for at undersøge  

 værelset.
Her står han og ser sig omkring, men går slet  

 ikke rundt i det lokale, som han skal undersøge.
Og så  

 fortsætter han videre rundt i huset.
Så punkt nummer to, hul i  

 gulvet, opdagede den bygningssagkyndige ikke.
Punkt tre med ulovligt elskab,  

 så opdager den sagkyndige ikke selve elskabet, men bemærker dog  

 om nogle ledninger, at der er installeret ulovligt.
Og i punkt fire med  

 luftrummet, der foretager den sagkyndige den undersøgelse, han skal.  

 Men det farlige punkt fem med løst gelænder i første sals  

 højde, det overser han.
Man kan altså sige, at den  

 bygningssagkyndige kun finder lidt mere end et af Rapportens i alt fem  

 alvorlige tjekpunkter i huset.
Vi betalte 6.687,50 kr. for tilstandsrapporten  

 fra den bygningssagkyndige, der arbejder sammen med EDC-mæglerne.
Havde  

 vi villet sælge huset igennem EDC, så kunne vi have fået  

 rabat.
At gennemgå huset her forsvarligt er anslået til at tage  

 to timer.
Det vil i sig selv give en ganske god timeløn, selv  

 når man tager i betragtning, at opgaven kræver noget  

 køretid, og at der også er arbejde med at skrive  

 tilstandsrapporten bagefter.
Men den bygningssagkyndige her brugte ikke to  

 timer på selve undersøgelsen af huset.
Han brugte 33  

 minutter." Mens prisen omtales, vises EDC-mæglernes logo  

 nederst på skærmen.
Speak: "Her den tidligere formand for de  

 bygningssagkyndige,  Gert  Munk-Petersen, igen   denne gang er han på  

 besøg hos Rapporten for at se, hvordan den bygningssagkyndige henvist  

 af EDC undersøger værelset med sengen og hullet i  

 gulvet." Herefter interviewes  Gert  Munk-Petersen, der får  

 forevist optagelserne med skjult kamera.
Han konkluderer, at hullet i gulvet  

 er blevet overset, og at de 33 minutter, der er blevet brugt på  

 undersøgelsen, slet ikke er tilstrækkeligt.
Herefter  

 fremgår følgende:
Gert  Munk-Petersen: "Man kan ikke  

 undersøge sådan et hus af den alder og den størrelse og  

 konstruktionsmåde på den tid, han har sat af.
Det er  

 uforsvarligt.
Det er ikke forbrugerbeskyttelse, det er profitjag.
Interviewer: Hvordan profitjag, hvordan  

 hænger det sammen? GMP: Jo, det hænger sammen på den  

 måde, at det drejer sig om at lave mange sager om dagen, og det er jo  

 de såkaldte hurtigløbere.
Man skal lave mange sager om dagen,  

 men så kan der altså ikke blive den fornødne tid til at  

 lave en ordentlig og omhyggelig gennemgang.
Speak: Det var arkitektfirmaet her, der lavede  

 tilstandsrapporten.
Firmaet har et særligt samarbejde med  

 EDC-mæglerne, som de hvert år laver hundredevis af rapporter for.  

 Chefen  Robert  Grünberger synes, at det er uheldigt, at hans  

 medarbejder overså mange fejl i huset.
Interviewer: Hvorfor har han så travlt? Robert  Grünberger: Jamen, jeg ved ikke, om  

 han har travlt.
Udgangspunktet er jo, at han skal bruge den tid, som nu er  

 nødvendig for at foretage en grundig gennemgang af sådant et  

 hus.
Nogen kan gøre det på kort tid.
Nu har jeg fået at  

 vide, at det skulle være en god halv time.
Det synes jeg er meget,  

 meget lidt.
Interviewer: Det synes du? RG: Ja, det synes jeg er meget, meget lidt.
Speak: Når den sagkyndige går ud for  

 EDC-mæglerne, er det for at forberede et salg af et hus.  

 Tilstandsrapporten her skal oplyse om huset over for en køber.
I dette  

 tilfælde ville en køber så ikke få noget at vide om  

 fugt og et hul i et gulv.
Noget, der nemt kan koste 15-20.000 kr. at udbedre.  

 Og de penge er ofte ikke dækket af købers forsikring, men  

 så kan køberen køre en sag for at få pengene af den  

 byggesagkyndige, der har overset den dyre fejl, siger  Robert  

  Grünberger.
 RG: Men det kræver så advokattid og  

 sagsomkostninger.
 Interviewer: Det gør I jo ikke  

 frivilligt.
 RG: Det kommer selvfølgelig an på  

 sagens karakter, men de færreste .
Interviewer: Så muligheden for at blive  

 forfulgt for sådan en fejl til en 20.000. kr.   den er jo ikke  

 særlig stor, vel? RG: Den er måske ikke overvældende  

 stor.
Det er den måske ikke, men det gør jo ikke, at man  

 så siger, nåh jahh, jamen nu ved jeg, at skader i den  

 størrelsesorden kommer jeg aldrig til at betale noget for.
Det er jo  

 ikke ensbetydende med, at man lader være med at skrive noget om  

 det.
Speak: Huset og Rapportens test igen.
Denne gang er  

 det en bygningssagkyndig med tilknytning til RealMæglerne, der kommer  

 ud.
Her de fem testpunkter igen ." Derefter vises hvordan de to andre bygningssagkyndige  

 klarede samme opgave, ligesom der stilles spørgsmålstegn ved, om  

 tilstandsrapporter altid er uvildige.  Gert  Munk-Petersen bliver interviewet  

 om spørgsmålet.
 Speak: " Gert  Munk-Petersen siger, at  

 pression fra ejendomsmæglere ofte sker.
Interviewer: Hvor udbredt er det? GMP: På tomandshånd   mand og mand i  

 mellem her .
Interviewer: Når I sagkyndige snakker  

 sammen? GMP:  så ved vi alle sammen.
Vi kender alle  

 sammen til det.
Jeg kender til det.
Vi er alle sammen blevet udsat for det.  

 Vi er oppe imod store kræfter.
Ejendomsmæglerkæder, der  

 mere eller mindre er gift og forlovet med forsikringsselskaber,  

 kreditinstitutter.
Det er jo store og magtfulde kræfter.
Det kan den  

 enkelte bygningssagkyndige jo ikke hamle noget op imod.
Og det er det, der er  

 vores problem.
Speak: Ja, store interesser påvirker en  

 ordning, der ellers skulle uvildig, siger man.
De store  

 ejendomsmæglerkæder siger, at det gør de ikke.
Men  

 Rapportens test viste, at tre bygningssagkyndige med tilknytning til EDC, til  

 RealMæglerne og til Home alle sammen lavede rent ud sagt elendige  

 tilstandsrapporter, der ikke oplyste en mulig køber til huset om fejl  

 og mangler.
Jeg har spurgt den ansvarlige myndighed, Boligministeriet.
Interviewer: Er der ikke noget helt  

 grundlæggende galt med den her ordning? Jan  Spohr: Det bekymrer mig, at det er tre  

 så store firmaer, der er repræsenteret med sådanne  

 fejlbehæftede rapporter, og jeg synes, der er grund til, når vi  

 ser, at det er sådan nogle store firmaer, at vi laver et generelt  

 kvalitetstjek af de her tre firmaer, og det har jeg allerede besluttet, at  

 det vil ske.
 Speak: Boligministeriet vil nu gribe ind, så  

 ejendomsmæglerne ikke længere har mulighed for at påvirke  

 tilstandsrapporterne.
Interviewer: Fordi I synes også, det tyder  

 på, at der kan ske nogle uheldige ting med påvirkning der? J.S.: Det, vi i hvert fald kan konstatere, det er,  

 at der er skabt tvivl om ordningens troværdighed, og det kan vi ikke  

 leve med.
 Interviewer: Der er jo nok nogle  

 ejendomsmæglere og nogle forsikringsselskaber, der bliver lidt kede af  

 det her, kunne man forestille sig.
 J.S.: Jamen, som ansvarlig for  

 huseftersynsordningen, så er det jo kunderne, det er købernes  

 interesse, vi er sat i verden til at varetage, og det er dem, jeg nu vil  

 forsøge at sikre på denne her måde.
Speak: Det, man vil inde i ministeriet, det er, at  

 hver enkelt hussælger skal have anvist en bygningssagkyndig af det  

 offentlige, På den måde så er der ikke længere  

 ejendomsmæglerinteresser inde i billedet, men indtil det sker, så  

 er det nok sådan, at de omkring 70.000 danske familier, der hvert  

 år satser deres fremtid på et huskøb og på en  

 tilstandsrapport, gør klogt i at kigge kritisk på  

 tilstandsrapporten og tage den med et gran salt, måske endda et meget  

 stort et.
Godaften." Klageren har anført, at det er faktuelt forkert,  

 når det i udsendelsen anføres, at den pågældende  

 byggesagkyndige var "henvist af EDC". I den pågældende  

 sag blev den byggesagkyndige ikke henvist af EDC, idet vedkommende blev  

 kontaktet direkte af en stråmand for Danmarks Radio, der udgav sig for  

 at være barnebarn til ejeren af ejendommen.
Denne byggesagkyndige  

 udførte af samme årsag en standardtilstandsrapport uden  

 særligt EDC-tillæg og til fuld pris.
Havde der været tale  

 om en byggesagkyndig henvist af EDC, ville der have været tale om en  

 udvidet og billigere tilstandsrapport.
Klageren har med hensyn til DR s begrundelse for at  

 anvende udtrykket "henvist", anført, at den naturlige  

 forståelse af begrebet "henvisning" i denne sammenhæng  

 vil være, at EDC er kommercielt involveret i den tilstandsrapport, som  

 blev udarbejdet, hvilket altså ikke var tilfældet.
Den  

 enkeltstående bemærkning i udsendelsen om, at "havde vi  

 villet sælge huset gennem EDC, så kunne vi have fået  

 rabat", sletter ikke det klare indtryk, indslaget giver seerne, nemlig  

 at EDC også er kommercielt involveret i salget.
Dette indtryk bestyrkes  

 særligt af, at EDC s logo optræder i længere perioder i  

 indslaget.
Det er ikke korrekt   som anført af DR   , at den  

 pågældende tilstandsrapport ville være lavet på samme  

 måde, som hvis det var en EDC-kunde.
En EDC-kunde ville netop have  

 fået en udvidet rapport med et såkaldt EDC-tillæg.
Det er  

 endvidere ikke korrekt, at den byggesagkyndige troede, at han lavede en  

 tilstandsrapport til en EDC-kunde, som han plejede, hvilket understreges af,  

 at henvendelsen om tilstandsrapporten kom fra DR s stråmand.
Klager har  

 i øvrigt til DR s anførsel om, at "Rapporten kontaktede  

 EDC Mæglerne i Albertslund for at få udarbejdet en  

 tilstandsrapport", udtalt, at man ikke kan få klager til at  

 udarbejde en tilstandsrapport, hvorimod man kan sætte sit hus til salg  

 hos klager.
Der er i øvrigt heller ingen erindring hos EDC  

 Mæglerne om en sådan kontakt.
Klageren har videre anført, at udtalelsen i  

 udsendelsen "når en sagkyndig går ud for EDC  

 mæglerne" samt udsagnene om, at den pågældende  

 bygningssagkyndige har "tilknytning til EDC", "arbejder sammen  

 med EDC Mæglerne" og "har et særligt samarbejde med EDC  

 Mæglerne", klart giver seerne det samlede indtryk, at den  

 pågældende bygningssagkyndige har et eksklusivt samarbejde med  

 EDC, hvilket ikke er korrekt.
Selvom udsendelsen ikke bringer udtrykkelige  

 påstande om, at samarbejdet skulle være eksklusivt, giver  

 udsagnene i udsendelsen imidlertid   sammen men visningen af EDC s logo og  

 bemærkningen om henvisningen   klart det indtryk hos seerne, at EDC og  

  Grünberger  Arkitekter indgår i et eksklusivitetslignende  

 samarbejde.
Seerne efterlades således med et indtryk, der er i modstrid  

 med de faktiske forhold.
Klageren har i den forbindelse oplyst, at  Grünberger  

 Arkitekter, som den pågældende bygningssagkyndige er ansat i,  

 også udarbejder tilstandsrapporter for andre end EDC.
Forbrugerne  

 kommer således ikke kun i kontakt med  Grünberger Arkitektfirma  

 gennem EDC, og EDC har ingen ejerinteresser eller lignende i det  

 pågældende arkitektfirma.
Der eksisterer heller ikke  

 særskilte samarbejdsaftaler mellem EDC og noget  

 bygningssagkyndig-firma, men alene en forretningsgang for ca. 60  

 selvstændige ingeniør- og arkitektfirmaer med over 100  

 tilknyttede bygningssagkyndige, der udfører tilstandsrapporter blandt  

 andet for EDC over hele landet.
Klageren har yderligere anført, at når  

 ovenstående faktuelt forkerte oplysninger kædes sammen med en  

 påstand fra DR s side om, at der er tale om "elendige  

 tilstandsrapporter",  når det i udsendelsen anføres,  

 at rapporterne ikke er uvildige, men resultatet af pression fra  

 ejendomsmæglerkædernes side, og når den ansvarlige  

 myndighed i udsendelsen anfører, at Rapportens undersøgelser  

 har skabt tvivl om ordningens troværdighed, og at der er behov for et  

 generelt kvalitetscheck af blandt andre EDC Mæglerne, er det klart, at  

 disse forhold er meget krænkende og agtelsesforringende for EDC og  

 dermed egnet til at påføre EDC betydelig skade, herunder  

 økonomisk skade.
Dette gælder særligt, fordi der i  

 udsendelsen klart var fokus på ejendomsmæglerne, herunder EDC.  

 Udsendelsens fokus understreges af, at det er ejendomsmæglernes og ikke  

 de bygningssagkyndiges logoer, der optræder i programmet.
DR havde  

 på den baggrund særlig foranledning til at forelægge  

 Rapportens undersøgelser for EDC med henblik på EDC s  

 bemærkninger, hvilket imidlertid ikke er sket.
I forlængelse af  

 en telefonsamtale med en researcher fra DR sendte EDC uopfordret et brev til  

 DR vedrørende EDC s ordning med tilstandsrapporter.
Indholdet af dette  

 brev blev i øvrigt slet ikke nævnt i udsendelsen.
Klageren har særligt til DR s anførsel om, at  

 alle ejendomsmæglernes svar blev refereret samlet i udtalelsen  

 "Store kræfter påvirker en ordning, der ellers skulle  

 være uvildig, siger man.
De store ejendomsmæglerkæder  

 siger, at det gør de ikke", anført, at bemærkningen  

 klart er utilstrækkelig i forhold til EDC s krav om at kunne gendrive  

 de i udsendelsen fremførte forkerte oplysninger.
Det er endvidere  

 klagers opfattelse, at de store firmaer, der omtales i interviewet med  

 kontorchef  Jan  Spohr fra Boligministeriet er ejendomsmæglerfirmaerne  

 og ikke de bygningssagkyndige.
Klageren har videre gjort gældende, at det er  

 forkert at anføre, at den pågældende byningssagkyndige kun  

 identificerede 1½ fejl.
Den bygningssagkyndige registrerede i alt 23 fejl  

 på ejendommen, og af tilstandsrapporten fremgår det, at han  

 opdagede både revnen i soklen og de ulovlige elinstallationer.
 Klager har desuden henvist til "Interessentanalyse af  

 Huseftersynsordningen", hvori det vurderes, at det billede, der blev  

 tegnet i Rapporten af den lemfældige gennemgang af ejendomme fra de  

 bygningssagkyndiges side, ikke giver et sandfærdigt indtryk af  

 ordningen.
Klageren har endvidere anført, at uanset, at  

 udtalelserne om et pres fra ejendomsmæglernes side er generelle,  

 så vises i udsendelsen gentagne gange logoet for bl.a.
EDC  

 Mæglerne, og ud over de tre store kæder   EDC Mæglerne,  

 RealMæglerne og Home   behandles ingen andre ejendomsmæglere i  

 udsendelsen.
Det er således disse tre ejendomsmæglerkæder,  

 der fremtræder som de ejendomsmæglere, der udøver pres  

 over for de bygningssagkyndige.
 Klageren har endelig gjort gældende, at DR skal  

 tilpligtes at bringe et genmæle, som skal produceres af DR.
DR har oplyst, at udsendelsen omhandler  

 tilstandsrapporter.
Et huskøb er den største investering i de  

 fleste almindelige danskeres liv.
For at sikre køberne har  

 myndighederne indført tilstandsrapporterne, som skal fortælle,  

 om der er fejl og mangler ved huset.
Derfor er det relevant at  

 undersøge, om tilstandsrapporterne opfylder deres formål.
Med  

 det formål lod Rapporten foretage en test af tre forskellige  

 bygningssagkyndige.
De anvendte bygningssagkyndige er selvstændige  

 firmaer, men har hver især et samarbejde med en af de store  

 ejendomsmæglerkæder, EDC, Home og RealMæglerne.
Udsendelsen  

 belyser med udgangspunkt i nogle fixpunkter den gennemgang, huset fik af de  

 bygningssagkyndige.
At de fem fixpunkter (og en del flere) uden tvivl burde  

 fremgå af en tilstandsrapport, bekræftes af Boligministeriet, som  

 efterfølgende besigtigede huset.
DR har anført, at der er fuldt sproglig belæg  

 for at bruge vendingen, at den bygningssagkyndige "var henvist af  

 EDC". Rapporten havde kontaktet EDC Mæglerne i Albertslund for at  

 få udarbejdet en tilstandsrapport.
Mægleren henviser i samtalen  

 til den bygningssagkyndige, som de "selv bruger". Det var den  

 henvisning, der gjorde, at DR tog kontakt til det pågældende  

 firma for at få udarbejdet tilstandsrapporten.
Firmaet   og dermed den  

 bygningssagkyndige   var altså "henvist af EDC". Det er  

 klagerens egen fortolkning, at vendingen "henvist af EDC" betyder,  

 at EDC er kommercielt involveret.
Der gøres i udsendelsen klart  

 opmærksom på, at der ikke er tale om en helt normal  

 salgssituation hos EDC, idet det i speaken siges: "Havde vi villet  

 sælge huset gennem EDC, så kunne vi have fået  

 rabat".
DR har i den forbindelse oplyst, at det er korrekt, at  

 Rapporten ikke havde lavet en salgsaftale med EDC Mæglerne, og  

 processen som sådan ikke falder ind under EDC Mæglernes  

 forretningsgange og procedurer.
Men det fremgår heller ikke af  

 programmet.
Det ville ikke være praktisk muligt at skrive under  

 på en bindende salgsaftale, og det er heller ikke relevant, idet  

 Rapportens formål er at belyse tilstandsrapporternes kvalitet og ikke  

 det videre salgsarbejde.
Tilbage står, at den bygningssagkyndige, som  

 gennemgår testhuset, er en bygningssagkyndig, som har et fast  

 samarbejde med EDC, og som stort set bruger al sin tid på at udarbejde  

 tilstandsrapporter for EDC Mæglerne.
DR har videre anført, at det er væsentligt,  

 at den pågældende tilstandsrapport blev lavet på samme  

 måde, som hvis det var en egentlig EDC-kunde, der fik den udarbejdet.  

 At der ikke efterfølgende udarbejdes det særlige  

 EDC-tillæg til tilstandsrapport, er ikke relevant for testens resultat,  

 da det handler om, hvorvidt den byggesagkyndige ser eller ikke ser de  

 kritiske punkter.
Den byggesagkyndiges chef,  Robert  Grünberger, har i  

 øvrigt over for DR erkendt, at den bygningssagkyndige troede, at han  

 lavede en tilstandsrapport til en EDC-kunde, som han plejede.
DR har desuden anført, at det  

 pågældende arkitektfirma   ligesom 60 andre firmaer   har  

 samarbejdsaftaler med EDC; et samarbejde, der betyder, at EDC oplyser  

 firmaerne om, at de vil blive brugt til at lave EDC-kundernes  

 tilstandsrapporter.
Udsendelsen bringer ingen påstande om, at  

 samarbejdet skulle være eksklusivt.
Det eneste sted, forbrugerne i  

 praksis kommer i kontakt med  Grünberger Arkitekter, er netop gennem EDC  

 mæglerne.
Dette faktum kædet sammen med det ovenfor beskrevne  

 samarbejde gør anvendelsen af de ovenstående formuleringer  

 samtidig med gengivelsen af det officielle logo for EDC   både korrekt  

 og retvisende.
Hvad angår kontorchef  Jan  Spohrs bemærkning  

 i udsendelsen om, at det er bekymrende, at det er tre så store firmaer,  

 der er repræsenteret med fejlbehæftede rapporter, har DR  

 anført, at det er de bygningssagkyndige/firmaerne, der henvises til.  

 Dette har Boligministeriet efterfølgende bekræftet telefonisk  

 over for DR.
Den interessentanalyse, som klager henviser til, var DR ikke i  

 besiddelse af på tidspunktet for udarbejdelsen af udsendelsen, og den  

 drøftes ikke i udsendelsen.
Dens indhold kan derfor ikke danne  

 grundlag for sagens vurdering og kan ikke indgå i nævnets  

 sagsbehandling.
Hvad angår spørgsmålet om  

 forelæggelse af oplysningen om, at der er tale om "elendige  

 tilstandsrapporter", har DR anført, at udsagnet er en  

 sammenfatning af den kritik af standarden af de tre udarbejdede  

 tilstandsrapporter, som fremkommer igennem programmet.
Kritikken rettes mod  

 de tre arkitektfirmaer, og den relevante person at forelægge kritikken  

 for er chefen for  Grünberger Arkitekter,  Robert  Grünberger.  

 Denne deltog i udsendelsen med sit syn på sagen, ligesom de to andre  

 bygningssagkyndige, der samarbejder med RealMæglerne og Home.
Med hensyn til udsagnet om, at rapporterne ikke er  

 uvildige, men resultatet af pression fra ejendomsmæglernes side, har DR  

 s journalist forelagt dette telefonisk for EDC s informationschef  Jan  

  Normann, der telefonisk afviste dette.
Efterfølgende sendte  Jan  

  Normann uopfordret et brev, hvor han uddybede EDC s holdninger til de  

 spørgsmål, som blev rejst telefonisk.  Jan  Normanns brev  

 forholder sig således også konkret til den forelagte kritik.  

 Desuden går den rejste kritik på ejendomsmæglerbranchen  

 generelt.
Home og RealMæglerne er også blevet forelagt udsagnet  

 og har ligeledes afvist, at de påvirker de bygningssagkyndige.
Svarene  

 refereres under ét i udsendelsen, idet programmets vært  Jens  

  Olaf  Jersild udtaler, at "Store kræfter påvirker en  

 ordning, der ellers skulle være uvildig, siger man.
De store  

 ejendomsmæglerkæder siger, at det gør de ikke". Det  

 er DR s opfattelse, at udtalelsen loyalt gengiver den holdning, som der er  

 givet udtryk for i  Jan  Nordmanns brev.
Da udtalelserne vedrører et  

 pres fra ejendomsmæglerne generelt, bliver branchens svar også  

 gengivet generelt.
DR må fastholde, at der ikke forekommer faktuelt  

 forkerte oplysninger i sagen, og der foreligger derfor ikke særlige  

 begrundelser for at fremlægge klagers holdninger mere  

 udførligt.
For så vidt angår kontorchef  Jan  Spohrs  

 udtalelser om de tre firmaer, som der skal laves et kvalitetscheck af, har DR  

 anført, at  Jan  Spohr refererer til de tre udførende  

 arkitektfirmaer.
Der var derfor ikke grund til at forelægge  

 Boligministeriets udtalelser for klager, da disse ikke omhandler klager.
DR har yderligere anført, at det ikke er faktuelt  

 forkert, at det i udsendelsen fastslås, at den bygningssagkyndige fra  

  Grünberger Arkitekter kun fandt lidt mere end ét af Rapportens i  

 alt fem alvorlige testpunkter.
Det er korrekt, at den bygningssagkyndige  

 omtaler 23 fejl/mangler ved huset.
Udsendelsen havde udvalgt fem fejl - fejl,  

 der var synlige på tv, og som indiskutabelt skulle med i en  

 tilstandsrapport.
Det ville ikke være muligt på tv at vise de  

 omkring 35 fejl, der var på huset.
Derfor måtte der ske en  

 udvælgelse.
Udsendelsen forsøger på ingen måde at  

 give udtryk for, at de fem fejl er en facitliste på de fejl, der var  

 ved huset.
DR har sammenfattende anført, at man ikke har  

 overtrådt god presseskik, og at der ikke er faktuelt forkerte  

 oplysninger, der er egnet til at give klager genmæle.
Klager er i  

 øvrigt pligtig til selv at producere genmælet, hvis nævnet  

 tiltræder klagens indhold.
 I sagens behandling har følgende  

 nævnsmedlemmer deltaget: Axel Kierkegaard, Aage Lundgaard, Tage Clausen  

 og Ole Askvig.
 Pressenævnet udtaler:
 Det følger af medieansvarslovens § 36, stk. 1, at  

 en anmodning om genmæle i massemedierne over for oplysninger af faktisk  

 karakter, som er egnet til at påføre nogen økonomisk  

 eller anden skade af betydning, og som er bragt i et massemedie, skal tages  

 til følge, medmindre oplysningernes rigtighed er utvivlsom.
Pressenævnet finder, at det falder inden for den  

 redaktionelle formuleringsfrihed at karakterisere begivenhedsforløbet  

 i denne sag på den måde, at den pågældende  

 bygningssagkyndige er "henvist" af klager.
Nævnet  

 bemærker i den forbindelse, at det i udsendelsen gøres  

 tilstrækkeligt klart, at huset ikke er sat til salg gennem klager.  

 Nævnet finder således, at Danmarks Radio ikke har handlet i strid  

 med god presseskik, ligesom nævnet ikke finder grundlag for et  

 genmæle på dette punkt.
Pressenævnet finder endvidere ikke grundlag for at  

 udtale kritik af den beskrivelse af det samarbejde, der foregår mellem  

  Grünberger Arkitekter og klager.
Da der efter nævnets opfattelse  

 ikke er fremkommet forkerte oplysninger omkring dette samarbejde, finder  

 nævnet ej heller grundlag for genmæle på dette punkt.
Da den kritik af ejendomsmæglerne, der  

 fremsættes i udsendelsen, efter nævnets opfattelse er rettet  

 generelt mod ejendomsmæglerbranchen, og da det udtrykkeligt  

 fremgår af udsendelsen, at de store ejendomsmæglerkæder  

 hvilket må omfatte klager   afviser, at de påvirker ordningen med  

 tilstandsrapporter, finder nævnet, at klager er kommet  

 tilstrækkeligt til orde i udsendelsen.
Nævnet finder ikke, at  

 klager burde være forelagt udsagnet om de elendige tilstandsrapporter  

 eller udtalelsen fra kontorchef  Jan  Spohr.
Nævnet finder  

 således ikke grundlag for at udtale kritik af Danmarks Radio i forhold  

 til spørgsmålet om forelæggelse af udsendelsens  

 oplysninger.
 Nævnet finder heller ikke i øvrigt, at  

 Danmarks Radio har handlet i strid med god presseskik, eller at klager har  

 krav på genmæle.
 Afsagt den 10. april 2002.
