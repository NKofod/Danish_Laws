Finanstilsynet har meddelt tilladelse til registrering af warrents på  

 index På baggrund af erfaringerne fra enkelte tidligere registreringer i  

 Værdipapircentralen af warrants baseret på et anerkendt aktie-index, hvor  

 warrantsindehaveren fik ret til udbetaling af et differencebeløb i henhold  

 til warrantsbetingelserne fastsat i prospektet, gav Finanstilsynet i medfør  

 af værdipapircentrallovens § 1, stk. 3, Værdipapircentralen en generel  

 tilladelse til at registrere warrants på index.
 Finanstilsynet forudsatte, at de pågældende warrants var af samme kategori  

 som angivet ovenfor, og at de pågældende warrants optages til notering på  

 Københavns Fondsbørs.
 Tilladelsen blev i øvrigt givet på baggrund af Værdipapircentralens  

 oplysning om, at Værdipapircentralen ville kunne håndtere selve  

 registreringen uden systemmæssige tilpasninger, og at de sager, hvor der  

 måtte opstå tvivl om, hvorvidt en warrant baseret på et index falder ind  

 under den generelle tilladelse, eller hvor vilkårene for en warrant i øvrigt  

 måtte karakteriseres som usædvanlige, ville blive forelagt tilsynet til  

 afgørelse.
