 Vejledning vedrørende indberetning af  

 investeringsforeningers og specialforeningers regnskaber.
Alle beløb indberettes som udgangspunkt uden fortegn.
Visse poster,  

 der kan være såvel positive som negative, hvilket er angivet ved  

 "(+/-)"efter postbetegnelsen, opføres uden fortegn, hvis  

 beløbet påvirker resultatet i positiv retning, og med minustegn,  

 hvis beløbet påvirker resultatet i negativ retning.
 Der må ikke oprettes ekstra felter eller poster i skemaerne, eller i  

 øvrigt foretages ændringer eller tilføjelser.
 Vejledningen gælder tilsvarende for formueopgørelse pr. 30.  

 juni.
 Indberetningsskemaerne finder tillige anvendelse for  

 specialforeninger.
For kontoførende foreninger hvor begrebet "andele" ikke finder  

 anvendelse, udfyldes felterne for cirkulerende beviser ikke.
Det drejer sig  

 om skema A6 (felt 1-7), B11 (felt 1-7), X6 (felt 1-7) og Y11 (felt 1-7).
 Endvidere finder skema B1 (felt 13-17) ikke anvendelse for  

 kontoførende foreninger.
Skema B1 post 4 Skat af ordinært resultat Under post 4.1 Aktuel skat af årets ordinære resultat  

 føres den beregnede skat af årets ordinære resultat.
 Rentetillæg/-fradrag indtægts-/udgiftsføres under post  

 1.1.9. Andre renteindtægter/ 1.1.14 Andre renteudgifter  

 (B2).
 Under post 4.2 Udskudt skat af årets ordinære resultat  

 (+/-) føres årets ændringer i hensættelser til  

 udskudt skat.
 Under post 4.3 Efterregulering af tidligere års skat (+/-)  

 føres forskelle mellem den beregnede udgiftsførte aktuelle skat  

 for tidligere år og den faktisk betalte eller hensatte skat.
Skema Y1 post 5 Formuebevægelser Under post 5.1 Udlodningsregulering (+/-) posteres den andel af det  

 pågældende års udlodning, der er indeholdt i  

 emissionsprisen.
Ved indløsning af investeringsbeviser posteres her  

 den andel af indløsningsprisen, der er beregnet som udlodning på  

 indløsningstidspunktet.
 Post 5.2 Overført fra sidste år (+/-) modsvares af  

 post 1.12 Overført til udlodning fra sidste år i skema  

 Y11.
 post 6 Til rådighed for udlodning.
 Posten opgøres som specificeret i skema Y5, pkt 6.
 Det i post 6 opgjorte beløb opdeles således:
 Under post 6.1 Foreslået udlodning føres det  

 beløb, som er beregnet til udlodning ultimo regnskabsåret.
 Under post 6.2 Udbetalt aconto udlodning føres beløb,  

 som er udbetalt a conto i regnskabsåret.
 Under post 6.3 A conto udlodning udbetales primo næste  

 år føres a conto beløb, som først kommer til  

 udbetaling næste regnskabsår.
 Under post 6.4 Overført til udlodning næste år  

 føres forskellen mellem det samlede beløb, som er til  

 rådighed for udlodning, jf. post 6, og årets udloddede  

 beløb, jf. post 6.1, 6.2 og 6.3.
post 7 Overført til formuen Hovedpost 7 Overført til formuen er den del af post D, der  

 ikke er til rådighed for udlodning.
Skema B2 og Y2 post 1 Renter (netto) Under underpost 1.1.1 Indestående i depotselskab posteres  

 renter af indestående i eller tilsvarende tilgodehavender hos  

 foreningens depotselskab herunder rente af valutakonti i depotselskab.
Afkast  

 af værdipapirer udstedt af depotselskabet skal posteres efter  

 værdipapirets art.
Under underpost 1.1.1 føres endvidere renter,  

 der modtages fra en afdeling i samme forening eller fra  

 administrationsselskabet for udlæg ved betaling af  

 fællesomkostninger.
 Under underpost 1.1.2 Indestående i andre pengeinstitutter  

 føres renter af indestående i andre pengeinstitutter, som er  

 opført under aktivposterne 1.2 Indestående i andre  

 pengeinstitutter.
 Under underpost 1.1.8 Pantebreve posteres renter, inklusiv  

 morarenter, fra pantebreve.
 Under underpost 1.1.9 Andre renteindtægter posteres  

 ordinære indtægter fra tilgodehavender samt andre indtægter  

 fra værdipapirer i det omfang, indtægterne ikke er omfattet af  

 underposterne 1.1.1 til 1.1.8.
 Under underpost 1.1.11 Renteudgifter, prioritetsgæld posteres  

 renteudgifter vedrørende ejendomme som en forening ejer, herunder  

 ejendomme overtaget som ufyldestgjort panthaver.
 Under underpost 1.1.12 Renteudgifter, optagne lån  posteres  

 renter af lån optaget med Finanstilsynets tilladelse.
 Under underpost 1.1.13 Ikke refunderbar renteskat posteres betalt  

 udenlandsk ikke refunderbar renteskat.
 Under underpost 1.1.14 Andre renteudgifter posteres renteudgifter  

 fra gæld samt andre udgifter fra værdipapirer i det omfang,  

 udgifterne ikke er omfattet af underposterne 1.1.11 - 1.1.13.
 Under underposterne 1.2.1 - 1.2.6 skal de posterede beløb angive  

 udbytte inden fradrag af udbytteskat.
Under underpost 1.2.7  Øvrige udbytter posteres udbytte og  

 lignende, der vedrører andre værdipapirer end dem, der  

 hører under 1.2.1 - 1.2.6. Hvis foreningen har fået  

 Finanstilsynets tilladelse til at investere i egne investeringsbeviser, jf.  

 lov om investeringsforeninger og specialforeninger § 61, stk. 2, posteres udbytte heraf ligeledes under denne post.
Dette  

 gælder tillige for udbytte af unoterede egne investeringsbeviser.
 Under underpost 1.2.8 Ikke refunderbar udbytteskat  posteres  

 forventet ikke refunderbar udbytteskat samt reguleringer hidrørende  

 fra tidligere års udbytteskat.
Skema B4 og Y4 post 3 Administrationsomkostninger Under posterne 3.1 Honorar til bestyrelse m.v., 3.2 Løn  

 til direktion og 3.3 Løn til personale posteres  

 omkostninger til pensionsformål under de lønposter de  

 vedrører.
Pensioner omfatter bidrag til ATP samt bidrag til  

 øvrige pensionsordninger.
Under post 3.5 Husleje og intern leje af egne ejendomme posteres  

 huslejeomkostninger for leje af lokaler samt beregnet leje af foreningens  

 benyttelse af lokaler ejet af foreningen selv.
Driftsindtægter- og  

 udgifter, der hidrører fra fremleje af lejede lokaler, herunder  

 afskrivning på indretning af lejede lokaler, nettoposteres her.  

 Driftsindtægter- og udgifter, der hidrører fra udlejning og  

 foreningens benyttelse af egne ejendomme nettoposteres under post 1.1.10  

Øvrige indtægter.
 Under post 3.6 Kontorhold m.v. posteres omkostninger til kontorhold  

 inklusive afskrivninger.
 Under post 3.7 IT-omkostninger posteres omkostninger til EDB  

 inklusive afskrivninger.
 Under post 3.8 Markedsføringsomkostninger posteres  

 markedsføringsomkostninger samt salgsprovision og lignende  

 omkostninger, som hidrører fra salgsfremmende aktiviteter.  

 Øvrige omkostninger i forbindelse med emissioner føres ikke  

 under denne post men under post 3.11 Øvrige omkostninger.
Under post 3.9 Gebyrer til depotselskab posteres gebyrer til  

 depotselskabet der umiddelbart følger af opgaver nævnt i kapitel  

 12 i lov om investeringsforeninger og specialforeninger, gebyrer  

 vedrørende indskrivning og opbevaring af medlemsbeviser, gebyrer i  

 forbindelse med udlodningsmeddelelser og medlemsfortegnelser samt  

 øvrige VP-gebyrer.
Andre omkostninger til depotselskabet  

 opgøres under de poster, de enkelte udgifter vedrører.
 Under post 3.10 Andre omkostninger i forbindelse med formueplejen  

posteres omkostninger til investeringsrådgivning, konsulentbistand  

 m.m. samt omkostninger i forbindelse med market making aftaler.
Under post 3.11 Øvrige omkostninger posteres omkostninger  

 til forsikringer, repræsentation og afgifter til organisationer, gebyr  

 til Finanstilsynet, omkostninger til generalforsamling, medlemsudsendelser,  

 børsnoteringsomkostninger samt afskrivninger på biler.
Desuden  

 posteres omkostninger i forbindelse med emissioner og indløsninger,  

 der  ikke dækkes af  

 emissionstillægget/indløsningsfradraget.
 Under i alt opdelte administrationsomkostninger opgøres de  

 afdelingsdirekte omkostninger i felt 12 som summen af felt 1-11.
 Under i alt opdelte administrationsomkostninger opgøres andelen af  

 fællesomkostninger i felt 24 som summen af felt 13-23.
 I alt administrationsomkostninger opgøres i felt 25 som summen af  

 felt 12 og felt 24.
Skema Y5 post 6  Til rådighed for udlodning Under posterne 6.1 - 6.4 medtages resultatposterne i det omfang  

 foreningens vedtægter og gældende skattelovgivning foreskriver,  

 at de indgår i beregningen af udlodningspligtigt beløb.
 Under post 6.5 Udlodningsregulering ved emission/indløsning  

 (+/-) medtages resultat- og udlodningsopgørelsens post 5.1  

Udlodningsregulering (+/-).
 Under post 6.6 Udlodning overført fra sidste år (+/-)  

 medtages resultat- og udlodningsopgørelsens post 5.2  

Overført fra sidste år (+/-).
 Under post 6.7 Negativt rådighedsbeløb, som ikke  

 overføres til næste år, føres negative  

 fremførte rådighedsbeløb, som i henhold til  

 gældende skatteregler ikke kan fremføres til modregning i  

 udlodningen i de efterfølgende år.
 Under post 6.8 Frivillig udlodning føres beløb, som  

 udloddes frivilligt i overensstemmelse med vedtægternes bestemmelser  

 herom.
Skema B6 og Y6 Aktivpost 1  Likvide midler Under post 1.1 Indestående i depotselskab medtages  

 tilgodehavender - bortset mellemværender vedrørende  

 handelsafvikling, jf. post 6.4, som foreningen har hos depotselskabet, jf.  

 lov om investeringsforeninger og specialforeninger § 73, stk. 1.
 Under post 1.3 Øvrige likvide midler medtages blandt andet  

 beholdning af sedler og mønter m.v.
 Poster under punkt 2 specificeres i B9/Y9.
 Poster under punkt 3 specificeres i B10/Y10.
Aktivpost 2 Obligationer Beholdninger af udtrukne obligationer værdiansættes på  

 opgørelsestidspunktet ved tilbagediskontering med en rentefod, der  

 svarer til den gennemsnitlige obligationsrente ultimo året, alternativt  

 til en skønnet værdi.
Aktivpost 3  Kapitalandele Under post 3.5 Investeringsbeviser i andre danske investerings- og  

 specialforeninger medtages investeringsbeviser i andre danske  

 investeringsforeninger og specialforeninger.
En beholdning af egne  

 investeringsbeviser medtages under post 3.7 Andre ejerandele.
Under post 3.7 Andre ejerandele  medtages blandt andet beholdning  

 af egne investeringsbeviser, såfremt foreningen har fået  

 Finanstilsynets tilladelse til at investere i egne investeringsbeviser, jf.  

 lov om investeringsforeninger og specialforeninger § 61, stk. 2. Dette  

 gælder ligeledes egne unoterede investeringsbeviser.
Unoterede  

 investeringsbeviser medtages under posterne 3.5 Investeringsbeviser i  

 andre danske investerings- og specialforeninger og 3.6 Investeringsbeviser i  

 udenlandske investerings- og specialforeninger.
Alle løbende  

 indtægter fra aktiver omfattet af aktivpost 3.7 Andre ejerandele  

 posteres under post 1.2.7 Øvrige udbytter  i skema B2/Y2.
 Ejerandele i ejendomme, herunder kapitalandele i ejendomsselskaber,  

 hvortil der er knyttet en udnyttelsesret til en ejendom, medtages under  

 aktivpost 6.5 Øvrige aktiver.
Skema B7 og Y7 Aktivpost 5 Afledte finansielle instrumenter Post 5 Afledte finansielle instrumenter specificeres i skema B12,  

 B13 og Y12, Y13.
Aktivpost 6  Andre aktiver Under post 6.4 Mellemværende vedrørende  

 handelsafvikling posteres et nettotilgodehavende pr. modpart  

 vedrørende værdipapirhandler, som er gennemført, men  

 endnu ikke afviklet.
En nettogæld pr. modpart vedrørende  

 uafviklede værdipapirhandler opføres under passivpost 3.3  

Mellemværende vedrørende handelsafvikling i skema  

 B8/Y8.
 Under post 6.5 Øvrige aktiver medtages blandt andet  

 ejendomme midlertidigt overtaget af foreningen i henhold til lov om  

 investeringsforeninger og specialforeninger § 59, stk. 3. Foreningens  

 pantebreve i ejendommen optages samtidigt til kurs 0. Den kontant omregnede  

 prioritetsgæld medtages under passivpost 3.4  

Prioritetsgæld.
Skema B7 Aktivpost 6 Andre aktiver Under post 6.6 Tilgodehavende selskabsskat skal afdelinger, som er  

 tilsluttet acontoskatteordningen, opføre tilgodehavender, hvis  

 indbetalingerne er større end den beregnede selskabsskat.
Et beregnet  

 rentetillæg opføres under aktivpost 6.3 Andre  

 tilgodehavender.
Skema B8 og Y8 Passivpost 1  Medlemmernes formue specificeres i skema B11 og  

 Y11.
 Passivpost 2 Afledte finansielle instrumenter specificeres  

 som angivet i skema B12, B13 og Y12, Y13.
Passivpost 3 Anden gæld Post 3.2 Optagne lån vedrører de i lov om  

 investeringsforeninger og specialforeninger § 28, stk. 2, angivne  

 lån.
Under post 3.3 Mellemværende vedrørende  

 handelsafvikling posteres en nettogæld pr. modpart  

 vedrørende værdipapirhandler, som er gennemført, men  

 endnu ikke afviklet.
Et nettotilgodehavende pr. modpart vedrørende  

 uafviklede værdipapirhandler opføres under aktivpost 6.4  

Mellemværende vedrørende handelsafvikling i skema  

 B7/Y7.
Skema B11 og Y11 Bevægelser over passivpost 1.  Medlemmernes formue Primoformuen skal svare til det foregående regnskabsårs  

 ultimoformue.
 I tilfælde af fusion af to eller flere foreninger eller af to eller  

 flere afdelinger af samme forening samt i tilfælde af spaltning af en  

 forening eller en afdeling heraf, skal den nødvendige korrektion i  

 formuen foretages i underpost 1.2 Korrektion ved fusion eller  

 spaltning (+/-). Dette er i modsætning til det trykte  

 årsregnskab, hvor noten til medlemmernes formue tager udgangspunkt i  

 fusionsregnskabets/spaltningsregnskabets åbningsbalance.
Ved indberetning af de foreløbige regnskaber skal "Cirkulerende  

 beviser" angives som det nominelle beløb.
I det endelige regnskab kan  

 stk.-antal angives.
 Årsregnskaber for investeringsforeninger og specialforeninger, som  

 udsteder beviser i en anden valuta end danske kroner skal i henhold til  

 bekendtgørelse om investeringsforeningers og specialforeningers  

 regnskaber § 3 foretage indberetninger til Finanstilsynet i danske  

 kroner.
Omregning af regnskabet foretages efter følgende  

 fremgangsmåde, jf. regnskabsbekendtgørelsens § 34.
 Balanceposter skal omregnes til balancedagens kurs.
 Den valutakursdifference, der opstår ved omregning af primokapitalen  

 til balancedagens kurs, skal posteres under post B 1.3 / Y 1.6  

Valutakurs-regulering af primoformuen (+/-).
Resultatopgørelsens poster omregnes til transaktionsdagens kurs  

 eller gennemsnitlige kurser.
Den valutakursdifference, der opstår som  

 følge af omregningen til transaktionsdagens kurs eller gennemsnitlige  

 kurser, posteres under post B 1.4 / Y 1.7 Valutakursregulering ved  

 omregning (+/-).
Under post B 1.7 / Y 1.10 Netto emissionstillæg og netto  

 indløsningsfradrag medtages emissions- og  

 indløsningsindtægter, der ikke modsvares af tilsvarende  

 emissionstillæg og netto indløsningsfradrag.
Hvis der er tale om  

 nettoudgifter, skal disse posteres under post 3.11 Øvrige  

 omkostninger i B4/Y4.
Skema B11 Bevægelser over passivpost 1.  Medlemmernes formue Underpost 1.7 Periodens resultat (+/-) er en overførsel af  

 resultatopgørelsens post D Årets nettoresultat.
Skema Y11 Bevægelser over passivpost 1.  Medlemmernes formue Under underpost 1.3 Udlodning fra sidste år vedrørende  

 cirkulerende beviser 31.12 føres beløbet fra underpost 1.14  

Foreslået udlodning for det foregående år  

 (underposten findes dog ikke i 2001).
Underpost 1.4 A conto udlodning fra sidste år skal indeholde  

 a conto udlodning vedrørende året før, som udbetales i  

 dette regnskabsår.
Beløbet skal svare til beløbet i  

 underpost 1.15 A conto udlodning udbetales primo næste år  

 for det foregående år (underposten findes dog ikke i 2001).
 Under underpost 1.5 Ændring i udbetalt udlodning på grund  

 af emission/indløsning (+/÷) posteres ændring i udlodning  

 afledt af emission eller indløsning med kupon frem til  

 udbetalingsdagen (udbyttereguleringen). Denne nye underpost betyder, at  

 udbyttereguleringen ikke længere skal modregnes direkte i underpost 1.8  

Emissioner i året og underpost 1.9 Indløsninger i  

 året.
 Underpost 1.14 Foreslået udlodning skal svare til resultat-  

 og udlodningsopgørelsens post 6.1 Foreslået udlodning.
 Underpost 1.15 A conto udlodning udbetales primo næste  

 år skal svare til resultat- og udlodningsopgørelsens post  

 6.3 A conto udlodning udbetales primo næste år.
 Under underpost 1.11 Regulering af udlodning ved emissioner og  

 indløsninger i året (+/÷) sker der en korrektion for  

 nettoudlodningsreguleringen, således at et beløb svarende til  

 den samlede beregnede udlodning ved emissioner og indløsning medtages  

 under denne underpost. Årets udlodningsregulering positiv eller negativ  

 skal svare til resultat- og udlodningsopgørelsens post 5.1  

Udlodningsregulering (+/÷).
 Post 1.12 Overført til udlodning fra sidste år skal  

 angives med modsat fortegn som resultat- og udlodningsopgørelsens post  

 5.2 Overført fra sidste år (+/÷).
 Underpost 1.16 Overført fra resultatopgørelsen (+/÷)  

 er en overførsel af resultat- og udlodningsopgørelsens post 7  

Overført til formuen.
 Den regulering af skyldig udlodning, der vedrører emissioner og  

 indløsninger foretaget i tidsrummet fra henholdsvis den 31. december  

 og 30. juni til udbetalingstidspunktet, skal overføres direkte til  

 eller fra den afsatte skyldige udlodning.
 Reguleringen af skyldig udlodning må hverken påvirke det  

 foregående årsregnskab eller årsregnskabet i det år,  

 hvor udlodningen forfalder.
Skema B12 og Y12 Note til aktivpost 5 og passivpost 2 Under positive henholdsvis negative markedsværdier opgøres de  

 samlede positive henholdsvis negative handelsværdier for de enkelte  

 typer kontrakter.
Skema B13 og Y13 Note til aktivpost 5 og passivpost 2 Under I alt netto handelsværdi opgøres summen af  

 positive markedsværdier fratrukket summen af negative  

 markedsværdier for hver af de angivne instrumenttyper.
 Sammentællingen af den samlede nettomarkedsværdi i skemaets  

 felt 28 skal svare til summen af positive og negative handelsværdier  

 opgjort i skema B12 og Y12.
 Under I alt nominel værdi opgøres den nominelle  

 værdi af de til instrumenterne underliggende aktiver ganget med en  

 eventuel valutakurs svarende til spotkursen på  

 opgørelsestidspunktet.
B14 og Y14 Specifikation af aktier/investeringsbeviser Værdipapirerne opføres i vilkårlig  

 rækkefølge.
I kolonnen Nr. skrives fortløbende numre for værdipapirerne  

 (1,2,3,...). Efter det sidste værdipapir skal der skrives 9999 i  

 nr.-kolonnen.
Denne række bruges til sammentælling af  

 værdierne i kolonnen  Bogført beløb.
I kolonnen Isinkode opføres ISIN-koder for  

 aktier/investeringsbeviser noteret på Københavns  

 Fondsbørs.
ISIN-koden består af i alt 12 tegn, hvoraf de  

 første to er landekoden.
 I kolonnen Navn anføres virksomhedens/foreningens navn  

 så udførligt, at virksomheden/foreningen herudfra kan  

 identificeres.
 I kolonnen Antal aktier/investeringsbeviser opføres det  

 antal aktier/ investeringsbeviser der ejes.
 I kolonnen Bogført beløb anføres den  

 værdi, hvormed de pågældende andele indgår i  

 årsregnskabet.
B15 og Y15 Beregning af nøgletal Nøgletallene skal opgøres i overensstemmelse med, hvad der  

 er fastsat i  regnskabsbekendtgørelsens § 28 og efter reglerne i  

 bekendtgørelsens bilag 2.
 Nøgletallene skal angives for regnskabsåret og for de  

 forudgående 4 år.
B16 og Y16 Supplerende oplysninger vedrørende nøgletal De supplerende oplysninger skal angives for regnskabsåret og for de  

 forudgående 4 år.
 For udloddende foreninger er medlemmernes formue inkl. udlodning.
 Post 3 Medlemmernes gennemsnitlige formue opgøres som et  

 simpelt gennemsnit af formuens værdi ved udgangen af hver måned i  

 regnskabsåret.
 Under post 4 Investeringsbevisernes nominelle værdi oplyses  

 stykstørrelsen.
Skema P1 - P8 Værdipapirer der indberettes, føres efter faldende  

 værdi.
