Ophugning  

 af skibsvrag uden for faste arbejdssteder  

  

 At-vejledning D.2.5  

  

 August 2001 1. Planlægning Arbejdet skal planlægges, tilrettelægges og udføres, så  

 det er sikkerheds- og sundhedsmæssigt fuldt forsvarligt.
Der skal udarbejdes en skriftlig arbejdspladsvurdering.  

 Den skal tage højde for de forhold, som kan indebære ulykkesrisiko, eller som  

 på anden måde har betydning for arbejdsmiljøet.
Det er afgørende for, at  

 arbejdet kan tilrettelægges og udføres sikkerheds- og sundhedsmæssigt fuldt  

 forsvarligt.
 Forholdene ved det enkelte ophugningsarbejde kan ændre  

 sig, efterhånden som arbejdet skrider frem, og nye risici kan opstå.
2. Arbejdsstedets indretning 2.1. Fald- og nedstyrtningsfare   

 	  

 Man skal være  

 opmærksom på steder med nedstyrtningsfare.
Der skal være etableret rækværk,  

 afspærring, afdækning af huller o.l.
   

 	  

 Underlaget skal til  

 stadighed være forsvarligt, også efter at der eventuelt er skåret i de  

 bærende  

 dele.
2.2. Stilladser og arbejdsplatforme   

 	  

 Der skal være  

 tilstrækkeligt med stilladser og arbejdsplatforme til rådighed.
   

 	  

 Stilladser og  

 arbejdsplatforme skal bruges i tilstrækkeligt omfang.
  

 	  

 Opstillingen skal  

 være forsvarlig, og brugen skal ske på en forsvarlig måde.
Fx skal rækværk  

 være  

 forsvarlige og stilladsdæk sikrede.
2.3. Adgangsveje   

 	  

 Adgangsvejene skal  

 være hensigtsmæssigt indrettet.
   

 	  

 Fare for fald eller  

 nedstyrtning skal være imødegået.
   

 	  

 Det nødvendige  

 stige- og trappemateriel skal være til rådighed og bruges hensigtsmæssigt.
2.4. Orden og ryddelighed   

 	  

 Risiko for  

 fald-/snubleulykker - fx på grund af løse slanger, ledninger, henlagt  

 værktøj,  

 fritskårne dele og vådt eller fedtet føre på adgangsveje og ved  

 arbejdspladserne - skal være imødegået.
  

 	  

 Der skal være  

 procedurer for oprydning og bortskaffelse af affald.
Hvis der er  

 asbestholdigt  

 affald, skal kommunen anvise plads hertil.
2.5. Nedstyrtende genstande   

 	  

 Fare for at blive  

 ramt af nedstyrtende genstande - fx på grund af friskæring, anhugning og  

 bugsering  

 - skal være imødegået.
   

 	  

 Der skal afspærres i  

 fornødent omfang i forhold til andre ansatte på arbejdspladsen.
   

 	  

 Der skal afspærres i  

 fornødent omfang i forhold til andre personer end dem, der er ansat på  

 arbejdspladsen.  

 På midlertidige arbejdspladser på offentligt tilgængelige steder, er det  

 normalt politiets opgave at kontrollere afspærringerne.
2.6. Velfærdsforanstaltninger Ophugningsarbejdet er omfattet af reglerne om skiftende  

 arbejdssteders indretning.
Derfor skal arbejdet foregå, så de særlige krav,  

 der  

 gælder for velfærdsforanstaltninger ved skiftende arbejdssteder, er opfyldt.  

 Det gælder også krav om toilet og håndvask samt eventuelt krav om spiseplads,  

 omklædningsrum,  

 tørrerum og baderum (1).
 Der kan endvidere være særlige krav til  

 velfærdsforanstaltningerne, hvis der foregår asbestarbejde.
3. Tekniske hjælpemidler Det er vigtigt, at de tekniske hjælpemidler bruges  

 forsvarligt og efter hensigten.
Det gælder især afskærmninger og andet  

 sikkerhedsudstyr.
Der skal foretages de nødvendige eftersyn og den  

 nødvendige vedligeholdelse af de tekniske hjælpemidler.
Det gælder især  

 elværktøj, trykluftværktøj, stige- og stilladsmateriel samt udstyr til  

 skærebrænding  

 og svejsning.
 Spil, kraner og andre hejse- og løfteredskaber skal  

 have foretaget lovpligtige eftersyn, og der skal foreligge certifikater for  

 dem, der betjener dem, i overensstemmelse med reglerne herom (2).  

 Gravemaskiner,  

 der er udstyret med polygrab, er omfattet af kravet om krancertifikat.
 Ved anhugning og bugsering er det særlig vigtigt at  

 være opmærksom på byrdens placering samt brugen af ståltove og tovlåse (3).
Forkert anhugning ved kranarbejde medfører fare for, at  

 byrden falder af eller forskubbes under hejs.
Forkert brug af ståltove og  

 tovlås medfører fare for overbelastning og sprængning.
Desuden kan skarpe  

 knæk  

 svække ståltovet, hvis det bruges forkert.
4. Brand- og eksplosionsfare Det er især manglende sikring eller beskyttelse af  

 slanger til flammeskæring samt mangel på vedligeholdelse af slangerne, som  

 kan  

 medføre risiko for brand- og eksplosionsfare.
 Arbejde med opskæring af tanke og rørinstallationer,  

 som kan indeholde - eller har indeholdt - brandbarlige eller eksplosive  

 stoffer  

 og materialer, skal udføres med særlig opmærksomhed.
5. Stoffer og materialer Ved ophugningsarbejde kan der især opstå problemer med  

 røg og dampe fra flammeskæring i rustent, beklædt eller overfladebehandlet  

 jern.
I gamle skibe kan der være asbest, som fx har været  

 brugt til isolering af rør.
Der kan også være mineraluld.
Skibet skal  

 undersøges for eventuelle rester i fx lastrum og maskinrum, inden  

 ophugningsarbejdet  

 begynder.
 Når arbejdsprocesserne undersøges for skadelige  

 belastninger, skal man være særligt opmærksom på, om der er fare for at komme  

 i  

 kontakt med:
  

 	  

 Støv, dampe,  

 aerosoler eller røg   

 	  

 Ætsende eller  

 allergifremkaldende stoffer   

 	  

 Kræftfremkaldende  

 stoffer og materialer gennem åndedræt eller hudpåvirkning   

 	  

 Sundhedsskadelige  

 mikroorganismer.
6. Andre særlige forhold Der kan være flere forhold, som kan øge risikoen for  

 ulykker.
Fx dårlig belysning af arbejdsområderne eller vejrliget, herunder  

 kulde, varme, regn, sne, blæst og træk.
7. Andre myndigheder Der vil typisk være flere myndigheder involveret i  

 forbindelse med arbejdet.
De stiller alle krav til, hvordan arbejdet skal  

 foregå.
Ud over Arbejdstilsynet vil det typisk være amt og kommune,  

 Farvandsvæsenet,  

 Søfartsstyrelsen og politiet.
Der kan være særlige regler på flere myndigheders  

 område, som skal efterleves.
Desuden kan der være fastsat specifikke  

 krav/vilkår til ophugningsarbejdet af andre myndigheder i forbindelse med en  

 eventuel tilladelse.
Fx krav om forebyggelse af forurening af omgivelserne,  

 afspærring af området og særlige tilkørselsforhold til arbejdsområdet.
 Ophugning af skibsvrag, som ligger ud for en strand, er  

 omfattet af Søfartsstyrelsens regler om transporten mellem strand og skib,  

 hvis  

 der bruges fartøjer/flåder til transporten.
 Læs også Arbejdstilsynets vejledninger om:
(1)  

 	  

 Velfærdsforanstaltninger  

 på skiftende arbejdssteder (2)  

 	  

 Kranførercertifikat (3)  

 	  

 Anhugning Læs også branchearbejdsmiljørådenes vejledninger mv.
 Branchearbejdsmiljørådenes vejledninger kan findes på Arbejdstilsynets  

 hjemmeside www.at.dk.
