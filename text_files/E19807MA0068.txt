 Der var rejst spørgsmål om den afgiftsmæssige stilling for  

 revisionsydelser, der mod betaling udføres af et i udlandet hjemmehørende  

 koncernselskab for dets danske datterselskab.
 Det var oplyst, at revisionsydelserne primært udføres i det andet land,  

 men at en mindre del udføres ved udsendelse af medarbejdere til dets  

 herværende momsregistrerede datterselskab.
 Ministeriet for skatter og afgifter traf afgørelse om, at der ikke skal  

 svares afgift af de i udlandet indkøbte revisionsydelser, jf. § 4 i  

 bekendtgørelsen om merværdiafgift af visse ydelser, der sælges til udlandet  

 eller indkøbes i udlandet, hvorefter registrerede virksomheder, der i  

 udlandet indkøber de i bekendtgørelsens § 1 omhandlede ydelser, herunder  

 revisionsydelser, og som fuldt ud vil kunne medregne afgiften heraf til den  

 indgående afgift, ikke skal svare afgift.
