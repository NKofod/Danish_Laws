 Den 8. december 1993 undertegnedes i Jakarta en overenskomst mellem  

 Danmark og Indonesien, ifølge hvilken den danske regering yder støtte inden  

 for et beløb af 33,4 millioner kroner til produktionstræningscentre for træ  

 og rattan.
Hovedformålet med projektet er gennem støtte til oprettelse af to  

 uddannelsescentre for møbelindustriarbejdere samt støtte til oprettelse af en  

 konsulenttjeneste for møbelindustrien at bidrage til udvikling af et  

 uddannelsessystem og etablering af en ressourcebase, som vil fremme væksten i  

 møbelindustrien i Indonesien.
Projektet vil supplere allerede igangsatte  

 aktiviteter og herigennem medvirke til, at tilstrækkelig uddannet  

 arbejdskraft vil være til rådighed for møbelindustrien, hvorved mulighederne  

 for beskæftigelse, effektiv kvalitetspræget produktion og afsætning på  

 eksportmarkeder optimeres.
 Overenskomsten trådte i kraft den 8. december 1993. Den løber i 2 år og 8  

 måneder og forventes gennemført i perioden 1993-96.
