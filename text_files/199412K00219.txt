Nr LSF 219 Forslag til Lov om ændring af lov om Kongeriget Danmarks Fiskeribank den 19. april 1995 Vedtaget ved tredjebehandling den 31. maj 1995 Lov nr. 401 af 14/06/1995 § 1 I lov om Kongeriget Danmarks Fiskeribank, jf. lovbekendtgørelse nr. 956 af  

 4. december 1992, foretages følgende ændringer:
 1. § 1, stk. 1, affattes således:
»Kongeriget Danmarks Fiskeribank har til formål at yde lån til dansk  

 fiskeri og akvakultur.« 2. I § 1 indsættes som stk. 3:
»Stk. 3. Banken kan i øvrigt varetage forvaltningsopgaver, som  

 henlægges til den.« 3. I § 2, stk. 1, ændres »30« til:  

 »40«.
 4. I § 2 indsættes som stk. 3:
»Stk. 3. Ud over grundfonden meddeles der banken en statsforskrivning  

 til sikring af den fornødne egenkapital i banken.
Forskrivningens størrelse  

 og effektuering fastsættes af landbrugs- og fiskeriministeren efter aftale  

 med finansministeren.« 5. I § 4, stk. 1, indsættes efter »udlån«:  

 », indskud«.
 6. I § 6, stk. 1, ændres »9« til: »6«.
 7. § 6, stk. 2 og 3, ophæves, og i stedet  

 indsættes:
»Stk. 2. Af bestyrelsens medlemmer beskikkes 5 af landbrugs-  

 og fiskeriministeren og 1 af finansministeren.
Landbrugs- og  

 fiskeriministeren beskikker et af medlemmerne som formand for bestyrelsen.  

 Ved stemmelighed er formandens stemme afgørende.
Beskikkelsen gælder i indtil  

 4 år.
Beskikkelsen kan tilbagekaldes inden periodens udløb.
Udtræder et  

 medlem af bestyrelsen inden periodens udløb, skal der beskikkes et nyt medlem  

 for den tilbageværende periode.
 Stk. 3. Landbrugs- og fiskeriministeren udfærdiger bankens vedtægt  

 efter høring af bankens bestyrelse og efter forhandling med finansministeren.  

 Vedtægten indeholder de nærmere regler for ydelse af lån, herunder  

 bestemmelse om en passende garanti fra private pengeinstitutter, samt om den  

 daglige forretningsgang m.v.
Stk. 4. Landbrugs- og fiskeriministeren påser, at banken  

 overholder bestemmelserne i loven og regler udfærdiget i medfør af  

 loven.« 8. § 7, stk. 3, ophæves, og i stedet indsættes:
 »Stk. 3. Driftsoverskud henlægges til reserve- og  

 administrationsfonden.
Stk. 4. Eventuelt negativt resultat før hensættelse til tab, ud  

 over hvad der måtte kunne afholdes af reserve- og administrationsfonden,  

 søges dækket på de årlige bevillingslove.
Udbetalingen sker, når bankens  

 godkendte regnskab foreligger samt efter særskilt godkendelse i  

 Finansudvalget.
Stk. 5. Udviser banken i 3 på hinanden følgende år negativt  

 resultat før hensættelser til tab, træffer Folketinget beslutning om,  

 hvorvidt banken skal fortsætte, og vilkårene herfor.« § 2 Landbrugs- og fiskeriministeren fastsætter tidspunktet for lovens  

 ikrafttræden.
Oprindeligt fremsat forslag § 1 I lov om Kongeriget Danmarks Fiskeribank, jf. lovbekendtgørelse nr. 956 af  

 4. december 1992, foretages følgende ændringer:
 1. § 1, stk. 1, affattes således:
 »Kongeriget Danmarks Fiskeribank har til formål at yde lån til dansk  

 fiskeri og akvakultur.«.
 2. I § 1 indsættes som stk. 3:
 » Stk. 3. Banken kan i øvrigt varetage forvaltningsopgaver,  

 som henlægges til den.«.
 3. I § 2, stk. 1, ændres »30« til:  

 »40«.
 4. I § 2 indsættes som stk. 3:
» Stk. 3. Ud over grundfonden meddeles der banken en  

 statsforskrivning til sikring af den fornødne egenkapital i banken.  

 Forskrivningens størrelse og effektuering fastsættes af landbrugs- og  

 fiskeriministeren efter aftale med finansministeren.« 5. I § 4, stk. 1, indsættes efter »udlån«:  

 », indskud«.
 6. I § 6, stk. 1, ændres »9« til: »6«.
 7. § 6, stk. 2 og 3 ophæves og i stedet indsættes:
» Stk. 2. Af bestyrelsens medlemmer beskikkes 5 af landbrugs-  

 og fiskeriministeren og 1 af finansministeren.
Landbrugs- og  

 fiskeriministeren beskikker et af medlemmerne som formand for bestyrelsen.  

 Ved stemmelighed er formandens stemme afgørende.
Beskikkelsen gælder i indtil  

 4 år.
Beskikkelsen kan tilbagekaldes inden periodens udløb., Udtræder et  

 medlem af bestyrelsen inden periodens udløb, skal der beskikkes et nyt medlem  

 for den tilbageværende periode.
 Stk. 3. Landbrugs- og fiskeriministeren udfærdiger bankens vedtægt  

 efter høring af bankens bestyrelse og efter forhandling med finansministeren.  

 Vedtægten indeholder de nærmere regler for ydelse af lån, herunder  

 bestemmelse om en passende garanti fra private pengeinstitutter, samt om den  

 daglige forretningsgang m.v.
 Stk. 4. Landbrugs- og fiskeriministeren påser, at banken  

 overholder bestemmelserne i loven og regler udfærdiget i medfør af  

 loven.«.
 8. § 7, stk. 3, ophæves og i stedet indsættes:
 » Stk. 3. Driftsoverskud henlægges til reserve- og  

 administrationsfonden.
Stk. 4. Eventuelt negativt resultat før hensættelse til tab, ud  

 over hvad der måtte kunne afholdes af reserve og administrationsfonden, søges  

 dækket på de årlige bevillingslove.
Udbetalingen sker, når bankens godkendte  

 regnskab foreligger samt efter særskilt godkendelse i Finansudvalget.
 Stk. 5. Udviser banken i 3 på hinanden følgende år negativt  

 resultat før hensættelser til tab, træffer Folketinget beslutning om,  

 hvorvidt banken skal fortsætte og vilkårene herfor.«.
§ 2 Landbrugs- og fiskeriministeren fastsætter tidspunktet for lovens  

 ikrafttræden.
Bemærkninger til lovforslaget Almindelige bemærkninger Baggrunden for lovforslaget 1. Folketingsbeslutning i 1993 Fiskeribanken har i en årrække lidt tab på grund af den vanskelige  

 økonomiske situation for erhvervet.
Som følge af, at Fiskeribanken fik  

 tilført kapital i perioden 1990-1992, fik Folketinget i oktober 1993 forelagt  

 spørgsmålet om Fiskeribankens fortsatte virksomhed.
Der blev i denne  

 forbindelse vedtaget folketingsbeslutning den 10. december 1993 om  

 Fiskeribankens virksomhed, hvoraf det blandt andet fremgår, at målsætningen  

 er, at Fiskeribanken på længere sigt skal hvile i sig selv.
 Folketinget tager herefter stilling til Fiskeribankens fortsatte  

 virksomhed, hvis Fiskeribanken i 3 på hinanden følgende regnskabsår udviser  

 driftsunderskud.
2. Bankudvalget I efteråret 1994 blev der nedsat et udvalg, der skulle se på  

 Finansministeriets fremtidige struktur.
Under udvalget blev der nedsat et  

 underudvalg, Bankudvalget, som skulle vurdere organiseringen af den statslige  

 bankvirksomhed, herunder Fiskeribanken idet Kongeriget Danmarks Hypotekbank  

 og Finansforvaltning fungerer som forretningsfører for Fiskeribanken.
 I forbindelse med Bankudvalgets arbejde har der været foretaget en bruger-  

 og interessentundersøgelse vedrørende Fiskeribanken.
3. Bankudvalgets konklusion Bankudvalget har fundet, at der også fremover vil være et behov for  

 statslig medfinansiering af formål, der ligger uden for statsbudgettet.
En  

 fortsættelse af Fiskeribanken vil dog efter udvalgets opfattelse kræve  

 justeringer af den nuværende konstruktion.
Der bør efter udvalgets opfattelse  

 skabes en klarere afgrænsning af bestyrelsens ansvar og kompetence, og i den  

 forbindelse bør bestyrelsens sammensætning ændres, så statslige  

 myndighedsrepræsentanter udgør flertallet i bestyrelsen.
4. Analyse af Kongeriget Danmarks Fiskeribank I december 1994 udarbejdede Finansministeriet, Fiskeriministeriet og  

 Kongeriget Danmarks Hypotekbank og Finansforvaltning en analyse af  

 Fiskeribanken.
I denne analyse anbefales det, at der sker en ændring af  

 principperne i den nuværende underskudsdækning, således at et eventuelt  

 underskud først dækkes, når et godkendt regnskab foreligger.
I tekstanmærkning nr. 2 til finansloven for 1995 anføres blandt andet:  

 »I medfør af lov om Kongeriget Danmarks Fiskeribank, jf.
LB nr. 956 af  

 4/12 1992, § 7, stk. 3, kan eventuelle underskud, efter at bankens reserve-  

 og administrationsfond er opbrugt, søges dækket ved bevilling på de årlige  

 finanslove.
I forbindelse med ændringsforslagene til forslag til finanslov for  

 finansåret 1995 gennemføres i 1995 en ændret procedure for bevilling og  

 udbetaling af kapitaltilskud til dækning af Kongeriget Danmarks Fiskeribanks  

 underskud, således at der i 1995 kan søges om bevilling og udbetaling af  

 kapitaltilskud til dækning af det regnskabsmæssigt konstaterede underskud for  

 1994 efter et princip om efterbetaling.
Udbetaling af kapitaltilskuddet sker  

 efter Finansudvalgets godkendelse.
Den bevillingsmæssige procedure vil blive søgt indarbejdet permanent ved  

 et kommende forslag til revision af Fiskeribankloven.« I analysen anbefales det i denne forbindelse, at bankens grundfond forøges  

 med 10 mio. kr. fra 30 mio. kr. til 40 mio. kr. for at skabe de nødvendige  

 rammer for den foreslåede ændring i proceduren for underskudsdækning.
5. Hensættelser og forskrivning For at give et mere retvisende billede af Fiskeribankens økonomiske  

 stilling findes der at være behov for en ændret hensættelsesprocedure.  

 Bankens regnskabspraksis bør i den forbindelse ændres, så regnskabet aflægges  

 på en sådan måde, at virkningerne af hensættelser til imødegåelse af alle  

 fremtidige sandsynliggjorte tab på udlån er indregnet i stedet for den  

 hidtidige hensættelse til dækning af det kommende års tab.
For at imødegå  

 virkningerne af den ændrede regnskabspraksis etableres en statsforskrivning.  

 Herved sikres det, at bankens egenkapital forbliver positiv trods den  

 udgiftspostering, som ændringen i regnskabspraksis medfører.
Lovforslagets indhold Med lovforslagets indhold ændres sammensætningen af bestyrelsen, og  

 bestyrelsens fremtidige rolle vil i den forbindelse blive præciseret.
For at  

 loven kan få den tilsigtede virkning, bør de nye regler om bestyrelsens  

 sammensætning kunne effektueres straks ved lovens ikrafttræden.
Lovforslaget indfører endvidere en ny procedure for underskudsdækning.  

 Herefter søges der på de årlige finanslove dækning for det foregående  

 regnskabsårs eventuelle forventede underskud i banken.
Dette underskud  

 beregnes som det negative resultat før hensættelse til tab, ud over hvad der  

 måtte kunne afholdes af reserve- og administrationsfonden.
Der søges herefter  

 om udbetaling af eventuelt tilskud ved forelæggelse af et aktstykke, efter at  

 bankens regnskab er godkendt.
I forhold til den hidtidige procedure betyder  

 dette en forsinkelse af tilskudsbetalingen med op til 18 måneder.
 Som følge af at Fiskeribankens grundfond blev forøget med 10 mio. kr. til  

 40 mio. kr. ved Akt 135 af 7. december 1994, ændres loven i overensstemmelse  

 hermed.
 Lovforslaget medfører en præcisering af retningslinjerne for, hvornår  

 spørgsmålet om Fiskeribankens fortsatte eksistens skal forelægges for  

 Folketinget.
Endelig hjemles der med lovforslaget oprettelse af en statsforskrivning  

 til Fiskeribanken.
En sådan forskrivning skal ses i sammenhæng med en ændring  

 af bankens regnskabsprincipper vedørrende hensættelser til imødegåelse af  

 fremtidige sandsynliggjorte tab på udlån. Ændringen sigter på at give et mere  

 retvisende billede af bankens økonomiske stilling.
Da ændringen medfører en  

 ekstraordinær udgiftspostering for banken, opstår der et behov for den  

 omtalte forskrivning for at sikre, at banken fortsat har en positiv  

 egenkapital.
Forslagets økonomiske og administrative konsekvenser Lovforslaget er baseret på, at Fiskeribankens nuværende aktivitet ikke  

 påvirkes.
Lovforslaget forventes derfor ikke at få administrative eller  

 økonomiske konsekvenser.
Erhvervsøkonomiske konsekvenser Lovforslaget er baseret på, at Fiskeribankens nuværende aktivitet ikke  

 påvirkes.
Lovforslaget forventes derfor ikke at få andre erhvervsøkonomiske  

 konsekvenser end den nuværende lov.
Miljømæssige konsekvenser Lovforslaget forventes ikke at få miljømæssige konsekvenser.
Forholdet til EU-retten Lovforslaget skal notificeres for Europa-Kommissionen i medfør af EF's  

 statsstøtteregler.
Kommissionens godkendelse skal foreligge før loven kan  

 sættes i kraft.
Bemærkninger til de enkelte bestemmelser Til § 1 Formuleringen af Fiskeribankens formål har hidtil været »at støtte  

 dansk fiskeri«.
Heri ligger der alene, at Fiskeribanken yder lån til  

 dansk fiskeri, hvilket bør fremgå af loven.
Som en sproglig forenkling  

 anvendes ordet »akvakultur« i stedet for formuleringen »opdræt  

 af fisk, krebsdyr, bløddyr og alger«.
Som et led i en justering af den nuværende fiskeribankkonstruktion  

 foreslås det, at Fiskeribankens virksomhed opdeles i henholdsvis et  

 selvbærende kerneområde og eventuelle særlige støtteordninger.
Bestyrelsens  

 ansvar vil herefter være bankens kerneområde, løbende justeringer af  

 vurderingsinstruksen og bankens obligationsudstedelse.
Såfremt der indføres sådanne særlige støtteordninger, vil disse blive  

 gennemført efter særlige retningslinjer fastsat af landbrugs- og  

 fiskeriministerne.
Bestyrelsen skal herefter sikre, at ordningerne  

 gennemføres på baggrund af de fastsatte objektive kriterier herfor.
 Der skal endvidere rvære mulighed for særskilt at vurdere virkningerne af  

 en særlig støtteordning i Fiskeribankens regnskab.
 Udmøntningen af Fiskeribankens aktiviteter vil blive fastlagt i en ny  

 vedtægt.
Til § 2 Da der var behov for en ændring af grundfondens størrelse på grund af en  

 ændret underskudsdækning, blev grundfonden ved Akt nr. 135 af 7. december  

 1994 udvidet fra 30 mio. kr. til 40 mio. kr.
For at sikre, at bankens  

 regnskab fortsat udviser en positiv egenkapital trods en udgiftskrævende  

 ændring i den hidtidige regnskabspraksis vedrørende hensættelser til  

 imødegåelse af tab, foreslås der etableret en statsforskrivning.
 Med baggrund i bankens nuværende stilling påregnes etableret en  

 forskrivning på 200 mio. kr.
 Landbrugs- og fiskeriministeren fastsætter forskrivningens størrelse og  

 effektuering efter aftale med finansministeren.
 Landbrugs- og fiskeriministeren træffer efter aftale med finansministeren  

 afgørelse om ændringer i forskrivningens størrelse, når ændringer i bankens  

 stilling medfører behov herfor.
 Forskrivningens størrelse vil blive oplyst på de årlige bevillingslove og  

 vil blive optaget i statsregnskabet under statsregnskabets fortegnelse over  

 statsforskrivninger pr. ultimo året.
Til § 4 Det bør præciseres, at grundfonden og bankens øvrige midler også kan  

 anvendes til rentebærende indskud.
Til § 6 Efter sammenlægningen af Landbrugsministeriet og Fiskeriministeriet er  

 ressortministeren nu landbrugs- og fiskeriministeren, hvilket bør fremgå af  

 lovteksten.
Det er hensigten, at en fortsættelse af Fiskeribanken bør ske, således, at  

 de statsansatte medlemmer af bestyrelsen indgår med større vægt.
Den  

 nuværende sammensætning med 3 ud af 9 tilgodeser ikke dette i tilstrækkelig  

 grad.
Bestyrelsen bør sammensættes, således at de statsansatte medlemmer  

 udgør mindst 3, hvoraf 1 er formand, 2 af de medlemmer, som landbrugs- og  

 fiskeriministeren beskikker, skal være statsligt ansatte, 2 medlemmer skal  

 have indsigt i praktisk fiskeri, og et medlem skal have indsigt i  

 ikke-statslig udlånsvirksomhed.
Af de medlemmer, som beskikkes af landbrugs-  

 og fiskeriministeren indstilles 1 af Danmarks Fiskeriforening, 1 af  

 Arbejderbevægelsens Erhvervsråd og 1 af Finansrådet.
Det medlem, som  

 finansministeren beskikker, skal være statsligt ansat.
Landbrugs- og  

 fiskeriministeren beskikker et af bestyrelsens statsansatte medlemmer som  

 formand.
Bestemmelsen i den nuværende vedtægt for Fiskeribanken om, at  

 formandens stemme i tilfælde af stemmelighed er afgørende, opretholdes.  

 Forslaget sikrer fortsat, at erhvervsinteresser såvel som erstatning fra  

 ikke-statslig långivning er repræsenteret i bestyrelsen.
Den ønskede ændring af bestyrelsens sammensætning kan ske straks efter  

 lovens ikrafttræden.
Det tilstræbes, at ændringerne gennemføres i forbindelse  

 med udløbet af de hidtidige beskikkelser.
 Der indsættes et nyt stk. 4 for at præcisere tilsynsopgaven.
Til § 7 Da driftsoverskud altid henlægges til reserve- og administrationsfonden og  

 ikke forinden medgår til dækning af tidligere års underskud, er det naturligt  

 at formulere bestemmelsen, så den er i overensstemmelse hermed.
Den ændrede procedure for underskudsdækning medfører, at der på de årlige  

 finanslove i givet fald skal søges om underskudsdækning baseret på bankens  

 budget for regnskabsåret forud for det pågældende finansår.
Når der  

 foreligger et godkendt regnskab for dette regnskabsår, søges der ved et  

 aktstykke dækning for det konstaterede negative resultat før hensættelser.  

 Finanslovsbevillingen reguleres i overensstemmelse hermed på  

 tillægsbevillingsloven.
 Lovforslaget medfører, at spørgsmålet om Fiskeribankens fortsatte drift  

 forelægges for Folketinget efter 3 på hinanden følgende år med negativt  

 resultat før hensættelser til tab, uanset om det negative resultat kan dækkes  

 af reserve- og administrationsfonden, jf. folketingsbeslutningen i december  

 1993. Herefter skal spørgsmålet om videreførsel behandles af Folketinget,  

 såfremt der i perioden fra 1. januar 1994 i 3 på hinanden følgende år udvises  

 negativt resultat før hensættelser til tab.
Til § 9 Europa-Kommissionens godkendelse efter statsstøttereglerne skal foreligge  

 for loven kan sættes i kraft.
Ændringsforslag Af Bodil Thrane (V) og Jens Jørgensen (KF):
 Til § 1 1) I den under nr. 7 foreslåede § 6, stk. 3,  

 affattes 2. pkt. således:
»Vedtægten indeholder de nærmere regler for ydelse af lån, herunder  

 bestemmelse om en passende garanti fra private pengeinstitutter, om  

 valgfrihed for låntagerne mellem lån baseret på konvertible og inkonvertible  

 obligationer samt om den daglige forretningsgang m.v.« Bemærkninger Til nr. 1 Forslagsstillerne ønsker med ændringsforslaget at sikre  

 låntagerne valgfrihed mellem konvertible og inkonvertible lån, således at den  

 enkelte låntager har maksimal mulighed for at tilrettelægge sin egen økonomi.  

 Hensigten er at bidrage til at hindre tab i Fiskeribanken på længere sigt.
