Bekendtgørelse om ændring af bekendtgørelse om plast § 1 I bekendtgørelse nr. 76 af 23. februar 1981 om plast foretages følgende ændringer:
 1. Indledningen affattes således:
»I medfør af § 33, stk. 1, § 33, stk. 6, nr. 2, og § 70, stk. 4, i beredskabsloven, jf. lovbekendtgørelse nr. 660 af 10. juni 2009, som ændret ved lov nr. 514 af 26. maj 2014, fastsættes efter bemyndigelse i henhold til § 1 i bekendtgørelse nr. 1913 af 15. december 2015 om henlæggelse af beføjelsen til at fastsætte regler til Beredskabsstyrelsen og om klageadgang:« 2. I § 2, stk. 2, litra b, indsættes efter »Oplag«: »i det fri«.
 3. § 2, stk. 2, litra c, affattes således:
 »c) Oplag i bygninger eller telte, bortset fra oplag af mere end 1.000 m³ uemballeret plastråvare.
To eller flere oplag på indtil 1.000 m3 på samme grund betragtes dog som et oplag, medmindre oplagene enten indbyrdes er adskilt i overensstemmelse med reglerne om brandsektionsadskillelser i de i § 5 nævnte tekniske forskrifter eller er fritliggende i overensstemmelse med afstandsreglerne i samme forskrifter.« 4. § 2, stk. 2, litra d, affattes således:
»d) Oplag i det fri i form af store emner, f.eks. tanke, siloer, campingvogne og både, bortset fra oplag i det fri ved plastforarbejdningsvirksomheder og andre brandfarlige virksomheder.« § 2 Bekendtgørelsen træder i kraft den 1. juli 2016.
