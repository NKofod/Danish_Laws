 I medfør af § 32 i lov nr. 152 af 1. april 1949 om civilforsvaret  

 fastsættes herved følgende regler om gennemførelse af  

 civilforsvarsforanstalninger i virksomheder m.v. (bedriftværn):
§ 1 Stk. 1.  Enhver offentlig og privat virksomhed, der  

 inden for et samlet område beskæftiger mindst 75 personer, skal træffe  

 foranstaltninger til virksomhedens beskyttelse under krigsforhold  

 (bedriftværn). Den herved tilvejebragte hjælpetjeneste m.v. skal være således  

 beskaffen, at virksomheden ved egne hjælpemidler umiddelbart kan bekæmpe  

 virkningerne af begrænsede krigsskader.
Stk. 2.  Bedriftværnene står indenfor  

 civilforsvarsområderne under tilsyn af vedkommende civilforsvarskommission og  

 udenfor civilforsvarsområderne under tilsyn af vedkommende politimester.
Hvor  

 der i det følgende tales om tilsynsmyndigheden forstås herved henholdsvis  

 vedkommende civilforsvarskommission og vedkommende politimester.
 Stk. 3.  Bedriftværnene står i katastrofetilfælde under  

 tilsynsmyndighedens ledelse.
§ 2 Stk. 1.  Tilsynsmyndigheden kan, hvor det på grund af  

 forholdene skønnes påkrævet, bestemme, at bedriftværnsforanstaltninger skal  

 gennemføres også i andre virksomheder end de i § 1 omhandlede.
Et sådant  

 pålæg kan inden 14 dage indbringes for civilforsvarsstyrelsen.
 Stk. 2.  Civilforsvarsstyrelsen kan helt eller delvis  

 fritage virksomheder, der omfattes af § 1, for at gennemføre de nævnte  

 foranstaltninger.
 Stk. 3.  Såfremt flere virksomheder, der har pligt til  

 at oprette bedriftværn, er beliggende i umiddelbar nærhed af hinanden, kan de  

 med tilsynsmyndighedens samtykke oprette et fælles bedriftværn.
§ 3 Stk. 1.  Den i § 1, stk. 1, omhandlede hjælpetjeneste  

 skal organiseres på følgende måde:
1. Der udpeges en bedriftværnsleder, som på  

 virksomhedens vegne forestår forberedelsen og gennemførelsen af de  

 foreskrevne civilforsvarsforanstaltninger og ved indtrufne krigsskader leder  

 hjælpetjenestens mandskab.
Samtidig udpeges en stedfortræder for  

 bedriftværnslederen.
 Til bedriftværnsleder of stedfortræder for denne bør udpeges personer, der  

 nøje kender virksomhedens organisation og er i besiddelse af de fornødne  

 kvalifikationer til at organisere og i en katastrofesituation at lede  

 virksomhedens bedriftværn.
 2. Der oprettes en ordenstjeneste, hvis opgave er  

 indenfor virksomhedens område at sørge for opretholdelse af ro og orden, at  

 påse, at givne bestemmelser overholdes såvel af personalet som af andre, at  

 sikre virksomheden og dens værdier og at udføre fornøden meldingstjeneste.
 3. Der oprettes en brandslukningstjeneste og  

 tilrettelægges brandværnsforanstaltninger, som gør det muligt for  

 virksomheden ved egen hjælp umiddelbart at optage bekæmpelsen af opståede  

 brande, og som desuden er i stand til at gribe ind overfor skader på tekniske  

 anlæg og ledninger.
 4. Der oprettes en redningstjeneste til befrielse og  

 transport af personer, der kommer til skade og/eller indespærres under  

 indtrufne skader på virksomheden, samt til ydelse af førstehjælp.
 Stk. 2.  Det kan efter nærmere af civilforsvarstyrelsen  

 fastsatte retningslinier pålægges virksomheder at supplere hjælpetjenesten  

 med yderligere specialgrupper (f.eks. en gas- og fosfortjeneste, en  

 radiologisk tjeneste o. lign.).
§ 4 Omfanget af den i § 3 omhandlede hjælpetjeneste skal i hvert enkelt  

 tilfælde afpasses efter den pågældende virksomheds størrelse,art og  

 beliggenhed.
§ 5 Hjælpetjenesten skal være forsynet med det til opgavernes forsvarlige  

 løsning fornødne materiel, herunder afspærringsmateriel, motorsprøjter (for  

 mindre virksomheder dog evt. håndkraftsprøjter), fornødent slangemateriel med  

 tilbehør, et passende antal sand- og vandbeholdere, sanitetsmateriel samt  

 efter omstændighederne materiel til reservevandforsyning, teknisk  

 reparationsudstyr m.v.
§ 6 Stk. 1.  Hjælpetjenesten skal omfatte et så stort antal  

 personer, at de i § 3 under stk. 1, nr. 2-4, evt. stk. 2, nævnte opgaver kan  

 varetages på forsvarlig måde.
 Stk. 2.  For så vidt det under hensyntagen til  

 virksomhedens karakter og størrelse skønnes hensigtsmæssigt, vil der intet  

 være til hinder for en sammenlægning af to eller flere af de i § 3 nævnte  

 tjenestegrene.
§ 7 Stk. 1.  Det til hjælpetjenesten fornødne mandskab  

 tilvejebringes så vidt muligt ad frivillig vej.
Stk. 2.  Såfremt det ikke er muligt at tilvejebringe  

 bedriftværnsledere, stedfortrædere for disse samt det nødvendige  

 hjælpemandskab ad frivillig vej, påhviler det virksomhedens indehaver at  

 indberette dette til tilsynsmyndigheden.
Denne udtager derefter det  

 nødvendige antal personer efter de i henhold til § 29 i lov nr. 152 af 1.  

 april 1949 givne regler om civilforsvarspligt.
§ 8 Stk. 1.  På vedkommende virksomheds egen bekostning skal  

 der gives samtlige deltagere i bedriftværnet en passende uddannelse.
 Stk. 2.  Uddannelse af bedriftværnsledere og disses  

 stedfortrædere foretages af Civilforsvars-Forbundet på kurser, der godkendes  

 af civilforsvarsstyrelsen og afholdes på steder, der ligeledes godkendes af  

 denne.
Stk. 3.  For uddannelsen erlægges en af  

 civilforsvarsstyrelsen fastsat betaling.
Efter endt uddannelse modtager  

 bedriftværnslederne og disses stedfortrædere et bevis, der af myndighederne  

 til enhver tid kan kræves forevist.
 Stk. 4.  Uddannelsen af det øvrige bedriftværnspersonale  

 foretages af vedkommende bedriftværnsleder og/eller dennes stedfortræder,  

 evt. i forbindelse med specialinstruktører.
§ 9 Stk. 1.  Bedriftværnspersonellet forsynes med hjelm,  

 beskyttelsesbriller og et af civilforsvarsstyrelsen godkendt armbind.
 Bedriftværnslederen og hjælpemandskabet i brandtjenesten og  

 redningstjenesten forsynes tillige med elektriske håndlygter.
 Til rådighed for hver brandvagt a 2 mand skal der være mindst 1 brandøkse  

 og et dertil hørende bælte.
 Redningstjenesten forsynes med et passende antal sanitetstasker samt med  

 bårer med tilhørende tæpper.
 I brand- og redningstjenesten forsynes hver mand med arbejdshandsker.
Stk. 2.  Civilforsvarsstyrelsen kan endvidere pålægge  

 virksomhederne at anskaffe gasmasker til bedriftværnspersonellet.
Såfremt  

 hjælpetjenesten suppleres med specialgrupper i henhold til § 3, stk. 2, kan  

 civilforsvarsstyrelsen endvidere pålægge virksomhederne at anskaffe  

 yderligere materiel.
§ 10 Stk. 1.  Bedriftværnets hjælpetjeneste tilrettelægges af  

 virksomhedens indehaver i samråd med bedriftværnslederen.
Stk. 2.  Bedriftværnslederen udarbejder en oversigt, der  

 skal indeholde de nødvendige oplysninger om hjælpetjenestens organisation og  

 mandskab, om den personlige udrustning og om de enkelte tjenestegrenes  

 materiel og dettes opbevaringssted.
Endvidere udarbejdes en instruks for  

 varsling af virksomhedens personale i tilfælde af fare.
 Stk. 3.  Når hjælpetjenesten er etableret, hvilket skal  

 ske senest 6 måneder fra nærværende bekendtgørelses ikrafttræden, påhviler  

 det virksomheden at afgive indberetning herom til tilsynsmyndigheden.  

 Indberetningen skal ske på særlige kartotekkort, der udleveres af  

 tilsynsmyndigheden.
Stk. 4.  Forsåvidt angår virksomheder, der etableres  

 senere end 3 måneder efter nærværende bekendtgørelses ikrafttræden, skal  

 indberetning i overensstemmelse med foranstående ske inden 3 måneder efter  

 etableringen.
Tilsvarende regler gælder for virksomheder, der efter dette  

 tidspunkt kommer op på at beskæftige mindst 75 personer eller modtager  

 særligt pålæg om at oprette bedriftværn i henhold til bekendtgørelsens § 2,  

 stk. 1.
§ 11 Stk. 1.  Det til bedriftværnet anskaffede materiel må  

 ikke uden tilladelse af tilsynsmyndigheden varigt bortfjernes fra  

 virksomheden.
Stk. 2.  Såfremt virksomheden flytter, påhviler det  

 virksomhedens indehaver at foretage af- og tilmelding til vedkommende  

 tilsynsmyndigheder om den skete flytning.
Såfremt virksomheder nedlægges,  

 skal der ligeledes gives meddelelse til tilsynsmyndigheden.
§ 12 Udgifter til bedriftværnsforanstaltninger afholdes af vedkommende  

 virksomhed.
§ 13 Det påhviler enhver af nærværende bekendtgørelse omfattet virksomhed at  

 drage omsorg for, at samtlige i virksomheden tilstedeværende personer varsles  

 ved indtrædende fare i overensstemmelse med de herom til enhver tid gældende  

 regler.
§ 14 Enhver, der ved varsling befinder sig indenfor en af nærværende  

 bekendtgørelse omfattet virksomhed, er pligtig at efterkomme de anvisninger,  

 der bliver givet af bedriftværnet.
§ 15 Stk. 1.  Til afgørelse af, om uddannelsen af  

 bedriftværnspersonellet er fyldestgørende, og om det anskaffede materiel er  

 tilfredsstillende, er tilsynsmyndigheden berettiget til at kræve øvelser  

 afholdt på de enkelte virksomheder efter nærmere af civilforsvarsstyrelsen  

 givne retningslinier.
 Stk. 2.  Tilsynsmyndigheden er endvidere berettiget til  

 ved eftersyn på virksomhederne at påse, at reglerne i nærværende  

 bekendtgørelse efterkommes.
§ 16 Stk. 1.  Såfremt det ved afholdt øvelse eller foretaget  

 eftersyn skønnes, at det i en virksomhed etablerede bedriftværn ikke er i  

 stand til ved de tilvejebragte hjælpemidler at opfylde sit formål, jfr. § 1,  

 stk. 1, kan tilsynsmyndigheden pålægge virksomheden at anskaffe yderligere  

 materiel, tilvejebringe yderligere mandskab og/eller supplere mandskabets  

 uddannelse.
 Stk. 2.  En virksomhed, der har modtaget påbud efter  

 stk. 1, skal inden en af tilsynsmyndigheden fastsat frist afgive indberetning  

 om, hvorvidt de påbudte foranstaltninger er gennemført.
 Stk. 3.  De af tilsynsmyndighederne i henhold til stk. 1  

 meddelte pålæg kan inden 14 dage indbringes for civilforsvarsstyrelsen.
§ 17 Når forholdene gør det påkrævet, bestemmer civilforsvarsstyrelsen, hvilket  

 beredskab (f.eks. vagttjeneste) bedriftværnene skal etablere.
§ 18 Overtrædelse af reglerne i nærværende bekendtgørelse eller af et i medfør  

 heraf udstedt påbud straffes efter reglerne i lov nr. 152 af 1. april 1949 §  

 44.
§ 19 Samtidig med denne bekendtgørelses ikrafttræden ophæves  

 indenrigsministeriets bekendtgørelse nr. 259 af 4. august 1944, jfr.  

 indenrigsministeriets bekendtgørelse nr. 183 af 19. april 1949, samt  

 indenrigsministeriets bekendtgørelse nr. 350 af 31. juli 1950, dog at  

 bestemmelsen i § 2 i sidstnævnte bekendtgørelse er gældende, indtil øvelse  

 eller eftersyn har været afholdt på virksomheden.
 INDENRIGSMINISTERIET, DEN 6. FEBRUAR  

 1951.
 Aksel Møller.
/K.O.
Møller.
