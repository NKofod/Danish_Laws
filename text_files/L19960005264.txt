Den 24. november 1995 undertegnedes i Oslo en luftfartsoverenskomst mellem Danmark og Republikken Belarus (Hviderusland).
 Overenskomsten har følgende ordlyd:
OVERENSKOMST MELLEM KONGERIGET DANMARKS REGERING OG REPUBLIKKEN BELARUS' REGERING VEDRØRENDE LUFTTRAFIK Kongeriget Danmarks regering og Republikken Belarus' regering, som er  

 parter i Konventionen om International Civil Luftfart og Overenskomsten om  

 Transitrettigheder for Internationale Luftruter, der blev åbnet for  

 undertegnelse i Chicago den 7. december 1944 og som nærer ønske om, i overensstemmelse med den nævnte konvention, at  

 afslutte en overenskomst med det hovedformål at etablere regelmæsig  

 lufttrafik mellem deres respektive territorier er kommet overens om følgende:
Artikel 1 Definitioner I denne overenskomst skal Artikel 2 Trafikrettigheder 1. Hver kontraherende part tilstår den anden  

 kontraherende part de følgende rettigheder med henblik på international  

 lufttrafik af det luftfartsselskab eller de luftfartsselskaber som er udpeget  

 af den anden kontraherende part:
 2. Intet i denne artikels stk. 1 skal anses for at  

 give et luftfartsselskab udpeget af en kontraherende part ret til på den  

 anden kontraherende parts territorium at optage passagerer, fragt og post som  

 befordres mod betaling eller vederlag, og som er bestemt for en anden plads  

 på denne kontraherende parts territorium.
 3. De kontraherende parters luftfartsselskaber, som  

 ikke er udpeget i henhold til denne overenskomsts artikel 3, tilståes også de  

 rettigheder som er anført i denne artikels stk. 1 (a) og (b).
Artikel 3 Udpegning af luftfartsselskab 1. Hver kontraherende part skal have ret til skriftlig  

 overfor den anden kontraherende part at udpege et luftfartsselskab eller  

 luftfartsselskaber til at drive den aftalte trafik på de angivne ruter, og  

 til at tilbagekalde eller ændre sådanne udpegelser.
 2. Ved modtagelse af en sådan udpegelse skal den anden  

 kontraherende part, under forbehold af denne artikels stk. 3 og 4,  

 uopholdeligt give de udpegede luftfartsselskaber den behørige  

 driftstilladelse.
 3. En kontraherende parts luftfartsmyndigheder kan  

 pålægge et af den anden kontraherende part udpeget luftfartsselskab at  

 godtgøre overfor dem, at det er i stand til at opfylde de vilkår som  

 foreskrives i henhold til de love og bestemmelser som normalt og med  

 rimelighed anvendes af sådanne myndigheder på driften af international  

 lufttrafik i overensstemmelse med bestemmelserne i konventionen.
 4. a) Kongeriget Danmarks regering skal være  

 berettiget til at nægte at give den driftstilladelse som omtales i denne  

 artikels stk. 2, eller til at opstille sådanne betingelser som de måtte anse  

 for påkrævede, for et udpeget luftfartsselskabs udøvelse af de rettigheder  

 der er angivet i artikel 2, i ethvert tilfælde hvor den ikke finder det  

 godtgjort, at effektiv kontrol af det pågældende luftfartsselskab beror i  

 Belarus, og at luftfartsselskabet er inkorporeret, og har sit primære  

 forretningssted i Belarus.
 5. Når et luftfartsselskab er blevet således udpeget  

 og godkendt kan det påbegynde driften af den aftalte trafik, forudsat at  

 luftfartsselskabet opfylder alle denne overenskomsts bestemmelser.
Artikel 4 Tilbagekaldelse, suspension, samt pålæggelse af betingelser 1. Hver kontraherende part skal være berettiget til at  

 tilbageholde eller tilbagekalde en driftstilladelse, eller til at suspendere  

 det af den anden kontraherende part udpegede luftfartsselskabs udnyttelse af  

 de rettigheder, som er angivet i denne overenskomsts artikel 2, eller til at  

 foreskrive sådanne betingelser, som den måtte anse for påkrævede for  

 udnyttelsen af disse rettigheder:
 2. Medmindre øjeblikkelig tilbagekaldelse eller  

 suspension af den driftstilladelse eller pålæggelse af de betingelser, som er  

 omhandlet i denne artikels stk. 1, er nødvendig for at forebygge yderligere  

 overtrædelser af love og bestemmelser, skal sådan ret kun udøves efter  

 drøftelse med den anden kontraherende part.
 I så fald skal drøftelsen afholdes indenfor en periode af tredive (30)  

 dage fra den dato, hvor den anden kontraherende part modtager en sådan  

 anmodning i skriftlig form.
Artikel 5 Benyttelse af lufthavne og faciliteter 1. En kontraherende part skal ikke pålægge den anden  

 kontraherende parts udpegede luftfartsselskaber højere brugerafgifter end dem  

 som pålægges dens egne luftfartsselskaber, der opererer mellem de  

 kontraherende parters territorier.
 Enhver afgift for luftnavigationsfaciliteter, som pålægges international  

 trafik, udført af luftfartsselskaber der er autoriseret af en kontraherende  

 part, skal stå i rimeligt forhold til omkostningen af den serviceydelse, som  

 det pågældende luftfartsselskab har modtaget, og skal pålignes i  

 overensstemmelse med de relevante retningslinier udstedt af Organisationen  

 for International Civil Luftfart (ICAO).
 2. Under driften af den aftalte trafik, skal de samme  

 ensartede betingelser gælde hver kontraherende parts luftfartsselskabers brug  

 af lufthavne, såvel som andre faciliteter under dens kontrol.
3. Hver kontraherende part skal tilskynde drøftelser  

 om brugerafgifter mellem dens kompetente afgiftspålæggende myndigheder og de  

 luftfartsselskaber der benytter tjenesteydelserne og faciliteterne stillet  

 til rådighed af disse afkrævende myndigheder, og, hvor det er praktisk  

 muligt, ved mellemkomst af disse luftfartsselskabers repræsenterende  

 organisationer.
Der bør gives rimeligt varsel om ethvert forslag til  

 ændringer af sådanne afgifter til sådanne brugere, for at sætte dem i stand  

 til at udtrykke deres synspunkter, før ændringer udføres.
Hver kontraherende  

 part skal desuden tilskynde dens myndigheder som pålægger afgifter og sådanne  

 brugere til at udveksle passende informationer angående sådanne afgifter.
Artikel 6 Toldafgifter 1. Luftfartøjer, der benyttes i international  

 lufttrafik af hver kontraherende parts udpegede luftfartsselskab, såvel som  

 deres sædvanlige udstyr, beholdninger af brændstof og smøreolie og  

 luftfartøjsforråd (herunder levnedsmidler, drikkevarer og tobak) om bord i  

 sådanne luftfartøjer skal ved ankomsten til den anden kontraherende parts  

 territorium være fritaget for samtlige toldafgifter, undersøgelsesgebyrer, og  

 andre afgifter eller skatter, forudsat at sådant udstyr og sådanne  

 forsyninger forbliver om bord i luftfartøjet indtil de genudføres.
 2. Med undtagelse af afgifter baseret på omkostningen  

 af ydet tjeneste, er de følgende genstande også fritaget for afgifter,  

 vederlag og gebyrer som er omtalt i denne artikels stk. 1:
 3. Materiel og forsyninger angivet i denne artikels  

 stk. 1 og 2 kan forlanges opbevaret under opsyn eller kontrol af de passende  

 myndigheder.
 4. Fritagelse i medfør af denne artikel er også  

 gældende i situationer hvor luftfartsselskaber udpeget af en kontraherende  

 part har indgået arrangemeneter med et andet luftfartsselskab eller andre  

 luftfartsselskaber om lån eller overførsel af de genstande m.v. som er  

 specificeret i denne artikels paragraf 1 og 2, indenfor den kontraherende  

 parts territorium, forudsat at et sådant andet luftfartsselskab eller  

 luftfartsselskaber nyder lignende lempelser fra den anden kontraherende part.
Artikel 7 Opbevaring af luftfartøjsudstyr og forsyninger Det sædvanlige luftfartøjsudstyr såvel som de materialer og forsyninger,  

 som beholdes om bord på luftfartøjer tilhørende den ene kontraherende part,  

 må kun udlosses på den anden kontraherende parts territorium efter tilladelse  

 fra dette territoriums toldmyndigheder.
I så fald kan de undergives nævnte  

 myndigheders opsyn, indtil de genudføres eller på anden måde afhændes i  

 overensstemmelse med toldbestemmelserne.
Artikel 8 Foreskrifter for klarering ved indrejse 1. Passagerer i transit via en kontraherende parts  

 territorium skal kun underkastes en meget enkel told- og indrejsekontrol.  

 Bagage og fragt i direkte transit skal være fritaget for toldafgifter og  

 andre lignende skatter.
 2. En kontraherende parts love og bestemmelser  

 vedrørende indrejse, klarering, gennemrejse, indvandring, pas, told og  

 karantæne, skal efterkommes af det luftfartsselskab eller de  

 luftfartsselskaber den anden kontraherende part har udpeget, og af eller på  

 vegne af dets besætning, passagerer, fragt og post ved overflyvning af,  

 indflyvning på, udflyvning fra, og mens de befinder sig indenfor den  

 pågældende kontraherende parts territorium.
Artikel 9 Bestemmelser vedrørende kapacitet 1. Der skal være rimelig og lige adgang for hver  

 kontraherende parts udpegede luftfartsselskaber til at udføre lufttrafik på  

 enhver rute angivet i tillægget til denne overenskomst.
 2. Ved driften af den aftalte trafik på ruterne  

 angivet i tillægget til denne overenskomst skal hver af de kontraherende  

 parters udpegede luftfartsselskaber tage hensyn til de interesser den anden  

 kontraherende parts udpegede luftfartsselskab eller luftfartsselskaber har,  

 således at den lufttrafik som sidstnævnte luftfartsselskab eller  

 luftfartsselskaber yder på samme rute, ikke påvirkes på en utilbørlig måde.
 3. Den aftalte trafik ydet af et udpeget  

 luftfartsselskab skal bevare som sin primære målsætning at stille en  

 kapacitet til rådighed, der er tilstrækkelig til de nuværende og med  

 rimelighed forventede behov for befordring af passagerer, post og fragt, der  

 kommer fra eller har sit mål på den kontraherende parts territorium der  

 udpeger luftfartsselskabet.
Artikel 10 Udveksling af statistisk materiale Hver af de kontraherende parters luftfartsmyndigheder skal efter anmodning  

 tilsende den anden kontraherende parts luftfartsmyndigheder sådant periodisk  

 eller andet statistisk materiale, som med rimelighed kan kræves med henblik  

 på at vurdere den kapacitet, som af førstnævnte kontraherende parts udpegede  

 luftfartsselskab eller luftfartsselskaber er indsat i den aftalte trafik.
 Sådant materiale skal omfatte alle oplysninger, der er nødvendige for at  

 fastslå omfanget af den trafik som luftfartsselskabet eller  

 luftfartsselskaberne har udført i den aftalte trafik.
Artikel 11 Takster 1. De takster, som skal anvendes af en kontraherende  

 parts udpegede luftfartsselskaber for befordring til eller fra den anden  

 kontraherende parts territorium, skal fastsætters på et rimeligt niveau under  

 behøring hensyntagen til alle i betragtning kommende faktorer, herunder  

 driftsomkostninger, brugernes interesser, rimelig fortjeneste, og andre  

 luftfartsselskabers takster.
 De kontraherende parter er enige om at være særligt opmærksomme på  

 takster, som kan afføde protest, fordi de forekommer urimeligt  

 diskriminerende, uberettiget høje eller restriktive, kunstigt lave på grund  

 af direkte eller indirekte tilskud eller støtte, eller ødelæggende.
2. De i denne artikel stk. 1 omhandlede takster kan  

 aftales mellem de kontraherende parters udpegede luftfartsselskaber.
Aftaler  

 kan, hvis det er muligt, opnås efter drøftelser med andre luftfartsselskaber,  

 som beflyver ruten eller dele af denne.
De udpegede luftfartsselskaber skal  

 imidlertid ikke være udelukket fra at indgive, eller de kontraherende parters  

 luftfartsmyndigheder fra at godkende, nogen takster.
3. De af en kontraherende part udpeget  

 luftfartsselskab foreslåede takster for trafik til og fra den anden  

 kontraherende parts territorium skal forelægges for de kontraherende parters  

 luftfartsmyndigheder i en sådan form som den kontraherende parts  

 luftfartsmyndigheder særskilt måtte forlange.
De skal forelægges mindst  

 tredive (30) dage (eller en sådan kortere periode som de kontraherende  

 parters luftfartsmyndigheder måtte aftale) før den foreslåede  

 ikrafttrædelsesdato; i særlige tilfælde kan denne tidsfrist forkortes,  

 forudsat at de nævnte myndigheder samtykker heri.
De foreslåede takster skal  

 betragtes som værende forelagt hos en kontraherende parts  

 luftfartsmyndigheder på den dato de modtages af disse luftfartsmyndigheder.
 4. Hver kontraherende part skal være berettiget til at  

 godkende eller afvise takster for enkelt eller retur flybefordring mellem de  

 to parters territorier, som begynder på dens eget territorium.
 Ingen af parterne skal gribe til ensidig handling for at hindre  

 indførelsen af foreslåede takster eller bibeholdelsen af allerede gældende  

 takster for enkelt eller retur flybefordring mellem de to parters  

 territorier, som begynder på den anden parts territorium.
 5. De takster, som skal benyttes af et af en  

 kontraherende part udpeget luftfartsselskab for befordring mellem den anden  

 parts territorium og en tredie stats territorium på ruter dækket under denne  

 overenskomst, skal være underkastet den anden parts godkendelseskrav.
6. Godkendelse af takster i overensstemmelse med stk.  

 4 ovenfor kan gives af hver kontraherende parts luftfartsmyndigheder til de  

 luftfartsselskaber, der forelægger taksterne.
Hvis de pågældende  

 luftfartsmyndigheder imidlertid ikke har givet den anden parts  

 luftfartsmyndigheder skriftlig besked om misbilligelse af sådanne til den  

 anden parts luftfartsselskab hørende takster indenfor enogtyve (21) dage fra  

 forelæggelsesdatoen, skal de pågældende takster anses for godkendt.
I  

 tilfælde hvor forelæggelsesperioden er forkortet i overensstemmelse med stk.  

 3 ovenfor, kan de kontraherende parters luftfartsmyndigheder enes om, at den  

 periode, indenfor hvilken misbilligelse skal tilkendegives, forkortes  

 tilsvarende.
 7. Hvor en kontraherende part finder at taksten for  

 befordring til dens territorium falder indenfor kategorierne der er beskrevet  

 i stk. 1, andet afsnit ovenfor, skal denne part tilkendegive utilfredshed  

 over for den anden part indenfor enogtyve (21) dage fra takstens  

 forelæggelsesdato, og kan gøre brug af de konsultationsprocedurer, der er  

 beskrevet i stk. 9 nedenfor.
 8. Tilkendegivelserne af misbilligelse og utilfredshed  

 nævnt ovenfor skal anses for at være forelagt den anden kontraherende part på  

 den dag de modtages af den part.
9. Hver kontraherende part kan udbede sig  

 konsultationer angående enhver takst benyttet af en parts luftfartsselskab på  

 en rute dækket af denne overenskomst, også hvor taksten har været underkastet  

 tilkendegivelse af misbilligelse eller utilfredshed.
Sådanne konsultationer  

 skal holdes ikke senere end tredive (30) dage efter modtagelse af  

 anmodningen.
Parterne skal samarbejde om at sikre sig den nødvendige  

 information til en gennemtænkt løsning af problemerne.
Hvis parterne når til  

 en aftale, skal hver part udfolde de største bestræbelser på at udføre  

 aftalen.
Hvis ingen aftale opnåes, skal beslutningen af den part fra hvis  

 territorium befordringen udgår, være gældende.
 10. Taksterne fastsat i overensstemmelse med denne  

 artikels bestemmelser skal forblive i kraft indtil nye takster er blevet  

 fastsat i overensstemmelse med denne artikels bestemmelser.
Ved godkendelse af takster kan en kontraherende parts luftfartsmyndigheder  

 imidlertid knytte sådanne udløbsdatoer til deres godkendelse som de måtte  

 finde passende.
Hvor en takst har en udløbsdato, skal den forblive i kraft  

 indtil udløbsdatoen, medmindre den bliver tilbagekaldt af pågældende  

 luftfartsselskab eller luftfartsselskaber, eller medmindre en erstattende  

 takst forelægges og godkendes forud for udløbsdatoen.
Når en takst er blevet godkendt uden en udløbsdato, og hvor ingen ny takst  

 er blevet forelagt og godkendt, skal denne takst forblive i kraft, indtil den  

 pågældende kontraherende parts luftfartsmyndigheder indgiver varsel overfor  

 pågældende luftfartsselskaber om ophævelse af denne godkendelse.
Sådant  

 varsel skal gives mindst halvfems (90) dage før takstens planlagte  

 udløbsdato.
 11. De kontraherende parters udpegede  

 luftfartsselskaber skal være berettigede til at matche (dvs. prisniveau,  

 betingelser og udløbsdato) enhver takst, der er behørigt godkendt og benyttet  

 af et af en kontraherende part udpeget luftfartsselskab for rejse mellem  

 det/de samme par byer på en rute mellem de kontraherende parter.
 12. Begge kontraherende parters luftfartsmyndigheder  

 skal tilstræbe at sikre at (A) de takster som opkræves og indkasseres svarer  

 til de godkendte takster, og at (B) intet luftfartsselskab reducerer nogen  

 del af sådanne takster på nogen måde, direkte eller indirekte.
Artikel 12 Overførsel af indtjening Hvert udpegede luftfartsselskab skal have ret til at omveksle og på  

 begæring overføre lokale indtægter udover beløb udbetalt lokalt, til sit eget  

 land.
Omveksling og overførsler skal tillades uden restriktioner på grundlag  

 af valutamarkedets gældende kurser for løbende betalinger på tidspunktet hvor  

 sådanne midler fremlægges til omveksling og overførsel, og skal ikke  

 underkastes nogen afgifter bortset fra de almindelige vederlag banker  

 opkræver for at udføre sådanne omvekslinger og overførsler.
Artikel 13 Luftfartsselskabernes repræsentation 1. Hver kontraherende part skal på grundlag af  

 gensidighed tilstå den anden kontraherende parts udpegede luftfartsselskab  

 eller luftfartsselskaber ret til at opretholde repræsentanter på dens  

 territorium, herunder kontorer, det administrative, forretningsmæssige og  

 tekniske personale, der er fornødent til at opfylde det pågældende udpegede  

 luftfartsselskabs behov.
2. Begge kontraherende parters udpegede  

 luftfartsselskab eller luftfartsselskaber skal have ret til at være  

 involveret i salg af luftbefordring på den anden kontraherende parts  

 territorium, enten direkte eller gennem agenter.
De kontraherende parter skal  

 ikke indskrænke det udpegede luftfartsselskabs eller luftfartsselskabers ret  

 til at sælge, eller nogen person til at købe, sådan befordring i den lokale  

 eller nogen anden frit vekselbar valuta.
Ejheller skal de kontraherende  

 parter indskrænke det udpege luftfartsselskabs ret til at betale i lokal  

 eller anden frit vekselbar valuta, deres lokalt pådragne udgifter.
Artikel 14 Godkendelse af fartplaner 1. Luftfartsselskabet eller luftfartsselskaberne  

 udpeget af en kontraherende part skal forelægge dets eller deres  

 trafikprogram til den anden kontraherende parts luftfartsmyndigheders  

 godkendelse mindst femogfyrre (45) dage forud for påbegyndelsen af driften.  

 Trafikprogrammet skal i særdeleshed indeholde tidstabeller, trafikfrekvensen,  

 og de typer luftfartøjer, der vil blive anvendt.
 2. Enhver ændring foretaget i et godkendt  

 lufttrafikprogram på et senere tidspunkt skal også forelægges til  

 godkendelse.
Artikel 15 Luftfartssikkerhed 1. Hver kontraherende part bekræfter at deres  

 gensidige forpligtelse til at beskytte den civile luftfarts sikkerhed mod  

 handlinger, som udgør ulovlig forstyrrelse, udgør en integrerert del af denne  

 overenskomst.
Hver kontraherende part skal især handle i overensstemmelse med  

 luftfartssikkerhedsbestemmelserne i »Konventionen angående  

 lovovertrædelser og visse andre handlinger begået ombord i  

 luftfartøjer«, undertegnet i Tokyo den 14. september 1963,  

 »Konventionen om Bekæmpelse af Ulovlig Bemægtigelse af  

 Luftfartøjer«, undertegnet i Haag den 16. december 1970, og  

 »Konventionen til Bekæmpelse af Ulovlige Handlinger mod den Civile  

 Luftfarts Sikkerhed«, undertegnet i Montreal den 23. september 1971, og  

 »Protokollen for Bekæmpelse af Ulovlige Voldshandlinger i Lufthavne som  

 betjener International Civil Luftfart, Supplerende Konventionen for  

 Bekæmpelse af Ulovlige Handlinger mod den Civile Luftfarts Sikkerhed«,  

 udfærdiget i Montreal den 23. september 1971, og undertegnet i Montreal den  

 24. februar 1988.
 2. De kontraherende parter skal efter anmodning tilstå  

 hinanden al nødvendig bistand for at hindre ulovlig bemægtigelse af civile  

 luftfartøjer og andre ulovlige handlinger rettet mod sådanne luftfartøjers  

 sikkerhed, disses passagerer og besætning, lufthavne og luftnavigationsanlæg,  

 og enhver anden trussel mod den civile luftfarts sikkerhed.
 3. De kontraherende parter skal, i deres gensidige  

 relationer, handle i overensstemmelse med de gældende bestemmelser om  

 luftfartssikkerhed, der er fastsat af den Internationale Civile  

 Luftfartsorganisation, og som er indføjet i tillæg til »Konvention om  

 international Civil Luftfart«, åbnet for undertegnelse i Chicago den 7.  

 december 1944. Hver kontraherende part skal forlange, at de som driver  

 luftfartsvirksomhed med luftfartøjer og som har deres primære forretningssted  

 eller fast bopæl på partens territorium, og de som driver lufthavne på dens  

 territorium, handler i overensstemmelse med sådanne bestemmelser om  

 luftfartssikkerhed.
4. Hver kontraherende part anerkender, at deres  

 luftfartsoperatører kan blive pålagt at overholde de  

 luftfartssikkerhedsbestemmelser, som omhandles i denne artikels stk. 3, som  

 er fastlagt af den anden kontraherende part for indflyvning på, udflyvning  

 fra, eller under ophold på den anden kontraherende parts territorium.
Hver  

 kontraherende part skal sikre, at der indenfor dens territorium er taget  

 passende effektive forholdsregler for at beskytte luftfartøjet og til at  

 undersøge passagerer, besætning, håndbagage, bagage, fragt, post og  

 luftfartøjsforråd, forud for samt under ombordstigning eller lastning.
Hver  

 kontraherende part skal også positivt overveje enhver anmodning fra den anden  

 kontraherende part om rimelige særlige sikkerhedsforanstaltninger til  

 imødekommelse af en særskilt trussel.
 5. Ved ulovlig bemægtigelse af civile luftfartøjer,  

 eller trussel herom, eller andre ulovlige handlinger rettet mod sådanne  

 luftfartøjers sikkerhed, disses passagerer og besætning, lufthavne eller  

 luftnavigationsanlæg, skal de kontraherende parter bistå hinanden ved at  

 lette udvekslingen af oplysninger og ved andre passende forholdsregler med  

 henblik på hurtig og sikker afslutning på sådan hændelse eller trussel herom.
Artikel 16 Konsultation Hver kontraherende part kan nårsomhelst anmode om konsultationer om  

 gennemførelsen, fortolkningen eller anvendelse af denne overenskomst, eller  

 dens efterlevelse.
Sådanne konsultationer, som kan være mellem  

 luftfartsmyndigheder, skal begynde indenfor en frist på tres (60) dage fra  

 den dato den anden kontraherende part modtager en skriftlig anmodning,  

 medmindre de kontraherende parter opnår enighed om noget andet.
Artikel 17 Ændringer 1. Såfremt en af de kontraherende parter finder det  

 ønskeligt at ændre nogen bestemmelse i denne overenskomst, kan den anmode om  

 konsultation med den anden kontraherende part.
En sådan konsultation, som kan  

 finde sted mellem luftfartsmyndighederne, og som kan foregå mundtligt eller  

 skriftligt, skal påbegyndes indenfor et tidsrum af tres (60) dage fra datoen  

 for modtagelse af anmodningen, medmindre de kontraherende parter enes om  

 noget andet.
Enhver sådan aftalt ændring skal træde i kraft når den er  

 godkendt i overensstemmelse med begge kontraherende parters  

 forfatningsmæssige krav, og bekræftet ved udveksling af diplomatiske noter.
 2. Ændringer i denne overenskomsts tillæg kan  

 foretages efter direkte aftale mellem de kontraherende parters  

 luftfartsmyndigheder.
Artikel 18 Bilæggelse af tvister 1. Såfremt der mellem de kontraherende parter opstår  

 nogen tvist angående fortolkningen eller anvendelsen af denne overenskomst,  

 skal de kontraherende parter først søge at bilægge den ved forhandling.
2. Dersom det ikke lykkes de kontraherende parter at  

 bilægge tvisten ved forhandling, kan de enten enes om at henvise tvisten til  

 afgørelse af en person eller institution, eller tvisten kan efter anmodning  

 af en af de kontraherende parter indbringes til afgørelse for en  

 voldgiftsdomstol, bestående af tre voldgiftsmænd, hvoraf en udpeges af hver  

 kontraherende part, og den tredie vælges af de således udpegede.
Hver af de  

 kontraherende parter skal udpege en voldgiftsmand indenfor et tidsrum af tres  

 (60) dage fra den dato, hvor den ene kontraherende part ad diplomatisk vej  

 har modtaget en anmodning fra den anden part om tvistens afgørelse ved en  

 sådan voldgiftsdomstol, og den tredie voldgiftsmand skal udpeges indenfor et  

 tidsrum af yderligere tres (60) dage.
Hvis en af de kontraherende parter  

 undlader at udpege en voldgiftsmand inden for det angivne tidsrum, eller hvis  

 den tredie voldgiftsmand ikke udpeges indenfor det angivne tidsrum, kan  

 enhver af de kontraherende parter anmode præsidenten for rådet i  

 Organisationen for International Civil Luftfart om efter behov at udpege en  

 eller flere voldgiftsmænd, alt efter hvad situationen påkræver.
I alle  

 tilfælde skal den tredie voldgiftsmand være statsborger i et tredie land, og  

 skal fungere som formand for voldgiftsdomstolen, og skal bestemme hvor  

 voldgiften skal finde sted.
Hvis formanden finder, at han er borger i et  

 land, som ikke kan betragtes som værende neutralt i forhold til tvisten, skal  

 den mest erfarne næstformand, som ikke på dette grundlag er inhabil, foretage  

 udnævnelsen.
Voldgiftsdomstolen skal nå sin afgørelse ved stemmeflerhed.
 3. Voldgiftsdomstolens udgifter skal deles ligeligt  

 mellem de kontraherende parter.
 4. De kontraherende parter forpligter sig til at  

 efterkomme enhver kendelse afsagt i medfør af denne artikels stk. 2.
 5. Hvis, og i givet fald så længe, en af de  

 kontraherende parter ikke efterkommer en kendelse i medfør af denne artikels  

 stk. 2, kan den anden kontraherende part begrænse, tilbageholde eller  

 tilbagekalde enhver rettighed eller ethvert privilegium, som den i medfør af  

 denne overenskomst har tilstået den forsømmende kontraherende part eller  

 det/de forsømmende udpegede luftfartsselskab(er).
Artikel 19 Registreringer Denne overenskomst og dens tillæg, samt enhver senere ændring heri skal  

 registreres i Organisationen for International Civil Luftfart.
Artikel 20 Opsigelse Hver kontraherende part kan når som helst meddele den anden kontraherende  

 part om sin beslutning om at bringe denne overenskomst til ophør; sådan  

 meddelelse skal samtidigt videregives til Organisationen for International  

 Civil Luftfart.
I så fald ophører overenskomsten tolv (12) måneder efter  

 datoen for den kontraherende parts modtagelse af meddelelsen, medmindre  

 opsigelsen efter aftale er trukket tilbage inden udløbet af denne tidsfrist.  

 Såfremt den anden kontraherende part undlader at anerkende modtagelsen, skal  

 opsigelsen anses for modtaget fjorten (14) dage efter, at Organisationen for  

 International Civil Luftfart har modtaget meddelelsen.
Artikel 21 Ikrafttræden Denne overenskomst træder i kraft fra dato for undertegnelsen.
Til  

 bekræftelse heraf har de undertegnede, som er behørigt bemyndiget hertil af  

 deres respektive regeringer, underskrevet denne overenskomst.
Udfærdiget i to eksemplarer, i Oslo den 24. november 1995 på engelsk,  

 dansk og belarussisk, hver med samme gyldighed.
I ethvert tilfælde af  

 fortolkningsdivergens, skal den engelske tekst lægges til grund.
For Kongeriget Danmarks Regering Ole F.
Jørgensen For Republikken Belarus' Regering Grigorij Fjodorov TILLÆG A 1. Ruter som skal drives af det af Kongeriget Danmarks regering udpegede  

 luftfartsselskab 2. Intet vil hindre et af hver kontraherende part udpeget  

 luftfartsselskab at betjene andre pladser end dem, der er specificeret i  

 dette tillæg, forudsat ingen kommercielle rettigheder udøves mellem disse  

 pladser og den anden kontraherende parts territorium. (Danmark) TILLÆG B 1. Ruter som skal drives af det af Republikken Belarus' regering udpegede  

 luftfartsselskab 2. Intet vil hindre et af enhver kontraherende part udpeget  

 luftfartsselskab at betjene andre pladser end dem, der er specificeret i  

 dette tillæg, forudsat ingen kommercielle rettigheder udøves mellem disse  

 pladser og den anden kontraherende parts territorium.
 Overenskomsten trådte i medfør af artikel 21 i kraft den 24. november  

 1995.
