(Til kommunalbestyrelser, amtsråd og  

 hovedstadsrådet) I.
INDLEDNING Ved lov nr. 210 af 16. maj 1984 er der gennemført en række ændringer i lov  

 om kommunernes styrelse, lov om Københavns kommunes styrelse og lov om et  

 hovedstadsråd. Ændringerne træder i kraft den 1. juli 1984, bortset fra  

 enkelte ændringer, der træder i kraft den 1. januar 1985.
 Loven om kommunernes styrelse er i den affattelse, der fuldt ud gælder fra  

 den 1. januar 1985, optrykt som lovbekendtgørelse nr. 313 af 20. juni 1984.  

 Loven om Københavns kommunes styrelse er i den affattelse, der fuldt ud  

 gælder fra den 1. januar 1985, optrykt som lovbekendtgørelse nr. 314 af 20.  

 juni 1984. Loven om et hovedstadsråd er i den affattelse, der fuldt ud gælder  

 fra den 1. januar 1985, optrykt som lovbekendtgørelse nr. 315 af 20. juni  

 1984.
 Lovændringerne består af følgende hovedelementer:
- opfølgning af betænkning nr. 996/1983 om ansvarsplacering og  

 reaktionsmuligheder i kommunestyret, - forenkling af enkelte bestemmelser om vederlag og pension til visse  

 kommunalbestyrelsesmedlemmer samt forenkling af enkelte bestemmelser om  

 budget- og regnskabssystemet, og - forskellige ændringer af redaktionel karakter med henblik på  

 tydeliggørelse af lovteksten.
Udover ændringerne i de kommunale styrelseslove er der netop vedtaget  

 ændringer i en række andre love, der indeholdt bindinger for den  

 udvalgsmæssige placering af forskellige opgaver.
I afsnit II gøres rede for  

 konsekvenser for styrelsesvedtægterne af ændringerne i styrelsesloven og i de  

 andre love, og herunder fastsættes ændringer af normalstyrelsesvedtægterne.  

 De væsentligste øvrige ændringer i styrelsesloven gennemgås kort i afsnit  

 III.
 De nedenfor nævnte henvisninger til lovbestemmelser angår bestemmelserne i  

 den kommunale styrelseslov i den affattelse, der fuldt ud gælder fra den 1.  

 januar 1985.
Cirkulæret indeholder ikke en speciel gennemgang af ændringerne af loven  

 om Københavns kommunes styrelse og loven om et hovedstadsråd.
De  

 bemærkninger, der er knyttet til ændringerne af de enkelte bestemmelser i den  

 kommunale styrelseslov, gælder dog i det væsentligste også for ændringerne af  

 de tilsvarende bestemmelser i disse love.
 Betegnelserne »kommune« og »kommunalbestyrelse«  

 anvendes i det følgende som tillige omfattende »amtskommune«,  

 »amtsråd« og »hovedstadsråd«, medmindre andet  

 udtrykkeligt er anført.
II.
KONSEKVENSER FOR STYRELSESVEDTÆGTERNE 1. De gennemførte ændringer i §§ 34, 46 og 54 i den  

 kommunale styrelseslov har betydning for affattelsen af de kommunale  

 styrelsesvedtægter.
Det samme gælder netop gennemførte ændringer i loven om  

 svangerskabshygiejne og fødselshjælp, sygehusloven, sygesikringsloven og den  

 sociale styrelseslov.
2. Den nye formulering af § 34, STK. 1-2, i  

 styrelsesloven indebærer, at BESTEMMELSER OM YDELSE AF VEDERLAG, EFTERLØN OG  

 PENSION TIL BORGMESTEREN SAMT VEDERLAG TIL 1. VICEBORGMESTER FASTSÆTTES AF  

 INDENRIGSMINISTEREN I BEKENDTGØRELSER.
Disse vil blive udsendt i efteråret  

 1984, og vil - som lovændringen - træde i kraft den 1. januar 1985. Fra dette  

 tidspunkt skal disse regler om vederlag m.v. ikke være fastsat i  

 styrelsesvedtægterne.
Hensigten med lovændringen er at opnå en forenklet  

 administration, ligesom det har spillet en rolle, at kommunalbestyrelserne  

 herved fritages for den undertiden vanskelige beslutning at fastsætte  

 størrelsen af vederlaget til bl.a. borgmesteren.
Det er således ikke tanken i  

 bekendtgørelserne at foretage væsentlige ændringer i de gældende regler,  

 herunder størrelsen af de pågældende ydelser.
 Ændringerne i § 34, stk. 3 og 4, er af redaktionel karakter.
3. Ændringerne i §§ 46 OG 54, STK. 2, i styrelsesloven  

 indebærer, at REGLERNE OM REVISION m.v.
FLYTTES FRA STYRELSESVEDTÆGTERNE TIL  

 EN BEKENDTGØRELSE.
Indenrigsministeriet har nu udsendt bekendtgørelse nr. 316 af 21. juni  

 1984 om kommunernes budget- og regnskabsvæsen, revision m.v.
Bekendtgørelsen,  

 der træder i kraft den 1. juli 1984, indeholder dels regler der svarer til  

 kapitlet om revision i normalstyrelsesvedtægterne, dels regler der svarer til  

 bestemmelserne i den samtidigt ophævede bekendtgørelse nr. 381 af 3. august  

 1983 om kommunernes budget- og regnskabsvæsen.
Ved bekendtgørelsen er der  

 således ikke foretaget nogen realitetsændringer, men alene en samling af  

 regler, der tidligere stod i styrelsesvedtægterne og i den ophævede  

 bekendtgørelse.
 4. Folketinget har i foråret 1984 vedtaget ændringer i  

 en række andre love med det sigte at OPHÆVE LOVBESTEMTE BINDINGER AF  

 UDVALGSPLACERING AF OPGAVER.
 Opgavefordelingen mellem kommunalbestyrelsens stående udvalg er et  

 vedtægtsanliggende og dermed et anliggende, der kan løses på forskellig måde  

 i de enkelte kommuner, alt efter kommunestørrelse, forvaltningsopbygning,  

 traditioner m.v.
 Indenrigsministeriet har i overensstemmelse med disse synspunkter ophævet  

 en række bestemmelser i egen lovgivning.
Ved lov nr. 236 af 23. maj 1984 om ÆNDRING AF LOV OM SVANGERSKABSHYGIEJNE  

 OG FØDSELSHJÆLP ophæves kravet i § 6, stk. 1, om at opgaverne efter lovens §  

 5 skal varetages af enten social- og sundhedsudvalget eller sygehusudvalget.  

 I normalstyrelsesvedtægten for amtskommuner er opgaverne, jfr. afsnit III,  

 placeret i social- og sundhedsudvalget.
Dette er ikke udtryk for et ønske fra  

 centralt hold om placering af opgaverne i et bestemt udvalg, men afspejler  

 alene, at opgaverne i hovedparten af amtskommunerne er placeret i dette  

 udvalg.
Ved lov nr. 215 af 16. maj 1984 om ÆNDRING AF LOV OM SYGEHUSVÆSENET  

 ophæves kravet i § 2, stk. 1, om, at den umiddelbare forvaltning af  

 sygehusvæsenet skal være placeret i sygehusudvalget.
Denne ændring betyder  

 ikke, at der kan oprettes stående udvalg for et enkelt sygehus eller for  

 sygehuse i en bestemt del af amtskommunen.
Indenrigsministeren har over for  

 folketinget understreget, at den umiddelbare forvaltning efter styrelsesloven  

 varetages af økonomiudvalget og de stående udvalg, hvis kompetenceområder  

 alene kan afgrænses efter sagernes art og ikke geografisk.
En  

 vedtægtsændring, der medfører flere stående sygehusudvalg, kan således ikke  

 stadfæstes.
Ved lov nr. 156 af 11. april 1984 om ÆNDRING AF LOV OM OFFENTLIG  

 SYGESIKRING, LOV OM STYRELSE AF SOCIALE OG VISSE SUNDHEDSMÆSSIGE ANLIGGENDER  

 OG LOV OM KOMMUNERNES STYRELSE ophæves kravet om, at sygesikringsopgaverne  

 skal være placeret i amtskommunens social- og sundhedsudvalg.
Hensigten med  

 denne ændring er at forbedre mulighederne for koordination mellem  

 praksissektoren og sygehussektoren. Ændringen er således et led i  

 indenrigsministeriets bestræbelser på at fremme en helhedspræget  

 sundhedspolitik.
 Formålet med de lovændringer, der er nævnt her, er at give kommunerne  

 større frihed til at bestemme udvalgsstruktur og opgavefordeling mellem  

 udvalgene.
Indenrigsministeriet vil imidlertid fortsat stille visse almindelige  

 ulovbestemte krav i forbindelse med stadfæstelse af vedtægtsændringer.
Der  

 stilles således krav om entydighed, om at sagligt nært sammenhængende områder  

 så vidt muligt skal behandles i samme udvalg, samt om at der så vidt muligt  

 ikke bliver uforholdsmæssig stor forskel i størrelsen og betydningen af de  

 enkelte udvalgs sagsområder.
 Indenrigsministeren har over for folketinget givet udtryk for, at en  

 sammenlægning af en amtskommunes sygehusudvalg og social- og sundhedsudvalg  

 vil føre til en så stor koncentration af indflydelse i eöt udvalg, at en  

 vedtægtsændring med dette indhold næppe vil kunne forventes stadfæstet.
 5. Ved den foran nævnte lov nr. 156 af 11. april 1984  

 er der endvidere skabt mulighed for FORSØG MED UTRADITIONEL UDVALGSSTRUKTUR  

 PÅ DET SOCIALE OMRÅDE.
Som led i en forsøgsordning kan indenrigsministeren efter aftale med  

 socialministeren i det enkelte tilfælde stadfæste bestemmelser i en kommunes  

 styrelsesvedtægt, der fraviger § 6, stk. 1, i den sociale styrelseslov.
Efter  

 denne bestemmelse skal alle sager vedrørende kommunens sociale,  

 sundhedsmæssige og arbejdsmarkedsmæssige anliggender ellers behandles i det  

 sociale udvalg.
På samme måde kan indenrigsministeren stadfæste bestemmelser,  

 der fraviger lovens § 16, stk. 1, hvorefter alle sager vedrørende  

 amtskommunens sociale og sundhedsmæssige anliggender (bortset fra  

 sygehusvæsen og sygesikringen) skal behandles i social- og sundhedsudvalget.
 Et forslag om at ændre styrelsesvedtægten for at etablere forsøg med  

 utraditionel udvalgsstruktur på det sociale område forudsættes behandlet i  

 det sociale udvalg, inden kommunalbestyrelsen tager endelig stilling til  

 forslaget.
Endelig vil indenrigsministeren efter aftale med socialministeren som led  

 i en forsøgsordning kunne stadfæste vedtægtsændringer, der fraviger § 9 og §  

 17, stk. 1, 1. pkt., i den sociale styrelseslov om social- (og  

 sundheds)forvaltningen.
Hvis der overføres sagsområder til det sociale udvalg  

 (social- og sundhedsudvalget), skal disse sagsområder ikke længere  

 nødvendigvis overgå til behandling i socialforvaltningen.
De eksisterende  

 bindinger i § 9 og § 17, stk. 1, 1. pkt., vedrørende social- (og  

 sundheds)forvaltningens sagsområde er ikke til hinder for, at  

 socialforvaltningen behandler sager, som ikke efter styrelsesvedtægten hører  

 under det sociale udvalg.
Efter lovgivningen har socialudvalget en selvstændig kompetence i sager om  

 sociale ydelser til enkeltpersoner.
Denne kompetence er begrundet i, at  

 afgørelser i disse sager ofte forudsætter indgående kendskab til den enkelte  

 persons sociale og økonomiske forhold.
Den beskyttelse, der ligger i, at  

 disse sager udelukkende kan behandles i det sociale udvalg og ikke i andre  

 udvalg eller i kommunalbestyrelsen, agtes opretholdt.
Vedtægtsændringer,  

 hvorved opgaver under det sociale udvalgs selvstændige kompetence henlægges  

 til andre udvalg, vil derfor ikke kunne opnå stadfæstelse.
 Vedtægtsændringer om forsøg efter de nye regler vil i øvrigt kun kunne  

 forventes stadfæstet, hvis ændringen opfylder de almindelige ulovbestemte  

 krav til sådanne ændringer, jfr. foran under 4.
 Ved samme lov OPHÆVES § 19, STK. 2, I DEN KOMMUNALE STYRELSESLOV om  

 nedsættelse af et socialudvalg. Ændringen er af redaktionel karakter.
 6. Under henvisning til foranstående foretager  

 indenrigsministeriet herved følgende ÆNDRINGER AF NORMALSTYRELSESVEDTÆGTEN  

 FOR KOMMUNER, jfr. indenrigsministeriets cirkulære nr. 62 af 27. april 1981:
 Ændringerne træder i kraft den 1. juli 1984, bortset fra ophævelsen af §§  

 22 og 23, der først træder i kraft den 1. januar 1985.
 Da de pågældende ændringer af kommunens styrelsesvedtægt følger direkte af  

 de vedtagne lovændringer, er vedtagelse i kommunalbestyrelsen og stadfæstelse  

 unødvendig, men man skal anmode kommunalbestyrelsen om i forbindelse med  

 førstkommende genoptrykning af vedtægten at indsende tre eksemplarer til  

 indenrigsministeriet rettet i overensstemmelse med ovenstående.
 7. Indenrigsministeriet foretager endvidere herved  

 følgende ÆNDRINGER AF NORMALSTYRELSESVEDTÆGTEN FOR AMTSKOMMUNER, jfr.  

 indenrigsministeriets cirkulære nr. 63 af 27. april 1981:
 Ændringerne træder i kraft den 1. juli 1984, bortset fra ophævelsen af §§  

 21 og 22, der først træder i kraft den 1. januar 1985.
 Hvis amtsrådet vedtager at placere sygesikringsopgaverne i  

 sygehusudvalget, kræver denne ændring ikke yderligere stadfæstelse fra  

 indenrigsministeriet, men meddelelse om amtsrådets vedtagelse skal sendes til  

 indenrigsministeriet.
 Hvis amtsrådet vedtager at placere opgaver vedrørende svangerskabshygiejne  

 og fødselshjælp i sygehusudvalget eller i social- og sundhedsudvalget, kræver  

 denne ændring heller ikke yderligere stadfæstelse fra indenrigsministeriet,  

 men meddelelse om amtsrådets vedtagelse skal sendes til indenrigsministeriet.
 Da de ændringer i amtskommunens styrelsesvedtægt, der er omtalt i  

 punkterne 3-5, følger direkte af de vedtagne lovændringer, er vedtagelse i  

 amtsrådet og stadfæstelse unødvendig, men man skal anmode amtsrådet om i  

 forbindelse med førstkommende genoptrykning af vedtægten at indsende tre  

 eksemplarer til indenrigsministeriet rettet i overensstemmelse med  

 ovenstående punkter 3-5.
III.
BEMÆRKNINGER TIL DE ENKELTE BESTEMMELSER I DEN KOMMUNALE STYRELSESLOV ÆNDRING I § 8, STK. 3 Under folketingets behandling af lovforslaget blev der indføjet et nyt 2.  

 pkt. i § 8, stk. 3, som tillægger det enkelte kommunalbestyrelsesmedlem en  

 umiddelbar ret til SAMMEN MED ikke-medlemmer at gennemse det materiale, der  

 er fremlagt til medlemmernes gennemsyn inden kommunalbestyrelsens møde.
Denne ret er dog begrænset af lovgivningens regler om tavshedspligt.
Det  

 må afgøres ud fra en konkret vurdering af dokumentets indhold, om et  

 ikke-medlems gennemsyn - eller orientering om indholdet - af dokumentet er i  

 strid med tavshedspligtsforskrifter.
Som vejledning kan nævnes, at materiale,  

 som fremlægges til kommunalbestyrelsens åbne møder, næppe i almindelighed  

 indeholder tavshedsbelagte oplysninger.
Det skal fremhæves, at kommunalbestyrelsen fortsat har adgang til at  

 beslutte, at medlemmer må gennemgå også andet materiale, typisk  

 udvalgsmateriale, med ikke-medlemmer.
En sådan adgang skal også her udøves  

 med respekt af lovgivningens regler om tavshedspligt.
ÆNDRINGERNE AF § 15, STK. 2 OG 3 Med den ny formulering af § 15, STK. 2, præciseres, at det påhviler  

 borgmesteren at indkalde stedfortræderen til førstkommende (ordinære eller  

 ekstraordinære) møde i kommunalbestyrelsen efter forhindringens indtræden,  

 når han finder, at betingelserne herfor er opfyldt.
I forbindelse hermed kan  

 borgmesteren eventuelt indhente nærmere dokumentation for tilstedeværelsen og  

 den forventede varighed af det eller de forhold, som har forårsaget  

 medlemmets forhindring.
 Forhindringen skal have en varighed af mindst 1 måned fra det tidspunkt,  

 hvor borgmesteren får kendskab til forhindringen.
Ved at tilføje ordene »varetagelse af andet offentligt hverv«  

 skabes overensstemmelse med de forhold, som efter den kommunale valglovs §  

 27, stk. 2, og § 34 b, stk. 1, kan begrunde fritagelse for valg til og for  

 medlemsskab af kommunalbestyrelsen.
Hermed præciseres, at et medlems  

 varetagelse af f.eks. hvervet som medlem af folketinget kan begrunde  

 indkaldelse af stedfortræder.
 Kommunalbestyrelsen skal på det førstkommende møde tage stilling til, om  

 betingelserne for at stedfortræderen kan indtræde i kommunalbestyrelsen er  

 til stede.
 I STK. 3, som er nyt, fastslås, at stedfortræderen skal udtræde af  

 kommunalbestyrelsen, når medlemmet ikke længere er forhindret i at møde.
ÆNDRINGERNE AF § 34, STK. 1-4 Der henvises til afsnit II, 2.
 Ophævelsen af § 64, stk. 3, er en konsekvens af ændringerne af § 34.
ÆNDRINGERNE AF §§ 46 OG 54, STK. 2 Der henvises til afsnit II, 3.
ÆNDRINGER AF § 61 Bestemmelsen fastslår, hvilke sanktioner tilsynsmyndigheden kan anvende  

 over for ulovligheder i kommunestyret.
Efter § 61 kan tilsynsmyndigheden  

 anvende annullation og tvangsbøder samt gøre personligt ansvar gældende ved  

 domstolene, d.v.s. anlægge erstatningssøgsmål.
Disse sanktioner er nævnt i  

 stk. 1-3. I stk. 4 er lovfæstet en lempelsesmulighed for tilsynsmyndigheden i  

 erstatningssager.
I stk. 5 er det præciseret, at et medlem ikke kan unddrage  

 sig ansvar ved at undlade at stemme.
Endvidere er det i stk. 6 fastslået, at  

 reglerne om sanktionerne og stemmepligten finder tilsvarende anvendelse over  

 for økonomiudvalget og de stående udvalg, og i magistratskommuner over for  

 magistraten og dens medlemmer, samt over for kommunale fællesskaber.  

 Tilsynsmyndighedens sanktioner kan også anvendes, når det sociale udvalg  

 handler inden for sit lovbestemte, selvstændige kompetenceområde.
Efter stk.  

 7 er der tillagt ethvert af de medlemmer, der rammes af tilsynsrådets  

 afgørelser om sanktionsanvendelse, ret til at indbringe afgørelsen for  

 indenrigsministeren.
 I det følgende knyttes bemærkninger til de væsentligste ændringer i  

 bestemmelsen:
I STK. 4 gives udtrykkelig hjemmel for tilsynsmyndigheden til at frafalde  

 anlæg af erstatningssag mod, at det pågældende medlem indbetaler et beløb til  

 kommunen.
Beløbet skal ikke nødvendigvis svare til tabets størrelse.
Der er  

 således indført en LEMPELSESADGANG for tilfælde, hvor tilsynsmyndigheden nok  

 finder, at et erstatningsansvar bør gøres gældende, men hvor fuldt  

 erstatningsansvar ville virke urimeligt, navnlig fordi det ville være  

 økonomisk meget tyngende, og/ eller fordi den udviste skyld kun har været  

 ringe.
Ved fastsættelsen af det beløb, der skal indbetales, kan  

 tilsynsmyndigheden ud over de nævnte momenter - den udviste skyld og skadens  

 størrelse - tage hensyn til »omstændighederne i øvrigt«.
Det  

 indebærer, at tilsynsmyndigheden bl.a. kan afpasse og eventuelt graduere  

 beløbet under hensyntagen til, at ansvarsgrundlaget kan være forskelligt for  

 f.eks. borgmesteren og de øvrige kommunalbestyrelsesmedlemmer.  

 Tilsynsmyndigheden må derfor fastsætte et beløb for hvert enkelt medlem.  

 Typisk vil der dog nok blive tale om, at samtlige ansvarlige medlemmer skal  

 betale et beløb af samme størrelse.
Der er ikke tale om solidarisk ansvar for  

 de ansvarlige medlemmer.
Det medlem, som accepterer at betale det af tilsynsmyndigheden fastsatte  

 beløb til kommunen, må have sikkerhed for, at erstatningssøgsmål ikke  

 herefter kan rejses mod ham.
Både tilsynsmyndigheden og kommunalbestyrelsen  

 er derfor udelukket fra at anlægge erstatningssag, når medlemmet har  

 indvilliget i at betale.
Det følger af forholdets natur, at  

 tilsynsmyndigheden må fastsætte en forholdsvis kort frist, inden for hvilken  

 tilsynsmyndighedens »tilbud« skal accepteres.
Hvis medlemmet ikke  

 indvilliger i at betale inden for den fastsatte frist eller undlader at  

 indbetale beløbet inden for den fastsatte frist, skal tilsynsmyndigheden  

 anlægge sag.
Tilsynsmyndigheden må i øvrigt være berettiget til at forlænge  

 acceptfristen og fristen for indbetaling, hvis fristoverskridelsen er  

 undskyldelig.
 I STK. 5 præciseres det, at medlemmerne ikke kan unddrage sig ansvar ved  

 at undlade at stemme.
Om et medlem kan pådrage sig et ansvar ved at undlade at stemme, må  

 afhænge af de konkrete omstændigheder, herunder af afstemningstemaet.
Hvis  

 der er stillet forslag om en beslutning, som kommunalbestyrelsen har pligt  

 til at træffe, skal medlemmerne stemme for denne beslutnings vedtagelse.
Et  

 medlem har ligeledes pligt til at stemme mod en beslutning, som medlemmet ved  

 eller burde vide er ulovlig.
Reglen gør kun op med de tilstedeværende  

 medlemmers forhold.
Medlemmer, der er udeblevet, eller som har forladt mødet  

 uden lovligt forfald, vil dog efter omstændighederne kunne rammes af  

 sanktioner efter § 61, hvis det kan bevises, at de er udeblevet eller har  

 forladt mødet med det formål at undgå at deltage i afstemningen.
Hvis der er  

 tale om grov eller gentagen tilsidesættelse af mødepligten, kan der efter  

 omstændighederne blive tale om at gøre et strafansvar gældende efter den ny §  

 61 c.
I STK. 6 slås det fast, at sanktionerne i stk. 1-4 også kan finde  

 anvendelse over for ØKONOMIUDVALGETS og DE STÅENDE UDVALGS beslutninger og  

 undladelser.
Tilsynsmyndigheden må indledningsvis rette henvendelse til  

 kommunalbestyrelsen.
Er der tale om sager inden for det sociale udvalgs  

 selvstændige kompetenceområde må henvendelse dog rettes til udvalget.
Reglen  

 får derfor navnlig betydning, hvis kommunalbestyrelsen herefter ikke selv  

 griber ind over for vedkommende udvalgs beslutning eller undladelse.
Sanktionerne kan tillige anvendes over for MAGISTRATEN og over for  

 magistratens enkelte medlemmer, som i magistratskommunerne varetager den  

 umiddelbare forvaltning, der i andre kommuner varetages af økonomiudvalget og  

 de stående udvalg. § 61-sanktionerne kan dog kun anvendes over for  

 magistratsmedlemmer som indehavere af kompetencen til at varetage den  

 umiddelbare forvaltning, men ikke over for medlemmernes eventuelle  

 tilsidesættelse af deres pligter som enkeltmedlemmer, f.eks. mødepligt.
Grove  

 pligttilsidesættelser vil imidlertid efter omstændighederne kunne straffes  

 efter den ny § 61 c.
 De kommunale tilsynsmyndigheder kan også anvende sanktioner efter § 61  

 over for DET SOCIALE UDVALG, også når udvalget handler inden for sit  

 lovbestemte selvstændige kompetenceområde (f.eks. i henhold til  

 bistandslovens § 9).
I magistratskommunerne varetages den umiddelbare forvaltning af de sociale  

 opgaver af vedkommende rådmand, bortset fra foranstaltninger i henhold til  

 bistandslovens afsnit VIII om hjælpeforanstaltninger uden samtykke.
Disse  

 foranstaltninger varetages af særlige udvalg nedsat af kommunalbestyrelsen  

 med vedkommende rådmand som formand og fra 3-7 kommunalbestyrelsesmedlemmer.  

 Udvalgene tiltrædes af juridisk og pædagogisk-psykologisk sagkyndige, der  

 deltager uden stemmeret.
 Disse udvalg omfattes også af stk. 6. Det følger af forholdets natur, at  

 de sagkyndige, der deltager uden stemmeret, ikke kan underkastes sanktioner  

 efter forslagets stk. 2-4, ligesom stk. 5 ikke kan påberåbes over for disse  

 personer.
 Sanktioner kan også anvendes over for borgmesterens afgørelser af  

 hastesager og utvivlsomme sager i henhold til § 31, stk. 1. Da disse sager  

 afgøres på kommunalbestyrelsens vegne, kan de behandles ligesom andre  

 kommunalbestyrelsesafgørelser.
 Hvis der undtagelsesvis i henhold til § 17, stk. 4, i den kommunale  

 styrelseslov nedsættes et udvalg med administrerende opgaver, skal § 17, stk.  

 4-udvalget nedsættes under det pågældende stående udvalg eller  

 økonomiudvalget. § 17, stk. 4-udvalg omfattes således indirekte af § 61.
Det er udtrykkeligt fastslået, at foranstaltningerne i henhold til § 61  

 også kan anvendes over for KOMMUNALE FÆLLESSKABER.
Reglen gælder kun for  

 fællesskaber, der er omfattet af styrelseslovens § 60. I tilfælde, hvor et  

 fællesskabs deltagere er undergivet forskellige tilsynsmyndigheder, må  

 tilsynsmyndighederne koordinere sanktionsanvendelsen, da fællesskabet og de  

 ansvarlige kommunalbestyrelsesmedlemmer ikke skal kunne rammes af  

 dobbeltsanktioner.
Efter reglen i STK. 7 sondres der med hensyn til ANKEADGANGEN mellem  

 tilsynsrådets afgørelser efter stk. 1 og efter stk. 2, 3 og 4. Annullation  

 efter stk. 1 retter sig mod kommunalbestyrelsens beslutning, og ankeadgangen  

 er derfor tillagt kommunalbestyrelsen.
Et tilsynsråds afgørelse om  

 tvangsbøder, erstatningssøgsmål eller indbetaling af et beløb til kommunen i  

 henhold til stk. 2, 3 og 4, rettes derimod mod det enkelte medlem.
Ethvert  

 medlem, som rammes af en sådan sanktion, har ret til at få prøvet afgørelsen  

 af indenrigsministeren uafhængigt af, om flertallet ønsker en sådan prøvelse.
 Hvis spørgsmålet om indbetaling af et beløb til kommunen er indbragt for  

 indenrigsministeren, kan ministeren ændre beløbets størrelse, men kan også  

 beslutte at anlægge erstatningssag, f.eks. hvis betingelserne for at lempe  

 erstatningsansvaret efter ministerens opfattelse ikke skønnes at være  

 opfyldt.
I tilfælde af klage til indenrigsministeren må det forventes, at  

 tilsynsrådet sætter indbetalingen i bero for de medlemmer, som ikke deltager  

 i klagen til ministeren.
Hvis ministerens prøvelse fører til en lempelse af  

 boden, må det forventes, at tilsynsrådet vil overveje en ændring af sin  

 afgørelse for de resterende medlemmers vedkommende.
En ændring bør i hvert  

 fald gennemføres, hvis der er tale om samme ansvarsgrundlag for alle  

 medlemmer.
Hvis ministerens prøvelse fører til en skærpelse af boden, er  

 tilsynsrådet dog afskåret fra at skærpe boden for de medlemmer, som har  

 accepteret tilsynsrådets afgørelse om bod.
BESTEMMELSEN I § 61 A STK. 1  om indenrigsministerens beføjelser over for  

 tilsynsrådenes ulovligheder svarer til den hidtil gældende § 61, stk. 3.
Efter STK. 2 har indenrigsministeren fået beføjelse til at pålægge et  

 tilsynsråd at tage en sag op til behandling.
Reglen skal ses på baggrund af,  

 at det ikke er anset for fuldt tilfredsstillende, at indenrigsministeren kun  

 har kunnet give generelle forskrifter for tilsynsrådenes virksomhed, men ikke  

 har kunnet tage noget initiativ med henblik på konkrete sagers behandling i  

 rådene.
Beføjelsen indebærer ingen ret for indenrigsministeren til at gribe  

 ind over for tilsynsrådets beslutninger i sagen, medmindre der foreligger en  

 ulovlighed, jfr. stk. 1.
BESTEMMELSEN I § 61 B Efter § 61 b har domstolene fået tillagt en lempelsesmulighed i de  

 tilfælde, hvor der under en erstatningssag anlagt i henhold til § 61, stk. 3,  

 fastslås erstatningspligt.
De kriterier, der kan bevirke en nedsættelse eller  

 bortfald af erstatningen, er de samme, som tilsynsmyndigheden kan lægge vægt  

 på ved anvendelse af lempelsesmuligheden i henhold til § 61, stk. 4.
 Bestemmelsen medfører, at der også består en lempelsesmulighed i tilfælde,  

 hvor et kommunalbestyrelsesmedlem ikke har ønsket at acceptere en afgørelse  

 fra tilsynsmyndigheden efter § 61, stk. 4, eller indenrigsministerens  

 afgørelse, dersom spørgsmålet har været indbragt for denne, jfr. § 61, stk.  

 7.
 I STK. 2 er indføjet en tilsvarende lempelsesmulighed over for medlemmer  

 af tilsynsrådet i tilfælde, hvor indenrigsministeren har anlagt  

 erstatningssag.
BESTEMMELSEN I § 61 C Reglen indfører strafansvar for kommunalbestyrelsesmedlemmer, der gør sig  

 skyldige i grov tilsidesættelse af deres pligter.
Reglen må ses på baggrund  

 af, at der i praksis har forekommet nogle få, men grove tilfælde, hvor det  

 har været stødende for almindelig retsbevidsthed, at der ikke har kunnet  

 gribes ind.
 Strafbestemmelsen i § 61 c omfatter kommunalbestyrelsesmedlemmers  

 pligttilsidesættelse både i forbindelse med bygherre- og  

 driftsherrevirksomhed m.v. og i forbindelse med myndighedsudøvelse.
Det strafbare gerningsindhold beskrives i STK. 1 som grov tilsidesættelse  

 af de pligter, som den pågældendes hverv medfører.
Udtrykket  

 »tilsidesættelse« omfatter både aktiv handling og tilfælde af  

 pligtforsømmelser og skødesløshed, dvs. tilfælde, hvor et  

 kommunalbestyrelsesmedlem har tilsidesat eller undladt at opfylde en  

 handlepligt.
Medlemmernes pligter i henseende til at føre tilsyn og kontrol  

 med den kommunale forvaltning er dog ikke særligt vidtgående, og der vil  

 derfor formentlig kun i sjældne tilfælde blive tale om »grov  

 tilsidesættelse«.
Medlemmernes selvstændige undersøgelsespligter er  

 heller ikke vidtgående.
Hvis der foreligger en redegørelse fra forvaltningen,  

 må medlemmerne normalt kunne lægge denne til grund for deres stillingtagen,  

 medmindre det er oplagt, at redegørelsen er forkert eller mangelfuld.  

 Medlemmerne ifalder normalt ikke ansvar ved at gå mod en indstilling fra  

 forvaltningen, men et ansvar kan blive aktuelt, hvis de indså eller klart  

 burde have indset, at de herved overtræder lovgivningen.
Det medfører normalt  

 heller ikke noget ansvar at træffe beslutning, uden at der foreligger en  

 redegørelse eller en indstilling, men et ansvar kan komme på tale, hvis det  

 er klart, at sagen er utilstrækkeligt oplyst.
 Udover pligter, som påhviler medlemmerne som medlemmer af  

 kommunalbestyrelsen og dens udvalg, omfatter bestemmelsen tillige de pligter,  

 som er pålagt det enkelte medlem i medfør af § 17, stk. 5, d.v.s. navnlig  

 pligter, der følger af hverv som medlem af kommissioner, bestyrelser og  

 lignende.
Bestemmelsen omfatter også de særlige pligter, som påhviler borgmesteren  

 og andre magistratsmedlemmer, jfr. ordene »pligter, som den pågældendes  

 hverv medfører«.
Også hvervet som medlem af eller formand for et udvalg  

 kan medføre særlige pligter.
 Bestemmelsen er naturligvis ikke til hinder for, at der kan straffes efter  

 andre bestemmelser, f.eks. straffelovens § 152 om tavshedspligt.
Bestemmelsen omfatter alene tilfælde, hvor et medlems grove  

 tilsidesættelse af sine pligter kan tilregnes den pågældende som forsætlig  

 eller groft uagtsom.
Simpel uagtsom pligttilsidesættelse straffes ikke.
Strafferammen er fastsat til bøde.
Det må herved tages i betragtning, at  

 der efter omstændighederne også kan blive tale om valgbarhedsfortabelse efter  

 den kommunale valglov.
Det er i STK. 2 bestemt, at påtale kun kan ske efter tilsynsmyndighedens  

 begæring.
Bestemmelsen er indsat for at undgå grundløse, tvivlsomme eller  

 bagatelagtige anmeldelser, herunder anmeldelser indgivet for at genere  

 politiske modstandere.
Anledningen til, at tilsynsmyndigheden begærer påtale  

 rejst, kan være en henvendelse fra en borger eller et eller flere  

 kommunalbestyrelsesmedlemmer, men sagen kan også tages op af  

 tilsynsmyndigheden af egen drift.
Et tilsynsråds afgørelse om at begære påtale rejst kan ikke indbringes for  

 indenrigsministeren.
Af hensyn til det medlem, der kunne blive omfattet af  

 påtalen, kan heller ikke tilsynsrådets beslutning om at undlade at begære  

 tiltale rejst indbringes for indenrigsministeren.
Tilsynsrådets medlemmer har  

 mulighed for at henskyde afgørelsen til indenrigsministeren efter § 50, stk.  

 2.
Da strafhjemlen alene tager sigte på grove forseelser, skal sagerne  

 behandles som statsadvokatsager, jfr.
STK. 3. Herved tilgodeses tillige  

 hensynet til at opnå en mere ensartet praksis i de formentlig ret få  

 tilfælde, hvor påtale vil blive rejst.
 ÆNDRINGERNE I § 2, STK. 2, § 6, STK. 1, § 15, STK. 1, § 20, STK. 2 OG 5, §  

 29, STK. 3, LITRA A, § 31, STK. 2, § 32 OG § 67, STK. 2.
 Med ændringerne sker en præcisering - og i enkelte tilfælde mindre  

 justeringer - af den gældende retstilstand.
