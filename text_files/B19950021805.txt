I medfør af § 38, stk. 2, i lov nr. 111 af 12. marts 1988 om beskyttelse af de ydre koge i Tøndermarsken, som ændret ved lov nr.
 1110 af 21. december 1994, fastsættes:
 § 1.  Sønderjyllands Amtsråd kan give tilladelse til  

 fravigelse fra forbudet i lovens § 20 mod anvendelse af kemiske  

 bekæmpelsesmidler efter regler i denne bekendtgørelse.
§ 2.  Hvor tidsler ikke kan bekæmpes mekanisk, kan  

 amtsrådet tillade anvendelse af kemiske bekæmpelsesmidler under forudsætning  

 af, Stk. 2.  Uanset stk. 1, nr. 2, kan amtsrådet i 1995  

 meddele tilladelse til kemisk bekæmpelse af tidsler, når amtsrådet skønner,  

 at ansøgeren hidtil har slået tidslerne i overensstemmelse med Digelagets  

 vedtægter.
 Stk. 3.  Der meddeles kun tilladelse til at pletsprøjte  

 mod tidslerne.
 Stk. 4.  Der meddeles så vidt muligt ikke tilladelse til  

 kemisk bekæmpelse i perioden 15. marts til 15. juni af hensyn til fuglenes  

 yngetid.
 § 3.  Hvor et angreb af stankelbenslarver væsentligt  

 vil kunne forringe grænsningen på den pågældende mark, kan amtsrådet tillade  

 anvendelse af kemiske bekæmpelsesmidler under forudsætning af, at følgende  

 tæthed af larver er overskredet:
150 larver pr. m2 om foråret, 300 larver pr. m2 om efteråret.
 Tætheden af stankelbenslarver skal være dokumenteret af ansøger ved  

 saltvandsprøven, jf. bilag.
 Stk. 2.  Tilladelse efter stk. 1 forudsætter, at der  

 ikke findes egnet metode til biologisk bekæmpelse af stankelbenslarver.
 Stk. 3.  Tilladelse i perioden 15. marts til 15. juni  

 forudsætter, at der er synlige skader i græsset, således at mindst 1/3 af  

 græsmarken har bare pletter i græsset.
 § 4.  Før der meddeles tilladelse til bekæmpelse af  

 tidsler eller stankelbenslarver, besigtiges den pågældende mark af amtsrådet  

 eller af en af amtsrådet bemyndiget person.
 § 5.  Tilladelse meddeles skriftligt.
Stk. 2.  Tilladelse meddeles til at anvende et konkret  

 bekæmpelsesmiddel i en angiven dosering.
Amtsrådet vælger efter forespørgsel  

 i Miljøstyrelsen det mest miljøskånsomme, virksomme middel.
Doseringen skal  

 være den mindst mulige virksomme.
 Stk. 3.  Det skal fremgå af tilladelsen, at der ikke må  

 sprøjtes i skelgrøfter og vandhuller og i kreaturernes trampezoner langs  

 skelgrøfter og omkring vandhuller.
 Stk. 4.  Amtsrådet kan stille yderligere vilkår for brug  

 af bekæmpelsesmidlet.
 Stk. 5.  Amtsrådet vejleder ansøgeren om brugen af  

 bekæmpelsesmidlet i relation til vejrforhold, tidspunkt på dagen,  

 sprøjtefrist m.v.
 § 6.  Bekendtgørelsen træder i kraft den 8. april  

 1995.
Miljø- og Energiministeriet, den 25.  

 marts 1995 Svend Auken / Karen Westerbye-Juhl Bilag Undersøgelse af en mark for stankelbenslarver ved saltvandsprøven, jf. §  

 3, stk. 2 Tætheden af stankelbenslarver bestemmes således:
15-20 pvc-rør med et tværsnitsareal a 1 dm2 nedbankes diagonalt hen over  

 marken i 20 meters indbyrdes afstand.
De nedbankes 5 cm i jorden.
 Rørene påfyldes vand med en 10% saltopløsning.
 I løbet af 10-15 minutter vil larverne være kommet op i vandet.
 Tætheden af stankelbenslarver bestemmes ved at gange det gennemsnitlige  

 antal stankelbenslarver pr. rør med 100. F.eks. 1,5 stankelbenslarver pr. rør  

 betyder 150 larver pr. m2.
