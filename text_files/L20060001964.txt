Bekendtgørelse  

 om Danmarks godkendelse af  

  

 associeringsaftalen af 25. juni 2001 mellem De Europæiske  

  

 Fællesskaber og deres medlemsstater på den ene side  

  

 og Egypten på den anden side Efter indhentelse af Folketingets samtykke den 30.  

 januar 2003 har Danmark i henhold til kongelig resolution af 6. november 2002  

 den 21. maj 2003 deponeret sit godkendelsesinstrument til en  

 Euro-Middelhavsaftale, som blev undertegnet i Luxembourg den 25. juni 2001.  

 Aftalen vedrører oprettelse af en associering mellem De Europæiske  

 Fællesskaber  

 og deres medlemsstater på den ene side og Den Arabiske Republik Egypten på  

 den  

 anden side.
 Associeringsaftalen med Egypten er et led i gennemførelsen af  

 Euro-Middelhavs-partnerskabet, hvor EU-landene har besluttet at søge en række  

 bilaterale aftaler mellem EU og de 12 Middelhavspartnere indgået.
På det handelsmæssige område sigter aftalerne mod etablering af et  

 frihandelsområde mellem EU og de pågældende lande over en aftalt periode.
Det  

 overordnede mål er etableringen af et stort Euro-Middelhavs-frihandelsområde  

 fra 2010. På det politiske område indeholder aftalerne bestemmelser om bl.a.  

 sikkerhedsspørgsmål, menneskerettigheder og politisk dialog.
Aftalen med Egypten, som er offentliggjort i Den Europæiske Unions  

 Tidende, nr.
L 304 af 30. september 2004, side 39 ff. og kan ses på adressen:  

  

 http://europa.eu.int/eur-lex,  

 trådte i medfør af aftalens artikel 92 i kraft den 1. juni 2004.
 Aftalen trådte samtidig i stedet for aftalen mellem Det Europæiske  

 Økonomiske Fællesskab og Egypten og aftalen mellem Det Europæiske Kul- og  

 Stålfællesskab og Egypten af 18. januar 1977, jf. bekendtgørelse nr. 34 af 1.  

 marts 1979, Lovtidende C.
