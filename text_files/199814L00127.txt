Betænkning afgivet af Skatteudvalget den  

 18. november 1998 Betænkning over Forslag til lov om ændring af lov om  

 afgift af visse flyrejser (Halvering af afgiften for mindre fly på  

 visse ruter) Udvalget har behandlet lovforslaget i nogle møder  

 og har herunder stillet spørgsmål til skatteministeren, som  

 denne har besvaret skriftligt.
 Der er af skatteministeren og et  

 mindretal stillet ændringsforslag, hvorom henvises til de ledsagende  

 bemærkninger.
 Herefter indstiller et flertal (Venstres, Det Konservative  

 Folkepartis, Dansk Folkepartis, Centrum-Demokraternes, Fremskridtspartiets og  

 Kristeligt Folkepartis medlemmer af udvalget) lovforslaget til  

vedtagelse med de stillede ændringsforslag.
 Et mindretal (Socialdemokratiets, Socialistisk Folkepartis, Det  

 Radikale Venstres og Enhedslistens medlemmer af udvalget) indstiller  

 lovforslaget til vedtagelse med det af skatteministeren stillede  

 ændringsforslag.
Ændringsforslag Af et mindretal (V og KF), tiltrådt af et mindretal  

 (DF, CD, FP og KRF):
Til titlen 1) Undertitlen affattes således:
»(Afskaffelse af afgiften for mindre fly på visse  

 ruter)« Til § 1 2) I det under nr. 2 foreslåede stk. 2 affattes  

1. pkt. således:
»For personer, der fra dansk lufthavn rejser som  

 passagerer i et luftfartøj, der er godkendt til færre end 20  

 passagersæder, eller som har største tilladte startvægt  

 på under 10.000 kg, svares ikke afgift.« Af skatteministeren, tiltrådt af udvalget:
 3) Efter nr. 2 indsættes som nyt nummer:
»01. I § 15, stk. 1, nr. 2, ændres »stk. 3« til: »stk.  

 4«.« Bemærkninger Til nr. 1 og 2 Efter lovforslaget halveres passagerafgiften fra 75 kr.  

 til 37,50 kr. for luftfartøjer godkendt til mere end 10 og færre  

 end 20 passagerer, eller som har største tilladte startvægt  

 på over 5.700 kg og under 10.000 kg, hvis de flyver på ruter, som  

 ikke beflyves af større luftfartøjer.
 Ændringsforslagene indebærer, at  

 passagerafgiften helt bortfalder for de pågældende  

 luftfartøjer.
Til nr. 3 Der er tale om en konsekvensrettelse, som var blevet  

 overset i det fremsatte lovforslag.
