 I henhold til § 7, stk. 5, i lov om offentlig sygesikring, jfr.  

 lovbekendtgørelse nr. 94 af 9. marts 1976, som ændret bl.a. ved § 1 i lov nr.  

 211 af 18. maj 1977 og lov nr. 266 af 30. maj 1984, fastsættes efter  

 forhandling med sundhedsstyrelsen:
 § 1.  Der ydes tilskud efter sygesikringsloven til de  

 lægemidler, der er opført i fortegnelsen efter ATC-koden i bilaget til  

 bekendtgørelsen.
 Stk. 2.  De lægemidler, hvortil der ydes tilskud med 75  

 pct. af udgiften, er opført i afsnit I i fortegnelsen.
 Stk. 3.  De lægemidler, hvortil der ydes tilskud med 50  

 pct. af udgiften, er opført i afsnit II i fortegnelsen.
Stk. 4.  Tilskud til de lægemidler, der er opført i  

 fortegnelsen klausuleret til bestemte sygdomme, er betinget af, at patienten  

 lider af en af de sygdomme, der er nævnt i forbindelse med lægemidlerne.
Der  

 ydes kun tilskud, såfremt lægen på recepten har anført »I« eller  

 »II« ud for lægemidlet og på denne måde utvetydigt har  

 tilkendegivet, at betingelsen er opfyldt.
Stk. 5.  Tilskud til de lægemidler, der er opført i  

 fortegnelsen klausuleret til pensionist eller behandling af varig lidelse, er  

 betinget af, at de pågældende lægemidler er bestemt til folke-, invalide-  

 eller førtidspensionister eller til personer, der lider af en varig lidelse,  

 der kræver fortsat behandling med et af de pågældende lægemidler.
Der ydes  

 kun tilskud, såfremt lægen på recepten har anført »pensionist«  

 eller »varig lidelse« og på denne måde utvetydigt har  

 tilkendegivet, at betingelsen er opfyldt.
 § 2.  I tiden indtil en ny bekendtgørelse udsendes,  

 offentliggøres ændringer i fortegnelsen i Statstidende.
 § 3.  Bekendtgørelsen træder i kraft den 1. juli 1985.
 Stk. 2.  Fra samme tidspunkt ophæves bekendtgørelse nr.  

 360 af 10. juli 1981 af fortegnelse over lægemidler, der er  

 tilskudsberettigede efter sygesikringsloven, og bekendtgørelse nr. 267 af 30.  

 maj 1984 af fortegnelse over lægemidler, der er tilskudsberettigede efter  

 sygesikringslovens § 7, stk. 3.
INDENRIGSMINISTERIET, DEN 14. JUNI 1985 BRITTA SCHALL HOLBERG /Ebba Lund BILAG.
 (* 1) Ved angivelser i takster m.m. af, om et stof eller et præparat er  

 tilskudsberettiget efter nærværende bekendtgørelse, anvendes følgende mærker:
 (* 2) angiver, at lægemidlet er optaget i afsnit I (Tilskuddet uden  

 klausulering overfor bestemte sygdomme).
 (* 3) angiver, at lægemidlet er optaget i afsnit I, klausuleret til  

 bestemte sygdomme.
 (* 4) angiver, at lægemidlet er optaget i afsnit I, klausuleret til en  

 pensionist eller til behandling af varig lidelse.
 (* 5) angiver, at lægemidlet er optaget i afsnit II. (Tilskuddet uden  

 klausulering overfor bestemte sygdomme).
 (* 6) angiver, at lægemidlet er optaget i afsnit II, klausuleret til  

 bestemte sygdomme.
 (* 7) angiver, at lægemidlet er optaget i afsnit II, klausuleret til en  

 pensionist eller til behandling af varig lidelse.
