 Til samtlige eksportautoriserede slagterier og dyrlægerne ved disse.
 Fedt og talg.
 Veterinærdirektoratet har indhentet oplysninger om bedømmelse, mærkning og  

 anvendelse af fedt og talg på de enkelte slagterier.
 Det fremgår heraf, at der er en forskellig opfattelse og vurdering af  

 disse forhold, hvorfor man herved skal henlede opmærksomheden på, at  

 bedømmelsen af fedt og talg principielt ikke adskiller sig fra bedømmelsen af  

 andet kød eller slagteaffald, hvorefter det enten kan godkendes til  

 menneskeføde og mærkes som sådan eller skal kasseres og føres til autoriseret  

 destruktionsanstalt.
 Det er imidlertid kutyme at afhænde talg til talgsmelterier til teknisk  

 brug, hvorfor man herved med Landbrugsministeriets indforståelse skal  

 meddele, at fedt og talg, som kun er forurenet i ringe grad og hidrører fra  

 godkendte dyr, kan leveres til teknisk brug eller til dyrefoder på betingelse  

 af, at varen er mærket med den tekniske mærkeseddel i udfyldt stand, jf. §§  

 11 og 12 i Landbrugsministeriets bekendtgørelse af 22. maj 1975 om udførsel  

 af kød m.m.
 Opmærksomheden skal henledes på, at virksomheder, som er godkendt til  

 forhandling af levnedsmidler, ikke må modtage »tekniske varer«.
 P.V.V.
