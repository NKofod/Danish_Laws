Bekendtgørelse om ændring af bekendtgørelse om godkendelse af rådgivere på fødevareområdet1) (Gennemførelse af servicedirektivet) § 1 I bekendtgørelse nr. 121 af 15. februar 2008 om godkendelse af rådgivere på fødevareområdet foretages følgende ændringer:
 1. Som fodnote til bekendtgørelsens titel indsættes:
»1) Bekendtgørelsen indeholder bestemmelser, der gennemfører dele af Europa-Parlamentets og Rådets direktiv nr. 2006/123/EF af 12. december 2006 om tjenesteydelser i det indre marked (EU-Tidende 2006, L 376, s. 36).« 2. I § 1 indsættes som stk. 2 :
»Stk. 2. Ved tjenestemodtager forstås i denne bekendtgørelse enhver fysisk eller juridisk person, som anvender eller ønsker at anvende en tjenesteydelse.« 3. I § 4 indsættes som stk. 3, 4, 5 og 6 :
»Stk. 3. Senest 10 arbejdsdage efter modtagelse af ansøgningen sender Fødevarestyrelsen en kvittering til ansøger med oplysning om 1) sagsbehandlingsfristen, 2) at ansøger ikke må påbegynde den anmeldte aktivitet, før godkendelsen er modtaget fra Fødevarestyrelsen, og 3) klagemuligheder.
 Stk.4. Fødevarestyrelsen træffer afgørelse om godkendelse i henhold til §§ 6 og 7 senest 4 uger efter modtagelse af ansøgningen.
Stk. 5. Fristen i stk. 4 kan forlænges én gang, hvis sagens kompleksitet berettiger det.
Fødevarestyrelsen begrunder forlængelsen og varigheden af forlængelsen og meddeler dette til ansøgeren inden udløbet af fristen i stk. 4.
Stk. 6. Rådgivning som omfattet af bekendtgørelsen af fødevarevirksomheder må ikke påbegyndes, før ansøger har modtaget godkendelse hertil fra Fødevarestyrelsen.« 4. Efter § 13 indsættes i kapitel 5 :
»§ 13 a.
Fødevarevirksomheden skal oplyse tjenestemodtageren om kontaktoplysninger til Fødevarestyrelsen.« 5. § 14, stk. 1, affattes således:
»Med bøde straffes den, der 1) overtræder § 4, stk. 6, og § 13 a, 2) anvender personale, som ikke opfylder kravene i § 5, stk. 1 og 2, 3) ikke har og følger et system, som nævnt i § 7, 4) ikke har truffet foranstaltninger, som nævnt i § 8, eller 5) ikke meddeler oplysninger, som nævnt i § 11, stk. 1 og 2, og § 12.« § 2 Bekendtgørelsen træder i kraft den 12. februar 2010.
Fødevarestyrelsen, den 9. februar 2010 P.S.V.Annelise Fenger / Charlotte Røgild Knudsen 1) Bekendtgørelsen indeholder bestemmelser, der gennemfører dele af Europa-Parlamentets og Rådets direktiv nr. 2006/123/EF af 12. december 2006 om tjenesteydelser i det indre marked (EU-Tidende, L 376, s. 36).
