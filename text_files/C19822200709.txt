(Til alle håndarbejdsseminarier) Efter undervisningsministeriets bekendtgørelse nr. 333 af 6. juli 1979 om  

 uddannelse af håndarbejdslærere § 10, stk. 1, kan der udover  

 undervisningstimerne tillægges fagene vejledningstimer efter nærmere derom  

 fastsatte regler.
 Under henvisning hertil skal man meddele, at der i de i  

 uddannelsesbekendtgørelsens § 3, stk. 2, nr. 1-3, angivne fag skal tilbydes  

 de studerende et årligt vejledningstimetal svarende til 1/8 af  

 undervisningstimetallet.
 Man henleder opmærksomheden på, at læreren i de enkelte fag efter  

 uddannelsesbekendtgørelsens § 17 skal yde de studerende vejledning med deres  

 selvstændige arbejde med faget, herunder med et individuelt emne og med  

 forberedelse til praktik, og at læreren skal være til rådighed for de  

 studerende i de fastsatte vejledningstimer.
Vejledningstimer skal ikke nødvendigvis placeres i et fast skema gennem et  

 helt semester eller undervisningsår, men vil, dersom det anses for mere  

 formålstjenligt, kunne samles i passende grupper indenfor semesteret eller  

 undervisningsåret.
Det overlades til lærerne efter forhandling med  

 vedkommende hold at fastlægge tidspunkterne for vejledningstimerne og  

 herefter at meddele dem til forstanderen.
 P.d.v.
