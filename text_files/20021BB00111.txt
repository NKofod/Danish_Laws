Fremsat den 14. marts 2003 af  

 Keld Albrechtsen (EL) og Pernille Rosenkrantz‑  

 ;Theil (EL) Forslag til folketingsbeslutning om overførelse af trafik fra vinger til skinner Folketinget opfordrer regeringen til i indeværende  

 folketingssamling at fremlægge en plan for omlægning af den indenlandske  

 trafik  

 fra vinger til skinner efter følgende retningslinjer:
 1.  

 	  

      

 Der etableres en  

 direkte jernbaneforbindelse mellem Århusområdet og Billund Lufthavn med stop  

 i  

 Jelling (således at der skabes forbindelse til toget mellem Herning og Vejle)  

 og med videreførelse af jernbanen fra Billund til Grindsted, således at der  

 via  

 Grindsted-Bramming-banen skabes forbindelse til Esbjerg.
 2.  

 	  

      

 Der gennemføres  

 inden for samme periode sådanne forbedringer af lyntogsforbindelserne/hurtige  

 IC3-forbindelser mellem Århusområdet og hovedstadsområdet, at der hverken vil  

 være behov for en indenrigsflyrute mellem Århus (Tirstrup) og København eller  

 særlig energikrævende færgeforbindelser mellem Østjylland og Sjælland.
Bemærkninger til forslaget Forslagets baggrund Flytrafik er meget energikrævende.
Navnlig på korte  

 distancer har flytrafik et stort overforbrug af brændstof, hvis man  

 sammenligner med f.eks. togtransport mellem to rejsedestinationer.  

 Miljømæssigt  

 vil det derfor være en stor fordel, hvis endnu flere rejsende vælger tog frem  

 for fly.
 Flere steder i landet ligger lufthavnene ikke tæt ved de  

 store byer, hvilket er behageligt for byernes indbyggere, da lufthavne  

 traditionelt medfører masser af miljøproblemer, men det er samtidig  

 problematisk, fordi transporten fra lufthavnen til byen kan være lang,  

 hvorved  

 den tidsmæssige gevinst ved at rejse med fly bliver mindre.
 En af de lufthavne, der er blevet mindre brug for, efter at  

 Storebæltforbindelsen har forkortet transporttiden mellem Århusområdet og  

 Københavnsområdet betydeligt, er Tirstrup Lufthavn ved Århus.
 Dette beslutningsforslag sigter på at samle den østjyske  

 flytransport til såvel indenrigs- som udenrigsdestinationer i Billund  

 lufthavn  

 og at gøre togtransporten mellem landsdelene mere effektiv og tiltrækkende  

 for  

 rejsende, der ellers vælger flytransport.
Ny jernbaneforbindelse mellem Århus og  

 Billund Der anlægges en jernbane mellem Billund og Jelling og  

 mellem Billund og Grindsted.
Der anlægges en ny banestrækning fra Horsens til  

 Jelling, så forbindelsen fra Billund til Århus bliver mere direkte.  

 Grindsted-Bramming-banen, der i dag ikke bruges til passagertrafik, skal  

 opgraderes, så der via denne skabes jernbaneforbindelse til Billund fra  

 Esbjerg.
Forbedrede forbindelser for hurtige tog Togforbindelser mellem Århus og København vil kunne gøres  

 hurtigere, hvis en række nye baneprojekter sættes i gang, og hvis kapaciteten  

 ind til København bliver forbedret.
Det indebærer bl.a. etablering af en ny  

 banestrækning på Vestfyn som foreslået af Enhedslisten i beslutningsforslag  

 nr.  

 B 112 om alternativer til en fast forbindelse over Femern Bælt, og at en  

 udvidelse af kapaciteten mellem København og Ringsted bliver virkeliggjort,  

 som  

 der er konkrete initiativer til, bl.a. i form af et 5. spor.
Skriftlig fremsættelse Keld Albrechtsen  

  

 (EL):
 Som ordfører for forslagsstillerne tillader jeg mig herved at  

 fremsætte:
 Forslag til  

 folketingsbeslutning om overførelse af trafik fra vinger til skinner.
(Beslutningsforslag nr.
B 111).
 Jeg henviser i øvrigt til de bemærkninger, der ledsager  

 forslaget, og anbefaler det til Tingets velvillige behandling.
