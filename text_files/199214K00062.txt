Nr BTL 62 Betænkning over Forslag til lov om ændring af lov om banker og sparekasser  

 m.v. og lov om visse kreditinstitutter   

 Nr L 62 1992-93, 1. samling Afgivet af Erhvervsudvalget Afgivet: 19921211 Udvalget har behandlet lovforslaget i nogle møder.
 Der er af industriministeren, et flertal og et mindretal stillet  

 ændringsforslag, hvorom henvises til de ledsagende bemærkninger.
Nogle af udvalgets spørgsmål vedrørende L 63 til industriministeren og  

 dennes svar herpå er optrykt som bilag til betænkningen.
Herudover optrykkes  

 nogle af Boligudvalgets spørgsmål vedrørende L 77 til boligministeren og  

 dennes svar herpå.
 Herefter indstiller et mindretal (Socialdemokratiets og Det  

 Radikale Venstres medlemmer af udvalget) lovforslaget til vedtagelse  

 med de under nr. 1, 2, 4 og 5 stillede ændringsforslag.
 Et andet mindretal (Venstres, Det Konservative Folkepartis,  

 Centrum-Demokraternes og Kristeligt Folkepartis medlemmer af udvalget)  

 indstiller lovforslaget til vedtagelse med det af industriministeren  

 under nr. 4 stillede ændringsforslag.
Mindretallet er enig i, at det er vigtigt at have åbenhed og  

 gennemsigtighed på hele pensionsområdet.
Det er derfor, at såvel  

 Forbrugerombudsmanden som Konkurrencerådet har ret til at offentliggøre  

 undersøgelser.
At give Finanstilsynet en lignende beføjelse på  

 pengeinstitutternes pensionsordninger vil medføre, at der vil være 3  

 myndigheder, der udfører samme opgave.
Det er der ikke behov for.
Det forhold, at der i L 63 er givet Finanstilsynet en speciel hjemmel til  

 at foranstalte undersøgelser og offentliggøre redegørelser, skyldes, at der  

 på forsikringsområdet kræves en speciel forsikringsmatematisk viden.
En viden  

 som alene Finanstilsynet er i besiddelse af.
Disse undersøgelser vil i øvrigt  

 foregå i et tæt samarbejde med Konkurrencerådet med hensyn til valget af  

 disse emneområder.
 Et tredje mindretal (Socialistisk Folkepartis medlemmer af  

 udvalget) indstiller lovforslaget til vedtagelse med de under nr. 1-5  

 stillede ændringsforslag.
 Et fjerde mindretal (Fremskridtspartiets medlem af udvalget)  

 indstiller lovforslaget til vedtagelse med de under nr. 1-3 og 5  

 stillede ændringsforslag.
 ÆndringsforslagAf et flertal (S, SF, FP og RV):
 Til titlen 1) Ordene »og lov om visse kreditinstitutter«  

 ændres til: », lov om visse kreditinstitutter og lov om Københavns  

 Fondsbørs«.
 Til § 1 2) Efter nr. 35 indsættes som nyt nummer:
 »01. Efter § 50 indsættes som ny paragraf:
»§ 50 a.
Finanstilsynet skal foretage undersøgelser, der er  

 egnede til at fremme gennemsigtighed i pengeinstitutternes pensionsordninger.  

 Finanstilsynet kan selvstændigt eller i samarbejde med andre myndigheder  

 offentliggøre resultaterne af sådanne undersøgelser.
 Stk. 2. Pengeinstitutter, der er omfattet af en undersøgelse, skal  

 gøres bekendt med resultaterne før en eventuel offentliggørelse og kan kræve,  

 at der ikke sker offentliggørelse af pengeinstituttekniske beregninger og  

 metoder m.v., der har karakter af forretningshemmeligheder.
Stk. 3. Pengeinstitutterne har krav på at få optaget kortfattede  

 bemærkninger til undersøgelsens konklusioner i forbindelse med  

 offentliggørelse af disse, hvis bemærkningerne er fremsat til Finanstilsynet  

 senest 30 dage efter modtagelse af undersøgelsens resultater.« § 50 a bliver herefter § 50 b.' Af et mindretal (SF og FP):
 3) Efter nr. 35 indsættes som nyt nummer:
 »02. I § 50 a, stk. 2 , indsættes efter nr. 9 som nyt  

 nummer:
 »10) til Folketingets stående udvalg,».
Nr. 10-12 bliver herefter nr. 11-13.« Af industriministeren , tiltrådt af et flertal (udvalget med  

 undtagelse af FP):
 4) Efter nr. 37 indsættes som nyt nummer:
 »03. I § 54, stk. 2, indsættes efter 1. pkt. som nyt  

 punktum:
»Det samme gælder sådanne personer i et finansielt holdingselskab for  

 så vidt angår de oplysninger, der af et pengeinstitut skal afgives til  

 finansielle holdingselskaber efter § 37 a, stk. 9.«» Af et flertal (S, SF, FP og RV):
 Ny paragraf 5) Efter § 2 indsættes som ny paragraf:
 »§ 01 I lov om Københavns Fondsbørs, jf. lovbekendtgørelse  

 nr. 26 af 15. januar 1992, foretages følgende ændring:
I § 35, stk. 2 , ændres »§ 50 a« til: »§ 50  

 b«.' Bemærkninger Til nr. 1, 2 og 5 Hvis der ikke tillægges Finanstilsynet  

 undersøgelseskompetence på såvel forsikrings- som pengeinstitutområdet, vil  

 der ikke kunne skabes reel gennemsigtighed på pensionsmarkedet for  

 forbrugerne.
På dette område kompletterer bestemmelsen den i § 1, nr. 166  

 foreslåede ændring i forslag til lov om ændring af lov om  

 forsikringsvirksomhed og lov om tilsyn med firmapensionskasser, fremsat den  

 28. oktober 1992 af industriministeren (Anne Birgitte Lundholt) (L 63).
Til nr. 3 Det er aldeles urimeligt, at Folketingets udvalg fratages  

 muligheden for at få konkrete oplysninger om finansielle virksomheders  

 forhold.
Som det fremgår af de optrykte bilag, kunne EF-kravene godt have  

 været implementeret i dansk lov, uden at dette afskar folketingsudvalg fra at  

 få de nødvendige oplysninger.
Det var derfor ikke i overensstemmelse med  

 sandheden, da regeringen med henvisning til EF-direktivet var nødt til at  

 indføre tavshedsbestemmelserne i de enkelte særlove.
Det er dette forhold,  

 der afskærer udvalgene fra oplysninger, der fremgår direkte af Rådets  

 mødeprotokol.
Dette fremgår klart af svaret på spørgsmål 4 fra  

 industriministeren, som er optrykt som bilag.
Set i lyset af de mange finansskandaler er det dybt kritisabelt, at der er  

 indført tavshedsbestemmelser, som i praksis lukker for alle oplysninger.
Hvis  

 ikke ændringsforslagene vedtages, vil danske folketingsudvalg have ringere  

 muligheder for at få nødvendige oplysninger end parlamentsudvalg i andre  

 EF-lande.
Til nr. 4 I henhold til lovforslagets § 37 a, stk. 9, skal det finansielle  

 holdingselskabs bestyrelse påse overholdelse på koncernniveau af de i  

 bestemmelsen angivne lovkrav.
Det er derfor ikke uberettiget videregivelse af  

 oplysninger, at pengeinstituttet af egen drift eller efter opfordring afgiver  

 de oplysninger, der er nødvendige for, at det finansielle holdingselskab kan  

 opfylde denne pligt, jf. også aktieselskabslovens §§ 55 og 55 a.
For at sikre at det finansielle holdingsselskab ikke uberettiget  

 videregiver eller udnytter de modtagne oplysninger, foreslås det, at der  

 pålægges den samme tavshedspligt for det finansielle holdingselskabs ledelse  

 og ansatte m.v., som gælder for pengeinstituttet.
Strafansvaret gælder kun  

 oplysninger, der omfattes af lovforslagets § 37 a, stk. 9. For andre  

 oplysninger, der udveksles efter aktieselskabsloven, gælder  

 aktieselskabslovens og straffelovens almindelige regler.
Vibeke Storm Rasmussen (S) Ole Vagn Christensen (S) Sonja Mikkelsen (S)  

 Erling Olsen (S) Trøjborg (S) fmd.
Løvig Simonsen (S) Tommy Dinesen (SF)  

 Rahbæk Møller (SF) Sonja Albrink (CD) Flemming Hansen (KF) nfmd.
Kai  

 Dige Bach (KF) Svend Heiselberg (V) Pia Larsen (V) Helge Sander (V) Annette  

 Just (FP) Lone Dybkjær (RV) Lysholm Christensen (KRF) Bilag Nogle af udvalgets spørgsmål til industriministeren og dennes besvarelse  

 heraf Spørgsmål nr. 2:
»Ministeren anmodes om at oplyse, hvorvidt 2. samordningsdirektiv  

 kunne have været gennemført i dansk lovgivning, uden at f.eks.  

 tavshedspligtsbestemmelsen var gennemført i de forskellige særlove  

 (realkreditloven, bank- og sparekasseloven m.fl.).« Svar:
Indledningsvis skal jeg oplyse, at 2. banksamordningsdirektiv, som  

 spørgsmålet formentlig sigter til, alene har betydning for bank- og  

 sparekasseloven og realkreditloven.
Men en bestemmelse svarende til 2.  

 banksamordningsdirektiv art. 16 er indsat i 3. skadesforsikringsdirektiv art.  

 16. Tavshedspligtsbestemmelsen i art. 16 i 3. skadesforsikringsdirektiv  

 gennemføres i nr. 167 i L 63.
 Gennemførelsen af 2. samordningsdirektiv i dansk lovgivning indebærer  

 naturligvis også en gennemførelse af direktivets tavshedspligtsbestemmelser i  

 art. 16.
Disse tavshedspligtsbestemmelser kunne også have været gennemført i en  

 særlig lov om tavshedspligt, der i givet fald skulle gælde for de nævnte  

 finansielle institutter.
Jeg fandt imidlertid, at det var mest  

 hensigtsmæssigt at gennemføre bestemmelserne i bank- og sparekasseloven, hvor  

 der allerede var tavshedspligtsbestemmelser, der alligevel skulle ændres.
Vedrørende selve gennemførelsen i bank- og sparekasseloven af 2.  

 samordningsdirektivs tavshedspligtsbestemmelser kan jeg henvise til  

 bemærkningerne til bank- og sparekasselovens § 50 a.
Det fremgår af disse  

 bemærkninger, at § 50 a gennemfører tavshedspligtsbestemmelsen i art. 16 i 2.  

 samordningsdirektiv.
 Vedrørende tavshedspligtsbestemmelserne i realkreditloven kan jeg henvise  

 til boligministerens besvarelse af Boligudvalgets spørgsmål 23 af 8. december  

 1992 ad forslag til lov om ændring af realkreditlov og lov om  

 realkreditlignende lån og andelsboliglån m.v. (L 77).
 Spørgsmål nr. 3:
»Hvordan er, henholdsvis tænkes, den pågældende bestemmelse i 2.  

 samordningsdirektiv om tavshedspligt implementeret i de øvrige EF-landes  

 lovgivning?» Svar:
Det er over for mig oplyst, at ud over Danmark er det alene Frankrig og  

 Grækenland, der har vedtaget den nødvendige lovgivning til gennemførelse af  

 2. bankharmoniseringsdirektiv.
Jeg er desværre ikke i besiddelse af de  

 pågældende nationale love, der bl.a. indeholder den nationale gengivelse af  

 tavshedsforskriften i direktivets artikel 16. De øvrige EF-lande er i færd  

 med den nationale lovgivningsprocedure i parlamenterne med henblik på at  

 kunne opfylde fristen for national gennemførelse af 2.  

 bankharmoniseringsdirektiv den 1. januar 1993.
 Jeg kan i øvrigt henvise til min besvarelse af 9. oktober 1992 af de af  

 udvalget i skrivelse af 16. juli 1992 stillede spørgsmål nr. 52 og 53 (alm.  

 del - bilag 221).
 Spørgsmål 4:
»Kan ministeren bekræfte, at de i forbindelse med 2.  

 samordningsdirektiv nævnte »nationale parlamentsudvalg« også  

 omfatter Folketingets stående udvalg, således at der ikke stilles krav om, at  

 et udvalg for at være et »nationalt parlamentsudvalg« skal være  

 særligt nedsat?» Svar:
 Indledningsvis vil jeg fremhæve, at tavshedspligtsbestemmelsen i L 63  

 svarer til bestemmelsen i bank- og sparekasseloven.
 Ifølge 2. banksamordningsdirektiv, som spørgsmålet formentlig sigter til,  

 må fortrolige oplysninger kun udleveres til andre personer eller myndigheder  

 i de tilfælde, der eksplicit er fastsat i art. 16.
Hvis man læser art. 16 isoleret uden at medtage rådserklæringen, er der i  

 undtagelserne til den absolutte tavshedspligt ikke medtaget, at oplysninger  

 også kan videregives til nationale parlamentsudvalg.
Art. 16 indeholder  

 således ingen udtrykkelig undtagelsesbestemmelse om de nationale parlamenters  

 adgang til at få oplysninger omfattet af tavshedspligten.
Det er således kun i kraft af erklæringen i Rådets mødeprotokol, der  

 siger, at Kommissionen og Rådet erklærer, at direktivet ikke berører de  

 nationale parlamentsudvalgs ret til at stille forespørgsler i medlemsstaterne  

 for at indhente oplysninger i henhold til forfatningen om forhold omfattet af  

 tavshedspligten.
Denne erklæring kom ind på dansk foranledning.
 Det er på den baggrund i overensstemmelse med hensigten bag 2.  

 banksamordningsdirektiv, at alene parlamentsudvalg, der er nedsat i henhold  

 til det pågældende lands forfatning, kan få oplysninger om forhold omfattet  

 af tavshedspligten.
Bilag Nogle af Boligudvalgets spørgsmål til boligministeren vedr.
L 77 og dennes  

 besvarelse heraf Spørgsmål 23:
»Ministeren anmodes om at oplyse, hvorvidt 2. samordningsdirektiv  

 kunne have været gennemført i dansk lovgivning, uden at f.eks.  

 tavshedspligtsbestemmelsen var gennemført i de forskellige særlove  

 (realkreditloven, bank- og sparekasseloven m.fl.).« Svar:
 Gennemførelsen af 2. banksamordningsdirektiv i dansk lovgivning indebærer  

 naturligvis også en gennemførelse af direktivets tavshedspligtsbestemmelser i  

 artikel 16.
Disse tavshedspligtsbestemmelser kunne også have været gennemført i en  

 særlig lov om tavshedspligt, der i givet fald skulle gælde for de nævnte  

 finansielle institutter.
Jeg fandt imidlertid, at det var mest  

 hensigtsmæssigt at gennemføre bestemmelserne i realkreditloven, hvor der  

 allerede var tavshedspligtsbestemmelser, der alligevel skulle ændres.
 Vedrørende selve gennemførelsen i realkreditloven af 2.  

 samordningsdirektivs tavshedspligtsbestemmelser kan jeg henvise til  

 bemærkningerne til realkreditlovens § 98. Det fremgår af disse bemærkninger,  

 at § 98 gennemfører tavshedspligtsbestemmelsen i artikel 16 i 2.  

 samordningsdirektiv.
 Vedrørende tavshedspligtsbestemmelserne i bank- og sparekasseloven m.fl.  

 kan jeg henvise til industriministerens besvarelse af Folketingets  

 Erhvervsudvalgs spørgsmål 2 af 8. december 1992 ad forslag til lov om ændring  

 af lov om forsikringsvirksomhed og lov om tilsyn med firmapensionskasser (L  

 63).
 Spørgsmål 27:
 »Ministeren bedes i forlængelse af det afholdte samråd den 1.  

 december 1992, jf. alm. del - bilag 55, redegøre for, hvilken type  

 oplysninger han ville kunne give udvalget om de i samrådsspørgsmålene nævnte  

 forhold i anonymiseret form.
Afskærer det forhold, at et realkreditinstitut selv oplyser offentligheden  

 om forhold i instituttet, ministeren fra at give udvalget oplysninger, som  

 han ellers vil kunne have givet i anonymiseret form?» Svar:
 Jeg kan oplyse, at det fremgår af realkreditlovens § 98, stk. 1, 2. pkt.,  

 at oplysninger, der er omfattet af tavshedspligten efter § 98, stk. 1, 1.  

 pkt., kan videregives i summarisk eller samlet form, når hverken det enkelte  

 realkreditinstitut eller dets låntagere kan identificeres.
 Det forhold, at et realkreditinstitut afgiver oplysninger til  

 offentligheden om instituttets forhold, ændrer ikke ved betingelserne for  

 ministerens adgang til at afgive oplysninger, således som disse fremgår af §  

 98, stk. 1, 2. pkt.
Tillægsbetænkning Udvalget har, efter at lovforslaget ved 2. behandling blev henvist til fornyet udvalgsbehandling, behandlet dette i nogle møder og har herunder haft samråd med industriministeren.
 Der er af et mindretal stillet ændringsforslag, hvorom henvises til de  

 ledsagende bemærkninger.
 På mødet i Erhvervsudvalget den 15. december 1992 blev det besluttet, at  

 det skulle overvejes, om der på nuværende tidspunkt med fordel kunne ske  

 stramninger af lovforslagets regler om tilsyn med holdingselskaber, der i  

 væsentligt omfang ejer virksomheder under tilsyn.
Industriministeren har i den anledning oplyst over for udvalget, at  

 nærværende lovforslag indeholder en række betydelige skærpelser af reglerne  

 for holdingselskaber, og at reglerne i vidt omfang er direktivfastsatte.  

 Disse skærpelser kommer ud over de allerede vidtgående regler om  

 holdingselskaber, der ejer virksomheder under tilsyn.
Der tænkes f.eks. på  

 forbud mod lån til holdingselskabet uden Finanstilsynets tilladelse,  

 godkendelse af store aktionærer samt inspektionsadgang i holdingselskaber.
 En væsentlig ændring af de foreslåede regler vil let kunne bevirke, at man  

 i Danmark fastsætter regler, der vil vise sig at være enten i strid med 4. og  

 7. selskabsretsdirektiv eller være konkurrenceforvridende.
Efter således nøje at have overvejet spørgsmålet må det anbefales, at så  

 vigtige og teknisk vanskelige ændringer, som en ændring af de foreslåede  

 bestemmelser vil indebære, ikke egner sig til at blive fremsat, uden at disse  

 bliver meget grundigt overvejet.
Industriministeren finder det endvidere  

 vigtigt, at alle parter bliver hørt, inden der fastsættes indgribende nye  

 bestemmelser på dette område.
Det, at der muligvis bør lovgives videre på  

 dette område, kan ikke begrunde lovsjusk på dette vigtige område.
 Herefter indstiller et flertal (udvalget med undtagelse af  

 Socialistisk Folkepartis og Fremskridtspartiets medlemmer) lovforslaget til  

vedtagelse i den affattelse, hvori det foreligger efter 2. behandling.
 Et mindretal (Socialistisk Folkepartis medlemmer af udvalget)  

 indstiller lovforslaget til vedtagelse med de stillede  

 ændringsforslag.
 Et andet mindretal (Fremskridtspartiets medlem af udvalget)  

 indstiller lovforslaget til vedtagelse og vil redegøre for sin  

 stilling til de stillede ændringsforslag ved 3. behandling.
Mindretallet ønsker at give udtryk for, at Fremskridtspartiet betragter  

 vedtagelsen af nærværende lovforslag og L 63, forslag til lov om ændring af  

 lov om forsikringsvirksomhed og lov om tilsyn med firmapensionskasser, som et  

 led i den større regelsanering, der skal til for at forhindre nye  

 erhvervsskandaler i den finansielle sektor.
Fremskridtspartiet har allerede  

 fremsat forslag, der trækker i den retning, og vil i det nye år fremsætte  

 flere.
 Tabene i den finansielle sektor har været så store og samfundsøkonomisk  

 alvorlige på grund af regelmangel og manglende tilsyn, og det må der rettes  

 op på.
 ÆndringsforslagAf et mindretal (SF):
 Til § 1 1) Efter nr. 7 indsættes som nyt nummer:
 »01. I § 9, stk. 1, indsættes efter »af  

 industriministeren« ordene: »efter indstilling af Folketingets  

 Erhvervsudvalg«.
 2) I den under nr. 10 foreslåede affattelse af § 13  

 indsættes i stk. 1 efter »af industriministeren« ordene:  

 »efter indstilling af Folketingets Erhvervsudvalg«.
 3) Efter nr. 13 indsættes som nyt nummer:
 »02. I § 15 e, stk. 1, 2. pkt. , indsættes efter  

 »af industriministeren« ordene: »efter indstilling af  

 Folketingets Erhvervsudvalg«.
 4) Efter nr. 15 indsættes som nyt nummer:
 »03. I § 15 j, stk. 1, indsættes efter »af  

 industriministeren« ordene: »efter indstilling af Folketingets  

 Erhvervsudvalg«.
Bemærkninger Til nr. 1 - 4 Det har vist sig, at industriministeren bruger sin  

 bemyndigelse til at udnævne offentlige repræsentanter i landsdækkende  

 pengeinstitutters bestyrelse til at favorisere sit eget politiske bagland.  

 For at ungå dette foreslås det at lade Erhvervsudvalget komme med en  

 indstilling.
Det bemærkes, at det ikke er meningen at ændre den praksis, hvor  

 kommunalbestyrelserne fremkommer med en indstilling til lokale  

 pengeinstitutters bestyrelse.
Det bemærkes ligeledes, at Erhvervsudvalgets  

 indstillingsret ikke nødvendigvis betyder, at de udnævnte offentlige  

 repræsentanter vil repræsentere politiske partier i højere grad, end det nu  

 er tilfældet.
Tværtimod har det ved nedsættelsen af Det Etiske Råd og  

 Teknologinævnet vist sig, at folketingsudvalg formår at enes om personer, der  

 nyder almindelig offentlig tillid uanset medlemskab eller ikkemedlemskab af  

 politiske partier.
