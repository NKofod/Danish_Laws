Nr LSF 344 Forslag til Lov om ændring af lov om social bistand (Tilskud til forældre  

 med privat børnepasning) Fremsat af socialministeren (Karen Jespersen) den 16. juni 1993 Vedtaget ved tredjebehandling den 25. juni 1993 Lov nr. 501 af 30/06/1993 § 1 I lov om social bistand, jf. lovbekendtgørelse nr. 829 af 1. oktober 1992,  

 som senest ændret ved lov nr. 350 af 9. juni 1993, foretages følgende  

 ændring:
 Efter § 63 indsættes:
» § 63 a . Kommunalbestyrelsen kan beslutte at give forældre  

 med børn i alderen fra 24 uger til og med 2 år et ensartet tilskud pr. barn  

 til delvis dækning af udgifter til privat børnepasning.
Tilskuddet må højst  

 udgøre 50 pct. af den samlede udgift til børnepasningen og kan ikke overstige  

 20.000 kr. årligt.
Stk. 2. Det er en betingelse for opnåelse af tilskud efter stk. 1,  

 at barnet ikke er optaget i et offentligt dagtilbud og det samtidig  

 dokumenteres, at barnet har et pasningsbehov, der opfyldes ved, at barnet  

 passes mod betaling.
Kommunalbestyrelsen skal godkende aftalen mellem  

 forældrene og den person, der passer barnet.
 Stk. 3. Kommunalbestyrelsen fastsætter størrelsen af tilskuddet  

 efter stk. 1.
Stk. 4. Tilskuddet ydes efter ansøgning og udbetales månedligt  

 forud.
Tilskuddet udbetales første gang for den måned, der følger efter  

 datoen for ansøgningen, og sidste gang for den måned, i hvilken retten til  

 tilskuddet ophører.
Tilskuddet bortfalder, når barnet tilbydes en plads i et  

 offentligt dagtilbud.
Tilskuddet kan maksimalt ydes i 12 måneder.
Stk. 5. Tilskuddet indgår ikke ved beregningen af ydelser efter  

 den sociale lovgivning eller efter lovgivningen om uddannelsesstøtte.« § 2 Stk. 1. Loven træder i kraft den 1. januar 1994.
 Stk. 2. § 63 a i lov om social bistand, som indsat ved denne lovs  

 § 1, ophæves den 31. december 1995.
Oprindeligt fremsat forslag § 1 I lov om social bistand, jf. lovbekendtgørelse nr. 829 af 1. oktober 1992,  

 som senest ændret ved lov nr. 350 af 9. juni 1993, foretages følgende  

 ændring:
 Efter § 63 indsættes:
» § 63 a . Kommunalbestyrelsen kan beslutte at give forældre  

 med børn i alderen fra 24 uger til og med 2 år et ensartet tilskud pr. barn  

 til delvis dækning af udgifter til privat børnepasning.
Tilskuddet må højst  

 udgøre 50 pct. af den samlede udgift til børnepasningen og kan ikke overstige  

 20.000 kr. årligt.
Stk. 2. Det er en betingelse for opnåelse af tilskud efter stk. 1,  

 at barnet ikke er optaget i et offentligt dagtilbud, og det samtidigt  

 dokumenteres, at barnet har et pasningsbehov, der opfyldes ved, at barnet  

 passes mod betaling.
Kommunalbestyrelsen skal godkende aftalen mellem  

 forældrene og den person, der passer barnet.
 Stk. 3. Kommunalbestyrelsen fastsætter størrelsen af tilskuddet  

 efter stk. 1.
Stk. 4. Tilskuddet ydes efter ansøgning og udbetales månedligt  

 forud.
Tilskuddet udbetales første gang for den måned, der følger efter  

 datoen for ansøgningen, og sidste gang for den måned i hvilken retten til  

 tilskuddet ophører.
Tilskuddet bortfalder, når barnet tilbydes en plads i et  

 offentligt dagtilbud.
Tilskuddet kan maksimalt ydes i 12 måneder.
Stk. 5. Tilskuddet indgår ikke ved beregningen af ydelser efter  

 den sociale lovgivning eller efter lovgivningen om uddannelsesstøtte.« § 2 Stk. 1. Loven træder i kraft den 1. januar 1994.
 Stk. 2. § 63 a i lov om social bistand, som affattet ved denne  

 lovs § 1, ophæves den 31. december 1995.
Bemærkninger til lovforslaget Almindelige bemærkninger I regeringsgrundlaget »En ny start« indgår det, at der skal  

 gøres en indsats for at nedbringe ventetiderne til dagtilbud for børn.
 Samtidig har flere kommuner tidligere givet udtryk for ønsket om at kunne  

 yde tilskud til forældre med udgifter til privat børnepasning, så længe  

 kommunen på grund af ventelister ikke kan tilbyde plads i et offentligt  

 dagtilbud.
Med dette forslag åbnes der mulighed for, at kommunerne kan indføre en  

 ordning, hvorefter der kan ydes et økonomisk tilskud direkte til forældre til  

 delvis dækning af udgifterne ved privat pasning.
Forslaget vil medvirke til  

 at mindske de problemer, som forældre der på grund af ventelister ikke kan få  

 en plads i et offentligt dagtilbud, oplever.
Der kan kun ydes tilskud til  

 børn, der ikke benytter offentligt dagtilbud, og kun indtil der tilbydes en  

 plads i et offentligt dagtilbud.
 Det er frivilligt for kommunerne, hvorvidt de vil indføre ordningen.  

 Baggrunden for dette er, at den kommunale dagtilbudsstruktur og behovet for  

 alternativ pasning er meget forskellig i landets kommuner.
 Såfremt kommunalbestyrelsen beslutter at indføre ordningen, vil alle, der  

 opfylder kriterierne, have ret til at blive omfattet af den.
Lovforslaget giver ikke en generel adgang for kommunerne til at yde  

 tilskud til børn på venteliste eller til forældre, hvis børn ikke benytter  

 offentligt dagtilbud.
Det skal således dokumenteres, at barnet har et  

 pasningsbehov, og at dette opfyldes ved, at barnet passes mod betaling  

 af en person, der opgiver betalingen til skattevæsenet.
Forslaget vil dermed  

 have positiv indflydelse på den samlede beskæftigelse ved at skabe nye  

 arbejdspladser ved privat pasning af børn, samtidig med at omfanget af  

 »sort arbejde« begrænses.
Aldersintervallet fra 24 uger (barselsorlovens udløb) til og med 2 år  

 skyldes, at ventelisterne til offentlige dagtilbud især for denne  

 aldersgruppe er meget store.
Samtidig vil en begrænset modtagerkreds gøre det  

 mere attraktivt for kommunerne at indføre ordningen.
Der er tale om en ordning beregnet på at løse et midlertidigt  

 pasningsproblem for forældrene, indtil barnet tilbydes et offentligt  

 pasningstilbud.
Tilskuddet kan derfor kun ydes til forældrene i en  

 tidsbegrænset periode på højst 12 måneder.
Det er således ikke intentionen  

 bag lovforslaget, at en tilskudsordning skal erstatte oprettelsen af pladser  

 i det offentlige dagtilbudssystem.
Der skal være tale om pasningsordninger, der er baseret på en aftale  

 mellem forældrene og den person, der passer barnet.
Tilskuddet udbetales  

 direkte til forældrene og er skattefrit for disse.
Tilskuddet kan ikke  

 udbetales til forældre, der selv varetager pasningen af deres barn.
 Ordningen foreslås indført for en tidsbegrænset periode med henblik på, at  

 ventelisteproblemet til offentlige dagtilbud da må forventes at være  

 væsentligt reduceret.
Administrative konsekvenser Forslaget vil medføre administrative opgaver i forbindelse med kommunens  

 behandling af ansøgningerne og godkendelse af aftalerne.
Det forudsættes i forslaget, at den person, der passer barnet, beskattes  

 af betalingen herfor.
Forslaget vil derfor betyde, at »sort  

 dagpleje« i et vist omfang vil blive erstattet med kendte ordninger, der  

 omfattes af kommunernes tilsynsforpligtelse efter samme regler som privat  

 dagpleje efter § 63. Samtidig vil der blive tale om ordninger, der beskattes  

 med deraf følgende øgede skatteindtægter for kommunerne og staten.
Økonomiske konsekvenser Forslaget har ingen konsekvenser for de økonomiske forhold mellem staten  

 og kommunerne.
Bemærkninger til lovforslagets enkelte bestemmelser Til § 63 a, stk. 1.
Den foreslåede bestemmelse angiver, at ordningen er frivillig for  

 kommunerne.
Såfremt kommunen vælger at indføre ordningen, vil den omfatte  

 alle forældre med børn i alderen 24 uger til og med 2 år, der er bosat i  

 kommunen og opfylder de i loven fastsatte betingelser.
Betingelsen om, at tilskuddet skal være ensartet, knytter sig til et  

 fuldtidstilbud.
Tilskuddet skal i øvrigt sættes i relation til den aftalte  

 pasningstid, således at der udbetales et forholdsmæssigt mindre tilskud til  

 forældre, hvor barnet passes på deltid.
Kommunen skal sikre, at tilskuddet ikke udgør mere end maksimalt 50 pct.  

 af den samlede betaling, som forældrene erlægger.
Tilskuddet til en  

 fuldtidspasning kan højst udgøre 20.000 kr. årligt.
 Tilskuddet ydes til privat pasning efter forældrenes eget valg, fx ung  

 pige (m/k) i huset, privat dagpleje, en privat institution uden offentlige  

 tilskud eller lignende.
 Til § 63 a, stk. 2.
Det er en forudsætning for tilskud, at det barn, der ydes tilskud til  

 pasning af, ikke optager en plads i et offentligt dagtilbud.
Med offentligt  

 dagtilbud forstås dagtilbud i henhold til bistandslovens §§ 64, 69 og 70.
Det følger af bestemmelsen, at forældrene skal dokumentere barnets  

 pasningsbehov.
Kommunalbestyrelsen fastsætter kravene til dokumentationen.
 Kommunalbestyrelsen skal godkende den økonomiske del af aftalen for herved  

 at sikre sig, at tilskuddet ikke overstiger de i stk. 1 nævnte grænser.
Bestemmelsen skal hindre misbrug af ordningen ved indgåelse af  

 proforma-aftaler.
Det følger endvidere af bestemmelsen, at tilskuddet ikke  

 kan udbetales til forældrenes egen pasning af barnet.
 Til § 63 a, stk. 3.
 Kommunen fastlægger selv tilskuddets maksimale størrelse, der i forhold  

 til det tidsmæssige omfang af pasningstilbuddet som udgangspunkt skal udgøre  

 et ensartet krone-beløb for alle modtagere i kommunen.
 Til § 63 a, stk. 4.
 Tilskuddet udbetales til forældrene.
 Når tilskuddet ydes efter ansøgning, sikres det dels, at det ikke gives  

 til forældre, der ikke har noget ønske om at modtage det, dels at kommunen i  

 forbindelse med behandlingen af ansøgningen samtidig kan undersøge, hvorvidt  

 betingelserne for modtagelsen er opfyldt.
 Hvis forældrene både har børn i og uden for offentligt dagtilbud, kan der  

 gives tilskud for det eller de børn, der opfylder betingelserne.
Det er forudsat, at tilskuddet kan udbetales, uanset om det pågældende  

 barn står på venteliste til et dagtilbud eller ej.
Får barnet tilbud om plads  

 i offentligt dagtilbud, bortfalder tilskuddet - også selvom forældrene ikke  

 tager imod tilbuddet.
Hvis kommunen ikke kan tilbyde plads i et offentligt dagtilbud efter at  

 have ydet tilskud i 12 måneder, bortfalder tilskuddet ligeledes.
Perioden kan  

 heller ikke efter aftale eller fornyet ansøgning forlænges.
 Til § 63 a, stk. 5.
 Det forudsættes, at tilskuddet ikke indgår ved beregning af ydelser efter  

 den sociale lovgivning eller efter lovgivningen om uddannelsesstøtte, således  

 at der ikke sker fradrag i disse ydelser ved modtagelse af tilskuddet.
