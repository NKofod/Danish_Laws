 I medfør af § 55, stk. 6 og § 84, stk. 2 i lov om vandforsyning m.v., jf.  

 lovbekendtgørelse nr. 337 af 4. juli 1985, som senest ændret ved lov nr. 402  

 af 14. juni 1995, fastsættes:
§ 1.  Senest 1. januar 1999 skal der på alle  

 ejendomme, der er tilsluttet almene vandforsyninger, jf. vandforsyningslovens  

 § 3, stk. 3, være installeret vandmålere på ejendomsniveau.
Uanset  

 bestemmelsen i ejerlejlighedslovens § 4, stk. 1, anses en ejendom, bestående  

 af flere ejerlejligheder - i relation til bekendtgørelsen - for en ejendom.
Stk. 2.  Pligten og retten til at iværksætte  

 installation - eller pålægge iværksættelse - af vandmålere, jf. stk. 1,  

 påhviler vandforsyningen.
Installationen sker af grundejeren for grundejerens  

 bekostning på et af vandforsyningen godkendt sted.
 § 2.  Målerne stilles til rådighed af vandforsyningen  

 og forbliver vandforsyningens ejendom.
 § 3.  Målerne skal være i overensstemmelse med  

 bestemmelser om koldtvandsmålere, som fastsat af Erhvervsfremme Styrelsen.
 § 4.  Kommunalbestyrelsen fører tilsyn med, at  

 bestemmelserne i denne bekendtgørelse overholdes, jf. vandforsyningslovens  

 kap. 10.
§ 5.  Med bøde straffes Stk. 2.  Er en af de i stk. 1 nævnte lovovertrædelser  

 begået af et aktieselskab, anpartsselskab, andelsselskab eller lignende, kan  

 der pålægges virksomheden som sådan bødeansvar.
§ 6.  Senest fra 1. januar 1999 skal betaling for  

 levering af vand ske efter det målte forbrug.
I betalingen kan indgå et fast  

 bidrag.
 § 7.  Bekendtgørelsen træder i kraft 1. juli 1996.
