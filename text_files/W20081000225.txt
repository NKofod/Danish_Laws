Dokumentation for afholdt ferie.
Arbejdsgiveren kunne ikke få tilbagebetalt indbetalte feriedag Ankenævnet har behandlet Deres klage på møde den 20. august 2008.
Nævnet traf denne A F G Ø R E L S E [Virksomhedens navn udeladt] kan ikke få tilbagebetalt feriegodtgørelse svarende til 5 feriedage fra FerieKonto.
Ankenævnet ændrer således direktoratets afgørelse af den 13. marts 2008 B E G R U N D E L S E De var ansat i virksomheden [virksomhedens navn udeladt] i hele optjeningsåret 2006 og fratrådte Deres stilling den 31. oktober 2007.
 De har holdt fri fra arbejdet ved [virksomhedens navn udeladt] i 22 dage i ferieåret, der løb fra 1. maj 2007 til 30. april 2008.
 Det fremgår af Deres ansættelseskontrakt, at De udover ferie efter ferieloven optjente 5 dages ekstra ferie/omsorgsdage på samme måde som ferien i øvrigt.
 Efter Deres fratræden har [virksomhedens navn udeladt] indbetalt feriegodtgørelse til FerieKonto svarende til 8 feriedage for optjeningsåret 2006 og til afholdelse i ferieåret 2007/2008.
 [Virksomhedens navn udeladt] har efterfølgende anmodet FerieKonto om at få feriegodtgørelse svarende til 5 feriedage tilbagebetalt, idet [virksomhedens navn udeladt] mener, at De har afholdt 22 feriedage i ferieåret 2007/2008.
 De mener, at De har afholdt 17 feriedage og 5 feriefridage/omsorgsdage.
Indledningsvist kan Arbejdsmarkedets Ankenævn oplyse, at nævnet ikke har kompetence til at tage stilling til spørgsmålet om Deres ret til/afholdelse af feriefridage/omsorgsdage, fordi nævnet alene træffer afgørelse om tvister efter ferieloven.
Det fremgår af ferielovens § 45, stk. 1, jf. § 44, stk. 1. Retten til feriefridage/omsorgsdage er ikke en ret De har efter ferielovens bestemmelser.
 En lønmodtager optjener ret til 2,08 dages betalt ferie for hver måneds ansættelse i et kalenderår (optjeningsår). Det fremgår af ferielovens § 7, stk. 1.
 De har været ansat i hele optjeningsåret 2006 og har derfor optjent 12 x 2,08 feriedage, svarende til 25 betalte feriedage til afholdelse i ferieåret 2007/2008.
Arbejdsgiveren fastsætter efter forhandling med lønmodtageren, hvornår ferien skal holdes og arbejdsgiveren skal så tidligt som muligt meddele lønmodtageren, hvornår ferien skal holdes.
Det fremgår af lovens § 15, stk. 1 og stk. 2.
 Arbejdsgiveren må således kunne dokumentere, at arbejdsgiveren har varslet afholdelse eller at det er aftalt, at lønmodtageren har afholdt ferie.
Arbejdsmarkedets Ankenævn finder, at da [virksomhedens navn udeladt] ikke har dokumenteret, at der overfor Dem er varslet ferie, eller at det skulle være aftalt med Dem, at De holdt ferie de 22 dage, må det lægges til grund, at De har afholdt ferie i 17 dage.
Deres fravær i 5 dage kan ikke anses for at være afholdelse af ferie efter ferieloven.
 Da De i alt har ret til 25 feriedage, og har afholdt 17, har De ret til yderligere 8 dage, hvilket svarer til, hvad [virksomhedens navn udeladt] har indbetalt til FerieKonto.
R E G L E R Ankenævnet henviser til  § 7, stk. 1, § 15, stk. 1 og stk. 2, § 44, stk. 1 og § 45, stk. 1 i ferielov, jf. lovbekendtgørelse nr. 407 af 28. maj 2004.
O P L Y S N I N G E R N E I S A G E N Sagen er afgjort på grundlag af de akter som ankenævnet har modtaget fra direktoratet samt sekretariatets brev af den 28. juli 2008 til [virksomhedens navn udeladt].
På ankenævnets vegne De kan læse om afgørelsens retlige grundlag på de følgende sider.
 Kopi til:
 [Adressat udeladt]  Arbejdsdirektoratet, Stormgade 10, Postboks 1103, 1009 København K Regler Ferielov, jf. lovbekendtgørelse nr. 407 af 28. maj 2004 Kapitel 2 Optjening af ferie § 7. En lønmodtager optjener ret til 2,08 dages betalt ferie for hver måneds ansættelse i et kalenderår (optjeningsår). For ansættelsesperioder af under 1 måneds varighed optjenes ferien i forhold til ansættelsens længde.
 Stk. 2.
Kapitel 3 Afholdelse af ferie § 15. Arbejdsgiveren fastsætter efter forhandling med lønmodtageren, hvornår ferien skal holdes.
Arbejdsgiveren skal under hensyntagen til virksomhedens drift så vidt muligt imødekomme lønmodtagerens ønske om, hvornår ferien skal holdes, herunder lønmodtagerens ønske om, at hovedferien holdes i lønmodtagerens barns skolesommerferie.
Stk. 2. Arbejdsgiveren skal så tidligt som muligt meddele lønmodtageren, hvornår ferien skal holdes.
Arbejdsgiveren skal give meddelelsen senest 3 måneder før hovedferien begynder, og senest 1 måned før ferien begynder for øvrige feriedage, medmindre særlige omstændigheder hindrer dette.
 Stk. 3.
Kapitel 8 Kompetence og klageadgang § 44. Direktøren for Arbejdsdirektoratet træffer afgørelse i tvister mellem en arbejdsgiver og en lønmodtager om optjening, afholdelse og ret til ferie og feriegodtgørelse, løn under ferie eller ferietillæg, indbetaling og udbetaling af feriegodtgørelse m.v., herunder ved ferieårets udløb efter §§ 34 a eller 34 b, og modregning efter § 39, medmindre der er tale om forhold, der er reguleret ved kollektiv overenskomst, jf. dog stk. 5.
 Stk. 2.
 § 45. Direktøren for Arbejdsdirektoratets afgørelser kan af den, afgørelsen vedrører, indbringes for Arbejdsmarkedets Ankenævn inden 4 uger efter, at sagens parter har fået meddelelse om afgørelsen.
 Stk. 2.
