Nr LSF 217 Forslag til Lov om ændring af lov om landbrugsejendomme m.m.
Fremsat af landbrugsministeren (Tørnæs) den 22. februar 1989 Vedtaget ved tredjebehandling den 2. juni 1989 Lov nr. 381 af 07/06/1989 § 1 I lov om landbrugsejendomme, jf. lovbekendtgørelse nr. 424 af 1. juli  

 1986, foretages følgende ændringer:
 1. I § 2, stk. 2, sidste pkt., udgår »af  

 landbrugsministeren«.
 2. I § 3, stk. 1, ændres »foretager notering« til:  

 »lader foretage notering«.
 3. § 3 a affattes således:
» § 3 a.
Landbrugsministeren foretager klassificering af  

 landbrugsjorden.
Stk. 2. På grundlag af den i stk. 1 nævnte klassificering gennemfører  

 amtsrådet i samarbejde med kommunalbestyrelserne en planlægning til sikring  

 af de i § 1 omhandlede formål, herunder navnlig til sikring af særlig  

 værdifulde landbrugsområder.
Planlægningen indgår i region- og  

 kommuneplanlægningen.
 Stk. 3. Amtsrådet skal mindst een gang i hver valgperiode udarbejde og  

 offentliggøre en redegørelse for planlægningen efter stk. 2. Amtsrådet skal i  

 denne forbindelse tilkendegive, hvilke mål amtsrådet vil søge at opnå gennem  

 planlægningen, samt hvorledes disse mål agtes opfyldt.
Stk. 4. Landbrugsministeren kan fastsætte regler for udarbejdelsen og  

 indholdet af planlægningen efter stk. 2 og for fremgangsmåden efter stk.  

 3.« 4. I § 4 indsættes efter stk. 1 som nyt stykke:
» Stk. 2. Landbrugspligten kan ophæves på skovarealer over 35  

 ha, der er pålagt fredskovspligt.« Stk. 2-5 bliver herefter stk. 3-6.
 5. I § 4, stk. 3, der herefter bliver stk. 4, udgår i 1.  

 pkt.: », bortset fra en restparcel med ejendommens bygninger,»,  

2. pkt. udgår, i 3. pkt., der herefter bliver 2. pkt., ændres  

 »skovlovens § 4« til: »skovloven«, og i sidste  

 pkt. ændres »§ 7 a, stk. 3« til: »§ 7 a, stk. 4«.
 6. § 4, stk. 5, der herefter bliver stk. 6, affattes således:
» Stk. 6. Når en landbrugsejendom ved udstykning eller på  

 anden måde nedbringes under 2 ha, ophæves landbrugspligten, medmindre ejeren  

 ønsker den opretholdt.
Hvis ejendommen nedbringes under 0,5 ha, bortfalder  

 landbrugspligten.« 7. I § 4 indsættes efter stk. 5, der bliver stk. 6, som nyt stykke:
» Stk. 7. Landbrugsministeren fastsætter regler om, at  

 landbrugspligten kan bortfalde uden tilladelse efter stk. 1 i forbindelse med  

 udstykning m.v.« 8. Overskriften til kapitel I, afsnit D , affattes således:  

 »Notering i matriklen«, og § 5 affattes således:
» § 5. Landbrugsministerens tilladelse til ophævelse af  

 landbrugspligt og til omlægning af jorder mellem landbrugsejendomme samt  

 reglerne i medfør af § 4, stk. 7, og § 13, stk. 6, er grundlaget for  

 forandringer i matriklens notering af ejendomme som landbrugsejendomme.« 9. I § 7, stk. 1, 1. pkt., indsættes efter »beboerne«:  

 », jf. dog § 8, stk. 4 og 6, § 9, stk. 1 og 2, og § 10«.
 10. § 7, stk. 3 , affattes således:
» Stk. 3. Hvor særlige grunde taler for det, kan  

 landbrugsministeren fravige stk. 1 og 2. En sådan dispensation kan bl.a.  

 betinges af, at ejendommen eller ejendommens jorder bortforpagtes for en  

 periode, normalt ikke under 8 år.« 11. I § 7 a, stk. 1, indsættes i 2. pkt. efter  

 »anvendes til landbrug,»: »skovbrug,», 3. pkt.  

 udgår, og i 4. pkt , der bliver 3. pkt., ændres »jf. dog stk. 2,  

 nr. 2 og 3« til: »jf. dog stk. 2, nr. 1 og 2«.
 12. I § 7 a, stk. 2, udgår nr. 1.
 Nr. 2-3 bliver herefter nr. 1-2.
 13. § 7 a, stk. 3, affattes således:
» Stk. 3. Landbrugsministeren kan fastsætte særlige regler om  

 skovplantning, herunder regler om, at der ikke må foretages skovplantning  

 inden for områder, hvor skovplantning er uønsket i henhold til en endeligt  

 godkendt regionplan.« 14. I § 7 a, stk. 4, 3. pkt., ændres »stk. 2, nr. 2« til:  

 »stk. 2, nr. 1«.
 15. I § 8, stk. 3, 1. pkt., indføjes efter  

 »restejendommen«: », jf. dog stk. 4«.
 16. I § 8 indsættes efter stk. 3 som nyt stykke:
» Stk. 4. Uanset bestemmelsen i § 7, stk. 1, kan bygningerne  

 på en landbrugsejendom fraskilles uden krav om opførelse af ny beboelse, hvis  

 ejendommen ejes og drives lovligt sammen med en anden landbrugsejendom med  

 beboelsesbygning.
Efter fraskillelsen må der ikke uden landbrugsministerens  

 tilladelse opføres nye bygninger på ejendommen, og den skal ejes og drives  

 lovligt sammen med en landbrugsejendom med beboelsesbygning.
Ved ejerskifte  

 skal ejendommen afhændes til sammenlægning eller til samdrift med en  

 landbrugsejendom med beboelsesbygning.« Stk. 4-6 bliver herefter stk. 5-7.
 17. I § 8, stk. 5, der herefter bliver stk. 6, ændres »stk.  

 1-3« til: »stk. 1-4«.
 18. §§ 9-11 affattes således:
 » § 9. Landbrugsejendomme, der tilhører samme ejer, og  

 landbrugsejendomme, der forpagtes, kan uanset § 7, stk. 1, drives sammen,  

 hvis følgende betingelser er opfyldt:
1) Afstanden mellem ejendommenes jorder må ikke overstige 10 km.
Afstanden  

 regnes ad den benyttede vej fra bygningerne på den ejendom, hvor  

 driftslederen bor, til hver enkelt jordlod af de øvrige ejendomme, der indgår  

 i samdriften.
Der ses bort fra vedvarende græsningsarealer og arealer som  

 anført i § 13, stk. 4.
 2) Antallet af ejendomme i samdriften må ikke overstige 5, medmindre der  

 er behov for arealet for at skabe harmoni i bedriften mellem besætning og  

 jordtilliggende.
Stk. 2. Begrænsningerne i stk. 1 gælder også dele af ejendomme, der  

 forpagtes.
Hver enkelt del af en ejendom medregnes som en ejendom i det  

 samlede antal.
Stk. 3. Landbrugsministeren kan 1) fravige afstandsgrænsen på 10 km i stk. 1, nr. 1, indtil 25 km og 2) tillade samdrift i videre omfang end efter stk. 1, nr. 2.
 Stk. 4. Bestemmelserne i § 7, stk. 1 og 2, finder anvendelse på den  

 samlede driftsenhed, og § 8, stk. 1 og 2, finder anvendelse for så vidt angår  

 beboelsesbygningerne på samtlige samdrevne ejendomme, jf. dog § 8, stk. 4.
Stk. 5. Hvis et selskab, en forening, en sammenslutning eller en  

 institution ejer flere end 5 landbrugsejendomme, kan landbrugsministeren  

 meddele ejeren påbud om, at ejendomme, der overstiger begrænsningen i stk. 1,  

 nr. 2, og som udgør selvstændige driftsenheder, skal bortforpagtes efter  

 lovens regler for en periode, der normalt ikke må være under 8 år.
Det er en  

 forudsætning for at meddele påbud, at ejendommene ikke på grund af foretagne  

 fællesinvesteringer, beskæftigelsesmæssige forhold eller lignende må  

 tillægges afgørende betydning for den pågældende institutions økonomi.
 § 10. Landbrugsejendomme kan uanset § 7, stk. 1, helt eller delvis drives  

 i et driftsfællesskab, der opfylder de krav, der fastsættes af  

 landbrugsministeren, eller som godkendes af denne.
 Stk. 2. Landbrugsministeren kan uanset bestemmelserne i §§ 9, 11 og 12  

 fastsætte regler om adgang til etablering af driftsfællesskaber.  

 Landbrugsministeren kan ligeledes fastsætte regler om opfyldelse af kravet om  

 egen drift i § 16 ved deltagelse i et gruppelandbrug.
§ 11. Forpagtning af en landbrugsejendom i dens helhed kan ske uden  

 landbrugsministerens tilladelse, hvis det sker til en person, og hvis 1) forpagteren er fyldt 18 år, 2) forpagteren er dansk statsborger eller er statsborger i et land, hvis  

 borgere i medfør af De Europæiske Fællesskabers regler eller ifølge traktat  

 har adgang til at erhverve landbrugsjord i Danmark, 3) forpagteren opfylder uddannelseskravet i § 16, stk. 1, nr. 6, hvis  

 ejendommens areal overstiger 30 ha, eller hvis der er tale om samdrift af  

 mere end 30 ha, 4) forpagteren i hele forpagtningsperioden har fast bopæl på den  

 forpagtede ejendom eller på en anden landbrugsejendom, som forpagteren ejer  

 eller har i forpagtning, og som ligger inden for en vejafstand på 10 km  

 regnet som anført i § 9, stk. 1, nr. 1, og 5) antallet af de ejendomme eller dele af ejendomme, som forpagteren eller  

 dennes ægtefælle ejer eller forpagter, ikke overstiger begrænsningen i § 9,  

 stk. 1, nr. 2, jf. stk. 2. Begrænsningen gælder, uanset om der finder  

 samdrift sted.
Stk. 2. Forpagtning af en landbrugsejendom i dens helhed kan endvidere ske  

 uden landbrugsministerens tilladelse, 1) hvis forpagtningen sker til et fællesskab eller et selskab, der  

 opfylder betingelserne for erhvervelse af ejendommen efter § 18 a, stk. 2,  

 eller § 20, stk. 1, bortset fra begrænsningen for antal ejendomme, jf. dog  

 nr. 2, og 2) hvis antallet af de ejendomme eller dele af ejendomme, som det  

 pågældende fællesskab eller selskab ejer eller forpagter, ikke overstiger  

 begrænsningen i § 9, stk. 1, nr. 2, jf. stk. 2. Begrænsningen gælder, uanset  

 om der finder samdrift sted.
 Stk. 3. En aftale om forpagtning af en landbrugsejendom i dens helhed skal  

 være skriftlig og skal indeholde bestemmelser om forpagtningens varighed, om  

 opsigelsesfristen og om forpagtningsafgiften.
 Stk. 4. Aftale om forpagtning af en landbrugsejendom i dens helhed kan  

 indgås for et tidsrum af indtil 30 år.
Stk. 5. Landbrugsministeren kan dispensere fra bestemmelserne i stk. 1 og  

 2, når forholdene taler for det.« 19. I § 12, stk. 1, ændres »10 år« til: »30  

 år«.
 20. I § 12, stk. 1, nr. 1, ændres »§ 11, stk. 1« til:  

 »§ 11, stk. 1, nr. 1, 2, 4 og 5, eller stk. 2«.
 21. I § 12, stk. 1, nr. 3, udgår »eller«, i nr. 4  

 ændres »drift.« til: »drift, eller«, og der indsættes som  

 nyt nr. 5 :
»5) lejeforholdet alene vedrører et areal, der skal anvendes til  

 opførelse af bygninger til jordbrugsmæssig produktion.« 22. § 12, stk. 2, 2. pkt., affattes således:
»Tilladelse for et længere tidsrum end 30 år kan dog ikke  

 meddeles.« 23. I § 12, stk. 3, ændres »§§ 82 og 83 i lov om leje«  

 til: »lejelovgivningen«, og efter »ønskes anvendt«  

 indsættes: » til opfyldelse af bopælskravet ved erhvervelse af  

 ejendommen eller«.
 24. § 13 affattes således:
» § 13. Landbrugsministeren kan tillade, at en  

 landbrugsejendom eller et areal, der fraskilles en landbrugsejendom,  

 sammenlægges med en anden landbrugsejendom, når det samlede areal efter  

 sammenlægningen ikke overstiger 125 ha.
Arealgrænsen gælder dog ikke i det  

 omfang, ansøgeren har behov for arealet for at skabe harmoni i bedriften  

 mellem besætning og jordtilliggende.
Stk. 2. Tilladelse efter stk. 1 til sammenlægning kan meddeles, hvis 1) de jorder, der ønskes sammenlagt, ligger hensigtsmæssigt for samlet  

 drift fra ejendommens bygninger, ved dyrkningsjorder inden for en vejafstand  

 på 2 km, 2) en ejendoms jorder ikke vil blive opdelt på uheldig måde for driften og 3) der ikke ved sammenlægningen vil opstå en uhensigtsmæssig  

 ejendomsfordeling, a) fordi ejeren af den ejendom, der ønskes suppleret, ikke opfylder  

 betingelserne for erhvervelse af den supplerede ejendom, jf. § 16, stk. 1 og  

 2, § 18 a, stk. 2, og § 20, stk. 1, eller b) fordi ejeren, dennes ægtefælle og børn under 18 år vil blive ejer af  

 mere end 250 ha.
Arealgrænsen gælder dog ikke i det omfang, ansøgeren har  

 behov for arealet for at skabe harmoni i bedriften mellem besætning og  

 jordtilliggende.
Stk. 3. Hvis det samlede areal efter sammenlægningen vil overstige 70 ha  

 og ansøgeren ikke selv har behov for arealet for at skabe harmoni i  

 bedriften, kan landbrugsministeren nægte sammenlægning, når 1) ejeren af en nærliggende landbrugsejendom har behov for suppleringsjord  

 for at skabe harmoni i en bedrift med en væsentlig animalsk produktion eller  

 for at skabe et passende forhold mellem produktionsanlæg og jordtilliggende i  

 en bedrift med en væsentlig specialproduktion, 2) suppleringsjorden ligger inden for en vejafstand på 1 km fra  

 bygningerne på den i nr. 1 nævnte ejendom, 3) den pågældende ejer efter sammenlægningen ikke vil komme til at eje  

 mere end 70 ha og 4) jorderne i øvrigt kan tillades sammenlagt med denne ejendom, jf. stk.  

 2.
 Stk. 4. Ved arealgrænserne i stk. 1-3 medregnes ikke skovarealer, der er  

 pålagt fredskovspligt, og arealer, der er helt uden dyrkningsmæssig værdi,  

 herunder søarealer, strandbredder og lignende.
Stk. 5. Landbrugsministeren kan 1) fravige afstandsgrænsen på 2 km i stk. 2, nr. 1, indtil 3 km og 2) tillade sammenlægning i videre omfang end efter stk. 1-3.
Stk. 6. Landbrugsministeren kan fastsætte regler om, at udstykning og  

 sammenlægning af landbrugsejendomme kan ske uden tilladelse efter stk. 1 i  

 forbindelse med matrikulære forandringer.« 25. I § 14 indsættes efter »landbrugsejendomme«: »,  

 jf. § 8, stk. 3 og 4«.
 26. § 16 affattes således:
» § 16. Adkomst på en landbrugsejendom, der ligger i landzone,  

 og hvis areal overstiger 30 ha, kan erhverves af en person, hvis 1) erhververen er fyldt 18 år, 2) erhververen er dansk statsborger eller er statsborger i et land, hvis  

 borgere i medfør af De Europæiske Fællesskabers regler eller ifølge traktat  

 har adgang til at erhverve landbrugsjord i Danmark, 3) erhververen, dennes ægtefælle eller børn under 18 år ikke inden  

 erhvervelsen er ejere eller medejere af nogen landbrugsejendom, herunder  

 jordbrugsbedrifter i udlandet, 4) erhververen inden 6 måneder efter erhvervelsen tager fast bopæl på  

 ejendommen, 5) erhververen selv driver ejendommen og 6) erhververen opfylder de krav til en landmandsuddannelse, der fastsættes  

 af landbrugsministeren efter forhandling med landbrugsorganisationerne.
 Stk. 2. Adkomst på en landbrugsejendom, hvis areal ikke overstiger 30 ha,  

 kan erhverves, hvis erhververen opfylder kravene i stk. 1, nr. 1-4.
Stk. 3. Er erhververen, dennes ægtefælle eller børn under 18 år i forvejen  

 ejer eller medejer af en landbrugsejendom, herunder jordbrugsbedrifter i  

 udlandet, kan den pågældende erhverve adkomst på yderligere en  

 landbrugsejendom, hvis 1) erhververen opfylder kravene i stk. 1, nr. 1 og 2, 2) erhververen har eller inden 6 måneder efter erhvervelsen tager fast  

 bopæl på en af de to ejendomme, 3) erhververen opfylder kravene i stk. 1, nr. 5 og 6, hvis de to  

 ejendommes areal tilsammen overstiger 30 ha, 4) de to ejendommes jorder ligger inden for en vejafstand af 10 km regnet  

 som anført i § 9, stk. 1, nr. 1, og 5) de to ejendommes areal ikke tilsammen overstiger 70 ha.
Stk. 4. Ved arealgrænserne i stk. 1-3 medregnes ikke de i § 13, stk. 4,  

 anførte arealer.« 27. I § 17, stk. 1, indføjes efter »ved arv«: »,  

 såfremt ejeren har haft lovlig adkomst på ejendommen«.
 28. I § 17, stk. 2, nr. 1, ændres »arveladeren har haft  

 lovlig, tinglyst endelig adkomst« til: »arveladeren eller dennes  

 ægtefælle har haft lovlig adkomst«, og i nr. 2 ændres »Det  

 europæiske økonomiske Fællesskabs« til: »De Europæiske  

 Fællesskabers«.
 29. I § 17, stk. 3, 3. pkt., ændres »§ 11, stk. 1,» til:  

 »§ 11, stk. 1 og 2,».
 30. I § 17 a, stk. 1, nr. 1, ændres »overdrageren har haft  

 lovlig, tinglyst endelig adkomst« til: »overdrageren eller dennes  

 ægtefælle har haft lovlig adkomst«, og i nr. 4 ændres »Det  

 europæiske økonomiske Fællesskabs« til: »De Europæiske  

 Fællesskabers«.
 31. §§ 18 og 18 a affattes således:
 » § 18. Bortset fra de i §§ 16, 17 og 17 a omhandlede tilfælde  

 kan adkomst på en landbrugsejendom i landzone kun erhverves med  

 landbrugsministerens tilladelse.
Stk. 2. Landbrugsministeren kan 1) fravige arealgrænsen på 30 ha i § 16, stk. 1-3, indtil 50 ha eller 2) meddele tilladelse i særlige tilfælde, hvor erhververen på grundlag af  

 tidligere beskæftigelse eller anden uddannelse end den, der kræves i henhold  

 til § 16, stk. 1, nr. 6, må antages at være kvalificeret til at forestå  

 driften af den pågældende ejendom.
 Stk. 3. Landbrugsministeren kan meddele tilladelse til, at en person  

 erhverver midlertidig adkomst på mere end to landbrugsejendomme, hvis  

 erhvervelsen sker med henblik på sammenlægning, der kan tillades efter § 13,  

 eller hvis en af ejerens andre landbrugsejendomme afhændes i forbindelse med  

 erhvervelsen.
Stk. 4. Landbrugsministeren kan meddele tilladelse til, at en person  

 erhverver adkomst på en landbrugsejendom, når 1) erhvervelsen sker med henblik på anvendelse som anført i § 4, stk. 1,  

 nr. 1, og ejendommen i nær fremtid kan påregnes udlagt til det pågældende  

 formål, 2) erhvervelsen sker i erhvervsøjemed med henblik på en  

 ikke-jordbrugsmæssig anvendelse, som i øvrigt må anses som ønskelig ud fra en  

 almindelig samfundsmæssig vurdering, 3) erhvervelsen sker med henblik på særlige formål, herunder anvendelse  

 til videnskabelige, undervisningsmæssige, almene sociale, sundhedsmæssige  

 eller almene rekreative formål, eller 4) særlige forhold i øvrigt taler for det.
Stk. 5. Tilladelse kan i almindelighed ikke meddeles, hvis 1) det skønnes, at erhvervelsen hovedsagelig tager sigte på  

 kapitalanbringelse eller der er et misforhold mellem købesummen og  

 ejendommens reelle værdi eller 2) erhvervelsen vil medføre en uhensigtsmæssig driftsstruktur eller  

 ejendomsfordeling.
Stk. 6. Er erhververen, dennes ægtefælle eller børn under 18 år i forvejen  

 ejer eller medejer af en landbrugsejendom, herunder jordbrugsbedrifter i  

 udlandet, kan tilladelse til erhvervelse af yderligere en landbrugsejendom  

 normalt ikke meddeles, hvis det samlede areal af de to ejendomme vil  

 overstige 70 ha og ejeren af en landbrugsejendom som omhandlet i § 13, stk.  

 3, nr. 1-4, har behov for suppleringsjord.
Arealgrænsen gælder dog ikke i det  

 omfang, erhververen selv har behov for arealet for at skabe harmoni i  

 bedriften mellem besætning og jordtilliggende.
§ 18 a.
En person kan erhverve adkomst på en anpart i en landbrugsejendom  

 ved deling af fællesbo, ved arv fra ægtefælle eller ved hensidden i uskiftet  

 bo.
Herudover kan en person erhverve adkomst på en anpart i en  

 landbrugsejendom, hvis 1) erhvervelsen sker ved arv, eller hvis overdrageren eller de øvrige  

 medejere er erhververens ægtefælle, søskende eller beslægtede i ret op- eller  

 nedstigende linie, 2) mindst en af anpartshaverne er ejer af en anpart på 1/5 eller derover  

 af ejendommen og opfylder betingelserne i §§ 16, 17 eller 17 a og 3) erhververen ikke efter erhvervelsen er ejer eller medejer af mere end  

 to landbrugsejendomme, herunder jordbrugsbedrifter i udlandet.
Stk. 2. Bortset fra de i stk. 1 nævnte tilfælde kan to eller flere  

 personer i forening erhverve adkomst på en landbrugsejendom, hvis 1) hver enkelt anpartshaver opfylder betingelserne i § 16, stk. 1, nr.  

 1-3, 2) mindst en af anpartshaverne er ejer af en anpart på 1/5 eller derover  

 af ejendommen, har fast bopæl og lovlig adkomst på ejendommen eller opfylder  

 betingelserne for personlig erhvervelse af denne og 3) hver enkelt af de øvrige anpartshavere inden 6 måneder efter  

 erhvervelsen tager fast bopæl på ejendommen eller deltager i den daglige  

 drift.
 Stk. 3. Kredsen af anpartshavere, jf. stk. 2, som i forvejen ejer en  

 landbrugsejendom, kan uanset bestemmelserne i stk. 2, nr. 1, erhverve adkomst  

 på yderligere en landbrugsejendom, hvis en anpartshaver, der opfylder  

 betingelserne i stk. 2, nr. 2, også opfylder betingelserne for personlig  

 erhvervelse af yderligere en landbrugsejendom.
 Stk. 4. Landbrugsministeren kan uanset bestemmelserne i stk. 2 og 3  

 fastsætte regler om fællesskabers erhvervelse af landbrugsejendomme.
 Stk. 5. Ejer en person alene eller sammen med sin ægtefælle eller børn  

 under 18 år en anpart på 1/5 eller derover af en landbrugsejendom eller 1/5  

 eller derover af kapitalen i et selskab m.v., der ejer en landbrugsejendom,  

 jf. § 21, eller ejer en person aktier eller anparter, der repræsenterer  

 flertallet af stemmerne i et selskab, der ejer en landbrugsejendom, jf. § 20,  

 stk. 1, anses vedkommende for at være medejer af den pågældende  

 landbrugsejendom.
Stk. 6. Landbrugsministeren kan dispensere fra bestemmelserne i stk.  

 1-3.« 32. I § 18 b, stk. 2 , udgår »og om jordbrug som væsentligste  

 erhverv«.
 33. §§ 20 og 21 affattes således:
» § 20. Et aktieselskab eller et anpartsselskab kan erhverve  

 og forblive ejer af en landbrugsejendom, der er beliggende i landzone, hvis  

 aktierne eller anparterne, der repræsenterer flertallet af stemmerne i  

 selskabet, ejes af en deltager, der 1) indtil selskabets erhvervelse af ejendommen har haft lovlig adkomst på  

 denne eller 2) opfylder betingelserne for personlig erhvervelse af ejendommen, dog  

 således at et eventuelt krav om egen drift overgår på selskabet.
 Stk. 2. For aktieselskabers vedkommende skal alle aktier noteres på navn.
 Stk. 3. Landbrugsministeren kan fastsætte nærmere regler for kontrol,  

 registrering m.v. i forbindelse med aktie- og anpartsselskabers erhvervelse  

 af landbrugsejendomme.
 § 21. Bortset fra de i § 20 omhandlede tilfælde kan et selskab, en  

 forening eller anden sammenslutning eller fællesskab, en offentlig eller  

 privat institution, en fond eller en udenlandsk offentlig myndighed kun med  

 landbrugsministerens tilladelse erhverve adkomst på en landbrugsejendom, der  

 er beliggende i landzone, eller på en anpart i en sådan, jf. dog stk. 3.
Stk. 2. Landbrugsministeren kan meddele tilladelse, såfremt 1) erhvervelsen sker med henblik på jordens anvendelse til forsøgs-,  

 forsknings- eller forædlingsvirksomhed, 2) adkomst erhverves med henblik på fællesdrift, der er omfattet af § 10, 3) erhververen er et selskab, hvis deltagere opfylder betingelserne i § 18  

 a, stk. 2, eller 4) særlige forhold i øvrigt taler for det.
Stk. 3. For så vidt angår folkekirkens erhvervelse af landbrugsejendomme  

 meddeles den i stk. 1 omhandlede tilladelse af kirkeministeren.« 34. I § 24 indsættes som nyt stk. 2:
»Stk. 2. Tilladelse til fortsat at bevare adkomst på en  

 landbrugsejendom eller til at fortsætte en forpagtning af en sådan skal søges  

 inden 4 uger, hvis ejeren eller forpagteren ikke længere opfylder  

 betingelserne for fortsat at have adkomst på eller for fortsat at kunne  

 forpagte ejendommen.
Fristen løber fra det tidspunkt, hvor ejeren eller  

 forpagteren ikke længere opfylder de nævnte betingelser.« 35. I § 25 ændres »person, der opfylder betingelserne i §  

 16.« til: »person eller et selskab, der opfylder  

 erhvervelsesbetingelserne.« 36. I § 26, stk. 1 , ændres i sidste pkt. »§ 20, stk.  

 2« til: »§ 21, stk. 3«.
 37. § 30 affattes således:
» § 30. Der nedsættes for hver amtskommune en  

 jordbrugskommission bestående af en formand og yderligere to medlemmer.  

 Medlemmerne udpeges af amtskommunen.
For hvert medlem udpeges en suppleant.
Stk. 2. Formanden skal have bestået juridisk kandidateksamen.
De to øvrige  

 medlemmer udpeges efter indstilling fra de stedlige foreninger under  

 henholdsvis De Danske Landboforeninger og Danske Husmandsforeninger.
 Stk. 3. Landbrugsministeren fastsætter nærmere regler for nedsættelsen af  

 jordbrugskommissionerne.
Stk. 4. Amtskommunen yder jordbrugskommissionen sekretariatsmæssig bistand  

 og afholder de med jordbrugskommissionens virke forbundne omkostninger.  

 Landbrugsministeren kan fastsætte nærmere regler for jordbrugskommissionernes  

 virksomhed og amts- og primærkommunernes opgaver i forbindelse hermed.« 38. Efter § 30 indsættes:
» § 30 a.
Landbrugsministeren kan bemyndige  

 jordbrugskommissionerne, de kommunale og amtskommunale myndigheder samt  

 styrelser under Landbrugsministeriet til at udøve beføjelser efter denne lov.
 Stk. 2. Hvis afgørelse træffes af en jordbrugskommission, kan tilladelse  

 ikke meddeles, når et medlem modsætter sig dette.
 Stk. 3. Klage over de i stk. 1 nævnte myndigheders afgørelse efter  

 bemyndigelse kan indgives til landbrugsministeren, jf. dog stk. 4.  

 Klagefristen er 4 uger fra den dag, afgørelsen er meddelt klageren.  

 Landbrugsministeren kan fastsætte regler, hvorefter der alene kan klages over  

 afgørelsen af retlige spørgsmål.
Stk. 4. Landbrugsministeren kan henlægge sin beføjelse til at træffe  

 afgørelse i klagesager til en styrelse under Landbrugsministeriet.  

 Landbrugsministeren kan fastsætte regler, hvorefter afgørelser truffet af en  

 styrelse under Landbrugsministeriet ikke kan påklages yderligere.« 39. § 33, stk. 1, affattes således:
»Med bøde straffes den, der 1) overtræder § 7, stk. 1 og 2, § 7 a, stk. 1, § 8, stk. 1-4, § 9, stk. 1,  

 § 11, stk. 1-4, § 12, stk. 1, § 16, stk. 1-3, § 18 a, stk. 1-3, § 20, stk. 1  

 og 2, § 24 eller § 25, 2) tilsidesætter vilkår knyttet til en tilladelse efter § 4, stk. 1, § 7,  

 stk. 3, § 7 a, stk. 4, § 8, stk. 6 og 7, § 9, stk. 3, § 11, stk. 5, § 12,  

 stk. 2, § 13, stk. 1, § 14, § 17, stk. 3, § 17 a, stk. 2, § 18, stk. 2-4 og  

 6, § 18 a, stk. 6, eller § 21 eller 3) undlader at efterkomme påbud efter § 8, stk. 5 og 7, § 9, stk. 5, eller  

 § 27.« 40. § 37 ophæves.
§ 2 I lov om statens fremskaffelse af jord og udlån til jordbrugsmæssige  

 formål m.m., jf. lovbekendtgørelse nr. 61 af 14. februar 1983, foretages  

 følgende ændringer:
 1. §§ 31-34 ophæves.
 2. § 35 affattes således:
» § 35. Udgifterne til Jordbrugsdirektoratet afholdes af  

 Jordfonden og bevilges på de årlige finanslove.« § 3 I lov om udstykning og sammenlægning m.m. af faste ejendomme, jf.  

 lovbekendtgørelse nr. 6 af 7. januar 1977, foretages følgende ændringer:
 1. § 1, stk. 4, affattes således:
»Stk. 4. Uanset bestemmelsen i stk. 1 kan en del af en  

 landbrugsejendom forpagtes eller lejes for et tidsrum af indtil 30 år uden  

 udstykning, når brugsforholdet er i overensstemmelse med landbrugslovens §  

 12, stk. 1 eller 2.« 2. § 11 C, stk. 4, affattes således:
»Stk. 4. Bestemmelserne i stk. 1 og 2 gælder ikke kontrakter om  

 forpagtning eller leje vedrørende landbrugsejendomme, når brugsforholdet er i  

 overensstemmelse med landbrugslovens § 12, stk. 1 eller 2.« § 4 I lov om frikommuner, jf. lovbekendtgørelse nr. 316 af 15. juni 1988,  

 foretages følgende ændringer:
 I § 22, stk. 1, udgår nr. 2, og i nr. 3, der herefter  

 bliver nr. 2, ændres »§ 8, stk. 5 og 6« til: »§ 8, stk. 6 og  

 7«.
§ 5 Stk. 1. Loven træder i kraft den 1. september 1989, jf. dog stk. 2 og 3.  

 Bestemmelserne i § 3 a, stk. 2 og 3, i den hidtidige affattelse og  

 bestemmelserne i lov om frikommuner § 22, stk. 1, nr. 2, i den hidtidige  

 affattelse finder dog fortsat anvendelse for de amtskommuner, inden for  

 hovedstadsområdet Hovedstadsrådet, der ikke har udarbejdet en plan for  

 sikring af særlig værdifulde landbrugsområder.
 Stk. 2. Tidspunktet for ikrafttræden af § 1, nr. 37 og nr. 38, og § 2  

 fastsættes af landbrugsministeren.
Stk. 3. Landbrugsministeren kan fastsætte regler for Jordlovsudvalgets og  

 de i medfør af lov om statens fremskaffelse af jord og udlån til  

 jordbrugsmæssige formål m.m. nedsatte jordbrugskommissioners sammensætning og  

 virke samt om Jordfondens dækning af deres udgifter indtil afslutningen af de  

 opgaver, der har påhvilet disse myndigheder.
Landbrugsministeren kan herunder  

 fravige bestemmelserne i den pågældende lovs §§ 31-35. Nærværende stykke  

 træder i kraft ved lovens bekendtgørelse i Lovtidende.
 Stk. 4. Loven har virkning for retshandler, der indgås efter dens  

 ikrafttræden, jf. dog stk. 5.
 Stk. 5. Lovens bestemmelser kan efter ansøgning anvendes på retshandler,  

 der er indgået før dens ikrafttræden, hvis forholdene taler for det.
Stk. 6. Tilladelser, der er meddelt efter den hidtidige lovgivning,  

 bevarer deres gyldighed.
Det samme gælder de vilkår, der er fastsat i  

 tilladelserne, medmindre landbrugsministeren bestemmer andet.
 Stk. 7. Samdrifts- og forpagtningsforhold, der er lovligt etableret inden  

 lovens ikrafttræden, kan fortsættes af ejeren henholdsvis forpagteren eller  

 disses pårørende efter § 17 a, stk. 1. Ved forpagtning kan samdriften dog kun  

 fortsættes inden for den aftalte forpagtningsperiode.
Oprindeligt fremsat forslag § 1 I lov om landbrugsejendomme, jf. lovbekendtgørelse nr. 424 af 1. juli  

 1986, foretages følgende ændringer:
 1. I § 2, stk. 2, sidste pkt.,  udgår: »af  

 landbrugsministeren«.
 2. I § 3, stk. 1,  ændres »foretager notering« til:  

 »lader foretage notering«.
 3. § 3a  affattes således:
» § 3a.
Landbrugsministeren foretager klassificering af  

 landbrugsjorden.
Stk. 2. På grundlag af den i stk. 1 nævnte klassificering gennemfører  

 amtsrådet i samarbejde med kommunalbestyrelserne en planlægning til sikring  

 af de i § 1 omhandlede formål, herunder navnlig til sikring af særlig  

 værdifulde landbrugsområder.
Planlægningen indgår i region- og  

 kommuneplanlægningen.
 Stk. 3. Amtsrådet skal mindst en gang i hver valgperiode udarbejde og  

 offentliggøre en redegørelse for planlægningen efter stk. 2. Amtsrådet skal i  

 denne forbindelse tilkendegive, hvilke mål amtsrådet vil søge at opnå gennem  

 planlægningen, samt hvorledes disse mål agtes opfyldt.
 Stk. 4. Landbrugsministeren kan fastsætte regler for udarbejdelsen og  

 indholdet af planlægningen efter stk. 2 og for fremgangsmåden efter stk.  

 3.«.
 4. I § 4  indsættes efter stk. 1  som nyt stykke:
 » Stk. 2.  Landbrugspligten kan ophæves på skovarealer over 35  

 ha, der er pålagt fredskovspligt.«.
 Stk. 2-5 bliver herefter stk. 3-6.
 5. I § 4, stk. 3,  der herefter bliver stk. 4, udgår i 1.  

 pkt.:  », bortset fra en restparcel med ejendommens  

 bygninger,», 2. pkt.  udgår, i 3. pkt.,  der herefter  

 bliver 2. pkt., ændres »skovlovens § 4« til: »skovloven«  

 og i sidste pkt.  ændres »§ 7a, stk. 3« til: »§ 7a,  

 stk. 4«.
 6. § 4, stk. 5,  der herefter bliver stk. 6, affattes således:
» Stk. 6.  Når en landbrugsejendom ved udstykning eller på  

 anden måde nedbringes under 2 ha, ophæves landbrugspligten, medmindre ejeren  

 ønsker den opretholdt.
Hvis ejendommen nedbringes under 0,5 ha, bortfalder  

 landbrugspligten.«.
 7. Efter § 4, stk. 6  , indsættes som nyt stykke:
 » Stk. 7.  Landbrugsministeren fastsætter regler om, at  

 landbrugspligten kan bortfalde uden tilladelse efter stk. 1 i forbindelse med  

 udstykning m.v.«.
 8. Overskriften til kapitel I, afsnit D  , affattes således:  

 »Notering i matriklen«, og § 5  affattes således:
 » § 5. Landbrugsministerens tilladelse til ophævelse af  

 landbrugspligt og til omlægning af jorder mellem landbrugsejendomme samt  

 reglerne i medfør af § 4, stk. 7, og § 13, stk. 6, er grundlaget for  

 forandringer i matriklens notering af ejendomme som  

 landbrugsejendomme.«.
 9. I § 7, stk. 1, 1. pkt.,  indsættes efter »beboerne«:  

 »,jf. dog § 8, stk. 4 og 6, § 9, stk. 1 og 2, og § 10.«.
 10. § 7, stk. 3  , affattes således:
 » Stk. 3.  Hvor særlige grunde taler for det, kan  

 landbrugsministeren fravige stk. 1 og 2. En sådan dispensation kan bl.a.  

 betinges af, at ejendommen eller ejendommens jorder bortforpagtes for en  

 periode, normalt ikke under 8 år.«.
 11. I § 7a, stk. 1,  indsættes i 2. pkt.  efter  

 »anvendes til landbrug,»: »skovbrug,», 3. pkt.  

  udgår og i 4. pkt  , der bliver 3. pkt., ændres »jf. dog stk. 2,  

 nr. 2 og 3« til: »jf. dog stk. 2, nr. 1 og 2«.
 12. I § 7a, stk. 2,  udgår nr. 1.
 Nr. 2-3 bliver herefter nr. 1-2.
 13. § 7a, stk. 3,  affattes således:
 » Stk. 3.  Landbrugsministeren kan fastsætte særlige regler om  

 skovplantning, herunder regler om, at der ikke må foretages skovplantning  

 inden for områder, hvor skovplantning er uønsket i henhold til en endeligt  

 godkendt regionplan.«.
 14. I § 7a, stk. 4, 3. pkt.,  ændres »stk. 2, nr. 2«,  

 til: »stk. 2, nr. 1«.
 15. I § 8, stk. 3, 1. pkt.,  indføjes efter  

 »restejendommen«: », jf. dog stk. 4.«.
 16. I § 8  indsættes efter stk. 3  som nyt stykke:
» Stk. 4.  Uanset bestemmelsen i § 7, stk. 1, kan bygningerne  

 på en landbrugsejendom fraskilles uden krav om opførelse af ny beboelse, hvis  

 ejendommen ejes og drives lovligt sammen med en anden landbrugsejendom med  

 beboelsesbygning.
Efter fraskillelsen må der ikke uden landbrugsministerens  

 tilladelse opføres nye bygninger på ejendommen, og den skal ejes og drives  

 lovligt sammen med en landbrugsejendom med beboelsesbygning.
Ved ejerskifte  

 skal ejendommen afhændes til sammenlægning eller til samdrift med en  

 landbrugsejendom med beboelsesbygning.«.
 Stk. 4-6 bliver herefter stk. 5-7.
 17. I § 8, stk. 5,  der herefter bliver stk. 6, ændres »stk.  

 1-3« til: »stk. 1-4«.
 18. §§ 9-11  affattes således:
 » § 9. Landbrugsejendomme, der tilhører samme ejer, og  

 landbrugsejendomme, der forpagtes, kan uanset § 7, stk. 1, drives sammen,  

 hvis følgende betingelser er opfyldt:
1) Afstanden mellem ejendommenes jorder må ikke overstige 10 km.
Afstanden  

 regnes ad den benyttede vej fra bygningerne på den ejendom, hvor  

 driftslederen bor, til hver enkelt jordlod af de øvrige ejendomme, der indgår  

 i samdriften.
Der ses bort fra vedvarende græsningsarealer og arealer som  

 anført i § 13, stk. 4.
 2) Antallet af ejendomme i samdriften må ikke overstige 5, medmindre der  

 er behov for arealet for at skabe harmoni i bedriften mellem besætning og  

 jordtilliggende.
Stk. 2. Begrænsningerne i stk. 1 gælder også dele af ejendomme, der  

 forpagtes.
Hver enkelt del af en ejendom medregnes som en ejendom i det  

 samlede antal.
Stk. 3. Landbrugsministeren kan 1) fravige afstandsgrænsen på 10 km i stk. 1, nr. 1, indtil 25 km, og 2) tillade samdrift i videre omfang end efter stk. 1, nr. 2.
 Stk. 4. Bestemmelserne i § 7, stk. 1 og 2, finder anvendelse på den  

 samlede driftsenhed, og § 8, stk. 1 og 2, finder anvendelse for så vidt angår  

 beboelsesbygningerne på samtlige samdrevne ejendomme, jf. dog § 8, stk. 4.
Stk. 5. Hvis et selskab, en forening, en sammenslutning eller en  

 institution ejer flere end 5 landbrugsejendomme, kan landbrugsministeren  

 meddele ejeren påbud om, at ejendomme, der overstiger begrænsningen i stk. 1,  

 nr. 2, og som udgør selvstændige driftsenheder, skal bortforpagtes efter  

 lovens regler for en periode, der normalt ikke må være under 8 år.
Det er en  

 forudsætning for at meddele påbud, at ejendommene ikke på grund af foretagne  

 fællesinvesteringer, beskæftigelsesmæssige forhold eller lignende må  

 tillægges afgørende betydning for den pågældende institutions økonomi.
 § 10. Landbrugsejendomme kan uanset § 7, stk. 1, helt eller delvis drives  

 i et driftsfællesskab, der opfylder de krav, der fastsættes af  

 landbrugsministeren, eller som godkendes af denne.
 Stk. 2. Landbrugsministeren kan uanset bestemmelserne i §§ 9, 11 og 12  

 fastsætte regler om adgang til etablering af driftsfællesskaber.  

 Landbrugsministeren kan ligeledes fastsætte regler om opfyldelse af kravet om  

 egen drift i § 16 ved deltagelse i et gruppelandbrug.
§ 11. Forpagtning af en landbrugsejendom i dens helhed kan ske uden  

 landbrugsministerens tilladelse, hvis det sker til en person, og hvis 1) forpagteren er fyldt 18 år, 2) forpagteren er dansk statsborger eller er statsborger i et land, hvis  

 borgere i medfør af De Europæiske Fællesskabers regler eller ifølge traktat  

 har adgang til at erhverve landbrugsjord i Danmark, 3) forpagteren opfylder uddannelseskravet i § 16, stk. 1, nr. 6, hvis  

 ejendommens areal overstiger 30 ha, eller hvis der er tale om samdrift af  

 mere end 30 ha, 4) forpagteren i hele forpagtningsperioden har fast bopæl på den  

 forpagtede ejendom eller på en anden landbrugsejendom, som forpagteren ejer  

 eller har i forpagtning, og som ligger inden for en vejafstand på 10 km  

 regnet som anført i § 9, stk. 1, nr. 1, og 5) antallet af de ejendomme eller dele af ejendomme, som forpagteren eller  

 dennes ægtefælle ejer eller forpagter, ikke overstiger begrænsningen i § 9,  

 stk. 1, nr. 2, jf. stk. 2. Begrænsningen gælder, uanset om der finder  

 samdrift sted.
Stk. 2. Forpagtning af en landbrugsejendom i dens helhed kan endvidere ske  

 uden landbrugsministerens tilladelse, 1) hvis forpagtningen sker til et fællesskab eller et selskab, der  

 opfylder betingelserne for erhvervelse af ejendommen efter § 18a, stk. 2,  

 eller § 20, stk. 1, bortset fra begrænsningen for antal ejendomme, jf. dog  

 nr. 2, og 2) hvis antallet af de ejendomme eller dele af ejendomme, som det  

 pågældende fællesskab eller selskab ejer eller forpagter, ikke overstiger  

 begrænsningen i § 9, stk. 1, nr. 2, jf. stk. 2. Begrænsningen gælder, uanset  

 om der finder samdrift sted.
 Stk. 3. En aftale om forpagtning af en landbrugsejendom i dens helhed skal  

 være skriftlig og skal indeholde bestemmelser om forpagtningens varighed, om  

 opsigelsesfristen og om forpagtningsafgiften.
 Stk. 4. Aftale om forpagtning af en landbrugsejendom i dens helhed kan  

 indgås for et tidsrum af indtil 30 år.
 Stk. 5. Landbrugsministeren kan dispensere fra bestemmelserne i stk. 1 og  

 2, når forholdene taler for det.«.
 19. I § 12, stk. 1,  ændres »10 år« til: »30  

 år«.
 20. I § 12, stk. 1, nr. 1,  ændres »§ 11, stk. 1« til:  

 »§ 11, stk. 1, nr. 1, 2, 4 og 5, eller stk. 2«.
 21. I § 12, stk. 1, nr. 3,  udgår »eller«, i nr. 4  

  ændres »drift.« til: »drift, eller«, og der indsættes  

 som nyt nr. 5  :
 »5) lejeforholdet alene vedrører et areal, der skal anvendes til  

 opførelse af bygninger til jordbrugsmæssig produktion.«.
 22. § 12, stk. 2, 2. pkt.,  affattes således: »Tilladelse for  

 et længere tidsrum end 30 år kan dog ikke meddeles.«.
 23. I § 12, stk. 3,  ændres »§§ 82 og 83 i lov om leje«  

 til: »lejelovgivningen«, og efter »ønskes anvendt«  

 indsættes: » til opfyldelse af bopælskravet ved erhvervelse af  

 ejendommen eller«.
 24. § 13  affattes således:
» § 13. Landbrugsministeren kan tillade, at en  

 landbrugsejendom eller et areal, der fraskilles en landbrugsejendom,  

 sammenlægges med en anden landbrugsejendom, når det samlede areal efter  

 sammenlægningen ikke overstiger 125 ha.
Arealgrænsen gælder dog ikke i det  

 omfang, ansøgeren har behov for arealet for at skabe harmoni i bedriften  

 mellem besætning og jordtilliggende.
Stk. 2. Tilladelse efter stk. 1 til sammenlægning kan meddeles, hvis 1) de jorder, der ønskes sammenlagt, ligger hensigtsmæssigt for samlet  

 drift fra ejendommens bygninger, ved dyrkningsjorder inden for en vejafstand  

 på 2 km, 2) en ejendoms jorder ikke vil blive opdelt på uheldig måde for driften,  

 og 3) der ikke ved sammenlægningen vil opstå en uhensigtsmæssig  

 ejendomsfordeling, a) fordi ejeren af den ejendom, der ønskes suppleret, ikke opfylder  

 betingelserne for erhvervelse af den supplerede ejendom, jf. § 16, stk. 1 og  

 2, § 18a, stk. 2, og § 20, stk. 1, eller b) fordi ejeren, dennes ægtefælle og børn under 18 år vil blive ejer af  

 mere end 250 ha.
Arealgrænsen gælder dog ikke i det omfang, ansøgeren har  

 behov for arealet for at skabe harmoni i bedriften mellem besætning og  

 jordtilliggende.
Stk. 3. Hvis det samlede areal efter sammenlægningen vil overstige 70 ha,  

 og ansøgeren ikke selv har behov for arealet for at skabe harmoni i  

 bedriften, kan landbrugsministeren nægte sammenlægning, når 1) ejeren af en nærliggende landbrugsejendom har behov for suppleringsjord  

 for at skabe harmoni i en bedrift med en væsentlig animalsk produktion eller  

 for at skabe et passende forhold mellem produktionsanlæg og jordtilliggende i  

 en bedrift med en væsentlig specialproduktion, 2) suppleringsjorden ligger inden for en vejafstand på 1 km fra  

 bygningerne på den i nr. 1 nævnte ejendom, 3) den pågældende ejer efter sammenlægningen ikke vil komme til at eje  

 mere end 70 ha, og 4) jorderne i øvrigt kan tillades sammenlagt med denne ejendom, jf. stk.  

 2.
 Stk. 4. Ved arealgrænserne i stk. 1-3 medregnes ikke skovarealer, der er  

 pålagt fredskovspligt, og arealer, der er helt uden dyrkningsmæssig værdi,  

 herunder søarealer, strandbredder og lignende.
Stk. 5. Landbrugsministeren kan 1) fravige afstandsgrænsen på 2 km i stk. 2, nr. 1, indtil 3 km, og 2) tillade sammenlægning i videre omfang end efter stk. 1-3.
 Stk. 6. Landbrugsministeren kan fastsætte regler om, at udstykning og  

 sammenlægning af landbrugsejendomme kan ske uden tilladelse efter stk. 1 i  

 forbindelse med matrikulære forandringer.«.
 25. I § 14  indsættes efter »landbrugsejendomme«:  

 »,jf. § 8, stk. 3 og 4.«.
 26. § 16  affattes således:
» § 16. Adkomst på en landbrugsejendom, der ligger i landzone,  

 og hvis areal overstiger 30 ha, kan erhverves af en person, hvis 1) erhververen er fyldt 18 år, 2) erhververen er dansk statsborger eller er statsborger i et land, hvis  

 borgere i medfør af De Europæiske Fællesskabers regler eller ifølge traktat  

 har adgang til at erhverve landbrugsjord i Danmark, 3) erhververen, dennes ægtefælle eller børn under 18 år ikke inden  

 erhvervelsen er ejere eller medejere af nogen landbrugsejendom, herunder  

 jordbrugsbedrifter i udlandet, 4) erhververen inden 6 måneder efter erhvervelsen tager fast bopæl på  

 ejendommen, 5) erhververen selv driver ejendommen, og 6) erhververen opfylder de krav til en landmandsuddannelse, der fastsættes  

 af landbrugsministeren efter forhandling med landbrugsorganisationerne.
 Stk. 2. Adkomst på en landbrugsejendom, hvis areal ikke overstiger 30 ha,  

 kan erhverves, hvis erhververen opfylder kravene i stk. 1, nr. 1-4.
Stk. 3. Er erhververen, dennes ægtefælle eller børn under 18 år i forvejen  

 ejer eller medejer af en landbrugsejendom, herunder jordbrugsbedrifter i  

 udlandet, kan den pågældende erhverve adkomst på yderligere en  

 landbrugsejendom, hvis 1) erhververen opfylder kravene i stk. 1, nr. 1 og 2, 2) erhververen har eller inden 6 måneder efter erhvervelsen tager fast  

 bopæl på en af de to ejendomme, 3) erhververen opfylder kravene i stk. 1, nr. 5 og 6, hvis de to  

 ejendommes areal tilsammen overstiger 30 ha, 4) de to ejendommes jorder ligger inden for en vejafstand af 10 km regnet  

 som anført i § 9, stk. 1, nr. 1, og 5) de to ejendommes areal ikke tilsammen overstiger 70 ha.
 Stk. 4. Ved arealgrænserne i stk. 1-3 medregnes ikke de i § 13, stk. 4,  

 anførte arealer.«.
 27. I § 17, stk. 1,  indføjes efter »ved arv« : »,  

 såfremt ejeren har haft lovlig adkomst på ejendommen.«.
 28. I § 17, stk. 2, nr. 1  , ændres »arveladeren har haft  

 lovlig, tinglyst endelig adkomst« til: »arveladeren eller dennes  

 ægtefælle har haft lovlig adkomst«, og i nr. 2  ændres »Det  

 europæiske Økonomiske Fællesskabs« til: »De Europæiske  

 Fællesskabers«.
 29. I § 17, stk. 3, 3. pkt.  ændres »§ 11, stk. 1,» til:  

 »§ 11, stk. 1 og 2,».
 30. I § 17a, stk. 1, nr. 1,  ændres »overdrageren har haft  

 lovlig, tinglyst endelig adkomst« til: »overdrageren eller dennes  

 ægtefælle har haft lovlig adkomst«, og i nr. 4  ændres »Det  

 europæiske Økonomiske Fællesskabs« til: »De Europæiske  

 Fællesskabers«.
 31. §§ 18 og 18a  affattes således:
 » § 18. Bortset fra de i §§ 16, 17 og 17a omhandlede tilfælde  

 kan adkomst på en landbrugsejendom i landzone kun erhverves med  

 landbrugsministerens tilladelse.
Stk. 2. Landbrugsministeren kan 1) fravige arealgrænsen på 30 ha i § 16, stk. 1-3, indtil 50 ha, eller 2) meddele tilladelse i særlige tilfælde, hvor erhververen på grundlag af  

 tidligere beskæftigelse eller anden uddannelse end den, der kræves i henhold  

 til § 16, stk. 1, nr. 6, må antages at være kvalificeret til at forestå  

 driften af den pågældende ejendom.
 Stk. 3. Landbrugsministeren kan meddele tilladelse til, at en person  

 erhverver midlertidig adkomst på mere end to landbrugsejendomme, hvis  

 erhvervelsen sker med henblik på sammenlægning, der kan tillades efter § 13,  

 eller hvis en af ejerens andre landbrugsejendomme afhændes i forbindelse med  

 erhvervelsen.
Stk. 4. Landbrugsministeren kan meddele tilladelse til, at en person  

 erhverver adkomst på en landbrugsejendom, når 1) erhvervelsen sker med henblik på anvendelse som anført i § 4, stk. 1,  

 nr. 1, og ejendommen i nær fremtid kan påregnes udlagt til det pågældende  

 formål, 2) erhvervelsen sker i erhvervsøjemed med henblik på en  

 ikke-jordbrugsmæssig anvendelse, som i øvrigt må anses som ønskelig ud fra en  

 almindelig samfundsmæssig vurdering, 3) erhvervelsen sker med henblik på særlige formål, herunder anvendelse  

 til videnskabelige, undervisningsmæssige, almene sociale, sundhedsmæssige  

 eller almene rekreative formål, eller 4) særlige forhold i øvrigt taler for det.
Stk. 5. Tilladelse kan i almindelighed ikke meddeles, hvis 1) det skønnes, at erhvervelsen hovedsagelig tager sigte på  

 kapitalanbringelse, eller der er et misforhold mellem købesummen og  

 ejendommens reelle værdi, eller 2) erhvervelsen vil medføre en uhensigtsmæssig driftsstruktur eller  

 ejendomsfordeling.
Stk. 6. Er erhververen, dennes ægtefælle eller børn under 18 år i forvejen  

 ejer eller medejer af en landbrugsejendom, herunder jordbrugsbedrifter i  

 udlandet, kan tilladelse til erhvervelse af yderligere en landbrugsejendom  

 normalt ikke meddeles, hvis det samlede areal af de to ejendomme vil  

 overstige 70 ha, og ejeren af en landbrugsejendom, som omhandlet i § 13, stk.  

 3, nr. 1-4, har behov for suppleringsjord.
Arealgrænsen gælder dog ikke i det  

 omfang, erhververen selv har behov for arealet for at skabe harmoni i  

 bedriften mellem besætning og jordtilliggende.
§ 18a.
En person kan erhverve adkomst på en anpart i en landbrugsejendom  

 ved deling af fællesbo, ved arv fra ægtefælle eller ved hensidden i uskiftet  

 bo.
Herudover kan en person erhverve adkomst på en anpart i en  

 landbrugsejendom, hvis 1) erhvervelsen sker ved arv, eller hvis overdrageren eller de øvrige  

 medejere er erhververens ægtefælle, søskende eller beslægtede i ret op- eller  

 nedstigende linie, 2) mindst en af anpartshaverne er ejer af en anpart på 1/5 eller derover  

 af ejendommen og opfylder betingelserne i §§ 16, 17 eller 17 a, og 3) erhververen ikke efter erhvervelsen er ejer eller medejer af mere end  

 to landbrugsejendomme, herunder jordbrugsbedrifter i udlandet.
Stk. 2. Bortset fra de i stk. 1 nævnte tilfælde kan to eller flere  

 personer i forening erhverve adkomst på en landbrugsejendom, hvis 1) hver enkelt anpartshaver opfylder betingelserne i § 16, stk. 1, nr.  

 1-3, 2) mindst en af anpartshaverne er ejer af en anpart på 1/5 eller derover  

 af ejendommen, har fast bopæl og lovlig adkomst på ejendommen eller opfylder  

 betingelserne for personlig erhvervelse af denne, og 3) hver enkelt af de øvrige anpartshavere inden 6 måneder efter  

 erhvervelsen tager fast bopæl på ejendommen eller deltager i den daglige  

 drift.
 Stk. 3. Kredsen af anpartshavere, jf. stk. 2, som i forvejen ejer en  

 landbrugsejendom, kan uanset bestemmelserne i stk. 2, nr. 1, erhverve adkomst  

 på yderligere en landbrugsejendom, hvis en anpartshaver, der opfylder  

 betingelserne i stk. 2, nr. 2, også opfylder betingelserne for personlig  

 erhvervelse af yderligere en landbrugsejendom.
 Stk. 4. Landbrugsministeren kan uanset bestemmelserne i stk. 2 og 3  

 fastsætte regler om fællesskabers erhvervelse af landbrugsejendomme.
 Stk. 5. Ejer en person alene eller sammen med sin ægtefælle eller børn  

 under 18 år en anpart på 1/5 eller derover af en landbrugsejendom eller 1/5  

 eller derover af kapitalen i et selskab m.v., der ejer en landbrugsejendom,  

 jf. § 21, eller ejer en person aktier eller anparter, der repræsenterer  

 flertallet af stemmerne i et selskab, der ejer en landbrugsejendom, jf. § 20,  

 stk. 1, anses vedkommende for at være medejer af den pågældende  

 landbrugsejendom.
 Stk. 6. Landbrugsministeren kan dispensere fra bestemmelserne i stk.  

 1-3.«.
 32. I § 18b, stk. 2  , udgår »og om jordbrug som væsentligste  

 erhverv«.
 33. §§ 20 og 21  affattes således:
» § 20. Et aktieselskab eller et anpartsselskab kan erhverve  

 og forblive ejer af en landbrugsejendom, der er beliggende i landzone, hvis  

 aktierne eller anparterne, der repræsenterer flertallet af stemmerne i  

 selskabet, ejes af en deltager, der 1) indtil selskabets erhvervelse af ejendommen har haft lovlig adkomst på  

 denne, eller 2) opfylder betingelserne for personlig erhvervelse af ejendommen, dog  

 således at et eventuelt krav om egen drift overgår på selskabet.
 Stk. 2. For aktieselskabers vedkommende skal alle aktier noteres på navn.
 Stk. 3. Landbrugsministeren kan fastsætte nærmere regler for kontrol,  

 registrering m.v. i forbindelse med aktie- og anpartsselskabers erhvervelse  

 af landbrugsejendomme.
 § 21. Bortset fra de i § 20 omhandlede tilfælde kan et selskab, en  

 forening eller anden sammenslutning eller fællesskab, en offentlig eller  

 privat institution, en fond eller en udenlandsk offentlig myndighed kun med  

 landbrugsministerens tilladelse erhverve adkomst på en landbrugsejendom, der  

 er beliggende i landzone, eller på en anpart i en sådan, jf. dog stk. 3.
Stk. 2. Landbrugsministeren kan meddele tilladelse, såfremt 1) erhvervelsen sker med henblik på jordens anvendelse til forsøgs-,  

 forsknings- eller forædlingsvirksomhed, 2) adkomst erhverves med henblik på fællesdrift, der er omfattet af § 10, 3) erhververen er et selskab, hvis deltagere opfylder betingelserne i §  

 18a, stk. 2, eller 4) særlige forhold i øvrigt taler for det.
 Stk. 3. For så vidt angår folkekirkens erhvervelse af landbrugsejendomme,  

 meddeles den i stk. 1 omhandlede tilladelse af kirkeministeren.«.
 34. I § 24  indsættes som nyt stk. 2  :
» Stk. 2.  Tilladelse til fortsat at bevare adkomst på en  

 landbrugsejendom eller til at fortsætte en forpagtning af en sådan skal søges  

 inden 4 uger, hvis ejeren eller forpagteren ikke længere opfylder  

 betingelserne for fortsat at have adkomst på eller for fortsat at kunne  

 forpagte ejendommen.
Fristen løber fra det tidspunkt, hvor ejeren eller  

 forpagteren ikke længere opfylder de nævnte betingelser.«.
 35. I § 25  ændres »person, der opfylder betingelserne i §  

 16.« til: »person eller et selskab, der opfylder  

 erhvervelsesbetingelserne.«.
 36. I § 26, stk. 1  , ændres i sidste pkt. »§ 20, stk. 2«  

 til: »§ 21, stk. 3«.
 37. § 30  affattes således:
» § 30. Der nedsættes for hver amtskommune en  

 jordbrugskommission bestående af en formand og yderligere to medlemmer.  

 Medlemmerne udpeges af amtskommunen.
For hvert medlem udpeges en suppleant.
Stk. 2. Formanden skal have bestået juridisk kandidateksamen.
De to øvrige  

 medlemmer udpeges efter indstilling fra de stedlige foreninger under  

 henholdsvis De Danske Landboforeninger og Danske Husmandsforeninger.
 Stk. 3. Landbrugsministeren fastsætter nærmere regler for nedsættelsen af  

 jordbrugskommissionerne.
 Stk. 4. Amtskommunen yder jordbrugskommissionen sekretariatsmæssig bistand  

 og afholder de med jordbrugskommissionens virke forbundne omkostninger.  

 Landbrugsministeren kan fastsætte nærmere regler for jordbrugskommissionernes  

 virksomhed og amts- og primærkommunernes opgaver i forbindelse hermed.«.
 38. Efter § 30  indsættes:
» § 30a.
Landbrugsministeren kan bemyndige  

 jordbrugskommissionerne, de kommunale og amtskommunale myndigheder samt  

 styrelser under Landbrugsministeriet til at udøve beføjelser efter denne lov.
 Stk. 2. Hvis afgørelse træffes af en jordbrugskommission, kan tilladelse  

 ikke meddeles, når et medlem modsætter sig dette.
 Stk. 3. Klage over de i stk. 1 nævnte myndigheders afgørelse efter  

 bemyndigelse kan indgives til landbrugsministeren, jf. dog stk. 4.  

 Klagefristen er 4 uger fra den dag, afgørelsen er meddelt klageren.  

 Landbrugsministeren kan fastsætte regler, hvorefter der alene kan klages over  

 afgørelsen af retlige spørgsmål.
 Stk. 4. Landbrugsministeren kan henlægge sin beføjelse til at træffe  

 afgørelse i klagesager til en styrelse under Landbrugsministeriet.  

 Landbrugsministeren kan fastsætte regler, hvorefter afgørelser truffet af en  

 styrelse under Landbrugsministeriet ikke kan påklages yderligere.«.
 39. § 33, stk. 1,  affattes således:
»Med bøde straffes den, der 1) overtræder § 7, stk. 1 og 2, § 7a, stk. 1, § 8, stk. 1-4, § 9, stk. 1,  

 § 11, stk. 1-4, § 12, stk. 1, § 16, stk. 1-3, § 18a, stk. 1-3, § 20, stk. 1  

 og 2, § 24 eller § 25, 2) tilsidesætter vilkår knyttet til en tilladelse efter § 4, stk. 1, § 7,  

 stk. 3, § 7a, stk. 4, § 8, stk. 6 og 7, § 9, stk. 3, § 11, stk. 5, § 12, stk.  

 2, § 13, stk. 1, § 14, § 17, stk. 3, § 17a, stk. 2, § 18, stk. 2-4 og 6, §  

 18a, stk. 6, eller § 21, eller 3) undlader at efterkomme påbud efter § 8, stk. 5 og 7, § 9, stk. 5, eller  

 § 27.«.
 40. § 37  ophæves.
§ 2 I lov om statens fremskaffelse af jord og udlån til jordbrugsmæssige  

 formål m.m., jf. lovbekendtgørelse nr. 61 af 14. februar 1983, affattes §  

 35  således:
 » § 35. Udgifterne til Jordbrugsdirektoratet afholdes af  

 Jordfonden og bevilges på de årlige finanslove.«.
§ 3 I lov om udstykning og sammenlægning m.m. af faste ejendomme, jf.  

 lovbekendtgørelse nr. 6 af 7. januar 1977, foretages følgende ændringer:
 1. § 1, stk. 4,  affattes således:
 »Stk. 4. Uanset bestemmelsen i stk. 1 kan en del af en  

 landbrugsejendom forpagtes eller lejes for et tidsrum af indtil 30 år uden  

 udstykning, når brugsforholdet er i overensstemmelse med landbrugslovens §  

 12, stk. 1 eller 2.«.
 2. § 11C, stk. 4,  affattes således:
 »Stk. 4. Bestemmelserne i stk. 1 og 2 gælder ikke kontrakter om  

 forpagtning eller leje vedrørende landbrugsejendomme, når brugsforholdet er i  

 overensstemmelse med landbrugslovens § 12, stk. 1 eller 2.«.
§ 4 I lov om frikommuner, jf. lovbekendtgørelse nr. 316 af 15. juni 1988,  

 foretages følgende ændringer:
 I § 22, stk. 1,  udgår nr. 2, og i nr. 3,  der herefter  

 bliver nr. 2, ændres »§ 8, stk. 5 og 6« til: »§ 8, stk. 6 og  

 7«.
§ 5 Stk. 1. Loven træder i kraft den 1. juli 1989, jf. dog stk. 2.  

 Bestemmelserne i § 3a, stk. 2 og 3, i den hidtidige affattelse og  

 bestemmelserne i lov om frikommuner § 22, stk. 1, nr. 2, i den hidtidige  

 affattelse finder dog fortsat anvendelse for de amtskommuner - indenfor  

 hovedstadsområdet Hovedstadsrådet - der ikke har udarbejdet en plan for  

 sikring af særlig værdifulde landbrugsområder.
Stk. 2. Tidspunktet for ikrafttræden af § 1, nr. 37 og nr. 38 og § 2  

 fastsættes af landbrugsministeren.
Tidspunktet for ophævelse af §§ 31-34 i  

 lov om statens fremskaffelse af jord og udlån til jordbrugsmæssige formål  

 m.m., jf. lovbekendtgørelse nr. 61 af 14. februar 1983, fastsættes ligeledes  

 af landbrugsministeren.
Stk. 3. Landbrugsministeren kan fastsætte regler for Jordlovsudvalgets og  

 de i medfør af lov om statens fremskaffelse af jord og udlån til  

 jordbrugsmæssige formål m.m. nedsatte jordbrugskommissioners sammensætning og  

 virke samt om Jordfondens dækning af deres udgifter, indtil afslutningen af  

 de opgaver, der har påhvilet disse myndigheder.
Landbrugsministeren kan  

 herunder fravige bestemmelserne i den pågældende lovs §§ 31-35.
 Stk. 4. Loven har virkning for retshandler, der indgås efter dens  

 ikrafttræden, jf. dog stk. 5.
 Stk. 5. Lovens bestemmelser kan efter ansøgning anvendes på retshandler,  

 der er indgået før dens ikrafttræden, hvis forholdene taler for det.
Stk. 6. Tilladelser, der er meddelt efter den hidtidige lovgivning,  

 bevarer deres gyldighed.
Det samme gælder de vilkår, der er fastsat i  

 tilladelserne, medmindre landbrugsministeren bestemmer andet.
 Stk. 7. Samdrifts- og forpagtningsforhold, der er lovligt etableret inden  

 lovens ikrafttræden, kan fortsættes af ejeren henholdsvis forpagteren eller  

 disses pårørende efter § 17a, stk. 1. Ved forpagtning kan samdriften dog kun  

 fortsættes inden for den aftalte forpagtningsperiode.
Bemærkninger til lovforslaget Almindelige bemærkninger A.
Indledning Efter regeringsbeslutning nedsatte landbrugsministeren den 15. december  

 1987 udvalget vedrørende struktur, finansiering og ejerforhold i landbruget,  

 som skulle stille forslag om foranstaltninger, som over en periode afgørende  

 kan bidrage til at gøre landbruget selvbærende.
I sin 1. delrapport »Lettelse af landbrugets rentebyrde« af  

 april 1988 behandlede udvalget mulighederne for en nedbringelse af  

 landbrugets gælds- og rentebelastning og stillede forslag om en  

 refinansieringsordning.
Udvalgets forslag lå til grund for lov nr. 372 af 11.  

 juli 1988 om refinansiering af realkreditlån m.v. i landbrugsejendomme.
I sin 2. delrapport »Struktur og ejerformer« af november 1988  

 fremlagde udvalget sine overvejelser om ændringer i landbrugsloven.
Udvalget  

 har ikke udformet noget lovforslag, men fremstillet problemerne og udarbejdet  

 modeller til løsning af de væsentligste problemstillinger.
 I den 3. og afsluttende fase af udvalgets arbejde vil det behandle  

 spørgsmålene om landbrugets fremtidige finansiering og om ophørsordninger.
 I tillægsbetænkningen afgivet af Folketingets Landbrugs-og Fiskeriudvalg  

 den 30. juni 1988 om forslaget til loven om refinansiering bemærker et  

 flertal i udvalget, at refinansieringsordningen skal følges op af ændringer i  

 jordlovgivningen, som kan medvirke til at sikre lønsomme bedrifter.
 Flertallet nævner i betænkningen en række konkrete punkter, hvor der bør  

 ske ændringer i landbrugsloven.
Ved nærværende forslag foreslås landbrugsloven revideret i  

 overensstemmelse med det, der er beskrevet i tillægsbetænkningen.
Forslaget  

 bygger herudover i det væsentlige på den i 2. delrapport af udvalget  

 vedrørende struktur, finansiering og ejerforhold i landbruget udarbejdede  

 model C, hvis grundlæggende princip er, at afgørelser efter loven overlades  

 til lokal, sagkyndig myndighed.
Forslaget er udtryk for en generel lempelse af reglerne om samdrift,  

 sammenlægning og erhvervelse af landbrugsejendomme.
Det må ses i sammenhæng  

 med den gennemførte refinansieringsordning og som et skridt i retning af at  

 opnå et selvbærende og konkurrencedygtigt landbrugserhverv.
 Om Folketingets behandling af de seneste ændringer i landbrugsloven, lov  

 nr. 327 af 4. juni 1986 henvises til Folketingstidende 1985-86, 5672, 6210,  

 11750, 12223, A 3445, B 1913 og 1975, C 951.
 Folketingstidende 1985-86, A 3459-60 rummer henvisninger til behandlingen  

 af de tidligere ændringer af loven siden 1967.
 Der henvises endvidere til ovennævnte tillægsbetænkning afgivet af  

 Folketingets Landbrugs- og Fiskeriudvalg den 30. juni 1988.
 Endelig henvises til betænkningerne nr. 1124: Arealudvalgets Delbetænkning  

 3 af oktober 1987, nr. 1145: Struktur- og Planudvalgets 2. Delbetænkning af  

 august 1988 samt nr. 1137 og 1152: Delrapport 1 og 2 fra udvalget vedrørende  

 struktur, finansiering og ejerforhold i landbruget af april og november 1988.
B.
Den gældende lov To trediedele af Danmarks areal er undergivet landbrugspligt og dermed  

 omfattet af reguleringen i landbrugsloven.
De vigtigste formål bag den gældende lov er at beskytte jorden som en  

 begrænset naturressource og at sikre familiebruget som den overvejende  

 driftsform.
I begrebet familiebrug ligger det personlige selveje med gården  

 som rammen for familiens bolig og arbejde og en brugsstørrelse, som kan  

 drives af familien alene eller eventuelt med bistand af een eller få  

 medhjælpere.
Der skal på en landbrugsejendom være en beboelsesbygning, der er  

 bopælspligt på ejendommen, og jorderne skal dyrkes.
Landbrugsjord kan kun med  

 særlig begrundelse, f.eks. ved anlæg af veje og til byudvikling, overgå til  

 anden anvendelse.
Der stilles strenge krav i forbindelse med supplering af en  

 ejendoms jordtilliggende.
Der stilles uddannelseskrav ved erhvervelse af  

 egentlige produktionsejendomme.
Der er begrænsninger i adgangen til at eje  

 flere ejendomme og til at samdrive flere ejendomme.
Som hovedregel kan kun  

 personer erhverve en landbrugsejendom.
Målopfyldelsen er vanskelig at bedømme på grundlag af lovens mange og til  

 dels modstridende formål.
Hertil kommer, at loven siden 1967 er blevet ændret  

 7 gange.
Landbrugslovens regler har betydning for den såkaldte størrelsesøkonomi i  

 landbruget.
Ved størrelsesøkonomi forstås, at omkostningerne pr. produceret  

 enhed falder med stigende bedriftsstørrelse.
Dette kan skyldes øget teknisk  

 effektivitet i produktionen, eller at forholdet mellem produktpriser og  

 faktorpriser er forskellige for store og små bedrifter.
Den optimale bedriftsstørrelse er et dynamisk begreb, dvs. den optimale  

 størrelse ændres over tiden i takt med den teknologiske udvikling.
Den  

 samfundsøkonomisk optimale bedriftsstørrelse på et givet tidspunkt kan  

 bestemmes ved at sammenligne omkostningerne pr. produceret enhed i  

 forskellige størrelsesgrupper.
Privatøkonomisk er det et mål at opnå størst mulig indtjening til  

 familien.
Den privatøkonomisk optimale virksomhedsstørrelse kan derfor  

 variere fra landmand til landmand, afhængig af de individuelle forhold på  

 bedrifterne, hvor ikke mindst driftsledelsen spiller en vigtig rolle.
Landbrugslovens regler om samdrift og sammenlægning begrænser en række  

 landmænds muligheder for at tilpasse bedriftsstørrelsen og dermed udnyttelsen  

 af størrelsesøkonomiske fordele i produktionen.
Begrænsningerne vil derfor  

 indebære et samfundsøkonomisk tab i form af højere produktionsomkostninger  

 afhængigt af, hvor restriktivt reglerne administreres.
 Værdien af disse tab må vurderes i forhold til de hensyn, som ligger til  

 grund for begrænsningerne.
C.
Strukturudviklingen i landbruget 1. Bedriftsstørrelsen Landbrugserhvervet har i de sidste 30 år gennemgået en meget kraftig  

 strukturtilpasning.
Antallet af landbrugsbedrifter var i årene inden 1960 begyndt at falde  

 svagt og nåede det år 196.000. Nedgangen i bedrifternes antal forstærkedes i  

 næste årti, hvor der blev nedlagt knap 56.000 bedrifter.
Denne reduktion  

 skete først og fremmest for bedrifter under 10 ha, hvor antallet af bedrifter  

 i denne periode gik tilbage fra 91.500 i 1960 til 44.000 bedrifter (ekskl.  

 gartnerier m.v.) i 1970.
 Fra 1970 til 1987 faldt antallet af bedrifter under 30 ha fra 121.000 til  

 54.000. Antallet af bedrifter i gruppen 30-50 ha var stort set uændret, mens  

 antallet af bedrifter over 50 ha voksede fra knap 9.000 til knap 15.000.
Det teknologiske udvikling gennem de sidste 30 år har medført betydelige  

 produktivitetsstigninger.
Da udnyttelsen af ny teknik ofte kræver produktion  

 af en vis størrelse, har der i perioden været en tendens til stigende  

 størrelsesøkonomi.
For den enkelte bedrift har det medført et behov for  

 suppleringsjord.
Samtidig har en betydelig stigning i arbejdsproduktiviteten medført et  

 mindre behov for arbejdskraft i landbruget.
Den stærke afvandring af  

 arbejdskraft fra landbruget har i en del af perioden været påvirket af det  

 offentliges og byerhvervenes efterspørgsel efter arbejdskraft.
Afvandringen  

 er især i den første del af perioden sket ved en reduktion af arbejdskraften  

 på den enkelte bedrift.
Herved er et stort antal bedrifter blevet  

 eenmandsbedrifter eller deltidsbedrifter.
 På baggrund af de faldende realpriser for landbrugsprodukter samt den  

 fortsatte produktivitetsstigning må det forventes, at strukturudviklingen vil  

 fortsætte med uformindsket styrke.
 Samtidig med, at der er sket en nedgang i landbrugets arbejdskraft, er  

 andelen af deltidsbedrifter som nævnt vokset, enten som følge af, at især  

 ældre landbrugere har indskrænket den animalske produktion på deres bedrift,  

 eller som følge af, at landmanden har fundet lønarbejde uden for bedriften,  

 som videreføres med vægt på planteproduktion.
 En landbrugsbedrift kan bestå af een eller flere selvstændigt vurderede  

 landbrugsejendomme eller dele heraf.
Ejendomsstrukturen i landbruget afviger i betydelig grad fra  

 bedriftsstrukturen.
Der er langt flere små ejendomme end små bedrifter, mens  

 der er flere store bedrifter end store ejendomme.
Dette mønster er blevet  

 stadigt tydeligere, også i de seneste år.
Det er vanskeligt at fortolke disse  

 tal på anden måde end, at ejendomsstrukturen på grund af den danske  

 jordlovgivning ikke er fulgt med den faktiske erhvervsudvikling, udtrykt ved  

 bedriftsstrukturen.
2. Forpagtning I hovedparten af perioden har det været vanskeligt at nedlægge  

 landbrugsejendomme og derigennem skaffe egentlig suppleringsjord til de  

 tilbageværende bedrifter.
Det er et karakteristisk træk ved  

 strukturudviklingen, at de ekspanderende bedrifters behov for yderligere jord  

 i vidt omfang er søgt dækket ved tilforpagtning eller gennem  

 dyrkningsaftaler.
 Forpagtning har vist sig som et smidigt middel til at foretage  

 midlertidige tilpasninger i bedriftsstrukturen.
Tilforpagtning af landbrugsjord er således tiltaget i de sidste årtier i  

 takt med, at mange landbrugsejendomme er ophørt som selvstændige bedrifter.  

 Ved forpagtning kan man skelne mellem gårdforpagtning og delforpagtning af  

 landbrugsjord.
Gårdforpagtning har været svagt aftagende igennem 1980'erne og  

 udgør i 1987 knap 2.000 landbrug eller godt 2 pct. af samtlige bedrifter.
 Det delforpagtede areal er steget fra ca. 190.000 ha i 1970 til ca.  

 371.000 ha i 1980 og ca. 444.000 ha i 1987. Det totale forpagtede areal var i  

 1987 ca. 511.000 ha, hvilket svarer til 18,3 pct. af det samlede dyrkede  

 areal.
En trediedel af samtlige bedrifter har tilforpagtet jord.
Tilbøjeligheden  

 til at forpagte jord stiger generelt med det ejede areals størrelse.  

 Endvidere øges det forpagtede areal målt i ha i takt med ejendommens  

 størrelse.
Til gengæld udgør den delforpagtede jord en større procentdel i  

 forhold til eget jordtilliggende for de mindre bedrifter end for de større  

 bedrifter.
I miljøbeskyttelseslovgivningen er der for at begrænse forureningen  

 fastsat bestemmelser om udbringning af bl.a. husdyrgødning.
Reglerne skal  

 sikre harmoni mellem husdyrhold og jordtilliggende.
Indførelsen af disse krav  

 kan have forstærket behovet for delforpagtning.
3. Besætningsstrukturen Samtidig med, at der har været en nedgang i antallet af bedrifter, er  

 produktionsmønsteret i landbruget ændret ved, at den enkelte bedrift i højere  

 grad er specialiseret på en enkelt produktionsgren.
I 1978 fandtes således næsten 2/3 af kvægbestanden på bedrifter med både  

 kvæg og svin.
I 1987 var næsten 2/3 af kvægbestanden på specialiserede  

 kvægbedrifter.
Næsten halvdelen af svinebestanden fandtes i 1978 på bedrifter med kvæg og  

 svin.
I 1978 fandtes derimod næsten 3/4 af svinebestanden på specialiserede  

 svinebedrifter.
Besætningerne på de specialiserede brug er gennemgående væsentligt større  

 end på de alsidige brug.
De store besætningers andel af det samlede antal  

 besætninger er væsentligt forøget i de sidste 20 år.
4. Udviklingen fremover Dansk landbrug har i de sidste 15 år været kendetegnet ved en høj vækst i  

 arbejdsproduktiviteten på omkring 6 pct. om året.
I sammenhæng hermed er  

 produktionen steget med 2-3 pct. om året og beskæftigelsen faldet med 3-4  

 pct.
Under den nuværende struktur er de størrelsesøkonomiske fordele ikke  

 realiseret fuldt ud.
Dette medfører, at der også fremover vil være et stort  

 behov for strukturtilpasning.
På grund af udviklingen i EF's landbrugspolitik, hvor den indførte  

 kvotering har begrænset mælkeproduktionen, og produktionen af vegetabliske  

 produkter er påvirket af en restriktiv prispolitik og andre indgreb til  

 begrænsning af produktionen, må det forventes, at landbrugsproduktionen i de  

 næste ti år vil fremvise en noget lavere vækst.
Der vil således på grund af  

 de markedsmæssige vilkår, som kan forventes, fortsat være et stærkt pres på  

 strukturen og en nedgang i beskæftigelsen i landbruget.
På baggrund af den stigende besætningsstørrelse både inden for  

 kvægbesætninger og svinebesætninger kan det forventes, at mange bedrifter i  

 de kommende år vil få behov for tillægsjord.
På nuværende tidspunkt findes et  

 betydeligt antal besætninger på bedrifter, som ikke med egen og tilforpagtet  

 jord opfylder harmonibestemmelserne.
D.
Lovforslaget 1. Lovforslagets sigte i hovedtræk Formålsbestemmelsen i lovens § 1 foreslås opretholdt uændret.
Der vil  

 således fortsat være tale om, at loven skal administreres under hensyntagen  

 til en bred vifte af formål.
 Lovforslaget er dog til en vis grad udtryk for en opprioritering af visse  

 målsætninger:
- styrkelse af landbrugets erhvervsøkonomiske tilpasningsevne, - opretholdelse af befolkningsgrundlaget på landet og - koordinering af lovens bestemmelser med miljøbeskyttelsesreglerne.
 Herudover tilstræbes ved forslaget et enklere og mere smidigt  

 administrativt system.
2. Forslagets erhvervspolitiske sigte Lovforslaget tilsigter generelt en lempelse af landbrugslovens  

 restriktioner over for landbrugserhvervet.
Erhvervet bør på længere sigt  

 kunne opnå at blive selvbærende og konkurrencedygtigt inden for det indre  

 marked og på verdensmarkedet.
Dette forudsætter en tilpasning efter de  

 almindelige markedsøkonomiske forhold, svarende til hvad der gælder for de  

 fleste øvrige varefremstillende erhverv.
En række af lovens areal- og afstandsgrænser foreslås derfor lempet.  

 Ejendomme skal fremover kunne suppleres op til 125 ha mod nu 100 ha, og  

 afstanden fra hver tilkøbt parcel til ejendommens bygninger foreslås  

 fremtidig at måtte være 2-3 km mod nu 1 km.
Nedlægningsgrænsen bortfalder for  

 landbrugsejendomme, der nedlægges eller udstykkes til sammenlægning med andre  

 landbrugsejendomme.
For samdrift foreslås arealgrænsen ophævet.
For så vidt  

 angår ejendomme med animalsk produktion kan der i en række tilfælde  

 disponeres ud over de fastsatte grænser, hvis det er nødvendigt for at skabe  

 harmoni mellem besætning og jordtilliggende.
 Der åbnes mulighed for frasalg af bygningerne på ejendom nr. 2. Herved  

 reduceres kapitalkravet ved erhvervelse eller fortsat besiddelse af en  

 ejendom til samdrift.
Der foreslås adgang for aktie- og anpartsselskaber til erhvervelse af  

 landbrugsejendomme, dog således at stemmemajoriteten skal indehaves af en  

 jordbruger, der opfylder de sædvanlige erhvervelsesbetingelser, herunder  

 bopælspligten.
Aktie- og anpartsselskabsformen er almindeligt udbredt i det  

 øvrige erhvervsliv og indebærer en række klare fordele, som også bør kunne  

 komme landbruget til gode.
Bl.a. vil de udbyggede regelsæt i lovgivning og  

 praksis vedrørende disse selskabsformer kunne løse konflikter mellem parterne  

 og for myndighederne medføre en lettelse i administrationen.
Den økonomiske  

 risiko kan spredes, og i det omfang virksomheden er finansieret ved ansvarlig  

 kapital, opnås endvidere en fleksibilitet i kapitalaflønningen, idet  

 overskuddet i virksomheden er afgørende for aktionærernes udbytte.
Herved  

 opnås en bedre sikkerhed i tilfælde af konjunkturudsving eller uheld,  

 sygdomme el.lign. på den enkelte bedrift.
Landbrugsministeren vil tage erfaringerne med denne nye ejerform op til  

 vurdering, når der er registreret 500 aktie- eller anpartsselskaber med  

 adkomst på en landbrugsejendom.
På denne baggrund vil landbrugsministeren  

 eventuelt foreslå ændringer i loven.
De 500 selskaber omfatter ikke  

 enkeltmandsejede og rene familieejede selskaber.
 I den gældende lov anses skovdyrkning kun inden for nærmere angivne  

 grænser som jordbrugsmæssig drift.
De gældende restriktioner foreslås ophævet, idet almindelige økonomiske  

 betragtninger herefter vil være afgørende for, i hvilket omfang tilplantning  

 finder sted.
Dette er i overensstemmelse med regeringens ønske om at fremme  

 skovplantning.
Det forventes, at tilplantning hovedsagelig vil ske på jord af  

 ringe bonitet, eventuelt i forbindelse med støtte efter de foreslåede regler  

 i forbedringsloven, jf. det den 26. oktober 1988 fremsatte lovforslag (L 70)  

 vedrørende støtte til udtagning af agerjord, ekstensivering,  

 skovbrugsforanstaltninger m.v.
Skovparceller på 35 ha og derover samt mindre skovparceller, der ligger  

 hensigtsmæssigt for sammenlægning til rationel skovdrift, foreslås at kunne  

 frastykkes, hvis de pålægges fredskovspligt.
Der vil herved blive bedre  

 muligheder for at samle flere mindre skovarealer under en rentabel samdrift,  

 ligesom frasalg kan give landbrugeren mulighed for at frigøre en bundet  

 kapital med henblik på en mere produktiv investering i den egentlige  

 landbrugsdrift.
3. Befolkningsudviklingen Lovforslaget indebærer mulighed for en styrkelse af befolkningsgrundlaget  

 ved en vis tilflytning af personer med byerhverv.
 Vigtigst for opretholdelse af et stabilt befolkningselement på landet er  

 som hidtil, at landbrugserhvervet sikres de fornødne rammer for en sund  

 udvikling, således at der kan opretholdes selvbærende bedrifter.
 Ifølge forslaget opretholdes bopælspligten på landbrugsejendomme uændret.  

 Forslaget rummer herudover ændringer, der forbedrer mulighederne for  

 deltidsdrift og for, at personer med byerhverv kan tage bopæl på landet.
Adgangen til fri erhvervelse af ejendomme på indtil 30 ha og bortfald af  

 kravet om jordbrug som væsentligste erhverv ved køb af ejendom nr. 2  

 tilgodeser deltidslandmændene.
Adgang til at frastykke bygninger på ejendom  

 nr. 2 skaber mulighed for at etablere attraktive ejendomme til boligformål.  

 Den videre adgang til dannelse af fællesskaber forventes ligeledes at kunne  

 medvirke til etablering af driftstyper, der har interesse også for deltagere  

 med byerhverv ved siden af.
4. Miljøhensyn Administrationen af landbrugsloven må ske i et samspil med den øvrige  

 areal- og miljøforvaltning.
Den almindelige tendens imod færre og større bedrifter og besætninger  

 medfører en koncentration af den del af miljøbelastningen, der hidrører fra  

 den animalske produktion.
Under forudsætning af, at der gennemføres de  

 fornødne foranstaltninger til imødegåelse af forureningen fra disse  

 bedrifter, kan dette dog være en fordel, idet investeringsomkostningerne pr.  

 dyreenhed kan holdes nede, ligesom kontrolproblemerne bliver mindre.  

 Endvidere vil anvendelse af gødningen bedre kunne indpasses i sædskiftet på  

 de større bedrifter, hvor det typisk er mere varieret end på de mindre  

 bedrifter.
 Behovet for jord til opfyldelse af de miljømæssige harmoniregler betragtes  

 som nævnt ovenfor som en særligt kvalificerende omstændighed, der begrunder,  

 at der kan ses bort fra arealgrænser m.v. ved sammenlægning og samdrift.
 Ved gennemførelse af den seneste ændring af landbrugsloven i 1986 blev  

 indført de særlige regler om naboers fortrinsstilling til erhvervelse af  

 suppleringsjord ved sammenlægning og køb af ejendom nr. 2. Fortrinsstilling  

 forudsætter, at naboen har behov for jorden for at kunne opfylde  

 husdyrbekendtgørelsens bestemmelser om harmoni mellem areal og  

 besætningsstørrelse, eller i sjældne tilfælde, at der er tale om særlige  

 behov for en specialproduktion såsom væksthusgartneri.
Disse regler foreslås principielt videreført.
Fortrinsstilling skal dog  

 ikke kunne gøres gældende over for en erhverver, der selv har behov for jord  

 for at kunne opfylde harmonibestemmelserne.
Arealgrænsen hæves fra 50 ha til  

 70 ha.
Dette indebærer således, at man kan erhverve et større areal, inden  

 naboen kan opnå fortrinsstilling, men samtidig at fortrinsstilling kan gøres  

 gældende også af ejere af større ejendomme end efter den gældende regel.
5. Administrative konsekvenser Lovens administration foreslås ændret, således at afgørelserne træffes af  

 regionale jordbrugskommissioner.
Forslaget tager især sigte på at styrke den  

 lokale indflydelse på afgørelserne.
I den nuværende administrative opbygning træffes afgørelser efter  

 landbrugslovens kapitel I-IV af Jordbrugsdirektoratet (indtil 1. januar 1989  

 af Matrikeldirektoratet), mens afgørelser efter kapitel V om erhvervelse af  

 landbrugsejendomme træffes af Jordlovsudvalget.
Alle væsentlige afgørelser  

 træffes efter indstilling fra den lokale jordbrugskommission eller dennes  

 formand, der samtidig er medlem af Jordlovsudvalget.
Der er adgang til at  

 påklage afgørelserne til landbrugsministeren.
Af Jordlovsudvalgets 18 medlemmer udpeges de 10 efter forholdstal af  

 Folketinget.
Disse 10 medlemmer samt 2 medlemmer udpeget af henholdsvis  

 landbo- og husmandsforeningerne er samtidig formænd for de 12  

 jordbrugskommissioner i henholdsvis hovedstadsområdet og de 11 øvrige amter.
 Jordbrugskommissionerne består ud over formanden af 2 medlemmer, som  

 udpeges af landbrugsministeren efter indstilling fra landbo- og  

 husmandsforeningerne og af en eller flere viceformænd, der tillige varetager  

 væsentlige opgaver i forbindelse med støttelovgivningen.  

 Jordbrugskommissionerne er ikke udstyret med noget sekretariat.
 Efter forslaget ophæves denne ret komplicerede administrative opbygning.  

 Afgørelser træffes fremover af regionale jordbrugskommissioner med lokal  

 sekretariatsbistand, ligesom de ændrede regler om kommissionernes  

 sammensætning gør dem velegnede til at træffe konkrete afgørelser.  

 Jordlovsudvalget bortfalder herved.
 Reglerne om administrationens opbygning indføjes i landbrugsloven og udgår  

 herefter af lov om statens fremskaffelse af jord og udlån til  

 jordbrugsmæssige formål m.m., jf. lovbekendtgørelse nr. 61 af 14. februar  

 1983, hvor de hidtil har været placeret af historiske årsager, idet den  

 sidstnævnte lov formelt bl.a. er en videreførelse af den tidligere gældende  

 statshusmandslovgivning.
 Administrationen forventes efter de foreslåede ændringer af de materielle  

 bestemmelser at blive mindre ressourcekrævende, idet antallet af  

 dispensationsansøgninger forventes at falde væsentligt.
 Det bemærkes, at der fortsat vil være mulighed for en forsøgsvis ændret  

 kompetencefordeling inden for rammerne af § 22 i frikommuneloven, jf. i  

 øvrigt bemærkninger til forslagets nr. 15-17.
6. Finansielle konsekvenser De administrative udgifter vil efter den nye lov kunne reduceres meget  

 væsentligt.
Udgifterne for 1990 og første halvår af 1991 må imidlertid  

 forventes at blive påvirket af arbejdet med tilrettelæggelse af den nye  

 administration.
 Det nuværende ressourceforbrug i forbindelse med administrationen af  

 landbrugsloven anslås at udgøre 36 årsværk i centraladministrationen  

 (Landbrugsministeriets departement og Jordbrugsdirektoratet). Efter  

 gennemførelse af lovændringen forventes et ressourceforbrug på 12 årsværk  

 inden for Landbrugsministeriet.
Udgifterne til Jordlovsudvalget og jordbrugskommissionerne forventes i  

 1989 at ville udgøre kr. 7.350.000. Anvendelsen af årsværk i forbindelse med  

 amternes varetagelse af sekretariatsfunktionen for jordbrugskommissionerne  

 forventes at ville udgøre gennemsnitligt 1 årsværk i hver af de 14  

 amtskommuner i 1990, faldende til 8 årsværk i 1992 og årene fremover, idet  

 administrationen vil kunne integreres med den øvrige arealforvaltning.
De  

 amtskommunale bloktilskud vil blive forhøjet tilsvarende med 3,5 mill. kr.  

 faldende til 2,0 mill. kr.. Desuden forhøjes bloktilskuddene med et beløb til  

 dækning af kommissionernes udgifter, der fremover afholdes af amterne.  

 Udgiften hertil forventes at udgøre årligt 2,5 mill. kr., heri medregnet  

 kommissionsmedlemmernes varetagelse af opgaver efter støttelovgivningen m.v..
 I de følgende tabeller opgøres det budgetterede ressourceforbrug:
Finansielle konsekvenser vedr. landbrugsloven Tabel 1. Statens personalebehov Tabel 2. Statens udgifter til administration excl. moms.
7. Høring Lovforslaget har været forelagt De danske Landboforeninger, Danske  

 Husmandsforeninger, Tolvmandsforeningerne, Danmarks Landboungdom, Dansk  

 Erhvervsgartnerforening, Dansk Pelsdyravlerforening, Dansk Skovforening, De  

 Danske Skovdyrkerforeninger, Landsforeningen af Landsbysamfund,  

 Sammenslutningen af danske småøer, Arbejderbevægelsens Erhvervsråd,  

 Advokatsamfundet, Kommunernes Landsforening, Amtsrådsforeningen i Danmark,  

 Dansk Landbrugs Realkreditfond, Realkreditrådet, Den danske  

 Landinspektørforening, Den danske Bankforening og Danmarks  

 Sparekasseforening.
Bemærkninger til de enkelte bestemmelser Til § 1 Til nr. 1 og 2.
 De foreslåede ændringer i §§ 2 og 3  er en følge af, at  

 registreringen i matriklen ikke længere hører under landbrugsministeren, men  

 under boligministeren, jf. ressortændring ved kongelig resolution af 10.  

 september 1987.
Administrationen af landbrugslovens kap.
I-IV er nu overført til  

 Jordbrugsdirektoratet. Ændringer i landbrugspligtens omfang sker som  

 hovedregel på grundlag af tilladelse fra Jordbrugsdirektoratet ved Kort- og  

 Matrikelstyrelsens registrering af udstykning m.v.
Til nr. 3 Den foreslåede ændring af reglerne i § 3a  om landbrugsplanlægning  

 har baggrund i Arealudvalgets 1. delbetænkning (betænkning nr. 1051) og de  

 ændringer vedrørende region- og sektorplanlægningen, der er gennemført for en  

 række forskellige miljø- og planlægningslove ved lov nr. 355 af 13. maj 1987.
 Ændringen tager sigte på en ajourføring af bestemmelserne om  

 landbrugsplanlægningen, således at denne planlægning udføres på linie med den  

 øvrige sektorplanlægning for arealanvendelsen i det åbne land.
 Efter den nævnte ændring af miljø- og planlægningslovene skal regionplaner  

 og tillæg hertil fortsat godkendes af miljøministeren, medens den  

 amtskommunale sektorplanlægning ikke længere skal godkendes af  

 miljøministeren, når førstegangsplanlægningen er godkendt.
Der skal stadig foregå en kortlægning og planlægning på samtlige  

 sektorområder.
Kravene til planlægningens indhold er ændret, så amtsrådene i  

 højere grad kan koncentrere indsatsen om forhold, der i den pågældende del af  

 landet kræver en særlig belysning.
 Sektorplanlægningen skal udmøntes i:
- en analysedel, der omfatter resultater af kortlægninger og undersøgelser  

 med amtsrådets vurdering heraf, og - en politisk del, der beskriver de mål, amtsrådet ønsker at opnå, og  

 hvorledes amtsrådet vil søge dem opfyldt, eventuelt med angivelse af et  

 handlingsprogram for de initiativer, amtsrådet agter at tage for at fremme  

 disse mål.
 Planlægningens analysedel vil løbende blive ajourført med undersøgelser og  

 resultater, som skal indgå i amtsrådets beslutningsgrundlag for såvel  

 konkrete afgørelser som den videre planlægning.
Sektorplanlægningen er ikke formelt bindende for amtsrådet i dets  

 administration, men den er naturligvis retningsgivende for denne.
Hvor en  

 sags konkrete omstændigheder gør, at afgørelsen ikke falder ud i  

 overensstemmelse med amtsrådets tilkendegivne politik, skal afgørelsen  

 indeholde oplysninger herom.
Det er en forudsætning for dialogen mellem amtsrådet, offentligheden og  

 myndighederne, at borgere, interesseorganisationer og statslige myndigheder  

 kan gøre sig bekendt med den indsamlede viden.
Denne viden skal derfor være  

 offentligt tilgængelig, medmindre særlige fortrolighedskrav gør sig gældende,  

 og materialet bør foreligge i en form, så enhver kan drage nytte af den  

 tilvejebragte viden.
Dette medfører ikke nødvendigvis, at det samlede  

 materiale skal offentliggøres, men som minimum skal der en gang i hver  

 valgperiode udsendes oversigter, hvoraf det fremgår, hvilke oplysninger  

 amtsrådet har indsamlet, og hvor dette materiale er tilgængeligt.
 Offentlighedsperioden gennemføres ved, at et forslag til den politiske del  

 af planlægningen for hvert sektorområde offentliggøres en gang i hver  

 valgperiode, eventuelt i tilslutning til offentliggørelsen af oversigten over  

 sektorplanlægningens indhold.
 Efter en offentlighedsfase på 8 uger, hvor borgere,  

 interesseorganisationer og andre myndigheder kan komme med indsigelser, kan  

 amtsrådet vedtage forslaget, idet det samtidig tager stilling til de  

 indsigelser, der er fremkommet, og eventuelt optager forhandlinger med de  

 kommuner og interesseorganisationer, som måtte ønske dette.
 Sektorplanlægningen kan når som helst tages op til vurdering og debat, men  

 eventuelle ændringer i amtsrådets målsætningspolitik skal offentliggøres og  

 vedtages som ovenfor beskrevet.
Stk. 1 og 2 svarer til de hidtil gældende regler, idet udtrykket  

 »plan« erstattes af »planlægning«.
Henvisningen til  

 Hovedstadsrådet er dog ikke foreslået videreført, jf. lovforslag nr. 105 om  

 ophævelse af lov om et Hovedstadsråd.
 Stk. 3 indeholder bestemmelse om, at amtsrådet mindst en gang i hver  

 valgperiode skal offentliggøre en redegørelse for den amtskommunale  

 landbrugsplanlægning og amtsrådets målsætning for denne planlægning.
 Stk. 4 indeholder hjemmel, hvorefter landbrugsministeren - i lighed med  

 tilsvarende bestemmelser for sektorplanlægningen på Miljøministeriets område  

 - kan fastsætte nærmere regler for udarbejdelsen og indholdet af  

 planlægningen samt for proceduren og offentliggørelsen af amtsrådets  

 målsætninger m.v. for landbrugsplanlægningen.
 Landbrugsministeren kan herunder bestemme og fastsætte regler om, at  

 nærmere angivne forudsætninger skal lægges til grund for planlægningen.
Til nr. 4 Reglerne om landbrugspligt indebærer, at landbrugsejendomme er omfattet af  

 landbrugslovens bestemmelser om drift, samdrift, forpagtning, sammenlægning  

 og erhvervelse m.v.
De nugældende regler i § 4, stk. 1  , om ophævelse af  

 landbrugspligt har sammenhæng med planlægningslovgivningen, idet forholdet  

 til landbrugspligten i videst muligt omfang søges afklaret i forbindelse med  

 planlægningen.
Det gælder såvel regionplanlægningen som kommune-og  

 lokalplanlægningen.
 Når der er gennemført lokalplan for et område, kan landbrugspligten  

 ophæves, når jorderne skal anvendes til bymæssige formål m.v.
Uden for sådanne områder kan landbrugspligten ophæves ved udstykning af  

 byggegrunde under 2000 m2. Der kan også gives tilladelse til ophævelse af  

 landbrugspligt, når særlige forhold taler for det.
Der er dog tale om en  

 restriktiv praksis ved ophævelse af landbrugspligt på arealer til private  

 rekreative formål, marginaljorder m.v., bl.a. for at modvirke dannelsen af  

 frie jorder uden landbrugspligt.
 Ved ophævelse af landbrugspligt på skovarealer har der i de seneste år  

 været en meget restriktiv praksis for at begrænse omfanget af nye, frie  

 jorder mest muligt.
 Ved de foreslåede ændringer i § 4 opretholdes reglerne om landbrugspligt  

 og forholdet til planlægningslovgivningen uændret, jf. bemærkningerne til nr.  

 7.
 Reglerne om ophævelse af landbrugspligt på skovarealer foreslås lempet på  

 baggrund af de i de almindelige bemærkninger anførte overvejelser, herunder  

 det skovpolitiske udvalgs betænkning »En fremtidig skovpolitik«,  

 struktur- og planudvalgets 2. delbetænkning og delrapport 2 fra udvalget  

 vedrørende struktur, finansiering og ejerforhold i landbruget »Struktur  

 og ejerformer«.
 Det foreslås indføjet i et nyt stk. 2,  at der altid skal kunne ske  

 udstykning og ophævelse af landbrugspligt på skovarealer, der er over 35 ha  

 og pålagt fredskovspligt.
Begrundelsen herfor er, at der allerede i dag i vid udstrækning findes  

 fredskov, som ikke er pålagt landbrugspligt.
Hertil kommer, at  

 fredskovsparceller i forvejen er pålagt et sæt reguleringer, nemlig de krav,  

 der ud fra en skovbrugsmæssig begrundelse stilles til fredskov.
Det skønnes  

 ikke nødvendigt at opretholde et yderligere sæt reguleringer i  

 landbrugsloven.
 Arealgrænsen på 35 ha er fastsat for at undgå udstykning af skovarealer,  

 der ikke er begrundet i en erhvervsmæssig, skovbrugsmæssig anvendelse, men i  

 en anvendelse til private, rekreative formål.
Fredskovsarealer på under 35 ha kan fraskilles i medfør af § 4, stk. 1,  

 nr. 3, når forholdene taler for det.
Det gælder f.eks. situationer, hvor en  

 skov ligger hensigtsmæssigt for sammenlægning med andre skovarealer, og hvor  

 skovejendommen efter suppleringen overstiger 35 ha.
Hvis der ved udstykningen sker deling af skov, må skoven dog ikke deles i  

 mindre lodder end 50 ha, jf. bestemmelserne i § 3 i udstykningsloven.
Efter  

 lensafløsningslovens § 5 skal majoratsskove bevares som samlet ejendom.
Ved udstykning af parceller i det åbne land lægges der i øvrigt fortsat  

 vægt på at modvirke dannelsen af nye frie jorder uden landbrugspligt.
Det  

 gælder f.eks. ved udstykning af arealer til private rekreative formål, jagt,  

 fiskeri m.v., hvor den nugældende praksis forudsættes opretholdt uændret.
Til nr. 5 Efter reglerne i stk. 4  (tidligere stk. 3), kan der også tillades  

 udstykning og ophævelse af landbrugspligt på jorder, der agtes anvendt til  

 skovplantning, såfremt jorderne tilplantes og pålægges fredskovspligt.
 De nugældende regler i stk. 3, hvorefter restparcellen ved ophævelse af  

 landbrugspligt kun må omfatte bygninger, gårdsplads, have og eventuelle andre  

 mindre, tilgrænsende arealer uden væsentlig landbrugsmæssig betydning, og i  

 almindelighed ikke må overstige 0,5 ha, foreslås ophævet, jf. bemærkningerne  

 til nr. 6.
Henvisningen til § 4 i skovloven udgår under hensyn til revisionen af  

 skovloven, jf. lovforslag nr.
L 87.
Til nr. 6 Der foreslås indføjet en bestemmelse i stk. 6,  hvorefter  

 landbrugspligten ophæves, når en landbrugsejendom ved udstykning eller på  

 anden måde nedbringes under 2 ha, medmindre ejeren ønsker den opretholdt.  

 Opretholdelse af landbrugspligten kan have betydning for ejendommens status  

 efter anden lovgivning, herunder bl.a. lov om by- og landzoner og  

 støttelovgivningen.
Opførelse af driftsbygninger på en landbrugsejendom  

 kræver således som hovedregel ikke tilladelse efter lov om by- og landzoner.
Bestemmelsen har endvidere sammenhæng med reglerne i § 3 om notering af  

 landbrugsejendomme.
Hvis landbrugspligten på en ejendom under 2 ha er  

 ophævet, vil ejendommen som hovedregel ikke igen kunne noteres som  

 landbrugsejendom, jf. § 3, stk. 1. En genoprettelse af landbrugspligten bør  

 ikke kunne udnyttes til omgåelse af reglerne i lov om by- og landzoner, når  

 ejeren umiddelbart igen kan kræve landbrugspligten ophævet.
 Den nye bestemmelse vil tillige medføre en ændring af den hidtil anvendte  

 praksis efter § 14 vedrørende genoprettelse af tidligere nedlagte landbrug.  

 Der vil således ikke længere kunne forventes tilladelse til genoprettelse af  

 landbrugsejendomme under arealgrænsen på 2 ha i § 3, stk. 1.
 For gartnerier, herunder væksthusgartnerier, vil der fortsat kunne  

 foretages notering af sådanne ejendomme som landbrugsejendomme efter § 3,  

 stk. 2, uanset arealgrænsen på 2 ha.
 Det er ikke hensigten, at landbrugspligten automatisk skal ophæves på  

 ejendomme, der før lovens ikrafttræden var under 2 ha.
 Når en landbrugsejendom nedbringes under 0,5 ha, bortfalder  

 landbrugspligten - som hidtil - automatisk.
Til nr. 7 I et nyt stk. 7  foreslås præciseret, at landbrugsministeren kan  

 fastsætte regler om, at landbrugspligten kan bortfalde uden tilladelse efter  

 stk. 1, i forbindelse med udstykning m.v.
Bestemmelsen tager sigte på en  

 forenkling af behandlingen af udstykningssager, således at landbrugspligten i  

 visse nærmere angivne situationer kan bortfalde på grundlag af en erklæring  

 fra en landinspektør, dvs. uden at der skal fremsendes ansøgning til  

 jordbrugskommissionen.
Sådanne regler er allerede fastsat i medfør af §§ 4, 30 og 31 i  

 forbindelse med, at administrationen af landbrugslovens kap.
I-IV pr. 1.  

 januar 1989 er overført fra Matrikeldirektoratet til Jordbrugsdirektoratet,  

 jf.
Landbrugsministeriets bekendtgørelse nr. 665 af 14. oktober 1988 om  

 ophævelse af landbrugspligt m.v.
Til nr. 8 Der henvises til bemærkningerne til nr. 1 og 2.
 Kort- og Matrikelstyrelsen varetager registreringen af landbrugspligten i  

 matriklen og underretter tinglysningsdommerne og kommunalbestyrelserne om  

 matrikulære forandringer, herunder ændringer af landbrugspligten.
Til nr. 9 Bestemmelserne i § 7, stk. 1,  indeholder krav om, at en  

 landbrugsejendom skal opretholdes som et selvstændigt brug, og at den skal  

 være forsynet med beboelsesbygning.
Kravet om selvstændig drift i stk. 1,  viger allerede efter den  

 nugældende lov ved samdrift efter § 9. Som omtalt i de almindelige  

 bemærkninger, afsnit D, foreslås åbnet adgang til fraskillelse af  

 beboelsesbygninger på landbrugsejendomme, der ejes og drives sammen, og til  

 etablering af driftsfællesskaber, herunder gruppelandbrug.
Disse bestemmelser  

 foreslås indføjet i § 8, stk. 4, og § 10. Se bemærkningerne til nr. 16 og 18.
Til nr. 10 Dispensationsbestemmelsen i stk. 3,  foreslås ændret som følge af,  

 at reglerne om forpagtning i §§ 11 og 12 foreslås lempet, såvel for personer  

 som for visse selskaber.
Se bemærkningerne til nr. 18-20.
Til nr. 11-14 Efter de gældende bestemmelser i § 7a, stk. 1,  skal jorderne til  

 en landbrugsejendom udnyttes på forsvarlig jordbrugsmæssig måde i det omfang,  

 de er egnede hertil.
Ved lovændringen i 1986 lempedes reglerne om  

 skovplantning, dels ved at skovbrug inden for nærmere angivne grænser (25 %,  

 dog højst 25 ha) anses som en jordbrugsmæssig udnyttelse, dels ved en lettere  

 adgang til skovplantning inden for områder, der i regionplanlægningen udpeges  

 som skovrejsningsområder, og ved en mere lempelig dispensationspraksis.
 Kravene om forsvarlig drift i §§ 7 og 7a har principielt også gyldighed i  

 forbindelse med anvendelsen af marginaljorder, men de vil dog ikke at være  

 til hinder for ekstensivering, braklægning m.v.
Reglerne om skovplantning foreslås som nævnt i de almindelige  

 bemærkninger, afsnit D, lempet med henblik på at fremme skovplantning på  

 landbrugsjorder.
Forslagene har baggrund i struktur- og planudvalgets 2.  

 delbetænkning og delrapport 2 fra udvalget vedrørende struktur, finansiering  

 og ejerforhold i landbruget.
 Reglerne i stk. 1  foreslås ændret, således at skovbrug anses som  

 en jordbrugsmæssig udnyttelse på linie med andre former for jordbrugsmæssig  

 udnyttelse.
 De gældende begrænsninger i stk. 2, nr. 1  , i adgangen til  

 skovplantning (indtil 25%, dog højst 25 ha) foreslås ophævet, således at der  

 bliver en fri adgang til skovplantning, jf. dog nedenfor.
 I forbindelse hermed foreslås også de nugældende regler i stk. 3,  

  hvorefter landbrugsministeren kan fastsætte retningslinier for skovplantning  

 inden for områder, der i regionplanlægningen udpeges som  

 skovrejsningsområder, ophævet.
 I stedet foreslås i et nyt stk. 3  indføjet en bestemmelse,  

 hvorefter landbrugsministeren inden for områder, der i regionplanlægningen  

 udpeges som områder, hvor skovplantning er uønsket, kan fastsætte regler om,  

 at disse områder helt eller delvis friholdes for skovplantning.
Forslagene har sammenhæng med lovforslag nr.
L70 om ændring af lov om  

 støtte til forbedring af strukturen og effektiviteten i jordbruget (EF's  

 socio-strukturelle regler) og lovforslag nr.
L90 om ændring af lov om lands-  

 og regionplanlægning og lov om regionplanlægning i hovedstadsområdet  

 (planlægning af skovrejsningsområder).
Efter disse forslag skal der gennem regionplanlægningen udpeges  

 skovrejsningsområder og områder, hvor skovplantning er uønsket.
Udpegningen  

 skal ske efter en afvejning af såvel landbrugs- og skovbrugsinteresser som  

 natur-og miljøintereser.
Regionplanlægningen skal hermed tjene som grundlag  

 for Landbrugsministeriets administration af tilskudsordningen vedrørende  

 skovplantning, der agtes indført ved gennemførelsen af fornævnte  

 socio-strukturelle regler.
 Tilskudsordningen forudsættes prioriteret efter en opdeling af landet i 3  

 kategorier:
1) skovrejsningsområder, 2) områder, hvor skovplantning er uønsket, og 3) øvrige områder.
 I skovrejsningsområder  vil skovplantning blive fremmet, både ved  

 øget offentlig skovplantning og ved støtte til privat skovrejsning.
I områder, hvor skovplantning er uønsket  efter  

 regionplanlægningen, vil der ikke blive givet tilskud til skovplantning.  

 Disse områder vil endvidere efter den foreslåede bestemmelse i § 7a, stk. 3,  

 helt eller delvis kunne friholdes for skovplantning.
Det drejer sig først og  

 fremmest om områder, som af landskabelige eller kulturhistoriske hensyn  

 ønskes friholdt for en tilplantning, f.eks. råstofområder,  

 byudviklingsområder, Ramsarområder, EF-fuglebeskyttelsesområder, områder  

 omfattet af naturfredningslovens §§ 43 ff, og områder, der er udlagt til  

 eller ligger i umiddelbar nærhed af udpegede vindmølleområder.
 I de øvrige områder  vil der være fri adgang til skovplantning, men  

 der vil kun blive givet støtte til en begrænset tilplantning, navnlig til  

 fremme af arronderingen af bestående skove.
Til nr. 15-17 Som nævnt i de almindelige bemærkninger, afsnit D, foreslås kravet om en  

 beboelsesbygning lempet, når der er tale om landbrugsejendomme, der ejes og  

 drives sammen.
 Der foreslås indføjet som en ny bestemmelse i § 8, stk. 4  , at  

 bygningerne på en landbrugsejendom, der ejes og drives lovligt sammen med en  

 anden landbrugsejendom, hvor der findes en beboelsesbygning, kan fraskilles.
 Der åbnes herved mulighed for, at bygningerne kan fraskilles uden  

 landbrugspligt efter reglerne i § 4, eller for at bygningerne kan fraskilles  

 efter § 14 med et mindre jordtilliggende med henblik på afhændelse som et  

 fritidslandbrug (med landbrugspligt og bopælspligt), jf. bemærkninger til nr.  

 26.
 Forslaget skal tilgodese udviklingen af produktive landbrugsbedrifter og  

 give en øget jordmobilitet, samtidig med at overflødige bygninger for  

 landbruget vil kunne få en mere hensigtsmæssig anvendelse og vedligeholdelse.
Efter fraskillelsen må der ikke uden landbrugsministerens tilladelse  

 opføres nye bygninger på ejendommen, der fortsat skal ejes og drives lovligt  

 sammen med en landbrugsejendom med beboelsesbygning.
Denne bestemmelse skal  

 sikre, at der ikke opføres nye bygninger i strid med reglerne i lov om by- og  

 landzoner, jf. også reglerne i § 8, stk. 6, i landbrugsloven.
Der forudsættes  

 i forbindelse med udstykningen foretaget notering i tingbogen om, at  

 ejendommen ikke må bebygges uden tilladelse efter fornævnte bestemmelser i  

 landbrugsloven og lov om by- og landzoner.
Ved ejerskifte skal ejendommen afhændes til sammenlægning eller til  

 samdrift med en landbrugsejendom med beboelsesbygning i overensstemmelse med  

 reglerne i § 13 eller i kap.
V.
 Det samme gælder, hvis ejeren afhænder den landbrugsejendom med bygninger,  

 hvorfra ejendom nr. 2 drives, medmindre han samtidig erhverver en anden  

 landbrugsejendom med beboelsesbygning, hvormed ejendommen uden bygninger kan  

 sammenlægges eller drives i lovlig samdrift.
Der vil dog i medfør af dispensationsbestemmelsen i stk. 6  

  (tidligere stk. 5) kunne gives tilladelse til opførelse af nye bygninger, og  

 til at ejendommen afhændes og opretholdes som et selvstændigt brug, hvis  

 jordernes størrelse og bonitet taler for opførelse af bygninger til driften  

 af ejendommen som en selvstændig landbrugsejendom.
En sådan bebyggelse vil  

 tillige forudsætte tilladelse efter lov om by- og landzoner.
Tinglev kommune har iværksat frikommuneforsøg, der til en vis grad ligner  

 de nye regler i forslagets § 8, stk. 4. I forbindelse hermed har kommunen  

 nedsat en særlig jordbrugskommission, der afgiver indstilling i sager efter  

 landbrugsloven.
Frikommuneprojektet er iværksat med virkning fra 1. januar  

 1988.
 Til nr. 18.
Til § 9 Adgangen til samdrift begrænses efter de gældende regler i § 9  ved  

 afstand (indtil 5 km), arealgrænse (100 ha, når der er tale om flere end 2  

 landbrugsejendomme) og antal ejendomme (højst 5). Reglerne er ens, hvad enten  

 ejendommene ejes sammen, eller der er tale om forpagtning.
 Ved forpagtning gælder tidsbegrænsning: 15 år ved hele landbrugsejendomme  

 og 10 år ved delforpagtninger, jf. iøvrigt bemærkningerne til §§ 11 og 12.
 Reglerne om samdrift foreslås som nævnt i de almindelige bemærkninger,  

 afsnit D, lempet med henblik på at forbedre mulighederne for  

 bedriftstilpasning ved tilforpagtning.
 I stk. 1  foreslås en række lempelser i de gældende regler om  

 samdrift.
 Afstandsgrænsen foreslås ændret fra 5 km til 10 km.
 Arealgrænsen ved samdrift af flere end 2 landbrugsejendomme foreslås  

 ophævet, idet den virker uhensigtsmæssig for en smidig strukturtilpasning.
 Antallet af landbrugsejendomme, der kan indgå i samdrift, må - i lighed  

 med de nugældende regler - ikke overstige 5. Reglen lempes dog for bedrifter  

 med en væsentlig animalsk produktion, således at der bliver fri adgang til  

 samdrift i det omfang, der er behov for jorden for at skabe harmoni mellem  

 besætning og jordtilliggende i overensstemmelse med de krav, der følger af  

 miljølovgivningen om udspredning af husdyrgødning m.m.
 Stk. 2 ændres som en følge af ophævelsen af arealgrænsen i stk. 1.
Det foreslås i stk. 3, nr. 1,  at afstandsgrænsen på 10 km kan  

 fraviges indtil 25 km.
Bestemmelsen har - ligesom forslagets § 13, stk. 5,  

 nr. 1, og § 18, stk. 2, nr. 1 - karakter af en rammebestemmelse, hvorefter  

 der i almindelighed vil kunne forventes meddelt tilladelse til forpagtning og  

 samdrift inden for en afstandsgrænse på 25 km, medmindre særlige forhold  

 taler imod det.
Ved vurderingen vil der bl.a. kunne tages hensyn til, om der i området er  

 en stærk efterspørgsel efter landbrugsjord til forpagtning og samdrift.
Der  

 vil også kunne tages hensyn til regionale forskelle i ejendoms- og  

 bedriftsstrukturen og i jordernes bonitet, herunder f.eks. om området er  

 præget af deltids- eller fritidslandbrug, eller om jorderne har karakter af  

 marginaljorder.
 Bestemmelsen tilsigter at skabe grundlag for, at de lokale  

 jordbrugskommissioner kan tilrettelægge en smidig administrationspraksis i  

 størst mulig overensstemmelse med forholdene i det pågældende område.
 Efter stk. 3, nr. 2,  kan der endvidere gives tilladelse til  

 samdrift af flere end 5 landbrugsejendomme, når forholdene taler for det.
Der kan fortsat tages hensyn til, om den samlede driftsenhed vil få en  

 hensigtsmæssig driftsstruktur.
Der kan herunder tages hensyn til bedrifter  

 med en specialproduktion, f.eks. gartneri- og planteskolevirksomheder, der  

 har behov for mere jord for at tilvejebringe et passende forhold mellem  

 investeringer i produktionsanlæg m.v. og jordtilliggende.
 Ved bedrifter med en stor animalsk produktion kan der også gives  

 tilladelse til en samdrift af jorder i videre omfang, end hvad der er behov  

 for af hensyn til harmoni i bedriften mellem besætning og jordtilliggende.
 Den ændrede affattelse tager tillige sigte på, at selskaber, der frit kan  

 erhverve en landbrugsejendom, sidestilles med personer med hensyn til  

 mulighederne for at opnå tilladelse til samdrift.
 Reglerne i stk. 4  er uændrede i forhold til de nugældende regler.
 Reglerne i stk. 5  ændres som en følge af, at arealgrænsen for  

 samdrift ophæves, jf. stk. 1.
Til § 10 Der har siden Danmarks indtræden i EF været adgang efter § 10  til  

 oprettelse af visse driftsfællesskaber, uanset kravet om egen drift i § 7.  

 Dette harmonerer med dagældende rådsdirektiv, nu rådsforordning 797/1985, der  

 forudsætter, at driftsfællesskaber under visse betingelser kan opnå støtte,  

 ligesom der findes en særlig støtteordning til administrationsomkostninger i  

 indtil 5 år efter oprettelse af et driftsfællesskab.
De pågældende  

 støtteordninger er nu hjemlet ved lov om støtte til forbedring af strukturen  

 og effektiviteten i jordbruget.
 Driftsfællesskaber kan forekomme i alle grader fra partielle fællesskaber  

 om f.eks. en enkelt maskine til fuldt integrerede fællesskaber om varetagelse  

 af den samlede drift af deltagernes ejendomme (gruppelandbrug). De  

 sidstnævnte fællesskaber har hidtil kun kunnet oprettes med særlig  

 dispensation, idet de strider mod de nugældende regler om forpagtning og  

 efter omstændighederne også reglerne om samdrift og kravet om egen drift ved  

 erhvervelse.
Gruppelandbrug kan hensigtsmæssigt dannes af 2 eller flere landmænd i et  

 lokalområde.
Ved ud over ejere og forpagtere at optage disses ægtefæller og  

 medarbejdere kan disse gives adgang til at deltage i beslutningsprocessen og  

 overskudsudlodningen.
Der bør ikke ved anvendelse af de særlige regler for gruppelandbrug kunne  

 ske omgåelse af reglerne om forpagtning og erhvervelse.
Det vil derfor være  

 en forudsætning for forpagtning til gruppelandbrug og opfyldelse af kravet om  

 egen drift ved erhvervelse, at der er en reel spredning af den økonomiske  

 ansvarlighed for driften.
Til § 11 Reglerne i § 11  omhandler forpagtning af hele landbrugsejendomme,  

 dels til selvstændig drift (gårdforpagtning), dels til samdrift med anden  

 landbrugsejendom efter reglerne i § 9 (delforpagtning).
 Stk. 1 indeholder krav til forpagteren i lighed med  

 erhvervelsesbetingelserne.
Uddannelseskravet foreslås ændret, således at der gælder de samme regler  

 for forpagtning som for erhvervelse.
Det hidtil gældende  

 »lempelige« uddannelseskrav efter § 16, stk. 2, nr. 2, foreslås  

 erstattet af det uddannelseskrav, der efter forslagets § 16, stk. 1, nr. 6,  

 fastsættes for erhvervelse af landbrugsejendomme over 30 ha. Ændringen er  

 bl.a. begrundet i, at der samtidig åbnes mulighed for forpagtningsaftaler i  

 indtil 30 år.
 Landbrugsejendomme under 30 ha kan således forpagtes uden krav om  

 landbrugsmæssig uddannelse, hvis forpagteren ikke ved samdrift vil komme til  

 at drive mere end 30 ha.
 Herudover er der alene tale om ændringer i stk. 1, der er en følge af de  

 ændrede samdriftsregler i § 9.
 Stk. 2 åbner adgang for, at andelsbrug m.v. og selskaber, der opfylder  

 betingelserne for erhvervelse af en landbrugsejendom efter forslagets § 18a,  

 stk. 2, og § 20, stk. 1, uden tilladelse kan forpagte landbrugsejendomme.
 Antallet af landbrugsejendomme eller dele af landbrugsejendomme, som det  

 pågældende fællesskab eller selskab ejer eller forpagter, må dog ikke  

 overstige 5, medmindre der er tale om en bedrift, hvor der er behov for  

 jorden for at skabe harmoni mellem besætning og jordtilliggende.  

 Begrænsningen gælder, uanset om der finder samdrift sted, f.eks. hvis  

 selskabet driver en eller flere ejendomme som selvstændige bedrifter ved  

 bestyrer.
Stk. 3 er identisk med de hidtil gældende regler i stk. 2, om indgåelse af  

 forpagtningsaftaler.
Der er ikke fundet grundlag for en egentlig lovgivning  

 om gårdforpagtning.
Der er heller ikke fundet grundlag for at fastsætte  

 yderligere krav om indholdet af forpagtningsaftaler m.v.
Se nærmere afsnit 5  

 i 2. delrapport »Struktur og ejerformer«.
Stk. 4 åbner adgang til, at der uden tilladelse kan indgås  

 forpagtningsaftaler for et tidsrum på indtil 30 år.
Bestemmelsen skal give  

 bedre muligheder for investeringer i bygningsanlæg, jordforbedringsarbejder,  

 dræning m.v., der er baseret på forpagtningsaftaler, end efter de hidtil  

 gældende tidsbegrænsninger i §§ 11 og 12 (10 år ved en del af en ejendom, 15  

 år ved en hel landbrugsejendom, 20 år ved forbedringsplaner).
 Stk. 5 svarer til dispensationsbestemmelsen i stk. 4, i den nugældende  

 lov, bortset fra, at der ikke kan dispenseres fra 30 års-reglen.
 Der vil fremover kunne gives tilladelse til, at selskaber forpagter  

 landbrugsejendomme efter tilsvarende retningslinier, som gælder for  

 dispensationer til selskabers erhvervelse af landbrugsejendomme, jf.  

 bemærkninger til §§ 20 og 21.
Til nr. 19 Reglerne i § 12  omhandler forpagtning eller leje af dele af  

 landbrugsejendomme.
Efter den gældende landbrugslov er varigheden af en  

 forpagtnings- eller lejeaftale begrænset til et tidsrum på indtil 10 år i  

 overensstemmelse med reglerne i §§ 1 og 11 C i udstykningsloven.
Det foreslås i stk. 1  , at varigheden af en forpagtnings -eller  

 lejeaftale vedrørende en del af en landbrugsejendom udvides til 30 år.
Der  

 kan ikke gives tilladelse til forpagtning for mere end 30 år.
 Samtidig foreslås de nævnte regler i udstykningsloven udvidet til 30 år,  

 når der er tale om dele af landbrugsejendomme, jf. forslagets § 3.
Der er i en række situationer behov for at kunne indgå aftaler med en  

 længere varighed end 10 år, og det er uheldigt, at der skal gennemføres  

 udstykning med ophævelse af landbrugspligt, for at sådanne aftaler kan  

 indgås.
Det gælder navnlig aftaler om bortleje af arealer med henblik på  

 opførelse af bygninger på lejet grund, f.eks. driftsbygninger til  

 svineproduktion, fjerkræ, pelsdyr m.v. eller væksthuse og lignende anlæg.
Det  

 gælder også aftaler om forpagtning af landbrugsjord, der indgår i  

 jordbrugsbedrifter med store kapitalinvesteringer.
 Ved den foreslåede ændring i stk. 1 åbnes der adgang til, at en række  

 aftaler om forpagtning eller leje af landbrugsjorder eller bestående  

 beboelses- og driftsbygninger, der hidtil har været begrænset til 10 år, kan  

 indgås for indtil 30 år, uden at det er nødvendigt at indhente tilladelse  

 efter landbrugsloven eller at foretage udstykning, jf. stk. 1, nr. 1-4.
 Se i øvrigt bemærkninger til nr. 21 og 22.
Til nr. 20 Ved delforpagtning til samdrift med anden landbrugsejendom, jf. § 12,  

 stk. 1, nr. 1,  foreslås uddannelseskravet ophævet for at lette  

 mulighederne for en smidig tilpasning af bedriftsstrukturen.
Herudover er der  

 alene tale om ændringer, der følger af de ændrede samdriftsregler i § 9.
Til nr. 21 Der foreslås i stk. 1, nr. 5,  indføjet en ny bestemmelse, der  

 giver fri adgang til leje af et areal af en landbrugsejendom, hvis arealet  

 skal anvendes til opførelse af bygninger til jordbrugsproduktion.
Bestemmelsen skal give mulighed for nye finansieringsformer og  

 driftsformer i landbruget ved tilførsel af kapital, der investeres i  

 bygninger på lejet grund.
Der vil herefter frit kunne ske bortleje af et  

 areal for et tidsrum på indtil 30 år med henblik på, at lejeren opfører  

 bygninger til jordbrugsproduktion, f.eks. svine-, kyllinge- eller  

 pelsdyrproduktion samt væksthusgartnerier m.v.
Det samme gælder ved opførelse  

 af bygninger til planteavl, f.eks. maskinhaller, lader og anlæg til oplagring  

 og behandling af korn m.v. samt halmfyr og lignende.
 Lejeren, f.eks. et selskab, vil herefter kunne optage lån af længere  

 varighed med sikkerhed i bygninger på lejet grund og forestå  

 jordbrugsproduktionen i bygningerne, medens landmanden selv forestår driften  

 af ejendommens jorder.
 Der vil også kunne træffes aftale om, at selskabet udlejer de opførte  

 driftsbygninger til landmanden, der således forestår jordbrugsproduktionen i  

 de lejede bygninger sammen med driften af den øvrige ejendom.
Parterne vil eventuelt også kunne træffe aftale om en køberet for ejeren  

 af landbrugsejendommen efter en vis periode.
Der opnås herved, at ejerskab og  

 drift af landbrugsjord ikke på længere sigt adskilles fra naturligt  

 tilhørende bygninger.
 I tilfælde, hvor lejeren etablerer og driver en animalsk produktion,  

 f.eks. svineproduktion, er det tillige en forudsætning, at der oprettes  

 fornødne aftaler om udspredning af gylle på landbrugsjorder efter  

 miljøreglerne.
Ved de nævnte aftaleformer vil der kunne sikres en sammenhæng mellem  

 produktionen i driftsbygninger, opført på lejet grund, og driften af  

 ejendommens øvrige jorder, der fysisk og praktisk helt svarer til en  

 situation, hvor landmanden havde opført bygningerne som erhvervsmæssigt  

 nødvendige for ejendommens drift som landbrugsejendom.
Hvis landmanden har  

 stemmemajoriteten i selskabet, kan forholdet sammenlignes med en  

 selvejesituation, jf. bemærkningerne til nr. 33.
En landbrugsejendom, hvor f.eks. svineproduktionen forestås af et selskab,  

 hvor landmanden har stemmemajoriteten, og hvor landmanden selv forestår  

 driften af jorderne, betragtes i relation til reglerne om erhvervelse af  

 suppleringsjord i forslagets § 13 og § 18, stk. 6, som en samlet  

 jordbrugsbedrift.
Det samme gælder i relation til reglerne om samdrift og  

 forpagtning i forslagets § 9, stk. 1, nr. 2, jf. § 11, stk. 1 og 2, og § 12,  

 stk. 1, nr. 1.
Ejeren har således efter de nævnte regler mulighed for at tilforpagte  

 eller erhverve suppleringsjord i det omfang, der er behov for jorden for at  

 skabe harmoni mellem besætning og jordtilliggende.
Se i øvrigt bemærkningerne  

 til nr. 18, 24 og 31.
 De foreslåede ændringer tilsigter at fremme en kapitaltilførsel til  

 landbruget til opførelse af bygninger til jordbrugsproduktion, idet  

 landmanden frit kan vælge, hvilken finansieringform og driftsform, der er  

 mest hensigtsmæssig i den konkrete situation.
For så vidt angår omfanget af sådanne produktionsbygninger forudsættes som  

 hidtil, at virksomheden kan indgå som et led i ejendommens jordbrugsmæssige  

 udnyttelse i overensstemmelse med reglerne i landbrugslovens § 7, stk. 1, og  

 § 7b, der omhandler særlige virksomheder, herunder svinefarme, kyllingefarme,  

 pelsdyrfarme m.v.
Som udgangspunkt må der efter disse bestemmelser lægges til  

 grund, at de bygninger, som en landmand frit kan opføre som erhvervsmæssigt  

 nødvendige for ejendommens drift som landbrugsejendom, også vil kunne opføres  

 af en lejer (en person eller et selskab). Efter disse bestemmelser vil der  

 således ikke kræves tilladelse, hvis en landmand f.eks. indgår aftale med  

 investorer, der opfører produktionsbygninger på et lejet areal af ejendommen,  

 når produktionen i disse bygninger indgår som et led i ejendommens  

 jordbrugsmæssige udnyttelse.
Til nr. 22 Ændringen af dispensationsbestemmelsen i stk. 2,  er en følge af,  

 at 10-års reglen i stk. 1, er foreslået ændret til 30 år, jf. bemærkninger  

 til nr. 19.
 Bestemmelsen giver bl.a. adgang til forpagtning af jorder til samdrift i  

 videre omfang end efter § 12, stk. 1, nr. 1. Der henvises til bemærkningerne  

 til § 9, stk. 3, og § 11, stk. 5.
Der kan også gives tilladelse til bortleje af arealer til  

 ikke-jordbrugsmæssige formål, f.eks. til golfbane, motorbane m.v., såfremt en  

 sådan anvendelse kan tillades efter reglerne i § 7a.
Det er en forudsætning,  

 at der også gives de nødvendige tilladelser efter anden lovgivning.
Til nr. 23 Stk. 3 indeholder særregler om opsigelse af lejemål vedrørende  

 landbrugsejendommes beboelsesbygninger i forhold til reglerne i lejeloven.  

 Opsigelse kan ske, når lejligheden ønskes anvendt som bolig for personer, der  

 beskæftiges med ejendommens drift.
Det foreslås, at opsigelse også skal kunne ske af hensyn til opfyldelse af  

 bopælskravet i forbindelse med ejerskifte af ejendommen.
Samtidig foreslås  

 henvisningen til lejelovens §§ 82 og 83 ændret til generelt at omfatte  

 bestemmelser i lejelovgivningen, herunder såvel lov om leje som lov om  

 midlertidig regulering af boligforholdene.
 Forslaget har sammenhæng med, at kravet om egen drift bortfalder for  

 landbrugsejendomme under 30 ha, jf. bemærkninger til forslagets nr. 26.
 Det skal medvirke til at sikre, at bopælspligten opfyldes i situationer,  

 hvor ejendommens beboelsesbygning er udlejet, og hvor erhververen ønsker at  

 bortforpagte ejendommens jorder i stedet for selv at drive ejendommen.
Til nr. 24 Adgangen til supplering  begrænses efter § 13  i den  

 nugældende lov ved en arealgrænse på 100 ha.
En landbrugsejendom må dog kun  

 suppleres op til 50 ha, hvis ejere af nærliggende ejendomme har behov for  

 suppleringsjord og gør krav på en fortrinsstilling for at skabe harmoni i  

 bedriften.
Fortrinsstillingen kan kun gøres gældende i det omfang, en nabo  

 har behov for jorden for at opfylde kravene efter miljølovgivningen om  

 udbringning af husdyrgødning.
Ejendomme med en væsentlig specialproduktion og  

 store investeringer i bygninger og anlæg (væksthusgartnerier, planteskoler  

 m.v.) har en tilsvarende fortrinsstilling.
Ved supplering lægges bl.a. vægt på, at jorderne ligger hensigtsmæssigt  

 for samlet drift.
Efter gældende praksis gives der normalt kun tilladelse til  

 sammenlægning, hvis jorderne ligger inden for en vejafstand på 1 km fra  

 bygningerne på den ejendom, hvorfra jorderne skal drives.
 Ved supplering lægges der også vægt på, at færdslen til jorderne ikke vil  

 komme til at foregå på stærkt trafikerede veje, i almindelighed veje med en  

 årsdøgntrafik på 1.000-2.000 biler.
 Adgangen til nedlægning  begrænses efter den nugældende lov af en  

 beløbsgrænse (ejendomsværdi, ekskl. stuehusets værdi, 538.000 kr. ved  

 årsreguleringen pr. 1. januar 1988).
 Hvis ejendommen overstiger denne beløbsgrænse, kan ejendommen kun  

 nedlægges, hvis den ikke skønnes at udgøre en bevaringsværdig driftsenhed.  

 Afgørelsen heraf beror på et skøn, hvor der lægges vægt på, om ejendommen har  

 gode og velindrettede beboelses- og driftsbygninger, og om den har et  

 passende jordtilliggende, en god arrondering og jordbonitet, således at  

 ejendommen skønnes at burde opretholdes som en selvstændig heltids- eller  

 deltidsbedrift.
 Reglerne i § 13 om supplering og om nedlægning foreslås - som nævnt i de  

 almindelige bemærkninger - lempet for at imødekomme et stadigt stigende behov  

 for en mere smidig strukturtilpasning.
 Forslaget indeholder en lempelse af arealgrænserne og beliggenhedskravene  

 ved sammenlægning, der omtales nærmere nedenfor i bemærkningerne til stk.  

 1-3.
Reglerne om nedlægning af landbrugsejendomme foreslås ophævet, således at  

 alle landbrugsejendomme, uanset areal og ejendoms- eller grundværdi, frit kan  

 nedbringes eller nedlægges, hvis jorderne frastykkes og sammenlægges med  

 anden landbrugsejendom.
Samtidig bortfalder begrebet »en bevaringsværdig  

 driftsenhed«, idet der ikke længere er behov for en sådan skønsmæssig  

 vurdering i forbindelse med nedlægning af landbrugsejendomme.
Endvidere foreslås, at kravet om jordbrug som væsentligste erhverv ophæves  

 ved erhvervelse af suppleringsjord.
Det samme gælder kravet om et areal på  

 mindst 15 ha efter supplering.
De foreslåede ændringer skal øge mulighederne for supplering af  

 landbrugsejendomme inden for alle størrelseskategorier.
De skal samtidig  

 lette adgangen til at etablere lønsomme bedrifter og dermed bidrage til at  

 gøre landbruget selvbærende og mindske behovet for støtteordninger.
De friere sammenlægningsregler tilgodeser både husdyrbrug og  

 planteavlsbrug ved øgede muligheder for jordsupplering og etablering af  

 ejendomme med et tidssvarende produktionsapparat.
Samtidig lettes adgangen  

 for deltidslandmænd til at erhverve suppleringsjord.
 Ændringerne tilgodeser tillige miljøhensyn ved at lette supplering af  

 bedrifter, der har behov for mere jord for at tilvejebringe harmoni mellem  

 besætning og jordtilliggende, jf. de almindelige bemærkninger, afsnit D.
 Det bemærkes, at det skal overvejes, eventuelt i forbindelse med lov om  

 husdyrsygdomme, om der af hensyn til sygdomsbekæmpelse i husdyrbesætninger er  

 behov for begrænsninger i adgangen til at etablere meget store  

 husdyrbesætninger.
Til stk. 1 Den nugældende arealgrænse  på 100 ha ved sammenlægning foreslås  

 forhøjet til 125 ha.
Samtidig foreslås, at arealgrænsen ikke skal gælde i det  

 omfang, ansøgeren har behov for jorden for at skabe harmoni i sin bedrift  

 mellem besætning og jordtilliggende.
Der åbnes herved mulighed for en  

 bedriftsudvidelse i overensstemmelse med de krav, der følger af  

 miljølovgivningen om udspredning af husdyrgødning m.v.
Ved vurderingen af behovet for suppleringsjord medregnes samtlige jorder,  

 som ansøgeren ejer inden for sin bedrift.
Normalt vil bestående husdyrhold og  

 driftsbygninger blive lagt til grund ved vurderingen, men der vil dog også  

 kunne tages hensyn til nært forestående besætningsudvidelser, f.eks. hvis der  

 er påbegyndt udvidelse af driftsbygninger, eller hvis der er tale om en  

 nyetablering.
Til stk. 2 Der foreslås en lempelse af beliggenhedskravene i stk. 2, nr. 1  ,  

 idet den nugældende afstandsgrænse på 1 km for dyrkningsjorder hæves til 2  

 km.
Lempelsen har sammenhæng med, at arealgrænsen foreslås hævet.
En  

 forøgelse af afstandsgrænsen til 2 km skønnes ikke at medføre væsentlige  

 driftsmæssige ulemper.
Afstanden regnes som hidtil ad den benyttede vej fra  

 bygningerne til de enkelte jordlodder, der tillægges ejendommen.
 Hvis der er tale om supplering af en landbrugsejendom, hvor bygningerne er  

 fraskilt, regnes afstanden til suppleringsjorden dog ad bestående vej til  

 ejendommens hovedlod (uden bygninger).
Fraskillelse af bygninger på ejendom nr. 2 efter den nye bestemmelse i §  

 8, stk. 4, ændrer således ikke mulighederne for senere supplering af denne  

 ejendom.
Dette gælder også situationer, hvor en nabo gør krav på  

 fortrinsstilling til suppleringsjord med henblik på sammenlægning med en  

 landbrugsejendom, hvor bygningerne er tilladt fraskilt, jf. § 13, stk. 3, nr.  

 2.
 Bestemmelsen i stk. 2, nr. 2,  der tager sigte på at hindre en  

 uheldig opdeling for driften, opretholdes uændret som i den gældende lov.
 Bestemmelsen i stk. 2, nr. 3,  om en uhensigtsmæssig  

 ejendomsfordeling er en videreførelse af de hidtil gældende regler.
 Kravet om jordbrug som væsentligste erhverv foreslås ophævet i forbindelse  

 med køb af suppleringsjord, ligesom det også ophæves ved køb af ejendom nr.  

 2. Der er tale om en forenkling af administrationen samtidig med, at  

 deltidslandmænds adgang til jordsupplering lettes.
Bopælskravet ved køb af suppleringsjord er ikke til hinder for, at en  

 landbrugsejendom uden bygninger kan suppleres, når ejeren har fast bopæl på  

 en anden landbrugsejendom, som han ejer.
Det er dog en forudsætning, at  

 ejendommen ligger inden for en vejafstand på 10 km, jf. reglerne i § 16, stk.  

 4, ved køb af ejendom nr. 2.
Selskaber, der frit kan erhverve en landbrugsejendom efter reglerne i §  

 20, stk. 1, kan også erhverve suppleringsjord.
Det samme gælder fællesskaber  

 (andelsbrug m.v.), der omfattes af reglerne i § 18 a, stk. 2.
For personer og selskaber, der ejer flere landbrugsejendomme, ændres  

 reglerne, således at der altid vil kunne erhverves suppleringsjord indtil en  

 arealgrænse på 250 ha.
Arealgrænsen gælder dog ikke, i det omfang ansøgeren  

 har behov for jorden for at skabe harmoni i bedriften mellem besætning og  

 jordtilliggende.
 Den hidtil gældende arealgrænse på 100 ha, der angår arealer, som de  

 pågældende i forvejen ejer, har i nogle situationer vist sig uhensigtsmæssig.  

 Den nye arealgrænse svarer til almindelig praksis, hvorefter en person, der  

 ejer to landbrugsejendomme, normalt kan supplere begge ejendomme op til den  

 gældende arealgrænse ved sammenlægning.
Til stk. 3 Reglerne om fortrinsstilling til suppleringsjord  foreslås ændret,  

 idet den nugældende arealgrænse på 50 ha hæves til 70 ha.
Reglerne, der  

 hidtil har været indeholdt i stk. 1, 2. pkt., overføres til et nyt stk. 3.
Samtidig foreslås, at naboers fortrinsstilling til suppleringsjord ikke  

 skal kunne gøres gældende i det omfang, ansøgeren  selv har behov for  

 jorden for at skabe harmoni i sin bedrift.
Denne bestemmelse er ny, og  

 foreslås indføjet på baggrund af, at kravet om harmoni mellem husdyr og  

 jordtilliggende på den enkelte bedrift er rettet mod både små og store  

 bedrifter.
På bedrifter med mere end 120 dyreenheder stilles der skærpede  

 krav til opbevaringskapacitet og krav om egentlig miljøgodkendelse.
Det  

 forekommer derfor rimeligt, at der ikke skal kunne gøres fortrinsstilling  

 gældende over for en sådan bedrift, når ejeren ønsker at erhverve  

 suppleringsjord som følge af manglende harmoni i sin bedrift.
Ejeren kan  

 herefter supplere sin bedrift  (en eller flere landbrugsejendomme, som  

 han ejer) efter reglerne i stk. 1, uden at ejere af mindre ejendomme kan gøre  

 en fortrinsstilling gældende.
 Ved sammenlægning har ansøgeren ret til at supplere den enkelte  

ejendom  op til 70 ha, uden at andre kan gøre krav på suppleringsjord.  

 Dette gælder også, hvis ansøgeren f.eks. ejer to landbrugsejendomme.
Naboernes fortrinsstilling skal fortsat kun kunne gøres gældende, i det  

 omfang en nabo har behov for og ønsker at købe jorden for at skabe harmoni i  

 sin bedrift og dermed kunne opfylde kravene efter miljølovgivningen om  

 husdyrhold og udbringning af gødning.
Ved bedømmelsen af en eventuel  

 fortrinsstilling vil bestående husdyrhold og driftsbygninger blive lagt til  

 grund, hvorimod påtænkte besætningsudvidelser ikke vil kunne indgå i  

 vurderingen.
 For så vidt angår bedrifter, hvor den animalske produktion forestås af et  

 selskab, medens landmanden forestår driften af ejendommens jorder, henvises  

 til bemærkningerne til nr. 21.
 Fortrinsstillingen for bedrifter med en væsentlig specialproduktion,  

 f.eks. gartnerier, planteskoler, bærproduktion, frugtplantage m.v., der har  

 behov for suppleringsjord for at skabe et passende forhold mellem  

 produktionsanlæg og jordtilliggende, foreslås opretholdt uændret.
 Det er som hidtil en forudsætning, at naboen opfylder betingelserne for  

 erhvervelse af suppleringsjord, og at betingelserne for sammenlægning i  

 øvrigt er opfyldt.
 Det foreslås dog, at fortrinsstilling fortsat kun skal kunne gøres  

 gældende, hvis jorderne ligger inden for en vejafstand på 1 km fra  

 bygningerne på naboens ejendom, jf. bemærkningerne til stk. 2, nr. 1.
Det er endvidere en forudsætning, at naboen ikke ved suppleringen vil  

 blive ejer af mere end 70 ha.
Denne bestemmelse svarer til de nugældende  

 regler for fortrinsstilling.
Det er i øvrigt hensigten i forbindelse med gennemførelsen af regler for  

 administrationen af loven at fastsætte nye regler for fremgangsmåden ved  

 undersøgelsen af, om naboer har behov for og gør krav på en fortrinsstilling  

 til suppleringsjord.
De nugældende regler, hvorefter ansøgeren skal indhente  

 naboerklæringer om suppleringsjord, påtænkes ændret, således at ansøgeren i  

 stedet skal sørge for, at fortrinsreglerne om suppleringsjord tilgodeses ved  

 annoncering i det pågældende lokalområde.
 De naboer, der mener at kunne gøre krav på suppleringsjord, må derefter  

 inden en frist på 4 uger henvende sig til den lokale jordbrugskommission og i  

 øvrigt optage forhandling om køb med ejeren af jorden.
Til stk. 4 Efter forslagets stk. 4 skal der ved arealgrænserne i stk. 1-3 ikke  

 medregnes nærmere definerede arealer, der normalt ikke indgår i  

 landbrugsdrift.
Ved de nævnte arealgrænser kan fradrages skovarealer, der er tilplantet og  

 pålagt fredskovspligt, og arealer helt uden dyrkningsmæssig værdi, f.eks.  

 søarealer, strandarealer, moser, heder og lignende.
Arealer, der udgør en  

 naturlig bestanddel af en landbrugsejendom, f.eks. arealer, der anvendes som  

 læbælter, hegn, diger, markveje, grøfter, vandhuller, bebyggede arealer,  

 gårdsplads, have og lignende, kan derimod ikke fradrages.
 De nævnte bestemmelser finder også anvendelse ved erhvervelse af  

 landbrugsejendomme, jf. forslagets § 16, stk. 4.
Til stk. 5 Det foreslås i stk. 5, nr. 1,  at afstandsgrænsen på 2 km i stk. 2,  

 nr. 1, kan fraviges indtil 3 km.
 Bestemmelsen har karakter af en rammebestemmelse, hvorefter der i  

 almindelighed vil kunne forventes meddelt tilladelse til sammenlægning inden  

 for en afstandsgrænse på 3 km, medmindre særlige forhold taler imod det.
Ved vurderingen vil der bl.a. kunne tages hensyn til, om der i området er  

 en stærk efterspørgsel efter suppleringsjord til sammenlægning med bestående  

 landbrug.
Bestemmelsen giver grundlag for, at de lokale jordbrugskommissioner  

 kan tilrettelægge en smidig administrationspraksis.
 Der henvises i øvrigt til bemærkningerne til rammebestemmelsen i § 9, stk.  

 3, nr. 1, i forslagets nr. 18.
 Efter stk. 5, nr. 2,  kan der også tillades sammenlægning i videre  

 omfang end efter reglerne i stk. 1-3, herunder bl.a. overskridelse af  

 arealgrænserne, når forholdene taler for det.
 Ved vurderingen af, om tilladelse kan gives, kan der som hidtil tages  

 hensyn til forholdene i den konkrete situation, herunder navnlig jordernes  

 bonitet og ejendommenes beboelses- og driftsbygninger.
Til stk. 6 Bestemmelsen tager sigte på en forenkling af behandlingen af  

 udstykningssager, således at visse ansøgninger om udstykning og sammenlægning  

 af landbrugsejendomme kan gennemføres på grundlag af en erklæring fra en  

 landinspektør, dvs. uden at der skal fremsendes ansøgning til  

 jordbrugskommissionen.
Til nr. 25 Henvisningen i § 14  til § 8, stk. 3 og 4, præciserer, at der ved  

 udstykning af en bestående landbrugsejendom både kan være tale om oprettelse  

 af en ny selvstændig landbrugsejendom med byggepligt, jf. § 8, stk. 3, og om  

 oprettelse af en ny selvstændig landbrugsejendom uden bygninger, jf. § 8,  

 stk. 4. Se bemærkningerne til nr. 15-17.
Til nr. 26 De gældende regler i § 16  om personers erhvervelse af  

 landbrugsejendomme i fri handel angiver med forskellige  

 erhvervelsesbetingelser en opdeling af landbrugsejendomme i tre kategorier  

 (stk. 1-3):
1) over 30 ha, typisk heltidsbrug, med strengt uddannelseskrav, 2) mellem 15 ha/grundværdi 179.000 kr. og 30 ha, typisk deltidsbrug, med  

 lempet uddannelseskrav, og 3) under 15 ha/grundværdi 179.000 kr., typisk fritidslandbrug, uden krav  

 om uddannelse og egen drift.
 Ved erhvervelse af ejendom nr. 2 efter § 16, stk. 4, stilles tillige krav  

 om jordbrug som væsentligste erhverv, højst 5 km afstand mellem de to  

 ejendomme samt krav om, at ejendommenes samlede areal ikke må overstige 50  

 ha.
Såfremt den senest erhvervede ejendoms areal overstiger 30 ha, gælder et  

 strengt uddannelseskrav.
Er arealet på 30 ha eller derunder, gælder et lempet  

 uddannelseskrav.
 Hvis ejendommenes areal tilsammen overstiger 50 ha, udløses en  

 fortrinsstilling til suppleringsjord for nærliggende mindre ejendomme med  

 miljøproblemer.
Som omtalt i de almindelige bemærkninger, afsnit D, er der behov for at  

 lempe lovens betingelser for erhvervelse af landbrugsejendomme.
De nugældende  

 regler har givet anledning til en uhensigtsmæssig administration af et stort  

 antal ansøgninger om fravigelse af lovens areal- og grundværdigrænser, jf.  

 nærmere afsnit 3 og 7 i delrapport 2 »Struktur og ejerformer«.
Der har især vist sig behov for en fravigelse af uddannelseskravene, idet  

 en betydelig del af ejendommene mellem 15 ha og 30 ha efterspørges af  

 personer med tilknytning til andre erhverv.
Der er ofte tale om personer, der  

 har haft en vis tilknytning til landbrug, og som ønsker at erhverve en  

 landbrugsejendom til deltids- eller fritidslandbrug.
Reglerne vedrørende erhvervelse af ejendom nr. 2 har også vist sig  

 begrænsende for udviklingen af en hensigtsmæssig bedriftsstruktur, idet  

 større produktionsenheder inden for såvel husdyrbrug som planteavlsbrug  

 forudsætter en langsigtet tidshorisont for investeringer, der ikke kan  

 baseres på tilforpagtning af jorder.
Afstandsgrænsen på 5 km har ikke kunnet  

 rumme den ønskede strukturudvikling, og bygningskravet er ofte til hinder for  

 en hensigtsmæssig udnyttelse af bygninger, der er overflødige for landbruget.
 På baggrund heraf foreslås en lempelse, således at der ved erhvervelse af  

 ejendom nr. 1 ikke længere stilles krav om uddannelse og egen drift ved  

 landbrugsejendomme under 30 ha.
 Ved erhvervelsesreglerne opdeles landbrugsejendomme herefter af  

 arealgrænsen på 30 ha i to kategorier, jf. nedenfor i bemærkningerne til stk.  

 1 og 2.
Ved erhvervelse af ejendom nr. 2 foreslås en lempelse af afstandsgrænsen  

 og arealgrænsen i overensstemmelse med de tilsvarende regler ved samdrift og  

 sammenlægning.
Samtidig foreslås, at kravet om jordbrug som væsentligste  

 erhverv ophæves, jf. nærmere i bemærkningerne til stk. 3.
Kravene til alder, statsborgerskab og fast bopæl videreføres uændret i  

 alle erhvervelsessituationer, såvel § 16 som §§ 17-18a.
Specielt med hensyn  

 til bopælskravet bemærkes, at en videreførelse af den hidtidige, restriktive  

 dispensationspraksis må anses som en nødvendig forudsætning for, at loven kan  

 medvirke til at bevare befolkningsgrundlaget i landdistrikterne.
 De foreslåede ændringer skal medvirke til en friere tilpasning af  

 ejendoms- og bedriftsstrukturen og tilgodese en udvikling af de egentlige  

 produktionsbedrifter samtidig med, at et stort antal brug videreføres som  

 deltids- eller fritidslandbrug.
Det er vigtigt at sikre etableringsmuligheder for landmænd med en  

 landbrugsmæssig uddannelse.
Efterspørgslen fra disse landmænd retter sig mod  

 ejendomme, der er egnede til heltids- eller deltidsbrug, fortrinsvis  

 ejendomme over 30 ha.
Det er også vigtigt, at der sker en tilgang til  

 landbruget af kvalificerede personer med andet erhverv, der ofte har  

 interesse i at erhverve mindre brug, der er egnede til deltidsbrug.
Med en arealgrænse på 30 ha vil ca. 3/4 af alle landbrugsejendomme kunne  

 erhverves uden uddannelseskrav.
Disse ejendomme omfatter ca. 45 pct. af det  

 samlede landbrugsareal.
Hertil kommer, at ejendomme over 30 ha fortrinsvis  

 efterspørges af landmænd, der opfylder uddannelseskravene.
 Ændringerne medfører således en betydelig forenkling af administrationen,  

 idet antallet af dispensationssager reduceres ganske betydeligt, jf. i øvrigt  

 bemærkninger til forslag nr. 31.
Til stk. 1-4 For ejendomme over 30 ha, der generelt må antages egnede som heltidsbrug,  

 foreslås i stk. 1  bevaret et uddannelseskrav, der i al væsentlighed  

 forudsættes at svare til det nugældende for ejendomme over 30 ha.
 Kravet om egen drift opretholdes uændret, idet det falder naturligt sammen  

 med de hensyn, der ligger bag uddannelseskravet.
 Efter stk. 2  foreslås uddannelseskravet og kravet om egen drift  

 ophævet for ejendomme mellem 15 ha og 30 ha, således at landbrugsejendomme  

 under 30 ha - udover de almindelige krav til alder og statsborgerskab - kan  

 erhverves alene med opfyldelse af bopælskravet.
Ophævelsen af det lempede uddannelseskrav medfører dels lettere  

 etableringsmuligheder for deltidslandmænd, dels en administrativ forenkling,  

 idet der herefter kun er tale om eet sæt uddannelseskrav.
Bortfaldet af  

 kravet om egen drift indebærer, at jorderne fra en nyerhvervet ejendom frit  

 kan bortforpagtes, hvilket vil kunne medvirke til en smidig  

 strukturtilpasning ved delforpagtninger.
 I stk. 3  foreslås reglerne om erhvervelse af ejendom nr. 2 lempet.  

 Afstandsgrænsen foreslås hævet fra 5 km til 10 km i overensstemmelse med de  

 foreslåede ændringer ved samdrift i § 9, stk. 1. Arealgrænsen på 50 ha  

 foreslås hævet til 70 ha i overensstemmelse med de foreslåede ændringer ved  

 sammenlægning i § 13, stk. 3.
Kravet om jordbrug som væsentligste erhverv ophæves for at tilgodese  

 deltidslandmænd og for at forenkle administrationen.
I konsekvens heraf  

 bortfalder kravet også for erhververe, som i henhold til gældende lov er  

 forpligtet til at opfylde dette krav.
 Samtidig ophæves uddannelseskravet og kravet om egen drift i situationer,  

 hvor de to ejendommes samlede areal er under 30 ha.
 Med hensyn til fraskillelse af bygninger på ejendom nr. 2 henvises til  

 bemærkningerne til § 8, stk. 4, jf. forslag nr. 16. Vedrørende dispensation  

 fra arealgrænsen på 70 ha henvises til bemærkningerne til § 18, stk. 6, jf.  

 forslag nr. 31.
 I stk. 4  foreslås, at erhververen i forbindelse med erhvervelse af  

 en landbrugsejendom efter § 16 umiddelbart skal kunne fratrække visse  

 arealer, der ikke medregnes ved arealgrænsen på 30 ha, herunder skovarealer  

 og arealer helt uden dyrkningsmæssig værdi, jf. § 13, stk. 4.
En fravigelse af arealgrænserne i denne situation vil således ikke kræve  

 en egentlig myndighedsbehandling.
Som dokumentation for de arealer, der kan  

 fratrækkes, kan f.eks. vedlægges en attest udfærdiget af en landinspektør  

 eller en erklæring fra jordbrugskommissionen.
Til nr. 27 Den foreslåede ændring i § 17, stk. 1  , er en præcisering af  

 bestemmelsens indhold, der i visse tilfælde har kunnet give anledning til  

 tvivl.
 De lempelige regler i §§ 17 og 17a for erhvervelse ved arv og i  

 familiehandler forudsættes i øvrigt videreført uændret.
Til nr. 28 Den foreslåede ændring i nr. 1  skal åbne mulighed for  

 arveoverdragelse i situationer, hvor en ægtefælle f.eks. har arvet ejendommen  

 fra sin ægtefælle, men ikke har ejet ejendommen i 3 år inden sin død.
 Kravet om, at arveladerens adkomst skal have været tinglyst og endelig,  

 udgår, idet dette krav ikke er en gyldighedsbetingelse for adkomsten.
 Ændringen i nr. 2  er af redaktionel karakter.
Til nr. 29 Ændringen er af redaktionel karakter.
Til nr. 30 De foreslåede ændringer er analoge med ændringerne i forslagets nr. 28.
Til nr. 31 Til § 18 § 18 angiver en række muligheder for opnåelse af dispensation.
 Som omtalt i bemærkningerne til nr. 26 er der i § 16 foreslået en række  

 lempelser, der vil medføre, at der fremover i langt de fleste tilfælde vil  

 kunne disponeres på grundlag af lovbestemmelserne.
 Der vil dog fortsat være behov for, at lovens minimumsbestemmelser kan  

 fraviges i en række situationer, hvor forholdene taler for det.
Arealgrænsen på 30 ha og uddannelseskravet giver ikke umiddelbart en  

 opdeling, der svarer til efterspørgslen af landbrugsejendomme.  

 Uddannelseskravet giver landmænd med en landbrugsmæssig uddannelse en  

 fortrinsstilling ved erhvervelse af ejendomme over 30 ha.
Tilgangen af unge  

 med landmandsuddannelse og finansieringsproblemer for de allerede etablerede  

 landmænd må dog antages at medføre behov for en vis tilgang til landbruget  

 fra andre erhverv, også for ejendomme over arealgrænsen på 30 ha.
Det foreslås i stk. 2, nr. 1,  at arealgrænsen på 30 ha kan  

 fraviges, således at ejendomme op til 50 ha kan erhverves uden  

 uddannelseskrav.
Bestemmelsen har karakter af en rammebestemmelse, hvorefter  

 der i almindelighed vil kunne forventes meddelt tilladelse til erhvervelse af  

 en landbrugsejendom på indtil 50 ha uden krav om landbrugsmæssig uddannelse,  

 medmindre særlige forhold taler imod det.
Ved vurderingen vil der bl.a. kunne tages hensyn til, om der i området er  

 en stærk efterspørgsel efter landbrugsejendomme i denne gruppe fra personer,  

 der opfylder uddannelseskravene eller efter suppleringsjord til sammenlægning  

 med bestående landbrug.
Bestemmelsen giver grundlag for, at de lokale  

 jordbrugskommissioner kan tilrettelægge en smidig administrationspraksis.
 Der henvises i øvrigt til bemærkningerne til rammebestemmelsen i § 9, stk.  

 3, nr. 1, i forslagets nr. 18.
Stk. 2, nr. 2, er en videreførelse af den nugældende stk. 2. Bestemmelsen  

 udtrykker, at de uddannelseskrav, der fastsættes i henhold til loven, ikke er  

 udtømmende, og at der i visse situationer kan være behov for at fravige  

 disse.
Bestemmelsen kan også anvendes ved erhvervelse af ejendomme, der  

 overstiger arealgrænsen på 50 ha.
 Ved en konkret vurdering af erhververens baggrund kan der gives tilladelse  

 til erhvervelse, når erhververen ved tidligere beskæftigelse eller anden  

 uddannelse har landbrugsmæssige kvalifikationer, der svarer til de generelle  

 uddannelseskrav.
Der kan også tages hensyn til karakteren af den pågældende ejendom,  

 herunder om den er egnet til specialproduktion, eller om den har en særlig  

 karakter, hvor uddannelseskravet kan fraviges, f.eks. ved bestyrerreglen, jf.  

 nedenfor.
Der kan således ske en samlet vurdering af forholdene i den  

 konkrete situation.
Bestemmelsen forudsættes som hidtil anvendt på personer, der har været  

 beskæftiget ved praktisk landbrug, pelsdyravl, hjorteavl eller andre  

 specielle produktionsformer.
Den kan også anvendes på personer, der i form af  

 uddannelse eller erhvervsmæssig beskæftigelse fra udlandet, har  

 kvalifikationer, der svarer til de generelle uddannelseskrav.
Bestemmelsen kan endvidere anvendes ved ejendomme af en ganske særlig  

 karakter, hvor driften af ejendommen kan begrunde en anden uddannelse end en  

 traditionel landbrugsmæssig uddannelse.
Der kan f.eks. være tale om ejendomme  

 med særlig store arealer af marginal jordbrugsmæssig værdi eller med  

 bygninger af særlig kulturel værdi m.v., der stiller store krav til  

 vedligeholdelse.
Erhvervelse af sådanne ejendomme kræver ofte en særlig  

 økonomisk baggrund, og det kan være vanskeligt at finde kvalificerede købere  

 med en landbrugsmæssig baggrund.
Den nugældende dispensationspraksis vedrørende fravigelse af  

 uddannelseskravet ved anvendelse af den såkaldte bestyrerregel forudsættes  

 endvidere opretholdt uændret.
Der er tale om en restriktiv praksis, hvor der  

 bl.a. lægges vægt på, at driften kan give beskæftigelse til mindst 2  

 personer, og at der findes bolig på ejendommen til såvel erhververen som  

 bestyreren.
 Stk. 3 foreslås ændret, således at bestemmelsen mere fyldestgørende  

 udtrykker dispensationspraksis.
Det er således præciseret, at tilladelse til besiddelse af mere end to  

 landbrugsejendomme også kan gives på betingelse af, at ejeren afhænder en af  

 sine andre ejendomme.
I disse situationer vil der, ligesom ved supplering af  

 ejendomme, kunne blive tale om en fortrinsstilling for ejere af nærliggende  

 landbrugsejendomme, jf. reglerne i forslagets stk. 6.
Der kan normalt ikke forventes tilladelse til varig besiddelse af mere end  

 2 landbrugsejendomme.
Ved bedrifter med en stor animalsk produktion må en  

 bedriftsudvidelse i stedet ske ved erhvervelse af suppleringsjord til  

 sammenlægning efter § 13 eller ved tilforpagtning efter § 9, stk. 1, jf. §§  

 11 og 12.
 Bestemmelsen i stk. 3 må tillige ses i sammenhæng med forslagets stk. 5,  

 nr. 2, der tager sigte på at modvirke godssamling ved at hindre en  

 uhensigtsmæssig ejendomsfordeling, jf. også § 13, stk. 2, nr. 3.
Afstandsgrænsen på 10 km forudsættes - ligesom den nugældende 5 km grænse  

 - kun fraveget i ganske særlige tilfælde.
Der lægges efter stk. 5, nr. 2,  

 vægt på at modvirke en uhensigtsmæssig driftsstruktur ved besiddelse af  

 ejendomme, der ligger uhensigtsmæssigt for samdrift.
Der åbnes ikke adgang  

 til en lempelig praksis vedrørende 10 km-grænsen, således som det er  

 tilfældet ved forpagtning og samdrift i forslagets § 9, stk. 3, nr. 1.
Stk. 4 er uændret, og i stk. 5  udgår bestemmelsen i nr. 3 om  

 statsborgerskab.
Bestemmelsen udtrykker ikke mere end det, der allerede  

 fremgår af erhvervelsesreglerne i §§ 16-17a og 18a.
Efter gældende praksis  

 meddeles normalt tilladelse til erhvervelse til statsborgere fra de nordiske  

 lande og endvidere til andre statsborgere med en fast tilknytning til  

 Danmark.
Denne praksis forudsættes videreført uændret.
 Stk. 6 omhandler reglerne om naboers fortrinsstilling til suppleringsjord  

 ved køb af ejendom nr. 2. Reglerne er formuleret således, at de i videst  

 muligt omfang svarer til de tilsvarende regler om supplering i § 13, jf.  

 bemærkningerne til nr. 24.
 Der er dog fortsat den forskel, at fortrinsstillingen ved køb af ejendom  

 nr. 2 indtræder, når arealet af ejerens samlede fremtidige jordtilliggende  

 overstiger 70 ha, medens fortrinsstillingen ved sammenlægning indtræder, når  

 den enkelte ejendom suppleres op over 70 ha, jf. bemærkningerne til § 13,  

 stk. 3.
 På baggrund af, at der efter de foreslåede ændringer i § 13 ikke længere  

 gælder begrænsninger med hensyn til nedbringelse eller nedlægning af  

 landbrugsejendomme, kan fortrinsstillingen i visse situationer gøres gældende  

 i videre omfang end efter de nugældende regler.
Der kan herefter fraskilles jord til supplering af nærliggende  

 landbrugsejendomme, således at »ejendom nr. 2« nedbringes under den  

 hidtidige nedlægningsgrænse (»bevaringsværdig driftsenhed«) eller  

 nedlægges ved fraskillelse af hele dens jordtilliggende.
Hvis »ejendom  

 nr. 2« drives med en væsentlig animalsk produktion, vil der dog fortsat  

 kunne tages hensyn til denne ejendoms behov for jord for at tilgodese  

 miljøreglerne.
Til § 18a Anpartsreglerne i stk. 1  er uændrede.
Anpartserhvervelse vil  

 herefter fortsat kun være tilladt inden for en nærmere bestemt familiekreds,  

 jf. dog stk. 2 De nugældende bestemmelser i stk. 2  om de såkaldte andelsbrug,  

 hvorefter hver anpartshaver skal deltage i driften og have bopæl på eller ved  

 ejendommen ændres, således at personer kan optages som anpartshavere, hvis de  

 enten bebor ejendommen eller deltager i den daglige drift.
Ifølge de nugældende regler skal mindst 2/3 af anpartshaverne opfylde det  

 strenge uddannelseskrav, hvis ejendommen overstiger 30 ha, og ellers det  

 lempede uddannelseskrav (også hvis ejendommen er mindre end 15 ha). Dette  

 foreslås ændret, således at mindst een anpartshaver skal opfylde det  

 uddannelseskrav, som er fastsat for ejendomme af den pågældende størrelse og  

 i øvrigt opfylde landbrugslovens krav for personlig erhvervelse, herunder  

 bl.a. bopælskravet.
Samtidig stilles der krav om, at den pågældende ejer en  

 anpart på 1/5 eller derover af ejendommen.
 Lempelsen i reglerne vedrørende sameje er begrundet i, at de personer, der  

 har en naturlig, daglig tilknytning til ejendommen, som beboere eller  

 arbejdstagere på denne, kan optages som medejere.
Der er fortsat ingen begrænsninger i antallet af anpartshavere, bortset  

 fra den praktiske begrænsning, der ligger i bopælskravet eller i kravet om,  

 at anpartshaverne skal deltage i den daglige drift.
Kravet om, at  

 anpartshavere, der ikke bebor ejendommen, skal deltage i den daglige drift,  

 medfører, at også ejendomme under 30 ha skal drives af fællesskabet, idet  

 anpartshaverne ikke kan opfylde kravet om at deltage i ejendommens drift,  

 hvis den er bortforpagtet.
Endvidere forudsættes det, at de anpartshavere,  

 der skal deltage i driften, deltager i et ikke uvæsentligt omfang set i  

 forhold til ejendommens drift og størrelse.
Ændringen i stk. 2 betyder, at bestemmelsen ikke længere alene omfatter de  

 såkaldte andelsbrug.
Bestemmelsen omfatter nu også egentlige bofællesskaber.  

 Herefter kan papirløse samlevere erhverve en landbrugsejendom i fællesskab,  

 hvilket efter de eksisterende regler forudsætter dispensation.
Et ikke  

 ubetydeligt antal dispensationssager forsvinder herved.
Anpartshaverne må ikke i forvejen være ejere eller medejere af en anden  

 landbrugsejendom.
For at ligestille kredsen af anpartshavere med eneejere af  

 landbrug, foreslås det i et nyt stk. 3,  at andelsbruget som sådan  

 skal kunne erhverve adkomst på yderligere en landbrugsejendom under  

 iagttagelse af lovens øvrige regler herom.
I et nyt stk. 4  hjemles landbrugsministeren mulighed for at  

 fastsætte særlige regler for fællesskabers ejerskab af flere ejendomme.
I  

 stedet for at 2 eller flere landmænd etablerer et samarbejde i form af  

 gruppelandbrug, jf. § 10, ønskes samarbejdet måske etableret ved fælles  

 ejerskab af hver enkelt ejendom.
Der kan derfor opstå behov for særlige  

 regler om fællesskabers eje af flere ejendomme (op til 5-7).
Ændringen i stk. 5,  tidligere stk. 3, er foranlediget af de  

 ændrede selskabsregler, hvorefter landbrugslovens erhvervelsesregler knyttes  

 til personer, der sidder inde med stemmemajoriteten i selskabet.
I øvrigt er  

 ændringerne rent redaktionelle.
Dispensationsbestemmelsen i stk. 6,  tidligere stk. 4, er uændret  

 og vil fortsat blandt andet skulle benyttes i sager om overdragelse af  

 anparter erhvervet under den tidligere gældende lovgivning.
Det må fortsat  

 her være det overordnede hensyn, at der ikke ved fremtidige overdragelser  

 sker yderligere opdelinger af ejendomsretten til den enkelte  

 landbrugsejendom.
 Dispensationsbestemmelsen vil endvidere kunne benyttes i sager, hvor en  

 kreds af landmænd ønsker at etablere et samarbejde i form af fælleseje af  

 flere ejendomme (op til 5-7), jf. stk. 4.
Til nr. 32 Forslaget er en konsekvens af den foreslåede ændring af §§ 13 og 16,  

 hvorefter kravet om jordbrug som væsentligste erhverv foreslås ophævet.
Til nr. 33 Det er hovedreglen i den gældende landbrugslov, at selskaber ikke kan  

 erhverve eller forpagte landbrugsejendomme.
Reglen er af ret ny dato, idet  

 den blev indført ved den såkaldte institutionslov i 1957. Baggrunden har  

 været ønsket om at fremme det personlige eje, frygten for koncentration af  

 landbrugsjord på få hænder og for, at landbrugsjord varigt kunne blive bragt  

 ud af omsætningen.
 Selskabsformen er almindeligt udbredt i det øvrige erhvervsliv og har  

 nærmest været af vital betydning for industriens og handelens udvikling.
Selskabsformen vil kunne tænkes at give landbrugserhvervet mulighed for at  

 få tilført ansvarlig kapital, hvilket også kan betragtes som en alternativ  

 finansieringsform.
Endvidere kan selskabsformen tænkes at være forbundet med  

 skattemæssige fordele og begrænse ejerens risiko.
Disse forhold kan alt i alt  

 tænkes at være med til at lette generationsskiftet på en landbrugsejendom.
Dog er der i landbruget en mere end hundredårig tradition for selvejet.  

 Den ret til selvbestemmelse og følelsen af frihed, der er forbundet hermed,  

 har været og er vel stadig af afgørende betydning for landmandens  

 selvoplevelse og sociale status.
Imidlertid må det erkendes, at de krav,  

 landmanden idag skal honorere, stiger i takt med bedrifternes størrelse og  

 med driftsformernes kompleksitet.
Det er derfor tanken at give den moderne professionelle landmand  

 muligheden for at vælge den ejerform/finansieringsform, som passer til hans  

 ønsker, mål, temperament og til bedriften.
Det foreslås derfor i § 20,  

  at landbrugsloven udover at skulle give bedre mulighed for bl.a. andelsbrug  

 og gruppelandbrug også skulle kunne give mulighed for selskaber til at  

 erhverve landbrugsejendomme.
Forslaget er begrænset til at omfatte  

 aktieselskaber og anpartsselskaber, som er nøje reguleret ved lov  

 (henholdsvis lov nr. 433 af 18. juli 1988 med senere ændringer om  

 aktieselskaber og lov nr. 434 af 18. juli 1988 med senere ændringer om  

 anpartsselskaber) og har stor udbredelse.
Forslaget rummer mulighed for, at enkeltmandsejede selskaber, familieejede  

 selskaber og selskaber med fremmede investorer kan erhverve  

 landbrugsejendomme.
Ifølge forslaget er det dog en forudsætning, at en  

 person, der selv direkte ville kunne stå som ejer af ejendommen, skal være  

 deltager i selskabet og have stemmemajoritet i dette.
Forslaget er således  

 egnet til at sikre, at en person, der forestår den daglige drift og bor på  

 ejendommen med sin familie, udøver den afgørende indflydelse på bedriften, og  

 forslaget er på denne måde ikke afgørende i strid med selvejeprincippet.
Det anses for ubetænkeligt at lade selskaber erhverve landbrugsejendomme,  

 når ejerkredsen i det enkelte selskab begrænses til en person, der selv  

 direkte vil kunne erhverve ejendommen, eller i forvejen hidtil har stået som  

 lovlig ejer af ejendommen, eller når ejerkredsen er en sådan person med  

 familie.
Her skal ved familie nærmere forstås den kreds, der er nævnt i §  

 18a, stk. 1, nr. 1: ægtefælle, søskende eller beslægtede i ret op- eller  

 nedstigende linie.
 Når der udover sådanne aktie- og anpartsselskaber er registreret  

 etablering af 500 aktie/anpartsselskaber, vil landbrugsministeren tage  

 initiativ til en vurdering af erfaringerne med disse nye ejerformer og i  

 givet fald fremsætte forslag til ændringer.
Udover aktie- og anpartsselskabers adgang til under visse nærmere  

 fastsatte betingelser frit at kunne erhverve adkomst på landbrugsejendomme,  

 foreslås der ingen større ændringer i det gældende sæt regler på området,  

 hvorefter selskaber, fonde, sammenslutninger m.v. ikke har adgang til at  

 erhverve landbrugsejendomme, medmindre der i særlige tilfælde kan gøres  

 undtagelse herfra.
Sådanne tilladelser gives navnlig i tilfælde, hvor  

 hovedformålet er andet end landbrugsproduktion, såsom forsknings- og  

 forsøgsvirksomhed, rekreative aktiviteter, råstofindvinding eller social  

 og/eller pædagogisk virksomhed.
Selskaber m.v. kan endvidere i nærmere  

 afgrænsede tilfælde få tilladelse til at erhverve større væksthusgartnerier  

 og planteskoler.
Disse dispensationsregler foreslås affattet i een paragraf (forslagets  

§ 21),  hvorefter de nye regler for visse selskabers frie adgang til  

 erhvervelse af landbrugsejendomme i en selvstændig paragraf (forslagets §  

 20)  indleder denne del af erhvervelseskapitlet.
Herved er der skabt  

 overensstemmelse med opbygningen af bestemmelserne for personers erhvervelse  

 af landbrugsejendomme.
Til § 20 I stk. 1  er fastsat den ufravigelige hovedregel, at  

 stemmemajoriteten i aktieselskabet eller anpartsselskabet skal ejes af en  

 person, der opfylder landbrugslovens erhvervelsesbetingelser, jf. §§ 16, 17,  

 17a og 18, eller hidtil har haft lovlig adkomst på den ejendom, der skal  

 overgå til selskabseje.
Hermed har man ikke afskåret landmænd, der lovligt  

 besidder en landbrugsejendom i henhold til tidligere regler, eller som har  

 opnået dispensation til erhvervelse af en landbrugsejendom, i at overgå til  

 selskabseje.
 Bestemmelsen er formuleret således, at aktie- og anpartsselskaber, der  

 hidtil har haft lovlig adkomst på en landbrugsejendom, ikke berøres af de nye  

 regler.
 De i stk. 1 fastsatte betingelser skal opfyldes i hele selskabets ejertid.  

 Det betyder, at en person med stemmemajoriteten i selskabet undervejs kan  

 skiftes ud med en anden person, der opfylder betingelserne i stk. 1, nr. 2.
En person, der i henhold til stk. 1, nr. 2, indtræder i et selskab, der  

 har overtaget en landbrugsejendom, skal således bl.a. opfylde landbrugslovens  

 betingelse om at tage fast bopæl på ejendommen.
En person, der personligt  

 uden at have opfyldt tidskravet for bopælspligten, har ejet en  

 landbrugsejendom, der er overgået til selskabseje med ham som besiddende  

 stemmemajoriteten, skal opfylde betingelsen om at tage fast bopæl på  

 ejendommen ved at være pligtig at bo på ejendommen den resterende del af  

 8-års perioden.
Når en deltager med stemmemajoriteten udskiftes, skal den ny  

 deltager opfylde bopælsbetingelsen i de følgende otte år.
 En anden af landbrugslovens betingelser for personlig erhvervelse er  

 kravet om egen drift, der ikke kan honoreres af nogen i selskabet deltagende  

 person, men som sådan skal opfyldes af selskabet, hvori typisk en landmand  

 har den daglige driftsmæssige dispositionsret.
Der er ikke med bestemmelserne i landbrugsloven søgt nogen begrænsning i  

 selskabsdeltagernes adgang til at indgå aktionæroverenskomster.
Disse må dog  

 ikke stride imod landbrugslovens bestemmelser eller selskabets vedtægter.
Med henblik på den omtalte vurdering af ordningen og for i øvrigt at lette  

 kontrollen med omsætningen af aktier er det i stk. 2  foreslået, at  

 alle aktier skal noteres på navn.
Anparter noteres altid på navn.
Det  

 bemærkes, at selskabernes aktiebøger og anpartsfortegnelser er tilgængelige  

 for offentlige myndigheder, jf. herved § 26, stk. 2, i aktieselskabsloven og  

 § 15, stk. 3, i anpartsselskabsloven.
Efter stk. 3  kan landbrugsministeren fastsætte nærmere regler om  

 administrationen af de foreslåede selskabers adgang til at erhverve  

 landbrugsejendomme.
Erhvervelsen påregnes at kunne ske i forbindelse med  

 afgivelse af erklæring.
 Såfremt en deltager, der skal besidde stemmemajoriteten i et selskab, ikke  

 umiddelbart opfylder erhvervelsesbetingelserne i §§ 16, 17 eller 17a eller  

 ikke hidtil har haft lovlig adkomst på den landbrugsejendom, der ønskes  

 erhvervet af selskabet, skal denne deltager ansøge jordlovsmyndighederne om  

 at blive godkendt som en person, der efter § 18 ville kunne erhverve den  

 pågældende landbrugsejendom, før selskabet efter § 20 kan erhverve denne  

 ejendom.
 Såfremt det konstateres, at et aktie- eller anpartsselskab ikke opfylder  

 betingelserne i § 20 - f.eks. ved at stemmeflerheden ikke besiddes af en  

 person, der opfylder betingelserne for personligt at være ejer af en  

 landbrugsejendom - kan selskabet blive mødt med et genafhændelsespåbud på  

 landbrugsejendommen, jf. bestemmelsen i § 27, stk. 1.
Det er i det hele taget hensigten, at disse selskaber i videst muligt  

 omfang i lovgivningen skal sidestilles med personer, der erhverver og ejer  

 landbrugsejendomme.
Dette vil navnlig gælde støttelovgivningen for  

 jordbrugserhvervene, men også for lovgivning, der henhører under andre  

 ministerier.
Til § 21 Stk. 1 svarer til den gældende § 20, stk. 1, men er ændret redaktionelt.  

 Herudover foreslås det, at bestemmelsen om, at landbrugsministeren skal  

 meddele tilladelse til, at et selskab m.v. kan erhverve adkomst på en del af  

 en landbrugsejendom, bortfalder.
Dette er begrundet med, at det er foreslået at bemyndige en og samme  

 myndighed at administrere udstykningsreglerne og erhvervelsesreglerne.  

 Tilladelsen til at erhverve en del af en landbrugsejendom kan kun gives i  

 forbindelse med en tilladelse til udstykning.
En sådan tilladelse efter  

 landbrugsloven meddeles efter de gældende regler af Jordbrugsdirektoratet  

 (tidligere af Matrikeldirektoratet) og indeholder samtidig en tilladelse til  

 erhvervelsen, undtagen når erhververen er et selskab m.v., hvor  

 erhvervelsestilladelsen efter de gældende regler meddeles af  

 Jordlovsudvalget, jf. netop bestemmelsen i den gældende § 20.
 Der findes ikke særlig grund til at behandle selskaber på anden måde end  

 personer, da det må være formålet med erhvervelsen, der må tillægges  

 afgørende vægt i disse sager, og der tinglyses som oftest - og altid, når det  

 drejer sig om arealer i det åbne land - deklaration om, at ejendommen skal  

 overgå til sammenlægning med en landbrugsejendom, hvis formålet med  

 erhvervelsen ophører.
 I stk. 2, nr. 2,  henvises til de fællesskaber, der er omfattet af  

 § 10. Der er ikke principielt tale om en ændring af den gældende regel, men  

 der kan være tale om en udvidelse af interessekredsen i takt med, at § 10  

 lemper vilkårene for sådanne fællesskaber, se nr. 18.
 I stk. 2, nr. 3,  opretholdes det princip, at et andelsbrug m.v.,  

 jf. § 18a stk. 2, kan overgå til selskabseje, såfremt samtlige medejere af  

 andelsbruget m.v. er deltagere i selskabet.
Til nr. 34 I et nyt stk. 2  til § 24  foreslås det præciseret, at en  

 ejer eller forpagter af en landbrugsejendom skal søge om tilladelse, såfremt  

 betingelserne for ejerskabet eller forpagtningen på et tidspunkt ikke længere  

 opfyldes.
Tilladelsen skal søges inden 4 uger efter, at den manglende  

 opfyldelse af reglerne er indtrådt.
Den foreslåede bestemmelse er alene af  

 teknisk og redaktionel karakter, og der tilsigtes ingen ændring af gældende  

 praksis.
 For de under § 20 omhandlede selskaber betyder det, at der skal ansøges om  

 tilladelse til fortsat at bevare adkomst på ejendommen, såfremt den person,  

 der har stemmemajoriteten, jf. bemærkningerne til § 20, udskiftes med en, der  

 ikke opfylder betingelserne, eller såfremt samme person ikke længere selv  

 opfylder betingelserne.
Til nr. 35 Den foreslåede ændring i § 25  er alene af teknisk og redaktionel  

 karakter og foranlediget af de ændrede selskabsregler.
Til nr. 36 Den foreslåede ændring i § 26, stk. 1,  er alene af redaktionel  

 karakter og foranlediget af ændringerne i reglerne for selskaber i § 20.
Til nr. 37 Med hensyn til den hidtidige jordlovsadministration og baggrunden for de  

 foreslåede ændringer henvises til de almindelige bemærkninger afsnit D, pkt.  

 5.
 I § 30  foreslås nedsat en jordbrugskommission for hver  

 amtskommune.
 Jordbrugskommissionerne foreslås ledet af en person med juridisk  

 kandidateksamen, hvis primære funktion forudsættes at være at påse den  

 juridiske korrekthed af sagsbehandling og afgørelse.
Udpegning af de to øvrige medlemmer sker efter indstilling fra de stedlige  

 foreninger under henholdsvis De danske Landboforeninger og Danske  

 Husmandsforeninger.
Landbrugsministeren vil efter indstilling fra de to  

 landsdækkende organisationer anmode det ene eller begge disse medlemmer om at  

 varetage de opgaver, der hidtil har påhvilet jordbrugskommissionernes  

 viceformænd i forbindelse med støttelovgivningen.
De lokale organisationers  

 indstillinger ved valg af kommissionsmedlemmer forudsættes derfor at ske i  

 kontakt med de landsdækkende organisationer.
Det er hensigten, at landbrugsministerens adgang til at fastsætte nærmere  

 regler for valg af kommissionsmedlemmerne skal anvendes til at fastsætte en  

 række udfyldende regler, herunder at udpegningen sker for to år ved  

 begyndelsen af 1. og 3. år af amtsrådets valgperiode.
Amtsrådet vil ikke have  

 mulighed for i løbet af 2-årsperioden at afskedige et medlem, der fortsat  

 opfylder valgbarhedskriteriet.
Genbeskikkelse kan finde sted.
Aldergrænsen  

 for medlemmer af jordbrugskommissionerne forudsættes at være den hidtil efter  

 udlånsloven gældende, 67 år.
Medlemmerne skal være myndige og have bopæl i  

 amtet.
 Landbrugsministeren vil henstille til amtsrådene og landbrugets  

 organisationer, at der tilstræbes en rimelig kønsfordeling i kommissionerne.
Landbrugsministeren gives mulighed for at fastsætte nærmere regler om  

 kommissionernes virksomhed og om de kommunale myndigheders opgaver i denne  

 forbindelse.
Landbrugsministeren fastsætter, efter drøftelse med  

 Amtsrådsforeningen i Danmark, forretningsordenen for jordbrugskommissionerne.  

 Det vil endvidere blive fastsat, at kommissionen i visse tilfælde kan  

 tiltrædes af en rådgivende sagkyndig inden for en specialproduktion, f.eks.  

 gartnerivirksomhed.
Det vil desuden være nødvendigt at fastsætte nøjagtige regler for de  

 enkelte jordbrugskommissioners stedlige kompetence.
Princippet vil være, at  

 en kommission behandler sager rejst af landmænd, der har bopæl i den  

 pågældende amtskommune, samt sager rejst af ikke-landmænd vedrørende  

 ejendomme, hvis beboelsesbygninger er beliggende i den pågældende  

 amtskommune.
 Når administrationen af landbrugsloven knyttes til den amtslige  

 administration, sker dette for at sikre en koordinering med den øvrige  

 arealforvaltning.
 Hvis der sker en ændring af opgavefordelingen mellem stat, amter og  

 kommuner, jf. bl.a det igangværende udvalgsarbejde under Indenrigsministeriet  

 (Opgavefordelingsudvalget), vil dette eventuelt kunne indebære en ændring af  

 administrationen af landbrugsloven.
Til nr. 38 Forslagets § 30a  indeholder bestemmelser om delegation af  

 landbrugsministerens beføjelser, klageadgang m.v.
Det er hensigten, at jordbrugskommissionerne bemyndiges til at træffe alle  

 konkrete afgørelser i enkeltsager, bortset fra sager om råstofindvinding  

 efter § 7a, der fortsat vil ligge hos amterne.
Foreligger der en særlig  

 begrundelse, kan en sagskategori dog - evt. midlertidigt - holdes uden for  

 denne delegation og afgøres af de kommunale myndigheder eller centralt.
Under hensyn til, at de dispositionsmuligheder , der umiddelbart følger af  

 loven, allerede i sig selv er udtryk for en meget væsentlig liberalisering,  

 vil tilladelser herudover kun kunne meddeles af kommissionerne i enighed.
Det  

 forudsættes imidlertid ikke, at kommissionerne vil anlægge en restriktiv  

 praksis, men tværtimod at tilladelse vil blive givet, medmindre særlige  

 omstændigheder taler imod.
I nogle tilfælde kan jordbrugskommissionerne blive  

 forelagt sager, hvor det umiddelbart kan konstateres, at tilladelse efter  

 loven er ufornøden.
I så fald vil sagen være af rent ekspeditionsmæssig  

 karakter.
Er der derimod tale om en egentlig skønsmæssig afgørelse - f.eks.  

 erhvervelse af en ejendom med et dyrkningsegnet areal på 40 ha, uden at køber  

 opfylder uddannelseskravet - har hvert medlem vetoret.
Et sådant veto kan  

 ikke indbringes for nogen højere instans, jf. nedenfor.
Klagefristen er uændret 4 uger.
De klageberettigedes kreds følger af de  

 almindelige forvaltningsretlige regler herom.
Klagemuligheden begrænses til  

 retsanvendelsen, idet skønsmæssige vurderinger af de faktiske forhold ikke er  

 egnede til central afgørelse.
Til § 2 Udgifterne til Jordlovsudvalget, jordbrugskommissionerne og  

 Jordbrugsdirektoratet afholdes ifølge udlånslovens § 35 af Jordfonden og  

 bevilges på de årlige finanslove.
Af tekniske grunde foreslås denne  

 konstruktion opretholdt.
Til § 3 Der er alene tale om konsekvensændringer i udstykningsloven i forbindelse  

 med ændringen af landbrugslovens § 12, hvorefter en del af en  

 landbrugsejendom kan forpagtes eller lejes i op til 30 år.
Til § 4 Der er alene tale om konsekvensændringer i lov om frikommuner.
Til § 5 I stk. 1  fastsættes lovens ikrafttræden til den 1. juli 1989.  

 Loven forudsættes vedtaget senest i løbet af maj måned 1989, og den ønskes  

 sat i kraft hurtigt derefter.
Det forudsættes, at datoen eventuelt vil blive  

 ændret i forbindelse med lovens vedtagelse.
 De hidtidige bestemmelser i § 3a om landbrugsplanlægning opretholdes for  

 de amter, der endnu ikke har afleveret den første landbrugsplan, der skal  

 godkendes af landbrugsministeren.
I stk. 2  bemyndiges landbrugsministeren til at fastsætte, hvornår  

 de nye administrationsbestemmelser i §§ 30 og 30a skal træde i kraft.
Dette  

 forventes at ske pr. 1. januar 1990.
De efter udlånsloven nedsatte myndigheder må eventuelt opretholdes nogle  

 måneder ind i 1990 med henblik på afslutning af de sager, der er indbragt i  

 1989, hvorfor landbrugsministeren i stk. 3  bemyndiges til at  

 fastsætte regler herom.
Det er hensigten at anvende hjemmelen til at  

 fastsætte, at medlemmerne af udvalget og kommissionerne kan blive siddende  

 uanset overskridelse af aldersgrænsen på 67 år, idet udpegning af nye  

 medlemmer ikke findes hensigtsmæssig.
I stk. 4 og 5  findes de fornødne overgangsbestemmelser.
Loven har  

 på langt de fleste områder karakter af en betydelig liberalisering af de  

 hidtil gældende regler, og der vil derfor sjældent være tale om, at en  

 ansøger er interesseret i at blive behandlet efter de hidtidige regler.
På  

 ganske enkelte punkter rummer lovforslaget dog konsekvensændringer, der kan  

 medføre, at ansøgeren ønsker at blive behandlet efter de hidtidige regler.  

 Dette gælder således tilfælde, hvor en nabo med en ejendom af areal mellem 50  

 og 70 ha er interesseret i suppleringsjord.
Da retshandler bør kunne indgås i  

 tillid til gældende lov, vil ansøgninger, der hviler på retshandler indgået  

 før lovens ikrafttræden, som udgangspunkt blive behandlet efter de dagældende  

 regler.
I det overvejende flertal af sager vil ansøgeren imidlertid blive bedre  

 stillet efter de nye regler, og oftest vil der ikke være andre parter i sagen  

 med modstående interesser.
I disse tilfælde behandles en ansøgning efter de  

 nye regler, ligesom en tidligere afgjort sag vil kunne genoptages til  

 afgørelse efter den nye lov.
Hvis retshandlen er indgået før lovens  

 fremsættelse i folketinget, og en anden part i sagen, typisk en nabo med  

 suppleringsønske, er stillet bedre efter de gældende regler, vil forholdene  

 normalt ikke tale for anvendelse af de nye regler.
Ansøgeren har måttet  

 handle ud fra de tidligere gældende regler, og et retshåndhævelsessynspunkt  

 taler imod at lade ansøgeren blive bedre stillet på bekostning af en nabo,  

 alene fordi sagen er trukket i langdrag.
Stk. 6 og 7 er uændret i forhold til ændringsloven fra 1986, stk. 4 og 5,  

 og fastslår, at lovligt bestående forhold kan opretholdes.
En konflikt med de  

 nye liberaliserede regler vil i øvrigt kun forekomme i ganske sjældne  

 tilfælde.
Bilag 1 I dette bilag er lovbestemmelserne gengivet, som de vil fremtræde, hvis  

 Folketinget vedtager lovforslaget uændret Med mindre skrift er indsat den gældende formulering af de bestemmelser, der berøres af lovforslaget Ad § 1 (Landbrugsloven) § 2. - - - Stk. 2. Ved en landbrugsejendom forstås en ejendom, der i matriklen er  

 noteret som en landbrugsejendom.
Medmindre landbrugsministeren i særlige  

 tilfælde fritager herfor, henregnes til en landbrugsejendom tillige arealer,  

 der uden at være omfattet af noteringen i matriklen ved den seneste vurdering  

 til ejendomsværdi og grundværdi er vurderet under ejendommen.
Der bortses dog  

 fra arealer, der er tilladt fraskilt ejendommen efter 1. april 1980.
§ 2. - - - Stk. 2. Ved en landbrugsejendom forstås en ejendom, der i matriklen er  

 noteret som en landbrugsejendom.
Medmindre landbrugsministeren i særlige  

 tilfælde fritager herfor, henregnes til en landbrugsejendom tillige arealer,  

 der uden at være omfattet af noteringen i matriklen ved den seneste vurdering  

 til ejendomsværdi og grundværdi er vurderet under ejendommen.
Der bortses dog  

 fra arealer, der af landbrugsministeren er tilladt fraskilt ejendommen efter  

 1. april 1980.
 § 3. Landbrugsministeren lader foretage notering i matriklen som angivet i  

 § 2 af ejendomme på 2 ha eller derover, såfremt mindst 2 ha af ejendommens  

 jordtilliggende anvendes til landbrug, gartneri, herunder blomstergartneri,  

 frugtplantage, planteskole eller lignende jordbrugsvirksomhed, og ejendommen  

 er forsynet med beboelsesbygning, hvorfra jorden drives af beboerne.
Stk. 2. - - - Stk. 3. - - - § 3. Landbrugsministeren foretager notering i matriklen som angivet i § 2  

 af ejendomme på 2 ha eller derover, såfremt mindst 2 ha af ejendommens  

 jordtilliggende anvendes til landbrug, gartneri, herunder blomstergartneri,  

 frugtplantage, planteskole eller lignende jordbrugsvirksomhed, og ejendommen  

 er forsynet med beboelsesbygning, hvorfra jorden drives af beboerne.
Stk. 2. - - - Stk. 3. - - - § 3a.
Landbrugsministeren foretager klassificering af landbrugsjorden.
Stk. 2. På grundlag af den i stk. 1 nævnte klassificering gennemfører  

 amtsrådet i samarbejde med kommunalbestyrelserne en planlægning til sikring  

 af de i § 1 omhandlede formål, herunder navnlig til sikring af særlig  

 værdifulde landbrugsområder.
Planlægningen indgår i region- og  

 kommuneplanlægningen.
 Stk. 3. Amtsrådet skal mindst en gang i hver valgperiode udarbejde og  

 offentliggøre en redegørelse for planlægningen efter stk. 2. Amtsrådet skal i  

 denne forbindelse tilkendegive, hvilke mål amtsrådet vil søge at opnå gennem  

 planlægningen, samt hvorledes disse mål agtes opfyldt.
 Stk. 4. Landbrugsministeren kan fastsætte regler for udarbejdelsen og  

 indholdet af planlægningen efter stk. 2 og for fremgangsmåden efter stk. 3.
§ 3 a.
Landbrugsministeren foretager klassificering af landbrugsjorden.
Stk. 2. På grundlag af den i stk. 1 nævnte klassificering udarbejder  

 amtsrådene - inden for hovedstadsområdet hovedstadsrådet - i samarbejde med  

 vedkommende kommunalbestyrelser planer for sikring af særlig værdifulde  

 landbrugsområder.
Planerne indgår i region- og kommuneplanlægningen.
Stk. 3. Landbrugsministeren kan fastsætte retningslinier for udarbejdelsen  

 og indholdet af de i stk. 2 nævnte planer.
Planerne skal godkendes af  

 landbrugsministeren, der kan bestemme, at en godkendt plan skal revideres.
§ 4. - - - Stk. 2. Landbrugspligten kan ophæves på skovarealer over 35 ha, der er  

 pålagt fredskovspligt.
Stk. 3. Ophævelse af landbrugspligt efter stk. 1 kan bl.a. betinges af, at  

 det pågældende areal drives jordbrugsmæssigt, jf. § 7 a, stk. 1, indtil det  

 tages i brug til andet formål, og at arealet på ny pålægges landbrugspligt og  

 afhændes, hvis det ikke inden en nærmere fastsat frist på mindst 18 måneder  

 er taget i brug til formålet.
Pålæggelse af landbrugspligt kan i dette  

 tilfælde ske, enten ved at ejendommen genoprettes som landbrugsejendom, eller  

 ved at arealet afhændes til sammenlægning med en bestående landbrugsejendom  

 efter reglerne i § 13.
Stk. 4. Ophævelse af landbrugspligt kan ligeledes betinges af, at  

 ejendommens øvrige jorder frastykkes ejendommen og sammenlægges med anden  

 landbrugsejendom.
Såfremt jorden agtes anvendt til skov eller til rekreative  

 formål, kan tilladelsen bl.a. betinges af, at jorden tilplantes og pålægges  

 fredskovspligt i henhold til skovloven, eller at jorden pålægges  

 forpligtelser, der tager sigte på bevarelse af landskabelige værdier eller  

 tilgodeser ordensmæssige og almene samfundsmæssige hensyn, herunder bl.a., at  

 der sikres offentligheden adgang til arealerne.
Såfremt jorden agtes anvendt  

 til udnyttelse af råstofforekomster, kan der for tilladelsen bl.a. stilles  

 betingelser som angivet i § 7 a, stk. 4, sidste pkt.
 Stk. 5. Ophævelse af landbrugspligten på en del af en landbrugsejendom ved  

 udstykning kan bl.a. nægtes, når der ved udstykningen ønskes fraskilt  

 beboelses- eller avlsbygninger, der hører til ejendommen, eller når  

 restejendommen vil blive opdelt på uheldig måde for driften.
Stk. 6. Når en landbrugsejendom ved udstykning eller på anden måde  

 nedbringes under 2 ha, ophæves landbrugspligten, medmindre ejeren ønsker den  

 opretholdt.
Hvis ejendommen nedbringes under 0,5 ha, bortfalder  

 landbrugspligten.
 Stk. 7. Landbrugsministeren fastsætter regler om, at landbrugspligten kan  

 bortfalde uden tilladelse efter stk. 1 i forbindelse med udstykning m.v.
§ 4. - - - Stk. 2. Ophævelse af landbrugspligt efter stk. 1 kan bl.a. betinges af, at  

 det pågældende areal drives jordbrugsmæssigt, jf. § 7 a, stk. 1, indtil det  

 tages i brug til andet formål, og at arealet på ny pålægges landbrugspligt og  

 afhændes, hvis det ikke inden en nærmere fastsat frist på mindst 18 måneder  

 er taget i brug til formålet.
Pålæggelse af landbrugspligt kan i dette  

 tilfælde ske, enten ved at ejendommen genoprettes som landbrugsejendom, eller  

 ved at arealet afhændes til sammenlægning med en bestående landbrugsejendom  

 efter reglerne i § 13.
Stk. 3. Ophævelse af landbrugspligt kan ligeledes betinges af, at  

 ejendommens øvrige jorder, bortset fra en restparcel med ejendommens  

 bygninger, frastykkes ejendommen og sammenlægges med anden landbrugsejendom.  

 Restparcellen kan omfatte bygninger, gårdsplads, have og eventuelle andre  

 mindre, tilgrænsende arealer uden væsentlig landbrugsmæssig betydning og må i  

 almindelighed ikke overstige 0,5 ha.
Såfremt jorden agtes anvendt til skov  

 eller til rekreative formål, kan tilladelsen bl.a. betinges af, at jorden  

 tilplantes og pålægges fredskovspligt i henhold til skovlovens § 4, eller at  

 jorden pålægges forpligtelser, der tager sigte på bevarelse af landskabelige  

 værdier eller tilgodeser ordensmæssige og almene samfundsmæssige hensyn,  

 herunder bl.a., at der sikres offentligheden adgang til arealerne.
Såfremt  

 jorden agtes anvendt til udnyttelse af råstofforekomster, kan der for  

 tilladelsen bl.a. stilles betingelser som angivet i § 7 a, stk. 3, sidste  

 pkt.
 Stk. 4. Ophævelse af landbrugspligten på en del af en landbrugsejendom ved  

 udstykning kan bl.a. nægtes, når der ved udstykningen ønskes fraskilt  

 beboelses- eller avlsbygninger, der hører til ejendommen, eller når  

 restejendommen vil blive opdelt på uheldig måde for driften.
 Stk. 5. Når en landbrugsejendom ved udstykning eller på anden måde  

 nedbringes under 0,5 ha, bortfalder landbrugspligten.
D.
Notering i matriklen § 5. Landbrugsministerens tilladelse til ophævelse af landbrugspligt og  

 til omlægning af jorder mellem landbrugsejendomme samt reglerne i medfør af §  

 4, stk. 7, og § 13, stk. 6, er grundlaget for forandringer i matriklens  

 notering af ejendomme som landbrugsejendomme.
D.
Notering i tingbogen m.m.
 § 5. Landbrugsministeren foranlediger, at der i tingbogen foretages  

 notering overensstemmende med ejendommenes notering i matriklen.
 Stk. 2. Landbrugsministeren giver meddelelse til vedkommende  

 kommunalbestyrelse om forandringer i matriklens notering af  

 landbrugsejendomme og om fritagelse for landbrugspligt i medfør af § 2, stk.  

 2, 2. pkt.
§ 7. En landbrugsejendom skal opretholdes som selvstændigt brug og holdes  

 forsynet med en passende beboelsesbygning, hvorfra jorderne drives af  

 beboerne, jf. dog § 8, stk. 4 og 6, § 9, stk. 1 og 2, og § 10. Ejendommen  

 skal drives på forsvarlig erhvervsmæssig måde.
Landbrugsministeren fastsætter  

 efter forhandling med landbrugsorganisationerne regler for  

 landbrugsejendommes forsvarlige erhvervsmæssige drift.
Stk. 2. - - - Stk. 3. Hvor særlige grunde taler for det, kan landbrugsministeren fravige  

 stk. 1 og 2. En sådan dispensation kan bl.a. betinges af, at ejendommen eller  

 ejendommens jorder bortforpagtes for en periode, normalt ikke under 8 år.
§ 7. En landbrugsejendom skal opretholdes som selvstændigt brug og holdes  

 forsynet med en passende beboelsesbygning, hvorfra jorderne drives af  

 beboerne.
Ejendommen skal drives på forsvarlig erhvervsmæssig måde.  

 Landbrugsministeren fastsætter efter forhandling med  

 landbrugsorganisationerne regler for landbrugsejendommes forsvarlige  

 erhvervsmæssige drift.
Stk. 2. - - - Stk. 3. Hvor særlige grunde taler for det, kan landbrugsministeren fravige  

 stk. 1 og 2. En sådan dispensation kan bl.a. betinges af, at ejendommens  

 jorder bortforpagtes for en periode, normalt ikke under 8 år, til samdrift  

 med en anden landbrugsejendom, der drives af en person, der opfylder  

 betingelserne i § 16, stk. 1, eller at ejendommen i dens helhed bortforpagtes  

 for en periode, normalt ikke under 8 år, til en person, der opfylder  

 betingelserne i § 11.
§ 7 a.
Jorderne til en landbrugsejendom skal udnyttes på forsvarlig  

 jordbrugsmæssig måde i det omfang, de er egnede hertil.
Ved jordbrugsmæssig  

 udnyttelse forstås, at jorderne anvendes til landbrug, skovbrug, gartneri,  

 herunder blomstergartneri, frugtplantage, planteskole eller lignende  

 jordbrugsvirksomhed.
Ingen del af jorderne må tages i brug til anden  

 anvendelse, herunder til udnyttelse af forekomster i jorden, såsom sten,  

 grus, sand, ler, kridt og tørv, jf. dog stk. 2, nr. 1 og 2.
 Stk. 2. Ejeren kan:
1) udnytte forekomster i jorden i begrænset omfang til eget brug eller  

 give andre en tilsvarende begrænset udnyttelsesret, 2) anvende eller tillade, at andre anvender en mindre del af ejendommen  

 til begrænsede ikke-jordbrugsmæssige formål, såfremt en jordbrugsmæssig  

 anvendelse af arealerne ikke hindres, jf. dog § 12, stk. 2.
 Stk. 3. Landbrugsministeren kan fastsætte særlige regler om skovplantning,  

 herunder regler om, at der ikke må foretages skovplantning inden for områder,  

 hvor skovplantning er uønsket i henhold til en endeligt godkendt regionplan.
Stk. 4. Hvor særlige forhold taler derfor, kan landbrugsministeren gøre  

 undtagelse fra bestemmelserne i stk. 1. Tilladelse til en  

 ikke-jordbrugsmæssig udnyttelse kan tidsbegrænses og bl.a. gives på vilkår,  

 der tager sigte på, at jorderne efterbehandles, så de igen kan anvendes  

 jordbrugsmæssigt.
Tilladelse til udnyttelse af særlige forekomster i jorden i  

 videre omfang end angivet i stk. 2, nr. 1, kan bl.a. betinges af, at de  

 arealer, der benyttes til gravning og materialeaflægning, ved passende  

 behandling og tilplantning m.m. bringes i en sådan stand, at de ikke virker  

 skæmmende for landskabet, og at der stilles fornøden sikkerhed for opfyldelse  

 af eventuelle betingelser om retablering af det areal, hvorpå  

 råstofudnyttelsen har fundet sted.
Stk. 5. - - - § 7 a.
Jorderne til en landbrugsejendom skal udnyttes på forsvarlig  

 jordbrugsmæssig måde i det omfang, de er egnede hertil.
Ved jordbrugsmæssig  

 udnyttelse forstås, at jorderne anvendes til landbrug, gartneri, herunder  

 blomstergartneri, frugtplantage, planteskole eller lignende  

 jordbrugsvirksomhed.
Inden for de i stk. 2 og 3 angivne grænser anses  

 skovbrug som jordbrugsmæssig udnyttelse.
Ingen del af jorderne må tages i  

 brug til anden anvendelse, herunder til udnyttelse af forekomster i jorden,  

 såsom sten, grus, sand, ler, kridt og tørv, jfr. dog stk. 2, nr. 2 og 3.
 Stk. 2. Ejeren kan:
1) tilplante indtil 25 pct., dog højst 25 ha, af den del af ejendommen,  

 der ikke var tilplantet inden 1. august 1973, jf. tillige stk. 3, 2) udnytte forekomster i jorden i begrænset omfang til eget brug eller  

 give andre en tilsvarende begrænset udnyttelsesret, 3) anvende eller tillade, at andre anvender en mindre del af ejendommen  

 til begrænsede ikke-jordbrugsmæssige formål, såfremt en jordbrugsmæssig  

 anvendelse af arealerne ikke hindres, jf. dog § 12, stk. 2.
 Stk. 3. Landbrugsministeren kan fastsætte regler om skovplantning i videre  

 omfang end angivet i stk. 2, nr. 1.
Stk. 4. Hvor særlige forhold taler derfor, kan landbrugsministeren gøre  

 undtagelse fra bestemmelserne i stk. 1. Tilladelse til en  

 ikke-jordbrugsmæssig udnyttelse kan tidsbegrænses og bl.a. gives på vilkår,  

 der tager sigte på, at jorderne efterbehandles, så de igen kan anvendes  

 jordbrugsmæssigt.
Tilladelse til udnyttelse af særlige forekomster i jorden i  

 videre omfang end angivet i stk. 2, nr. 2, kan bl.a. betinges af, at de  

 arealer, der benyttes til gravning og materialeaflægning, ved passende  

 behandling og tilplantning m.m. bringes i en sådan stand, at de ikke virker  

 skæmmende for landskabet, og at der stilles fornøden sikkerhed for opfyldelse  

 af eventuelle betingelser om retablering af det areal, hvorpå  

 råstofudnyttelsen har fundet sted.
Stk. 5. - - - § 8. - - - Stk. 2. - - - Stk. 3. Når beboelsesbygningen er beliggende på et areal, der udstykkes  

 fra ejendommen, skal der inden 2 år opføres fornøden beboelse på  

 restejendommen, jf. dog stk. 4. Udstykningen kan betinges af, at der stilles  

 sikkerhed for opførelsen.
Bestemmelserne i dette stykke finder tilsvarende  

 anvendelse ved udstykning til oprettelse af nye landbrugsejendomme.
Stk. 4. Uanset bestemmelsen i § 7, stk. 1, kan bygningerne på en  

 landbrugsejendom fraskilles uden krav om opførelse af ny beboelse, hvis  

 ejendommen ejes og drives lovligt sammen med en anden landbrugsejendom med  

 beboelsesbygning.
Efter fraskillelsen må der ikke uden landbrugsministerens  

 tilladelse opføres nye bygninger på ejendommen, og den skal ejes og drives  

 lovligt sammen med en landbrugsejendom med beboelsesbygning.
Ved ejerskifte  

 skal ejendommen afhændes til sammenlægning eller til samdrift med en  

 landbrugsejendom med beboelsesbygning.
Stk. 5. Såfremt ubenyttede bygninger på en landbrugsejendom virker stærkt  

 skæmmende i forhold til omgivelserne, kan landbrugsministeren meddele ejeren  

 påbud om inden en fastsat frist at fjerne bebyggelsen eller bringe den i en  

 sådan stand, at den ikke længere virker stærkt skæmmende.
Det samme gælder,  

 hvis en bebyggelse, som er delvis nedrevet eller ødelagt ved brand eller på  

 anden måde, i et længere tidsrum henstår i en sådan tilstand, at den virker  

 stærkt skæmmende i forhold til omgivelserne.
Tilladelse til ophævelse af  

 landbrugspligt på en landbrugsejendom eller på en bebygget restparcel af en  

 landbrugsejendom kan betinges af, at dårligt vedligeholdte bygninger enten  

 fjernes eller bringes i forsvarlig stand.
 Stk. 6. Hvor særlige grunde taler derfor, kan landbrugsministeren gøre  

 undtagelse fra bestemmelserne i stk. 1-4.
 Stk. 7. Hvis beboelsesbygningen på en landbrugsejendom har været ubeboet i  

 over 2 år, eller hvis en landbrugsejendom uden landbrugsministerens  

 tilladelse har været uden beboelsesbygning i over 2 år, kan  

 landbrugsministeren fravige kravet i § 7, stk. 1, om, at ejendommen skal være  

 forsynet med en beboelsesbygning, og kan bestemme, at der ikke må opføres nye  

 bygninger på ejendommen, samt at ejendommen ved førstkommende ejerskifte skal  

 afhændes til sammenlægning med en bestående landbrugsejendom efter reglerne i  

 § 13. En tilladelse til at fraskille ejendommens beboelsesbygninger efter  

 loven § 4, stk. 1, eller en tilladelse eller dispensation efter andre  

 bestemmelser i loven kan ligeledes betinges af, at ejendommen ikke bebygges,  

 men afhændes til forening med bestående landbrugsejendom efter reglerne i §  

 13.
§ 8. - - - Stk. 2. - - - Stk. 3. Når beboelsesbygningen er beliggende på et areal, der udstykkes  

 fra ejendommen, skal der inden 2 år opføres fornøden beboelse på  

 restejendommen.
Udstykningen kan betinges af, at der stilles sikkerhed for  

 opførelsen.
Bestemmelserne i dette stykke finder tilsvarende anvendelse ved  

 udstykning til oprettelse af nye landbrugsejendomme.
Stk. 4. Såfremt ubenyttede bygninger på en landbrugsejendom virker stærkt  

 skæmmende i forhold til omgivelserne, kan landbrugsministeren meddele ejeren  

 påbud om inden en fastsat frist at fjerne bebyggelsen eller bringe den i en  

 sådan stand, at den ikke længere virker stærkt skæmmende.
Det samme gælder,  

 hvis en bebyggelse, som er delvis nedrevet eller ødelagt ved brand eller på  

 anden måde, i et længere tidsrum henstår i en sådan tilstand, at den virker  

 stærkt skæmmende i forhold til omgivelserne.
Tilladelse til ophævelse af  

 landbrugspligt på en landbrugsejendom eller på en bebygget restparcel af en  

 landbrugsejendom kan betinges af, at dårligt vedligeholdte bygninger enten  

 fjernes eller bringes i forsvarlig stand.
 Stk. 5. Hvor særlige grunde taler derfor, kan landbrugsministeren gøre  

 undtagelse fra bestemmelserne i stk. 1-3.
 Stk. 6. Hvis beboelsesbygningen på en landbrugsejendom har været ubeboet i  

 over 2 år, eller hvis en landbrugsejendom uden landbrugsministerens  

 tilladelse har været uden beboelsesbygning i over 2 år, kan  

 landbrugsministeren fravige kravet i § 7, stk. 1, om, at ejendommen skal være  

 forsynet med en beboelsesbygning, og kan bestemme, at der ikke må opføres nye  

 bygninger på ejendommen, samt at ejendommen ved førstkommende ejerskifte skal  

 afhændes til sammenlægning med en bestående landbrugsejendom efter reglerne i  

 § 13. En tilladelse til at fraskille ejendommens beboelsesbygninger efter  

 lovens § 4, stk. 1, eller en tilladelse eller dispensation efter andre  

 bestemmelser i loven kan ligeledes betinges af, at ejendommen ikke bebygges,  

 men afhændes til forening med bestående landbrugsejendom efter reglerne i §  

 13.
 § 9. Landbrugsejendomme, der tilhører samme ejer, og landbrugsejendomme,  

 der forpagtes, kan uanset § 7, stk. 1, drives sammen, hvis følgende  

 betingelser er opfyldt:
1) Afstanden mellem ejendommenes jorder må ikke overstige 10 km.
Afstanden  

 regnes ad den benyttede vej fra bygningerne på den ejendom, hvor  

 driftslederen bor, til hver enkelt jordlod af de øvrige ejendomme, der indgår  

 i samdriften.
Der ses bort fra vedvarende græsningsarealer og arealer som  

 anført i § 13, stk. 4.
 2) Antallet af ejendomme i samdriften må ikke overstige 5, medmindre der  

 er behov for arealet for at skabe harmoni i bedriften mellem besætning og  

 jordtilliggende.
Stk. 2. Begrænsningerne i stk. 1 gælder også dele af ejendomme, der  

 forpagtes.
Hver enkelt del af en ejendom medregnes som en ejendom i det  

 samlede antal.
Stk. 3. Landbrugsministeren kan 1) fravige afstandsgrænsen på 10 km i stk. 1, nr. 1, indtil 25 km, og 2) tillade samdrift i videre omfang end efter stk. 1, nr. 2.
 Stk. 4. Bestemmelserne i § 7, stk. 1 og 2, finder anvendelse på den  

 samlede driftsenhed, og § 8, stk. 1 og 2, finder anvendelse for så vidt angår  

 beboelsesbygningerne på samtlige samdrevne ejendomme, jf. dog § 8, stk. 4.
Stk. 5. Hvis et selskab, en forening, en sammenslutning eller en  

 institution ejer flere end 5 landbrugsejendomme, kan landbrugsministeren  

 meddele ejeren påbud om, at ejendomme, der overstiger begrænsningen i stk. 1,  

 nr. 2, og som udgør selvstændige driftsenheder, skal bortforpagtes efter  

 lovens regler for en periode, der normalt ikke må være under 8 år.
Det er en  

 forudsætning for at meddele påbud, at ejendommene ikke på grund af foretagne  

 fællesinvesteringer, beskæftigelsesmæssige forhold eller lignende må  

 tillægges afgørende betydning for den pågældende institutions økonomi.
 § 10. Landbrugsejendomme kan uanset § 7, stk. 1, helt eller delvis drives  

 i et driftsfællesskab, der opfylder de krav, der fastsættes af  

 landbrugsministeren, eller som godkendes af denne.
 Stk. 2. Landbrugsministeren kan uanset bestemmelserne i §§ 9, 11 og 12  

 fastsætte regler om adgang til etablering af driftsfællesskaber.  

 Landbrugsministeren kan ligeledes fastsætte regler om opfyldelse af kravet om  

 egen drift i § 16 ved deltagelse i et gruppelandbrug.
§ 11. Forpagtning af en landbrugsejendom i dens helhed kan ske uden  

 landbrugsministerens tilladelse, hvis det sker til en person, og hvis 1) forpagteren er fyldt 18 år, 2) forpagteren er dansk statsborger eller er statsborger i et land, hvis  

 borgere i medfør af De Europæiske Fællesskabers regler eller ifølge traktat  

 har adgang til at erhverve landbrugsjord i Danmark, 3) forpagteren opfylder uddannelseskravet i § 16, stk. 1, nr. 6, hvis  

 ejendommens areal overstiger 30 ha, eller hvis der er tale om samdrift af  

 mere end 30 ha, 4) forpagteren i hele forpagtningsperioden har fast bopæl på den  

 forpagtede ejendom eller på en anden landbrugsejendom, som forpagteren ejer  

 eller har i forpagtning, og som ligger inden for en vejafstand på 10 km  

 regnet som anført i § 9, stk. 1, nr. 1, og 5) antallet af de ejendomme eller dele af ejendomme, som forpagteren eller  

 dennes ægtefælle ejer eller forpagter, ikke overstiger begrænsningen i § 9,  

 stk. 1, nr. 2, jf. stk. 2. Begrænsningen gælder, uanset om der finder  

 samdrift sted.
Stk. 2. Forpagtning af en landbrugsejendom i dens helhed kan endvidere ske  

 uden landbrugsministerens tilladelse, 1) hvis forpagtningen sker til et fællesskab eller et selskab, der  

 opfylder betingelserne for erhvervelse af ejendommen efter § 18a, stk. 2,  

 eller § 20, stk. 1, bortset fra begrænsningen for antal ejendomme, jf. dog  

 nr. 2, og 2) hvis antallet af de ejendomme eller dele af ejendomme, som det  

 pågældende fællesskab eller selskab ejer eller forpagter, ikke overstiger  

 begrænsningen i § 9, stk. 1, nr. 2, jf. stk. 2. Begrænsningen gælder, uanset  

 om der finder samdrift sted.
 Stk. 3. En aftale om forpagtning af en landbrugsejendom i dens helhed skal  

 være skriftlig og skal indeholde bestemmelser om forpagtningens varighed, om  

 opsigelsesfristen og om forpagtningsafgiften.
 Stk. 4. Aftale om forpagtning af en landbrugsejendom i dens helhed kan  

 indgås for et tidsrum af indtil 30 år.
 Stk. 5. Landbrugsministeren kan dispensere fra bestemmelserne i stk. 1 og  

 2, når forholdene taler for det.
 § 9. Landbrugsejendomme, der tilhører samme ejer, og landbrugsejendomme,  

 der forpagtes, kan uanset § 7, stk. 1, drives sammen, hvis følgende  

 betingelser er opfyldt:
1) Vejafstanden mellem ejendommenes jorder må ikke overstige 5 km.  

 Afstanden regnes ad den benyttede vej fra bygningerne på den ejendom, hvor  

 driftslederen bor, til hver enkelt jordlod af de øvrige ejendomme, der indgår  

 i samdriften.
Der ses bort fra vedvarende græsningsarealer, skovarealer samt  

 arealer helt uden dyrkningsmæssig værdi.
2) Arealet af de samdrevne jorder må ikke overstige 100 ha.
Der ses bort  

 fra vedvarende græsningsarealer, skovarealer samt arealer helt uden  

 dyrkningsmæssig værdi.
Arealgrænsen gælder dog ikke, hvis der kun er tale om  

 samdrift af 2 landbrugsejendomme.
 3) Antallet af ejendomme i samdriften må ikke overstige 5.
Stk. 2. Begrænsningerne i stk. 1 gælder også dele af ejendomme, der  

 forpagtes.
De pågældende dele skal medregnes i det samlede areal, og hver  

 enkelt del medregnes som en ejendom i det samlede antal.
 Stk. 3. Landbrugsministeren kan tillade samdrift i videre omfang end efter  

 stk. 1 og 2. Ved vurderingen af, om tilladelse kan gives, tages bl.a. hensyn  

 til, om de af samdriften omfattede arealer drives af en person, der opfylder  

 betingelserne i § 16, stk. 1, om den samlede driftsenhed har en  

 hensigtsmæssig driftsstruktur, herunder om der er et passende forhold mellem  

 jordtilliggendet og ejendommens produktionsapparat, og om andre  

 landbrugsejendomme har aktuelt behov for arealer til samdrift.
 Stk. 4. Bestemmelserne i § 7, stk. 1 og 2, finder anvendelse på den  

 samlede driftsenhed, og § 8, stk. 1 og 2, finder anvendelse for så vidt angår  

 beboelsesbygningerne på samtlige samdrevne ejendomme.
Stk. 5. Hvis et selskab, en forening, en sammenslutning eller en  

 institution ejer flere end 5 landbrugsejendomme eller, når der er tale om  

 samdrift af flere end 2 landbrugsejendomme, et samlet jordtilliggende på over  

 100 ha, kan landbrugsministeren meddele ejeren påbud om, at de overskydende  

 ejendomme, der udgør selvstændige driftsenheder, skal bortforpagtes efter  

 lovens regler for en periode, der normalt ikke må være under 8 år.
Det er en  

 forudsætning for at meddele påbud, at ejendommene ikke på grund af foretagne  

 fællesinvesteringer, beskæftigelsesmæssige forhold eller lignende må  

 tillægges afgørende betydning for den pågældende institutions økonomi.
 § 10. Det i § 7, stk. 1, indeholdte krav om selvstændig drift gælder ikke  

 for ejendomme, der helt eller delvis drives i fællesskab af en  

 sammenslutning, der er godkendt af landbrugsministeren i overensstemmelse med  

 regler fastsat af Det europæiske økonomiske Fællesskab.
§ 11. Forpagtning af en landbrugsejendom i dens helhed kan ske uden  

 landbrugsministerens tilladelse, hvis forpagtning sker til en person, og hvis 1) forpagteren er fyldt 18 år, 2) forpagteren er dansk statsborger eller er statsborger i et land, hvis  

 borgere i medfør af Det europæiske økonomiske Fællesskabs regler eller ifølge  

 traktat har adgang til at erhverve landbrugsjord i Danmark, 3) forpagteren opfylder de i medfør af § 16, stk. 2, nr. 2, fastsatte  

 uddannelseskrav, 4) forpagteren i hele forpagtningsperioden har fast bopæl på den  

 forpagtede ejendom eller på en anden landbrugsejendom, som forpagteren ejer  

 eller har i forpagtning, og som ligger inden for en vejafstand på 5 km regnet  

 som anført i § 9, stk. 1, nr. 1, og 5) arealet af de ejendomme og dele af ejendomme, som forpagteren eller  

 dennes ægtefælle ejer eller forpagter, ikke overstiger 100 ha, og antallet  

 ikke overstiger 5, jfr. § 9, stk. 1 og 2. Arealgrænsen gælder dog kun, når  

 der er tale om flere end to ejendomme.
Begrænsningerne gælder, uanset om der  

 finder samdrift sted.
 Stk. 2. En aftale om forpagtning af en landbrugsejendom i dens helhed skal  

 være skriftlig og skal indeholde bestemmelser om forpagtningens varighed, om  

 opsigelsesfristen og om forpagtningsafgiften.
Stk. 3. Aftale om forpagtning af en landbrugsejendom i dens helhed kan i  

 øvrigt uden tilladelse fra landbrugsministeren kun indgås for et tidsrum af  

 indtil 15 år.
Såfremt den forpagtede ejendom skal indgå som led i en  

 forbedringsplan, jf. lov om støtte til forbedring af strukturen og  

 effektiviteten i jordbruget, kan aftale om forpagtning af en landbrugsejendom  

 i dens helhed dog indgås for et tidsrum af indtil 20 år.
Såfremt  

 forbedringsplanen ikke godkendes, gælder aftalen om forpagtning kun for et  

 tidsrum af 15 år.
 Stk. 4. Hvor særlige grunde taler for det, kan landbrugsministeren fravige  

 stk. 1 og 3.
§ 12. Forpagtning eller leje af en del af en landbrugsejendom kan ske uden  

 landbrugsministerens tilladelse for et tidsrum af indtil 30 år, jf. §§ 1 og  

 11 C i udstykningsloven, hvis 1) forpagtningsforholdet vedrører jorder, eventuelt med bygninger, der  

 indgår i samdrift efter reglerne i § 9, stk. 1 og 2, og betingelserne i § 11,  

 stk. 1, nr. 1, 2, 4 og 5 eller stk. 2 er opfyldt, 2) forpagtningsforholdet alene vedrører eng-, kær-, mose- eller  

 marskarealer, som benyttes til vedvarende græsning, forudsat at det  

 forpagtede areal ikke skal tages i brug til anden anvendelse, og at  

 forpagteren har fast bopæl inden for en vejafstand af 15 km fra arealet, 3) lejeforholdet alene vedrører avlsbygninger, 4) lejeforholdet alene vedrører beboelsesbygninger, eventuelt med  

 tilhørende have el. lign., i det omfang beboelsen ikke er nødvendig for  

 ejendommens selvstændige drift, eller 5) lejeforholdet alene vedrører et areal, der skal anvendes til opførelse  

 af bygninger til jordbrugsmæssig produktion.
Stk. 2. Landbrugsministeren kan tillade forpagtning eller leje i videre  

 omfang end efter stk. 1, når særlige forhold taler for det.
Tilladelse for et  

 længere tidsrum end 30 år kan dog ikke meddeles.
Stk. 3. Lejemål vedrørende landbrugsejendommes beboelsesbygninger kan  

 uanset bestemmelserne i lejelovgivningen og uanset, om der i lejeforholdet er  

 fastsat længere varsel, opsiges med 6 måneders varsel, når lejligheden ønskes  

 anvendt til opfyldelse af bopælskravet ved erhvervelse af ejendommen eller  

 som bolig for personer, der beskæftiges med ejendommens drift.
Uanset om der  

 i lejeforholdet er fastsat et kortere varsel, tilkommer der dog lejeren et  

 opsigelsesvarsel af 3 måneder.
§ 12. Forpagtning eller leje af en del af en landbrugsejendom kan ske uden  

 landbrugsministerens tilladelse for et tidsrum af indtil 10 år, jf. §§ 1 og  

 11 C i udstykningsloven, hvis 1) forpagtningsforholdet vedrører jorder, eventuelt med bygninger, der  

 indgår i samdrift efter reglerne i § 9, stk. 1 og 2, og betingelserne i § 11,  

 stk. 1, er opfyldt, 2) forpagtningsforholdet alene vedrører eng-, kær-, mose- eller  

 marskarealer, som benyttes til vedvarende græsning, forudsat at det  

 forpagtede areal ikke skal tages i brug til anden anvendelse, og at  

 forpagteren har fast bopæl inden for en vejafstand af 15 km fra arealet, 3) lejeforholdet alene vedrører avlsbygninger, eller 4) lejeforholdet alene vedrører beboelsesbygninger, eventuelt med  

 tilhørende have el. lign., i det omfang beboelsen ikke er nødvendig for  

 ejendommens selvstændige drift.
Stk. 2. Landbrugsministeren kan tillade forpagtning eller leje i videre  

 omfang end efter stk. 1, når særlige forhold taler for det.
Tilladelse for et  

 længere tidsrum end 10 år kan dog kun meddeles, når arealet skal indgå som  

 led i en forbedringsplan, jf. lov om støtte til forbedring af strukturen og  

 effektiviteten i jordbruget.
Stk. 3. Lejemål vedrørende landbrugsejendommes beboelsesbygninger kan  

 uanset bestemmelserne i §§ 82 og 83 i lov om leje og uanset, om der i  

 lejeforholdet er fastsat længere varsel, opsiges med 6 måneders varsel, når  

 lejligheden ønskes anvendt som bolig for personer, der beskæftiges med  

 ejendommens drift.
Uanset om der i lejeforholdet er fastsat et kortere  

 varsel, tilkommer der dog lejeren et opsigelsesvarsel af 3 måneder.
§ 13. Landbrugsministeren kan tillade, at en landbrugsejendom eller et  

 areal, der fraskilles en landbrugsejendom, sammenlægges med en anden  

 landbrugsejendom, når det samlede areal efter sammenlægningen ikke overstiger  

 125 ha.
Arealgrænsen gælder dog ikke i det omfang, ansøgeren har behov for  

 arealet for at skabe harmoni i bedriften mellem besætning og jordtilliggende.
Stk. 2. Tilladelse efter stk. 1 til sammenlægning kan meddeles, hvis 1) de jorder, der ønskes sammenlagt, ligger hensigtsmæssigt for samlet  

 drift fra ejendommens bygninger, ved dyrkningsjorder inden for en vejafstand  

 på 2 km, 2) en ejendoms jorder ikke vil blive opdelt på uheldig måde for driften,  

 og 3) der ikke ved sammenlægningen vil opstå en uhensigtsmæssig  

 ejendomsfordeling, a) fordi ejeren af den ejendom, der ønskes suppleret, ikke opfylder  

 betingelserne for erhvervelse af den supplerede ejendom, jf. § 16, stk. 1 og  

 2, § 18a, stk. 2, og § 20, stk. 1, eller b) fordi ejeren, dennes ægtefælle og børn under 18 år vil blive ejer af  

 mere end 250 ha.
Arealgrænsen gælder dog ikke i det omfang, ansøgeren har  

 behov for arealet for at skabe harmoni i bedriften mellem besætning og  

 jordtilliggende.
Stk. 3. Hvis det samlede areal efter sammenlægningen vil overstige 70 ha,  

 og ansøgeren ikke selv har behov for arealet for at skabe harmoni i  

 bedriften, kan landbrugsministeren nægte sammenlægning, når 1) ejeren af en nærliggende landbrugsejendom har behov for suppleringsjord  

 for at skabe harmoni i en bedrift med en væsentlig animalsk produktion eller  

 for at skabe et passende forhold mellem produktionsanlæg og jordtilliggende i  

 en bedrift med en væsentlig specialproduktion, 2) suppleringsjorden ligger inden for en vejafstand på 1 km fra  

 bygningerne på den i nr. 1 nævnte ejendom, 3) den pågældende ejer efter sammenlægningen ikke vil komme til at eje  

 mere end 70 ha, og 4) jorderne i øvrigt kan tillades sammenlagt med denne ejendom, jf. stk.  

 2.
 Stk. 4. Ved arealgrænserne i stk. 1-3 medregnes ikke skovarealer, der er  

 pålagt fredskovspligt, og arealer, der er helt uden dyrkningsmæssig værdi,  

 herunder søarealer, strandbredder og lignende.
Stk. 5. Landbrugsministeren kan 1) fravige afstandsgrænsen på 2 km i stk. 2, nr. 1, indtil 3 km, og 2) tillade sammenlægning i videre omfang end efter stk. 1-3.
 Stk. 6. Landbrugsministeren kan fastsætte regler om, at udstykning og  

 sammenlægning af landbrugsejendomme kan ske uden tilladelse efter stk. 1 i  

 forbindelse med matrikulære forandringer.
§ 13. Landbrugsministeren kan tillade, at en landbrugsejendom eller et  

 areal, der udstykkes fra en landbrugsejendom, sammenlægges med en anden  

 landbrugsejendom, når det samlede areal efter sammenlægningen ikke overstiger  

 100 ha.
Hvis det samlede areal vil overstige 50 ha, kan sammenlægning i  

 almindelighed ikke tillades, hvis landbrugsministeren finder, at der er  

 nærliggende landbrugsejendomme med en væsentlig animalsk produktion eller  

 specialproduktion, der har behov for suppleringsjord, navnlig for at  

 tilvejebringe et passende forhold mellem arealet og ejendommens  

 produktionsapparat, og som ved sammenlægning vil få et areal, der ikke  

 overstiger 50 ha.
Arealer, der er tilplantet og pålagt fredskovspligt, og  

 arealer, der er helt uden dyrkningsmæssig værdi, herunder søarealer,  

 strandbredder og lignende, kan fradrages ved beregningen af det samlede  

 areal.
 Stk. 2. Landbrugsministeren kan endvidere tillade sammenlægning ud over de  

 i stk. 1 nævnte arealgrænser, når forholdene, herunder jordernes bonitet,  

 taler for det.
Stk. 3. Landbrugsministeren kan nægte sammenlægning 1) hvis de jorder, der ønskes sammenlagt, ikke ligger hensigtsmæssigt for  

 samlet drift, 2) hvis en ejendom, der skønnes at udgøre en bevaringsværdig driftsenhed,  

 og hvis ejendomsværdi, ekskl. stuehusets værdi, overstiger en beløbsgrænse på  

 420.000 kr. ved årsreguleringen pr. 1. april 1985, jf. dog stk. 4, nedlægges  

 som selvstændigt brug eller nedbringes til en størrelse, hvor den ikke  

 længere skønnes at udgøre en bevaringsværdig driftsenhed, 3) hvis en ejendoms jorder vil blive opdelt på uheldig måde for driften, 4) hvis den supplerede ejendom ikke vil få et areal på mindst 15 ha,  

 medmindre den skønnes at ville udgøre en bevaringsværdig driftsenhed, eller 5) hvis der ved sammenlægningen vil opstå en uhensigtsmæssig  

 ejendomsfordeling, a) fordi ejeren af den ejendom, der ønskes suppleret, ikke opfylder de i §  

 16, stk. 1, anførte krav om alder, statsborgerskab, fast bopæl,  

 landmandsuddannelse eller ikke har eller ved sammenlægningen tager jordbrug  

 som væsentligste erhverv, eller b)fordi ejeren, dennes ægtefælle og børn under 18 år i forvejen ejer  

 landbrugspligtige arealer, der tilsammen overstiger 100 ha.
 Stk. 4. Beløbsgrænsen i stk. 3, nr. 2, reguleres hvert år på grundlag af  

 den gennemsnitlige udvikling i ejendomsvurderingerne for landbrugsejendomme.
 § 14. Landbrugsministeren kan tillade udstykning af en landbrugsejendom  

 med henblik på oprettelse af nye selvstændige landbrugsejendomme, jf. § 8,  

 stk. 3 og 4.
 § 14. Landbrugsministeren kan tillade udstykning af en landbrugsejendom  

 med henblik på oprettelse af nye selvstændige landbrugsejendomme.
§ 16. Adkomst på en landbrugsejendom, der ligger i landzone, og hvis areal  

 overstiger 30 ha, kan erhverves af en person, hvis 1) erhververen er fyldt 18 år, 2) erhververen er dansk statsborger eller er statsborger i et land, hvis  

 borgere i medfør af De Europæiske Fællesskabers regler eller ifølge traktat  

 har adgang til at erhverve landbrugsjord i Danmark, 3) erhververen, dennes ægtefælle eller børn under 18 år ikke inden  

 erhvervelsen er ejere eller medejere af nogen landbrugsejendom, herunder  

 jordbrugsbedrifter i udlandet, 4) erhververen inden 6 måneder efter erhvervelsen tager fast bopæl på  

 ejendommen, 5) erhververen selv driver ejendommen, og 6) erhververen opfylder de krav til en landmandsuddannelse, der fastsættes  

 af landbrugsministeren efter forhandling med landbrugsorganisationerne.
 Stk. 2. Adkomst på en landbrugsejendom, hvis areal ikke overstiger 30 ha,  

 kan erhverves, hvis erhververen opfylder kravene i stk. 1, nr. 1-4.
Stk. 3. Er erhververen, dennes ægtefælle eller børn under 18 år i forvejen  

 ejer eller medejer af en landbrugsejendom, herunder jordbrugsbedrifter i  

 udlandet, kan den pågældende erhverve adkomst på yderligere en  

 landbrugsejendom, hvis 1) erhververen opfylder kravene i stk. 1, nr. 1 og 2, 2) erhververen har eller inden 6 måneder efter erhvervelsen tager fast  

 bopæl på en af de to ejendomme, 3) erhververen opfylder kravene i stk. 1, nr. 5 og 6, hvis de to  

 ejendommes areal tilsammen overstiger 30 ha, 4) de to ejendommes jorder ligger inden for en vejafstand af 10 km regnet  

 som anført i § 9, stk. 1, nr. 1, og 5) de to ejendommes areal ikke tilsammen overstiger 70 ha.
 Stk. 4. Ved arealgrænserne i stk. 1-3 medregnes ikke de i § 13, stk. 4,  

 anførte arealer.
§ 16. Adkomst på en landbrugsejendom, der ligger i landzone, og hvis areal  

 overstiger 30 ha, kan erhverves af en person, hvis 1) erhververen er fyldt 18 år, 2) erhververen er dansk statsborger eller er statsborger i et land, hvis  

 borgere i medfør af Det europæiske økonomiske Fællesskabs regler eller ifølge  

 traktat har adgang til at erhverve landbrugsjord i Danmark, 3) erhververen, dennes ægtefælle eller børn under 18 år ikke inden  

 erhvervelsen er ejere eller medejere af nogen landbrugsejendom, herunder  

 jordbrugsbedrifter i udlandet, 4) erhververen inden 6 måneder efter erhvervelsen tager fast bopæl på  

 ejendommen, 5) erhververen selv driver ejendommen, og 6) erhververen opfylder de krav til en landmandsuddannelse, der fastsættes  

 af landbrugsministeren efter forhandling med landbrugsorganisationerne.
Stk. 2. Overstiger ejendommens areal ikke 30 ha, jf. dog stk. 3, kan  

 adkomst på ejendommen erhverves, hvis 1) erhververen opfylder kravene i stk. 1, nr. 1-5, og 2) erhververen opfylder de krav til en landmandsuddannelse, som for disse  

 ejendomme fastsættes af landbrugsministeren efter forhandling med  

 landbrugsorganisationerne.
 Stk. 3. Overstiger ejendommens areal ikke 15 ha, og overstiger dens  

 grundværdi ikke 164.000 kr. ved årsreguleringen pr. 1. april 1985, jf. dog  

 stk. 5, kan adkomst på ejendommen erhverves, hvis ejeren opfylder kravene i  

 stk. 1, nr. 1-4.
Stk. 4. Ejer erhververen, dennes ægtefælle eller børn under 18 år i  

 forvejen 1 landbrugsejendom, herunder jordbrugsbedrifter i udlandet, kan den  

 pågældende erhverve adkomst på yderligere 1 landbrugsejendom, hvis 1) erhververen opfylder kravene i stk. 1, nr. 1, 2 og 5, 2) erhververen har eller inden 6 måneder efter erhvervelsen tager fast  

 bopæl på en af de to ejendomme, 3) erhververen opfylder kravene i stk. 1, nr. 6, eller, hvis den  

 erhvervede ejendoms areal ikke overstiger 30 ha, i stk. 2, nr. 2, 4) erhververen har eller ved erhvervelsen tager jordbrug som væsentligste  

 erhverv, 5) de to ejendommes jorder ligger inden for en vejafstand af 5 km regnet  

 som anført i § 9, stk. 1, nr. 1, og 6) de to ejendommes areal ikke tilsammen overstiger 50 ha.
 Stk. 5. Beløbsgrænsen i stk. 3 reguleres hvert år på grundlag af den  

 gennemsnitlige udvikling i ejendomsvurderingerne for landbrugsejendomme.
 § 17. Uanset bestemmelserne i § 16 kan ejerens ægtefælle erhverve adkomst  

 på en landbrugsejendom ved overtagelse til hensidden i uskiftet bo, ved  

 deling af fællesbo eller ved arv, såfremt ejeren har haft lovlig adkomst på  

 ejendommen.
Stk. 2. Uanset bestemmelserne i § 16 kan andre end ejerens ægtefælle  

 erhverve adkomst på en landbrugsejendom ved arv, såfremt 1) arveladeren eller dennes ægtefælle har haft lovlig adkomst på den  

 pågældende ejendom i mindst 3 år før det fyldte 67. år, 2) erhververen er dansk statsborger eller er statsborger i et land, hvis  

 borgere i medfør af De Europæiske Fællesskabers regler eller ifølge traktat  

 har adgang til at erhverve landbrugsjord i Danmark, og 3) erhververen inden 2 år efter erhvervelsen tager fast bopæl på  

 ejendommen eller på en af de landbrugsejendomme, den pågældende måtte være  

 ejer af.
Stk. 3. Landbrugsministeren kan dispensere fra bestemmelserne i stk. 2,  

 såfremt særlige forhold taler derfor, og kan navnlig meddele tilladelse i  

 tilfælde, hvor ejendommen i længere tid har været i slægtens eje og ønskes  

 overdraget til en slægtning.
Landbrugsministeren kan navnlig dispensere fra  

 bopælskravet i stk. 2, nr. 3, i tilfælde, hvor erhververen på grund af  

 uddannelse er midlertidigt forhindret i at opfylde bopælskravet.  

 Landbrugsministeren kan endvidere i særlige tilfælde dispensere fra  

 bopælskravet i stk. 2, nr. 3, såfremt ejendommen bortforpagtes for en  

 periode, der normalt ikke må være under 8 år, til en forpagter, der opfylder  

 betingelserne i § 11, stk. 1 og 2, eller såfremt ejendommen drives af en  

 bestyrer, der opfylder tilsvarende krav.
Dispensationen fra bopælskravet kan  

 gøres tidsbegrænset og kan normalt ikke gives for et længere tidsrum end 15  

 år.
 § 17. Uanset bestemmelserne i § 16 kan ejerens ægtefælle erhverve adkomst  

 på en landbrugsejendom ved overtagelse til hensidden i uskiftet bo, ved  

 deling af fællesbo eller ved arv.
Stk. 2. Uanset bestemmelserne i § 16 kan andre end ejerens ægtefælle  

 erhverve adkomst på en landbrugsejendom ved arv, såfremt 1) arveladeren har haft lovlig, tinglyst endelig adkomst på den pågældende  

 ejendom i mindst 3 år før det fyldte 67. år, 2) erhververen er dansk statsborger eller er statsborger i et land, hvis  

 borgere i medfør af Det europæiske økonomiske Fællesskabs regler eller ifølge  

 traktat har adgang til at erhverve landbrugsjord i Danmark, og 3) erhververen inden 2 år efter erhvervelsen tager fast bopæl på  

 ejendommen eller på en af de landbrugsejendomme, den pågældende måtte være  

 ejer af.
Stk. 3. Landbrugsministeren kan dispensere fra bestemmelserne i stk. 2,  

 såfremt særlige forhold taler derfor, og kan navnlig meddele tilladelse i  

 tilfælde, hvor ejendommen i længere tid har været i slægtens eje og ønskes  

 overdraget til en slægtning.
Landbrugsministeren kan navnlig dispensere fra  

 bopælskravet i stk. 2, nr. 3, i tilfælde, hvor erhververen på grund af  

 uddannelse er midlertidigt forhindret i at opfylde bopælskravet.  

 Landbrugsministeren kan endvidere i særlige tilfælde dispensere fra  

 bopælskravet i stk. 2, nr. 3, såfremt ejendommen bortforpagtes for en  

 periode, der normalt ikke må være under 8 år, til en forpagter, der opfylder  

 betingelserne i § 11, stk. 1, eller såfremt ejendommen drives af en bestyrer,  

 der opfylder tilsvarende krav.
Dispensationen fra bopælskravet kan gøres  

 tidsbegrænset og kan normalt ikke gives for et længere tidsrum end 15 år.
§ 17 a.
Uanset bestemmelserne i § 16 kan adkomst på en landbrugsejendom  

 overdrages til ejerens ægtefælle eller til en person, der er beslægtet med  

 ejeren i ret op- eller nedstigende linie, hvis:
1) overdrageren eller dennes ægtefælle har haft lovlig adkomst på den  

 pågældende ejendom i mindst 3 år før det fyldte 67. år, 2) - - - 3) - - - 4) erhververen er dansk statsborger eller er statsborger i et land, hvis  

 borgere i medfør af De Europæiske Fællesskabers regler eller ifølge traktat  

 har adgang til at erhverve landbrugsjord i Danmark, 5) - - - Stk. 2. - - - § 17 a.
Uanset bestemmelserne i § 16 kan adkomst på en landbrugsejendom  

 overdrages til ejerens ægtefælle eller til en person, der er beslægtet med  

 ejeren i ret op- eller nedstigende linie, hvis:
1) overdrageren har haft lovlig, tinglyst endelig adkomst på den  

 pågældende ejendom i mindst 3 år før det fyldte 67. år, 2) - - - 3) - - - 4) erhververen er dansk statsborger eller er statsborger i et land, hvis  

 borgere i medfør af Det europæiske økonomiske Fællesskabs regler eller ifølge  

 traktat har adgang til at erhverve landbrugsjord i Danmark, 5) - - - Stk. 2. - - - § 18. Bortset fra de i §§ 16, 17 og 17a omhandlede tilfælde kan adkomst på  

 en landbrugsejendom i landzone kun erhverves med landbrugsministerens  

 tilladelse.
Stk. 2. Landbrugsministeren kan 1) fravige arealgrænsen på 30 ha i § 16, stk. 1-3, indtil 50 ha, eller 2) meddele tilladelse i særlige tilfælde, hvor erhververen på grundlag af  

 tidligere beskæftigelse eller anden uddannelse end den, der kræves i henhold  

 til § 16, stk. 1, nr. 6, må antages at være kvalificeret til at forestå  

 driften af den pågældende ejendom.
 Stk. 3. Landbrugsministeren kan meddele tilladelse til, at en person  

 erhverver midlertidig adkomst på mere end to landbrugsejendomme, hvis  

 erhvervelsen sker med henblik på sammenlægning, der kan tillades efter § 13,  

 eller hvis en af ejerens andre landbrugsejendomme afhændes i forbindelse med  

 erhvervelsen.
Stk. 4. Landbrugsministeren kan meddele tilladelse til, at en person  

 erhverver adkomst på en landbrugsejendom, når 1) erhvervelsen sker med henblik på anvendelse som anført i § 4, stk. 1,  

 nr. 1, og ejendommen i nær fremtid kan påregnes udlagt til det pågældende  

 formål, 2) erhvervelsen sker i erhvervsøjemed med henblik på en  

 ikke-jordbrugsmæssig anvendelse, som i øvrigt må anses som ønskelig ud fra en  

 almindelig samfundsmæssig vurdering, 3) erhvervelsen sker med henblik på særlige formål, herunder anvendelse  

 til videnskabelige, undervisningsmæssige, almene sociale, sundhedsmæssige  

 eller almene rekreative formål, eller 4) særlige forhold i øvrigt taler for det.
Stk. 5. Tilladelse kan i almindelighed ikke meddeles, hvis 1) det skønnes, at erhvervelsen hovedsagelig tager sigte på  

 kapitalanbringelse, eller der er et misforhold mellem købesummen og  

 ejendommens reelle værdi, eller 2) erhvervelsen vil medføre en uhensigtsmæssig driftsstruktur eller  

 ejendomsfordeling.
Stk. 6. Er erhververen, dennes ægtefælle eller børn under 18 år i forvejen  

 ejer eller medejer af en landbrugsejendom, herunder jordbrugsbedrifter i  

 udlandet, kan tilladelse til erhvervelse af yderligere en landbrugsejendom  

 normalt ikke meddeles, hvis det samlede areal af de to ejendomme vil  

 overstige 70 ha, og ejeren af en landbrugsejendom, som omhandlet i § 13, stk.  

 3, nr. 1-4, har behov for suppleringsjord.
Arealgrænsen gælder dog ikke i det  

 omfang, erhververen selv har behov for arealet for at skabe harmoni i  

 bedriften mellem besætning og jordtilliggende.
§ 18a.
En person kan erhverve adkomst på en anpart i en landbrugsejendom  

 ved deling af fællesbo, ved arv fra ægtefælle eller ved hensidden i uskiftet  

 bo.
Herudover kan en person erhverve adkomst på en anpart i en  

 landbrugsejendom, hvis 1) erhvervelsen sker ved arv, eller hvis overdrageren eller de øvrige  

 medejere er erhververens ægtefælle, søskende eller beslægtede i ret op- eller  

 nedstigende linie, 2) mindst en af anpartshaverne er ejer af en anpart på 1/5 eller derover  

 af ejendommen og opfylder betingelserne i §§ 16, 17 eller17 a, og 3) erhververen ikke efter erhvervelsen er ejer eller medejer af mere end  

 to landbrugsejendomme, herunder jordbrugsbedrifter i udlandet.
Stk. 2. Bortset fra de i stk. 1 nævnte tilfælde kan to eller flere  

 personer i forening erhverve adkomst på en landbrugsejendom, hvis 1) hver enkelt anpartshaver opfylder betingelserne i § 16, stk. 1, nr.  

 1-3, 2) mindst en af anpartshaverne er ejer af en anpart på 1/5 eller derover  

 af ejendommen, har fast bopæl og lovlig adkomst på ejendommen eller opfylder  

 betingelserne for personlig erhvervelse af denne, og 3) hver enkelt af de øvrige anpartshavere inden 6 måneder efter  

 erhvervelsen tager fast bopæl på ejendommen eller deltager i den daglige  

 drift.
 Stk. 3. Kredsen af anpartshavere, jf. stk. 2, som i forvejen ejer en  

 landbrugsejendom, kan uanset bestemmelserne i stk. 2, nr. 1, erhverve adkomst  

 på yderligere en landbrugsejendom, hvis en anpartshaver, der opfylder  

 betingelserne i stk. 2, nr. 2, også opfylder betingelserne for personlig  

 erhvervelse af yderligere en landbrugsejendom.
 Stk. 4. Landbrugsministeren kan uanset bestemmelserne i stk. 2 og 3  

 fastsætte regler om fællesskabers erhvervelse af landbrugsejendomme.
 Stk. 5. Ejer en person alene eller sammen med sin ægtefælle eller børn  

 under 18 år en anpart på 1/5 eller derover af en landbrugsejendom eller 1/5  

 eller derover af kapitalen i et selskab m.v., der ejer en landbrugsejendom,  

 jf. § 21, eller ejer en person aktier eller anparter, der repræsenterer  

 flertallet af stemmerne i et selskab, der ejer en landbrugsejendom, jf. § 20,  

 stk. 1, anses vedkommende for at være medejer af den pågældende  

 landbrugsejendom.
 Stk. 6. Landbrugsministeren kan dispensere fra bestemmelserne i stk. 1-3.
 § 18. Bortset fra de i §§ 16, 17 og 17 a omhandlede tilfælde kan adkomst  

 på en landbrugsejendom i landzone kun erhverves med landbrugsministerens  

 tilladelse.
 Stk. 2. Landbrugsministeren kan således meddele tilladelse i tilfælde,  

 hvor erhververen på grundlag af tidligere beskæftigelse eller anden  

 uddannelse end den, der kræves i henhold til § 16, må antages at være  

 kvalificeret til at forestå driften af den pågældende ejendom.
 Stk. 3. Landbrugsministeren kan endvidere meddele tilladelse til, at en  

 person erhverver adkomst på mere end 2 landbrugsejendomme, hvis erhvervelsen  

 sker med henblik på sammenlægning, der kan tillades efter § 13.
Stk. 4. Landbrugsministeren kan endvidere meddele tilladelse til, at en  

 person erhverver adkomst på en landbrugsejendom, når 1) erhvervelsen sker med henblik på anvendelse som anført i § 4, stk. 1,  

 nr. 1, og ejendommen i nær fremtid kan påregnes udlagt til det pågældende  

 formål, 2) erhvervelsen sker i erhvervsøjemed med henblik på en  

 ikke-jordbrugsmæssig anvendelse, som i øvrigt må anses som ønskelig ud fra en  

 almindelig samfundsmæssig vurdering, 3) erhvervelsen sker med henblik på særlige formål, herunder anvendelse  

 til videnskabelige, undervisningsmæssige, almene sociale, sundhedsmæssige  

 eller almene rekreative formål, eller 4) særlige forhold i øvrigt taler derfor.
Stk. 5. Tilladelse kan i almindelighed ikke meddeles, hvis 1) det skønnes, at erhvervelsen hovedsagelig tager sigte på  

 kapitalanbringelse, eller der er et misforhold mellem købesum og ejendommens  

 reelle værdi, eller 2) erhvervelsen vil medføre en uhensigtsmæssig driftsstruktur eller  

 ejendomsfordeling, eller 3) erhververen ikke har dansk statsborgerskab eller ikke er statsborger i  

 et land, hvis borgere i medfør af Det europæiske økonomiske Fællesskabs  

 regler har adgang til at erhverve landbrugsjord i Danmark.
Stk. 6. Er erhververen, dennes ægtefælle eller børn under 18 år i forvejen  

 ejere eller medejere af en landbrugsejendom, herunder jordbrugsbedrift i  

 udlandet, og overstiger de to ejendommes areal tilsammen 50 ha, kan  

 tilladelse til erhvervelse i almindelighed ikke meddeles, hvis en  

 landbrugsejendom som omhandlet i § 13, stk. 1, 2. pkt., har behov for  

 jorderne som suppleringsjord, og 1) denne ejendom ved sammenlægning vil få et areal, der ikke overstiger 50  

 ha, og 2)lovens betingelser for sammenlægning i øvrigt er opfyldt.
§ 18 a.
En person kan erhverve adkomst på en anpart i en landbrugsejendom  

 ved deling af fællesbo, ved arv fra ægtefælle eller ved hensidden i uskiftet  

 bo.
Herudover kan en person erhverve adkomst på en anpart i en  

 landbrugsejendom, hvis 1) erhvervelsen sker ved arv, eller hvis overdrageren eller de øvrige  

 medejere er erhververens ægtefælle, søskende eller beslægtede i ret op- eller  

 nedstigende linie, 2) mindst een af anpartshaverne er ejer af en anpart på 1/5 eller derover  

 af ejendommen og opfylder betingelserne i §§ 16, 17 eller 17 a, og 3) erhververen ikke efter erhvervelsen er ejer eller medejer af mere end 2  

 landbrugsejendomme, herunder jordbrugsbedrifter i udlandet.
Stk. 2. Bortset fra de i stk. 1 nævnte tilfælde kan to eller flere  

 personer i forening erhverve adkomst på en landbrugsejendom, hvis 1) hver enkelt anpartshaver opfylder betingelserne i § 16, stk. 1, nr.  

 1-3, 2) hver enkelt anpartshaver deltager i driften af ejendommen, 3) mindst 2/3 af anpartshaverne opfylder kravene i § 16, stk. 1, nr. 6,  

 eller, hvis ejendommens areal ikke overstiger 30 ha, i § 16, stk. 2, nr. 2,  

 og 4) hver enkelt anpartshaver inden 6 måneder efter erhvervelsen tager fast  

 bopæl på ejendommen eller, såfremt antallet af boliger ikke gør dette muligt,  

 højst 3 km fra ejendommen.
 Stk. 3. Ejer en person, dennes ægtefælle eller børn under 18 år en anpart  

 på 1/5 eller derover af en landbrugsejendom eller 1/5 eller derover af  

 kapitalen i et selskab m.v., der ejer en landbrugsejendom, jf. § 20, anses  

 vedkommende for at være medejer af den pågældende landbrugsejendom.
 Stk. 4. Landbrugsministeren kan dispensere fra bestemmelserne i stk. 1 og  

 2.
§ 18 b. - - - Stk. 2. Landbrugsministeren fastsætter efter forhandling med  

 landbrugsorganisationerne nærmere regler om lovens krav om egen drift af en  

 landbrugsejendom.
§ 18 b. - - - Stk. 2. Landbrugsministeren fastsætter efter forhandling med  

 landbrugsorganisationerne nærmere regler om lovens krav om egen drift af en  

 landbrugsejendom og om jordbrug som væsentligste erhverv.
§ 20. Et aktieselskab eller et anpartsselskab kan erhverve og forblive  

 ejer af en landbrugsejendom, der er beliggende i landzone, hvis aktierne  

 eller anparterne, der repræsenterer flertallet af stemmerne i selskabet, ejes  

 af en deltager, der 1) indtil selskabets erhvervelse af ejendommen har haft lovlig adkomst på  

 denne, eller 2) opfylder betingelserne for personlig erhvervelse af ejendommen, dog  

 således at et eventuelt krav om egen drift overgår på selskabet.
 Stk. 2. For aktieselskabers vedkommende skal alle aktier noteres på navn.
 Stk. 3. Landbrugsministeren kan fastsætte nærmere regler for kontrol,  

 registrering m.v. i forbindelse med aktie- og anpartsselskabers erhvervelse  

 af landbrugsejendomme.
 § 21. Bortset fra de i § 20 omhandlede tilfælde kan et selskab, en  

 forening eller anden sammenslutning eller fælleskab, en offentlig eller  

 privat institution, en fond eller en udenlandsk offentlig myndighed kun med  

 landbrugsministerens tilladelse erhverve adkomst på en landbrugsejendom, der  

 er beliggende i landzone, eller på en anpart i en sådan, jf. dog stk. 3.
Stk. 2. Landbrugsministeren kan meddele tilladelse, såfremt 1) erhvervelsen sker med henblik på jordens anvendelse til forsøgs-,  

 forsknings- eller forædlingsvirksomhed, 2) adkomst erhverves med henblik på fællesdrift, der er omfattet af § 10, 3) erhververen er et selskab, hvis deltagere opfylder betingelserne i § 18  

 a, stk. 2, eller 4) særlige forhold i øvrigt taler for det.
 Stk. 3. For så vidt angår folkekirkens erhvervelse af landbrugsejendomme,  

 meddeles den i stk. 1 omhandlede tilladelse af kirkeministeren.
 § 20. Erhvervelse af adkomst på en landbrugsejendom eller part i eller del  

 af en sådan, der er beliggende i landzone, kræver landbrugsministerens  

 tilladelse, såfremt erhververen er et selskab, en forening eller anden  

 sammenslutning eller fællesskab, en offentlig eller privat institution, en  

 stiftelse, et legat eller en udenlandsk offentlig myndighed.
 Stk. 2. For så vidt angår folkekirkens erhvervelse af landbrugsejendomme,  

 meddeles den i stk. 1 omhandlede tilladelse af kirkeministeren.
§ 21. Tilladelse efter § 20 kan kun meddeles 1. når erhvervelsen sker med henblik på jordens anvendelse til forsøgs-,  

 forsknings- eller forædlingsvirksomhed, 2. når adkomst erhverves med henblik på fælles drift af en sammenslutning,  

 der er godkendt af landbrugsministeren i overensstemmelse med regler fastsat  

 i henhold til lov om støtte til forbedring af strukturen og effektiviteten i  

 jordbruget, 3. når erhververen er et selskab, hvis deltagere opfylder betingelserne i  

 § 18 a, stk. 2, eller, 4. når særlige forhold i øvrigt taler derfor.
§ 24. - - - Stk. 2. Tilladelse til fortsat at bevare adkomst på en landbrugsejendom  

 eller til at fortsætte en forpagtning af en sådan skal søges inden 4 uger,  

 hvis ejeren eller forpagteren ikke længere opfylder betingelserne for fortsat  

 at have adkomst på eller for fortsat at kunne forpagte ejendommen.
Fristen  

 løber fra det tidspunkt, hvor ejeren eller forpagteren ikke længere opfylder  

 de nævnte betingelser.
§ 24. - - - § 25. En ejendom, der er overtaget på auktion eller til brugeligt pant,  

 skal inden 1 år fra overtagelsesdagen sælges til en person eller et selskab,  

 der opfylder erhvervelsesbetingelserne.
Landbrugsministeren kan dog forlænge  

 fristen eller tillade, at ejendommen afhændes til anden side.
 § 25. En ejendom, der er overtaget på auktion eller til brugeligt pant,  

 skal inden 1 år fra overtagelsesdagen sælges til en person, der opfylder  

 betingelserne i § 16. Landbrugsministeren kan dog forlænge fristen eller  

 tillade, at ejendommen afhændes til anden side.
§ 26. Såfremt der ikke ved anmeldelse til tinglysning af et dokument om  

 erhvervelse af adkomst på en landbrugsejendom eller ved anmeldelse til  

 tinglysning af en forpagtningskontrakt vedrørende en landbrugsejendom  

 forevises tilladelse fra landbrugsministeren eller fornøden dokumentation  

 for, at erhvervelsen eller forpagtningen kan ske uden tilladelse, sætter  

 dommeren i overensstemmelse med reglerne i tinglysningsloven en frist til  

 fremskaffelse af tilladelse eller dokumentation.
I de i § 21, stk. 3,  

 omhandlede tilfælde skal der forevises tilladelse fra kirkeministeren.
Stk. 2. - - - Stk. 3. - - - § 26. Såfremt der ikke ved anmeldelse til tinglysning af et dokument om  

 erhvervelse af adkomst på en landbrugsejendom eller ved anmeldelse til  

 tinglysning af en forpagtningskontrakt vedrørende en landbrugsejendom  

 forevises tilladelse fra landbrugsministeren eller fornøden dokumentation  

 for, at erhvervelsen eller forpagtningen kan ske uden tilladelse, sætter  

 dommeren i overensstemmelse med reglerne i tinglysningsloven en frist til  

 fremskaffelse af tilladelse eller dokumentation.
I de i § 20, stk. 2,  

 omhandlede tilfælde skal der forevises tilladelse fra kirkeministeren.
Stk. 2. - - - Stk. 3. - - - § 30. Der nedsættes for hver amtskommune en jordbrugskommission bestående  

 af en formand og yderligere to medlemmer.
Medlemmerne udpeges af  

 amtskommunen.
For hvert medlem udpeges en suppleant.
Stk. 2. Formanden skal have bestået juridisk kandidateksamen.
De to øvrige  

 medlemmer udpeges efter indstilling fra de stedlige foreninger under  

 henholdsvis De Danske Landboforeninger og Danske Husmandsforeninger.
 Stk. 3. Landbrugsministeren fastsætter nærmere regler for nedsættelsen af  

 jordbrugskommissionerne.
 Stk. 4. Amtskommunen yder jordbrugskommissionen sekretariatsmæssig bistand  

 og afholder de med jordbrugskommissionens virke forbundne omkostninger.  

 Landbrugsministeren kan fastsætte nærmere regler for jordbrugskommissionernes  

 virksomhed og amts- og primærkommunernes opgaver i forbindelse hermed.
 Bestemmelsen er ny.
 I forbindelse hermed ophæves §§ 31-34 i lov om statens fremskaffelse af  

 jord og udlån til jordbrugsmæssige formål m.m., jf. lovbekendtgørelse nr. 61  

 af 14. februar 1983:
 § 31. Landbrugsministeren nedsætter et jordbrugskyndigt udvalg,  

 jordlovsudvalget.
 Stk. 2. Jordlovsudvalget varetager de opgaver, som ved lovgivningen er  

 henlagt til udvalget, samt rådgiver landbrugsministeren i jordpolitiske og  

 jordbrugsfaglige spørgsmål.
 § 32. Jordlovsudvalget består af 18 medlemmer og sammensættes således:
1) Landbrugsministeren udpeger 4 medlemmer.
Det ene medlem udpeges som  

 formand, medens 2 medlemmer repræsenterer landbrugsministeriet og 1 medlem  

 jordbrugsdirektoratet.
2) Folketinget vælger 10 medlemmer efter forholdstal.
Landbrugsministeren  

 udpeger blandt disse udvalgets næstformand.
 3) De danske Landboforeninger, Danske Husmandsforeninger, Dansk  

 Erhvervsgartnerforening og Arbejderbevægelsens Erhvervsråd vælger hver 1  

 medlem.
 Stk. 2. Jordlovsudvalget nedsættes for perioder af 4 år.
 Stk. 3. Medlemmer af jordlovsudvalget fratræder senest ved udgangen af den  

 måned, hvori de fylder 67 år.
 § 33. Landbrugsministeren fastsætter jordlovsudvalgets forretningsorden og  

 de nærmere regler for udvalgets arbejde.
Stk. 2. Jordlovsudvalgets afgørelser kan indbringes for  

 landbrugsministeren.
Landbrugsministeren kan fastsætte regler herom.
 Stk. 3. Jordlovsudvalgets sekretariatsopgaver varetages af  

 jordbrugsdirektoratet.
§ 34. Landbrugsministeren nedsætter et antal jordbrugskommissioner og  

 giver nærmere regler for kommissionernes sammensætning, deres virksomhed og  

 for udnævnelse af medlemmer af kommissionerne.
Landbrugsministeren kan  

 fastsætte regler om, at visse sager skal forelægges for en  

 jordbrugskommission til udtalelse, før afgørelsen træffes.
 Stk. 2. Landbrugsministeren kan supplere kommissionerne med sagkyndige til  

 at deltage i behandlingen af sager, der forudsætter særlig sagkyndig indsigt.
 Stk. 3. Medlemmer af jordbrugskommissionerne fratræder senest ved udgangen  

 af den måned, hvori de fylder 67 år.
§ 30 a.
Landbrugsministeren kan bemyndige jordbrugskommissionerne, de  

 kommunale og amtskommunale myndigheder samt styrelser under  

 Landbrugsministeriet til at udøve beføjelser efter denne lov.
 Stk. 2. Hvis afgørelse træffes af en jordbrugskommission, kan tilladelse  

 ikke meddeles, når et medlem modsætter sig dette.
 Stk. 3. Klage over de i stk. 1 nævnte myndigheders afgørelse efter  

 bemyndigelse kan indgives til landbrugsministeren, jf. dog stk. 4.  

 Klagefristen er 4 uger fra den dag, afgørelsen er meddelt klageren.  

 Landbrugsministeren kan fastsætte regler, hvorefter der alene kan klages over  

 afgørelsen af retlige spørgsmål.
 Stk. 4. Landbrugsministeren kan henlægge sin beføjelse til at træffe  

 afgørelse i klagesager til en styrelse under Landbrugsministeriet.  

 Landbrugsministeren kan fastsætte regler, hvorefter afgørelser truffet af en  

 styrelse under Landbrugsministeriet ikke kan påklages yderligere.
§ 30. Landbrugsministeren kan bemyndige Jordbrugsdirektoratet,  

 Jordlovsudvalget eller jordbrugskommissionerne til at udøve beføjelser, der i  

 denne lov er tillagt ministeren.
Landbrugsministeren kan bemyndige amtsrådene  

 eller anden stedlig myndighed til efter nærmere retningslinier at træffe  

 afgørelser i visse sager.
Stk. 2. Afgørelser truffet af de i stk. 1 nævnte styrelser m.v. kan  

 påklages til landbrugsministeren.
Klagefristen er 4 uger fra den dag,  

 afgørelsen er meddelt klageren.
 Stk. 3. Landbrugsministeren kan fastsætte regler om, at de i stk. 2 nævnte  

 afgørelser ikke kan påklages til anden administrativ myndighed.
§ 33. Med bøde straffes den, der 1) overtræder § 7, stk. 1 og 2, § 7 a, stk. 1, § 8, stk. 1-4, § 9, stk. 1,  

 § 11, stk. 1-4, § 12, stk. 1, § 16, stk. 1-3, § 18 a, stk. 1-3, § 20, stk. 1  

 og 2, § 24 eller § 25, 2) tilsidesætter vilkår knyttet til en tilladelse efter § 4, stk. 1, § 7,  

 stk. 3, § 7 a, stk. 4, § 8, stk. 6 og 7, § 9, stk. 3, § 11, stk. 5, § 12,  

 stk. 2, § 13, stk. 1, § 14, § 17, stk. 3, § 17 a, stk. 2, § 18, stk. 2-4 og  

 6, § 18 a, stk. 6, eller § 21, eller 3) undlader at efterkomme påbud efter § 8, stk. 5 og 7, § 9, stk. 5, eller  

 § 27.
Stk. 2. - - - Stk. 3. - - - Stk. 4. - - - Stk. 5. - - - § 33. Med bøde straffes den, der 1) overtræder § 7, stk. 1 og 2, § 7 a, stk. 1, § 8, stk. 1-3, § 9, stk. 1  

 og 2, § 11, stk. 1-3, § 12, stk. 1, § 16, § 18 a, § 24 eller § 25, 2) tilsidesætter vilkår knyttet til en tilladelse efter § 4, stk. 1, § 7,  

 stk. 3, § 7 a, stk. 4, § 8, stk. 5 og 6, § 9, stk. 3, § 11, stk. 4, § 12,  

 stk. 2, § 13, stk. 1 og 2, § 14, § 17, stk. 3, § 17 a, stk. 2, § 18, stk. 2-4  

 og 6, § 18 a, stk. 4, eller § 21, 3) undlader at efterkomme påbud efter § 8, stk. 4 og 6, § 9, stk. 5, eller  

 § 27.
Stk. 2. - - - Stk. 3. - - - Stk. 4. - - - Stk. 5. - - - § 37 Ophæves.
 § 37. Forslag om revision af denne lov fremsættes for folketinget i  

 folketingsåret 1990-91.
Ad § 2 (Udlånsloven) § 35. Udgifterne til Jordbrugsdirektoratet afholdes af Jordfonden og  

 bevilges på de årlige finanslove.
 § 35. Udgifterne til jordlovsudvalget, jordbrugskommissionerne og  

 jordbrugsdirektoratet afholdes af jordfonden og bevilges på de årlige  

 finanslove.
Ad § 3 (Udstykningsloven) § 1. - - - Stk. 2. - - - Stk. 3. - - - Stk. 4. Uanset bestemmelsen i stk. 1 kan en del af en landbrugsejendom  

 forpagtes eller lejes for et tidsrum af indtil 30 år uden udstykning, når  

 brugsforholdet er i overensstemmelse med landbrugslovens § 12, stk. 1 eller  

 2.
§ 1. - - - Stk. 2. - - - Stk. 3. - - - Stk. 4. Uanset bestemmelsen i stk. 1 kan en del af en landbrugsejendom  

 bortforpagtes eller udlejes for et længere tidsrum end 10 år uden udstykning,  

 når landbrugsministeren har tilladt brugsforholdet efter bestemmelserne i lov  

 om landbrugsejendomme.
§ 11 C. - - - Stk. 2. - - - Stk. 3. - - - Stk. 4. Bestemmelserne i stk. 1 og 2 gælder ikke kontrakter om forpagtning  

 eller leje vedrørende landbrugsejendomme, når brugsforholdet er i  

 overensstemmelse med landbrugslovens § 12, stk. 1 eller 2.
§ 11 C. - - - Stk. 2. - - - Stk. 3. - - - Stk. 4. Bestemmelserne i stk. 1 og 2 gælder ikke kontrakter om  

 bortforpagtning eller udleje, når der forevises tilladelse til brugsforholdet  

 fra landbrugsministeren, jf. § 1, stk. 4.
Ad § 4 (Frikommuneloven) § 22. - - - 1) - - - 2) hvilke myndigheder, der administrerer, herunder træffer afgørelse, i  

 henhold til lovens § 7, stk. 3, og § 8, stk. 6 og 7 vedrørende  

 beboelsesbygning på en landbrugsejendom og i forbindelse hermed fravige  

 reglerne i § 7, stk. 1 og § 8, stk. 3, således at en frikommune kan opnå  

 bemyndigelse til at tillade en landbrugsejendom uden beboelsesbygning på  

 nærmere vilkår.
Stk. 2. - - - § 22. - - - 1) - - - 2) at landbrugsplaner skal godkendes af landbrugsministeren, jf. lovens §  

 3 a, stk. 3, 3) hvilke myndigheder, der administrerer, herunder træffer afgørelse, i  

 henhold til lovens § 7, stk. 3, og § 8, stk. 5 og 6 vedrørende  

 beboelsesbygning på en landbrugsejendom og i forbindelse hermed fravige  

 reglerne i § 7, stk. 1 og § 8, stk. 3, således at en frikommune kan opnå  

 bemyndigelse til at tillade en landbrugsejendom uden beboelsesbygning på  

 nærmere vilkår.
