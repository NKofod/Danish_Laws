 Ansøgning om dispensation fra bestemmelser om indvendig lofthøjde.
 Dispensationen bevilges idet bussen ikke skal anvendes til lokal eller  

 regional kørsel.
 Ministeriet har den 23. juni 1987 gennem Justitsministeriets  

 færdselssikkerhedsafdeling modtaget selskabets ansøgning af 1o. april 1987 om  

 dispensation for en VAN HOOL dobbeltdækkerbus fra bestemmelserne om bussers  

 indvendige lofthøjde.
 Det fremgår af sagen, at gangarealet i bussens nederste etage ønskes  

 anvendt til ståpladsareal og at højden fra gulv til loft her kun er 175o mm.  

 Køretøjet skal benyttes af Ballerup Bybusser på strækningen  

 København-Malmø-Lund og København-Ystad.
 Det skal i denne anledning meddeles, at der i Ministeriet for Offentlige  

 Arbejders bekendsgørelse nr. 244 af 1. maj 1987 om erhvervsmæssig buskørsel -  

 der trådte i kraft den 15. maj 1987 - er fastsat bestemmelser om bussers  

 indretning, udstyr og benyttelse.
 § 2, stk. 6, i denne bekendtgørelse foreskriver, i overensstemmelse med  

 Justitsministeriets hidtidig fastsatte krav, at højden fra gulv til  

 loftsflade på ståpladsarealet skal være mindst 19oo mm.
 Idet der lægges vægt på, at bussen ifølge det af selskabet oplyste ikke  

 skal benyttes til lokal eller regional kørsel, meddeler ministeriet herved  

 den ansøgte dispensation.
 For en ordens skyld tilføjes det, at dispensationen meddeles uden  

 præjudice for kommende ansøgninger.
 Til orientering vedlægges et eksemplar af ministeriets bekendtgørelse om  

 erhvervsmæssig buskørsel.
