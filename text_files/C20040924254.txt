Skrivelse  

 med orientering om bekendtgørelse om opsat pension (Til samtlige kommuner m.fl.) Ved brev af 23. april 2004 orienterede Socialministeriet  

 kommuner m.fl. om ændringen af lov om social pension ved Folketingets  

 vedtagelse af lovforslaget om opsat pension (L 128), jf. lov nr.319 af 5. maj  

 2004.
Som det fremgår af brevet, vil der i en bekendtgørelse blive  

 fastsat nærmere regler om -  

 	  

    

 Det  

 beskæftigelseskrav, den, der opsætter pensionen, skal opfylde, for at optjene  

 venteprocent og ret til tillæg til folkepensionen.
-  

 	  

    

 Det engangsbeløb, der  

 udbetales, hvis beskæftigelseskravet ikke opfyldes og -  

 	  

    

 Den venteprocent, der  

 danner grundlag for udbetaling af tillæg til folkepensionen.
 Disse regler er nu fastsat i bekendtgørelse om opsat pension,  

 der vedlægges i fortryk.
1. Beskæftigelseskravet Beskæftigelsens omfang Det er efter lovens § 15 d en betingelse for optjening af  

 venteprocent og ret til tillæg for opsat pension, at borgeren i  

 opsætningsperioden har indtægt ved personligt arbejde i mindst 1500 timer  

 hvert  

 kalenderår.
I de år, hvor opsætningen  

 påbegyndes og/eller afsluttes i løbet af året, gælder beskæftigelseskravet  

 forholdsmæssigt.
Har pensionen f.eks. været opsat fra 1. juli 2004 til årets  

 udgang, vil beskæftigelseskravet således være  

  

 1500 timer/12 x 6 = 750 timer.
I bekendtgørelsen er fastsat, at det personlige arbejde, der  

 indgår i opgørelse af beskæftigelseskravet, er såvel lønarbejde som arbejde  

 ved  

 selvstændig virksomhed.
Beskæftigelseskravet kan herunder opfyldes ved en  

 kombination af lønarbejde og arbejde i egen virksomhed.
Arbejdstiden kan være  

 fordelt uregelmæssigt over kalenderåret.
 For  

  

 lønmodtagere  

  

 opgøres  

 arbejdstiden efter bekendtgørelsens § 2 på baggrund af opgjorte løntimer  

 i  

 et beskæftigelsesforhold på almindelige løn og arbejdsvilkår.
Timer, for hvilke der udbetales løn, kan medregnes ved  

 opgørelsen af beskæftigelseskravet, hvis den beskæftigelse, løntimerne er  

 knyttet til, kan betragtes som lønarbejde.
Der kan for eksempel medregnes  

 ferie, sygdom, barns 1. sygedag og feriefridage, hvis arbejdsgiveren  

 udbetaler  

 løn.
En opsigelsesperiode med løn kan medregnes, selv om den pågældende er  

 fritstillet.
Hvis der i perioder ifølge overenskomst arbejdes mindre end det  

 for faget gældende normaltimetal men udbetales fuld normal løn, sidestilles  

 arbejdstiden efter bekendtgørelsens § 2, stk. 3, med beskæftigelse på  

 fuld  

 tid, dvs. 37 timer ugentlig.
Det gælder f.eks., når der i kraft af  

 overenskomst, husaftaler eller lignende på en arbejdsplads arbejdes kortere  

 tid  

 end den sædvanlige overenskomstmæssige arbejdstid, eller hvis der  

 overenskomstmæssigt er fastsat en mindre ugentlig arbejdstid for f.eks.  

 aften-  

 eller nathold.
Også hvis en ældre medarbejder i kraft af en kollektiv  

 overenskomst har ret til reduktion i arbejdstiden med fuld lønkompensation  

 (seniorordning) betragtes den reducerede arbejdstid som sædvanlig  

 overenskomstmæssigt arbejdstid.
Det er dog en forudsætning, at overgangen til  

 reduceret arbejdstid sker efter fastlagte generelle kriterier i  

 overenskomsten,  

 at lønnen ikke ændres som følge af overgangen til reduceret arbejdstid, at  

 der  

  ud over nedgangen i den ugentlige arbejdstid  i øvrigt ikke sker  

 ændringer i  

 ansættelsesvilkårene, og at seniorordningen herudover ikke giver adgang til,  

 at  

 arbejdstiden kan tilpasses yderligere efter den pågældendes individuelle  

 behov.
Hvis en person arbejder og får løn for et forholdsmæssigt nedsat  

 antal timer i forhold til den arbejdstid, der betragtes som og lønnes som  

 fuld  

 arbejdstid, medregnes det antal timer, lønnen svarer til.
Arbejdes der f.eks.  

 4/5 af den reducerede arbejdstid, der ville blive lønnet med fuld løn, og  

 udbetales  

 der derfor 4/5 af fuld løn, kan der medregnes 4/5 af fuld tid til  

 beskæftigelseskravet.
I bekendtgørelsens § 3 er opregnet en række aktiviteter,  

 der kan medregnes som arbejdstid, selv om kravet om, at der udbetales  

 overenskomstmæssig løn ikke er opfyldt.
Det gælder bl.a. ferie indenfor  

 ferielovens rammer, hvor der ikke er udbetalt løn, medmindre der er udbetalt  

 dagpenge.
Feriefridage, hvor der ikke udbetales løn, kan ikke medregnes.
 Som personligt arbejdes medregnes efter bekendtgørelsens § 4  

 også timer med dagpenge på grund af sygdom.
 For personer, der er beskæftiget ved  

  

 selvstændig virksomhed  

  

 medregnes personligt arbejde, der kan  

 sidestilles med arbejde som lønmodtager, f.eks. i egen detailforretning,  

 landbrug eller liberalt erhverv.
 Personer, der har optjent ret til dansk folkepension, vil også  

 kunne opsætte pensionen og optjene ret til venteprocent, mens de bor og  

 arbejder i EU/EØS-området eller et land, som Danmark har indgået konvention  

 om  

 social sikring med, jf. bekendtgørelsens § 5.
Dokumentation for beskæftigelse Den, der har opsat folkepension, skal efter loven hvert  

 kalenderår dokumentere overfor kommunalbestyrelsen, at beskæftigelseskravet  

 er  

 opfyldt.
 For  

  

 lønmodtagere  

  

 kan  

 beskæftigelseskravet opfyldes ved lønsedler, hvoraf arbejdstiden tydeligt  

 fremgår, f.eks. ved angivelse af timetal eller aflønningsbrøk, jf.  

 bekendtgørelsens § 6, stk. 1.
Foreligger en sådan lønseddel ikke, kan lønmodtageren på anden  

 måde dokumentere beskæftigelsestiden.
Det gælder også lønmodtagere med  

 ukontrollabel  

 arbejdstid.
 F.eks. vil andre arbejdsgiveroplysninger i form af afgivet  

 udtalelse til brug for kommunens afgørelse om opsat pension, ansættelsesbevis  

 el. lign kunne bruges i stedet for lønsedler.
 Personligt arbejde ved  

  

 selvstændig  

 virksomhed  

  

 kan efter bekendtgørelsens § 6, stk. 2, dokumenteres ved  

 oplysning til kommunen om arten og omfanget af det personlige arbejde   

 branche, rolle i virksomheden og arbejdsmængde  kombineret med  

 dokumentation  

 for virksomhedens omsætning eller indtægt  f.eks. ved et  

 driftsregnskab.
I det omfang sådan dokumentation ikke foreligger, må den, der  

 har opsat pensionen, på anden måde godtgøre arbejdstiden.
Kommunen træffer  

 efter en konkret vurdering af det fremlagte materiale afgørelse om, hvorvidt  

 det er dokumenteret, at beskæftigelseskravet er opfyldt.
Som eksempel på andet materiale, der kan tjene til dokumentation  

 kan nævnes momsregnskab, skatteregnskab, kassekladder, ordrebøger eller  

 erklæringer  

 fra virksomhedens revisor eller advokat.
Også annoncer med angivelse af  

 åbningstid  

 eller oplysninger om priser eller betaling pr. ydelse sammenholdt med  

 oplysninger om arbejdsopgavernes tidsmæssige omfang kan indgå i vurderingen  

 af,  

 om beskæftigelseskravet er opfyldt.
Det vil endvidere kunne tillægges  

 betydning, hvis den pågældende i andre relationer, for eksempel ved indgåelse  

 af lønaftale eller ved skattemæssig registrering som medarbejdende ægtefælle,  

 har afgivet erklæring om arten og omfanget af det personlige arbejde.
2. Engangsbeløb Er beskæftigelseskravet ikke opfyldt for et kalenderår, optjenes  

 der ikke venteprocent for året, og der kan således ikke udbetales tillæg for  

 denne periode.
I stedet udbetales efter lovens § 15 d, stk. 4 et  

 engangsbeløb svarende til den folkepension, der ville være udbetalt, hvis der  

 ikke var anmodet om opsat pension.
Beløbet er imidlertid ikke folkepension,  

 og  

 den, der har opsat pensionen bliver ikke pensionist ved udbetaling af  

 engangsbeløbet men først fra det tidspunkt, hvor den pågældende anmoder om,  

 at  

 opsætningen ophører.
Engangsbeløbet udregnes på grundlag af den samlede faktiske  

 indkomst, den pågældende har haft i kalenderåret.
De nærmere regler for  

 opgørelse af engangsbeløbet er fastsat i bekendtgørelsens § 8.
 Det fremgår heraf, at engangsbeløbet beregnes på grundlag af de  

 regler om folkepension, der var gældende i den periode, beløbet vedrører.  

 Viser  

 det sig således efter udgangen at 2005, at en person, der har opsat sin  

 pension  

 i hele 2005, ikke har opfyldt beskæftigelseskravet dette kalenderår, beregnes  

 engangsbeløbet  

 således på grundlag af pensionsregler og satser for 2005 og på grundlag af  

 den  

 pågældendes samlede indtægt for hele året uden periodeopdeling.  

 Indtægtsgrundlaget  

 opgøres som ved beregning af folkepension efter lovens kapitel 4.
 Er den pågældende enlig anvendes regler og satser for enlige.
Har den pågældende været gift eller samlevende i hele året  

 beregnes engangsbeløbet efter reglerne for beregning af pension til  

 gifte/samlevende, herunder overgangsreglerne for visse samlevende.
Heller  

 ikke  

 ægtefællens/samleverens indkomst periodeopdeles ved opgørelsen af  

 indkomstgrundlaget.
Hvis den pågældendes ægtefælle/samlever er pensionist,  

 beregnes engangsbeløbet efter reglerne for folkepensionister gift/samlevende  

 med en pensionist. Ægtefællens/samleverens folkepension for det år,  

 engangsbeløbet  

 vedrører, ændres imidlertid ikke.
Engangsbeløbet påvirker heller ikke  

 ægtefællens/samleverens  

 fremtidige pension, idet det er fastsat i såvel lov om social pension som i  

 lov  

 om højeste, mellemste, forhøjet almindelig og almindelig førtidspension m.v.,  

 at sådanne beløb ikke indgår i indkomstgrundlaget for pensionsberegningen.
Hvis den, der har opsat pensionen, har været gift/samlevende i  

 en del af opsætningsåret, beregnes engangsbeløbet efter reglerne for  

 gifte/samlevende i den periode, ægteskabet/samlivet har varet, og efter  

 reglerne for enlige i den resterende del af året.
Samleverens samlede  

 årsindtægt uden periodeopdeling indgår i indkomstgrundlaget i den periode,  

 hvor  

 reglerne for gifte/samlevende finder anvendelse.
 I lovens § 15 e, stk. 3, er fastsat, at engangsbeløb ikke  

 kommer til udbetaling efter dødsfald, når pensionen var opsat på  

 dødsfaldstidspunktet.
3. Opgørelse af venteprocent Når den ældre vælger at overgå til folkepension, skal kommunen  

 udregne venteprocenten og udbetale tillæg til folkepensionen på grundlag  

 heraf Venteprocenten opgøres efter loven som forholdet mellem det  

 antal måneder, pensionen har været opsat, og den gennemsnitlige middellevetid  

 for mænd og kvinder i den pågældende tilbagetrækningsalder.
Venteprocenten  

 afrundes  

 til nærmeste hele procent.
 I bekendtgørelsens § 9 er fastsat nærmere regler om  

 opgørelse af middellevetid.
Pensionistens alder på tilbagetrækningstidspunktet opgøres i  

 antal år og måneder oprundet til hele måneder.
En person, der er født den 7.  

 august 1936 og som ophører med opsat pension den 1. december 2004 vil således  

 være 68 år og 4 måneder på ophørstidspunktet.
Den middellevetid, der i et kalenderår skal anvendes ved  

 beregning af venteprocent offentliggøres af Socialministeriet.
Fra og med  

 2005  

 vil middellevetiderne fremgå af Socialministeriets vejledning om regulering  

 pr.  

 1. januar af satser på det sociale område.
For 2004 fremgår middellevetiderne  

 af bilag 1 til den vedlagte bekendtgørelse om opsat pension.
Som det fremgår  

 heraf, er middellevetiden for en person på 68 år og 4 måneder, der ophører  

 med  

 opsat pension i 2004 opgjort til 173 måneder.
Hvis en person på 68 år og 4 måneder har haft opsat  

 folkepensionen i perioden 1. juli - 1. december 2004, dvs. 5 måneder - og  

 beskæftigelseskravet er opfyldt i perioden - kan venteprocenten således  

 beregnes til 5 måneder/173 måneder, dvs. 2,9 pct.
Procenten afrundes efter  

 lovens § 15 e til nærmeste hele procent, dvs. her 3 pct.
Den pågældende  

 vil således i resten af sin levetid for forhøjet sin løbende folkepension med  

 3  

 pct.
For personer, der er fyldt 80 år, anvendes middellevetiden for  

 80-årige.
Hvis en person på 82 år ophører med opsat pension i 2004, vil  

 middellevetiden for 80-årige på 93 måneder, jf. bilag 1, således blive  

 anvendt  

 ved beregningen af venteprocent.
4. Administration Hvis en person med opsat pension flytter fra en kommune til en  

 anden, er det tilflytningskommunen, der skal træffe afgørelse om, hvorvidt  

 beskæftigelseskravet er opfyldt også forud for flytningen.  

 Fraflytningskommunen  

 skal derfor efter bekendtgørelsens § 10 sende sagens akter til den nye  

 kommune, således at denne er bekendt med, at pensionen er opsat og fra  

 hvilket  

 tidspunkt.
 For personer, der har bopæl udenfor Danmark, har den Sociale  

 Sikringsstyrelse de beføjelser og forpligtelser med hensyn til opsat pension,  

 der efter loven tilkommer kommunerne.
Socialministeriet, den 17. maj 2004 Elsebeth Jarl Brunés Bilag 1 Bekendtgørelse  

 om opsat pension I medfør af § 15 d, stk. 5, og § 15 e, stk. 4, i  

 lov om social pension, jf. lovbekendtgørelse nr. 42 af 28. januar 2004, som  

 ændret ved lov nr. 319 af 5. maj 2004, fastsættes:
Kapitel 1 Beskæftigelsens omfang § 1.  

  

 Ved  

 opgørelsen af personligt arbejde til opfyldelse af beskæftigelseskravet på  

 1500  

 timer årligt, jf. lovens § 15 d, stk. 1 og 3, medregnes arbejdstid ved  

 lønarbejde og selvstændig virksomhed opgjort efter §§ 2-6.
 § 2.  

  

 Opgørelsen af arbejdstid for lønmodtagere foretages på baggrund af opgjorte  

 løntimer i et beskæftigelsesforhold udført på almindelige løn- og  

 arbejdsvilkår, jf. dog stk. 2-3 og §§ 3-4.
 Stk. 2.  

  

 I tilfælde, hvor arbejdstiden for en  

 lønmodtager anses for ukontrollabel, medregnes det antal timer, den, der har  

 opsat pensionen, godtgør at have arbejdet.
 Stk. 3.  

  

 Perioder, hvor der ifølge overenskomst  

 arbejdes mindre end det for faget gældende normaltimetal, men hvor der  

 udbetales fuld normal løn, sidestilles med beskæftigelse på fuld tid.
 Stk. 4.  

  

 Personligt  

 arbejde ved selvstændig virksomhed medregnes til opfyldelse af  

 beskæftigelseskravet  

 i det omfang, den, der har opsat pensionen, godtgør at have udøvet  

 virksomhed,  

 der kan sidestilles med arbejde som lønmodtager.
 § 3.  

  

 Som  

 personligt arbejde medregnes, uanset at betingelsen om almindelige løn- og  

 arbejdsvilkår i § 2, stk. 1, ikke er opfyldt:
 1)  

 	  

    

 Beskæftigelse, der  

 udføres af u-landsfrivillige i forbindelse med frivilligprogrammer, hvortil  

 der  

 ydes bistand i henhold til Lov om Internationalt Udviklingssamarbejde, eller  

 private frivilligprogrammer udført for humanitære organisationer, der er  

 godkendt i henhold til ligningslovens § 12, stk. 3.
 2)  

 	  

    

 Ferie afholdt i  

 henhold til ferieloven.
 3)  

 	  

    

 Søgnehelligdage i et  

 beskæftigelsesforhold.
 4)  

 	  

    

 Overenskomstmæssige  

 fridage i et beskæftigelsesforhold.
 § 4.  

  

 Som  

 personligt arbejde medregnes timer med dagpenge på grund af sygdom.
 § 5.  

  

 Arbejde, der udføres i lande inden for EØS-området, ligestilles med arbejde  

 udført i Danmark og medregnes i opgørelsen af personligt arbejde.
 Stk. 2.  

  

 Arbejde, der  

 udføres i lande uden for EØS-området, ligestilles med arbejde udført i  

 Danmark  

 og medregnes i opgørelsen af personligt arbejde, såfremt der er indgået en  

 konvention om social sikring mellem Danmark og det pågældende land.
§ 6.  

  

 Dokumentation for arbejdstid for lønmodtagere kan ske ved forelæggelse af  

 lønsedler, der tydeligt angiver arbejdstiden.
Foreligger der ikke sådanne  

 lønsedler, eller indeholder de ikke de nødvendige oplysninger, kan den, der  

 har  

 opsat pensionen, på anden måde godtgøre arbejdstiden som lønmodtager.
Stk. 2.  

  

 Dokumentation  

 for omfanget af personligt arbejde ved selvstændig virksomhed kan som  

 udgangspunkt ske ved oplysning om omfanget og arten af det personlige arbejde  

 samt dokumentation for virksomhedens omsætning eller indtægt.
Foreligger der  

 ikke sådan dokumentation, kan den, der har opsat pensionen, på anden måde  

 godtgøre arbejdstiden.
Kapitel 2 Engangsbeløb § 7.  

  

 Er  

 beskæftigelseskravet i lovens § 15 d, stk. 1 eller stk. 3, ikke opfyldt,  

 udbetales et engangsbeløb svarende til den folkepension, den pågældende ville  

 have været berettiget til i den periode, engangsbeløbet vedrører, hvis  

 pensionen  

 ikke havde været opsat.
Engangsbeløbet beregnes efter § 8.
 § 8.  

  

 Engangsbeløbet opgøres efter de regler om folkepension, der var gældende i  

 den  

 periode, beløbet vedrører.
 Stk. 2.  

  

 Har modtageren  

 af engangsbeløb været gift eller levet i et samlivsforhold i hele eller en  

 del  

 af den periode, engangsbeløbet vedrører, beregnes engangsbeløbet for denne  

 del  

 af perioden på grundlag af de regler for beregning af folkepension, der  

 gælder  

 for gifte eller samlevende.
 Stk. 3.  

  

 Som  

 indtægtsgrundlag anvendes den faktiske samlede indkomst i hele perioden efter  

 lovens  

 kapitel 4. I det omfang beregning i en periode eller en del af en periode  

 sker  

 efter reglerne for gifte eller samlevende anvendes som indtægtsgrundlag den  

 faktiske samlede indkomst for hele perioden for modtageren og dennes  

 ægtefælle  

 eller samlever.
 Stk. 4.  

  

 Har en eventuel  

 ægtefælle eller samlever i den periode, engangsbeløbet vedrører, modtaget  

 folkepension eller førtidspension efter loven eller efter lov om højeste  

 mellemste, forhøjet almindelig eller almindelig førtidspension, ændres denne  

 pension ikke som følge af udbetalingen af engangsbeløbet.
Kapitel 3 Opgørelse af venteprocent § 9.  

  

 Ved  

 beregningen af venteprocenten efter lovens § 15 e opgøres  

 middellevetiden  

 i hele måneder for personer på pensionistens alder på ophørstidspunktet efter  

 reglerne i stk. 2  7.
Stk. 2.  

  

 Pensionistens  

 alder på ophørstidspunktet opgøres i antal år og måneder.
Antallet af måneder  

 oprundes til et helt antal måneder.
 Stk. 3.  

  

 Middellevetiden,  

 jf. stk. 1, fastsættes med virkning for et kalenderår og offentliggøres  

 årligt  

 af Socialministeriet, jf. stk. 8.
Stk. 4.  

  

 Middellevetiden,  

 jf. stk. 1, fastsættes på grundlag af de middellevetider for mænd og for  

 kvinder, som offentliggøres årligt på grundlag af toårs dødelighedstavler i  

 de  

 af Danmarks Statistik fastlagte statistikker.
For et kalenderår anvendes de  

 pr.  

 1. oktober i det foregående år offentliggjorte middellevetider for den  

 seneste  

 toårs-periode.
 Stk. 5.  

  

 Middellevetiderne for mænd og kvinder, jf. stk. 4, sammenvejes til en  

 middellevetid  

 for mænd og kvinder under ét for hver alder ved vægtning af middellevetiden  

 for  

 mænd og for kvinder efter antallet af mænd og kvinder ifølge Danmarks  

 Statistik  

 pr. 1. januar medio den toårs-periode, som dødelighedstavlen er baseret på.
Stk. 6.  

  

 Den i stk. 5  

 beregnede middellevetid i år er opgjort for hver alder.
Middellevetiden  

 justeres  

 forholdsmæssigt for det antal måneder fra 1 til 11, som personens alder  

 overstiger et fuldt antal år (lineær interpolation). Den samlede  

 middellevetid  

 i år omregnes og afrundes til hele måneder.
 Stk. 7.  

  

 For personer, der er fyldt 80 år,  

 anvendes middellevetiden for 80-årige.
 Stk. 8.  

  

 Middellevetiderne,  

 der anvendes til beregning af venteprocenten, jf. stk. 1, for 2004 fremgår af  

 bilag  

 1. Socialministeriet offentliggør middellevetiderne for de efterfølgende år i  

 ministeriets årlige vejledning om regulering pr. 1. januar af satserne på det  

 sociale område.
Kapitel 4 Administration § 10.  

  

 Ved flytning fra en kommune til en anden kommune, mens folkepensionen er  

 opsat,  

 skal kommunalbestyrelsen i fraflytningskommunen sende sagens akter til  

 kommunalbestyrelsen i den nye kommune, der skal modtage dokumentation og  

 træffe  

 afgørelse efter lovens § 15 d, stk. 2, vedrørende hele kalenderåret  

 eller  

 den periode af året, jf. lovens § 15 d, stk. 3, for hvilken  

 beskæftigelseskravet  

 skal opgøres.
 § 11.  

  

 For  

 personer, der har bopæl udenfor Danmark, har den Sociale Sikringsstyrelse de  

 beføjelser og forpligtelser med hensyn til opsat pension, der efter loven  

 tilkommer kommunerne.
Kapitel 5 Ikrafttrædelsesbestemmelser § 12.  

  

 Bekendtgørelsen træder i kraft den 1. juli 2004.
Socialministeriet, den 17. maj 2004 Henriette  

 Kjær /Mikael Lynnerup  

 Kristensen Middellevetider I tabellen nedenfor er vist de middellevetider, der anvendes til  

 beregning af venteprocenten for 2004, jf. kapitel 3 i bekendtgørelsen.
