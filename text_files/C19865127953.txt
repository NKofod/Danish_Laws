 Ændringer pr. 1. februar 1986 i Eksportfremmerådets retningslinjer som  

 følge af Rådets beslutning af 2. december 1985.
 I. ad side 13) Punkt 5.F.1 ændres til følgende:
»Tilskud er betinget af, at annonceringen eller publikationen er  

 kollektiv, og at ansøgergruppens medlemmer alle fremtræder med firmanavn  

 og/eller fællesejet salgsidentitet.
Annonceringen skal være samlet, og  

 publikationen skal være indbundet (hæftet).« Ændringen indebærer, at der ikke længere kan ydes tilskud til  

 løsbladskataloger o.lign.
II.
Der kan ikke længere ydes tilskud til opholds- og rejseudgifter for  

 virksomhedernes medarbejdere, herunder sælgere, informativt personel og  

 montører i forbindelse med udstillingsdeltagelse, seminarer  

 (besøgsarrangementer) kontaktmøder m.v. i udlandet.
Der kan fortsat ydes  

 tilskud til opholds- og rejseudgifter i forbindelse med  

 konsulentarrangementer, tilbudsgivning og besøgsarrangementer i Danmark.
 Ændringen berører navnlig retningslinjernes punkt 4.21.
III.
Den såkaldte moderegel, som har givet mulighed for tilskud 3 gange  

 for hver sæson for virksomheder, der eksporterer modeprægede produkter,  

 afskaffes.
Herefter gælder - uanset branche - at der højst ydes tilskud 3  

 gange til gennemførelse og gentagelse af samme aktivitet, jf.  

 retningslinjernes punkt 4.10.
 Ændringerne berører ikke allerede givne tilsagn.
