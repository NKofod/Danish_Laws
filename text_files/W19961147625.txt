Reg.afgift.
Varevognsgodkend.
 Reference: Registreringsafgiftslovens § 5, stk. 1, nr. 1.
 Motornævnet har truffet afgørelse om, at en ombygget  

 fabriksny 5-dørs Nissan Almera kan anses som utvivlsomt konstrueret og  

 indrettet til godstransport, og at bilen kan afgiftsberigtiges med  

 værdiafgift efter lovens § 5, stk. 1, nr. 1.
 Karrosserimæssigt er bilen en hatchback, men fremtræder i sit  

 ydre som stationcarlignende.
 Told- og Skatteregion København 1 (city) har oplyst følgende  

 mål på bilens varerum:
- længde 140 cm. - målt i højde med forrudens underkant  

 fra adskillelsen til bagdøren - højde 68 cm. - bag adskillelsen, 63 cm. - ved  

 døråbningen bagerst i bilen - bredde 127 cm. - i bunden ved adskillelsen, 91 cm. - i bunden ved  

 døråbningen.
 Lasteevnen varierer afhængig af motorstørrelsen mellem 500 og  

 575 kg.
 Nævnet har ved afgørelsen lagt vægt på  

 konstruktion og udformning af karrosseriet, varerummets størrelse og  

 lasteevnen.
Styrelsens bemærkninger De anførte mål på varerummets størrelse samt  

 oplysningen om bilens lasteevne, skal ikke opfattes som udtryk for nogen  

 minimumsgrænse i relation til fremtidige godkendelser af nye eller  

 brugte varebiler.
