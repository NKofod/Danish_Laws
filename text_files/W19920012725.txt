Den pågældende havde vedtaget en bøde på 13.000 kr. for overtrædelse  

 af skattekontrollovens § 13, stk. 2. Den pågældende havde for indkomståret  

 1988 indgivet urigtig selvangivelse ved at selvangive sin indkomst for lavt  

 med i alt 49.867 kr.
Valgbarhedsnævnet fandt, at den pågældende var valgbar.
 Skrivelse om, hvorvidt et byrådsmedlem, der har vedtaget en bøde for  

 overtrædelse af skattekontrolloven, er valgbar.
 (Fra Valgbarhedsnævnet (j.nr. 455/1992) til et byråd).
 I skrivelse af 30. marts 1992 har byrådet i henhold til § 101, stk. 4, i  

 den kommunale valglov indberettet, at byrådsmedlem N.N. har vedtaget et af  

 Skatteministeriet, Told- og Skattestyrelsen, meddelt bødeforelæg på 13.000  

 kr. for overtrædelse af skattekontrollovens § 13, stk. 2.
Det fremgår af sagen, at den pågældende for indkomståret 1988 har indgivet  

 urigtig selvangivelse ved at have selvangivet sin indkomst for lavt med i alt  

 49.867 kr.
Den pågældende har i 1988 modtaget kørselsgodtgørelse efter  

 statens regler med i alt 37.393 kr.
Denne godtgørelse blev ikke selvangivet,  

 og pågældende havde som ligningsmæssigt fradrag medtaget et beløb svarende  

 til godtgørelsen.
Den pågældende har endvidere modtaget skattefrie diæter med  

 31.125 kr., men uagtet beløbet ikke er medregnet i indkomstopgørelsen, har  

 pågældende som ligningsmæssigt fradrag anført et til diætbeløbet svarende  

 beløb reduceret med bundfradraget for lønmodtagerudgifter.
De herved  

 unddragne skatter udgør 26.278 kr.
 I denne anledning skal man meddele, at Valgbarhedsnævnet har fundet, at  

 den begåede handling - uanset de krav, der må stilles til personer, der  

 beklæder offentlige hverv - ikke i almindeligt omdømme gør den pågældende  

 uværdig til at være medlem af kommunale råd, jf. den kommunale valglovs § 4.
 Den pågældende må derfor anses for valgbar.
