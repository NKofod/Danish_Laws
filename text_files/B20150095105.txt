Bekendtgørelse om supplerende bestemmelser for 20-årige tilsagn om tilskud til miljøvenlige jordbrugsforanstaltninger I medfør af § 2, stk. 2, i lov om visse landdistriktsrelaterede tilskudsordninger m.v., jf. lovbekendtgørelse nr. 1202 af 10. december 2009, og § 3, stk. 2, i lov om støtte til jordbrugets strukturudvikling og til økologisk produktion inden for jordbrug og fiskeri m.v., jf. lovbekendtgørelse nr. 192 af 26. marts 1999, fastsættes efter bemyndigelse i henhold til § 5, stk. 1, nr. 6 og 7, i bekendtgørelse nr. 512 af 23. april 2015 om NaturErhvervstyrelsens opgaver og beføjelser:
Kapitel 1 Anvendelsesområde og definitioner § 1. Bekendtgørelsen finder anvendelse ved behandling af anmodninger om udbetaling af tilskud for følgende 20-årige tilsagn, og hvor anmodningerne er modtaget i NaturErhvervstyrelsen den 1. januar 2015 eller senere:
 1) Tilsagn om tilskud til etablering af vådområder i medfør af bekendtgørelse nr. 84 af 12. februar 2004 om tilskud til miljøvenlige jordbrugsforanstaltninger og bekendtgørelse nr. 187 af 20. marts 2003 om tilskud til miljøvenlige jordbrugsforanstaltninger i særligt følsomme landbrugsområder.
 2) Tilsagn om tilskud til miljøvenlig drift af græsarealer uden for omdriften, til pleje af græs- og naturarealer med afgræsning, rydning eller høslæt, til udtagning af agerjord, til udtagning af græsarealer uden for omdriften og til ændret afvanding i medfør af bekendtgørelse nr. 175 af 22. marts 2002 om tilskud til miljøvenlige jordbrugsforanstaltninger, bekendtgørelse nr. 221 af 28. marts 2001 om tilskud til miljøvenlige jordbrugsforanstaltninger, bekendtgørelse nr. 193 af 26. marts 1999 om tilskud til miljøvenlige jordbrugsforanstaltninger, bekendtgørelse nr. 198 af 27. marts 1998 om tilskud til miljøvenlige jordbrugsforanstaltninger og bekendtgørelse nr. 225 af 25. marts 1997 om tilskud til miljøvenlige jordbrugsforanstaltninger.
 Stk. 2. Følgende bestemmelser finder ikke anvendelse ved behandling af anmodninger om udbetaling af tilskud, der er modtaget i NaturErhvervstyrelsen den 1. januar 2015 eller senere:
 1) § 68 a, § 68 b, § 84, stk. 3, og § 88 i bekendtgørelse nr. 140 af 10. marts 2005 om tilskud til miljøvenlige jordbrugsforanstaltninger.
 2) § 77, stk. 1, § 82 og § 83 i bekendtgørelse nr. 84 af 12. februar 2004 om tilskud til miljøvenlige jordbrugsforanstaltninger.
 3) § 80, stk. 3 og 4, og § 85 i bekendtgørelse nr. 187 af 20. marts 2003 om tilskud til miljøvenlige jordbrugsforanstaltninger i særligt følsomme landbrugsområder.
 4) § 111, stk. 2, § 112, stk. 3, § 113 og § 120 i bekendtgørelse nr. 175 af 22. marts 2002 om tilskud til miljøvenlige jordbrugsforanstaltninger.
 5) § 111, stk. 2, § 112, stk. 3, § 113 og § 120 i bekendtgørelse nr. 221 af 28. marts 2001 om tilskud til miljøvenlige jordbrugsforanstaltninger.
 6) § 106, stk. 3, § 106 a, § 111 og § 112, stk. 2, i bekendtgørelse nr. 193 af 26. marts 1999 om tilskud til miljøvenlige jordbrugsforanstaltninger.
 7) § 106, stk. 3, § 111 og § 112, stk. 2, i bekendtgørelse nr. 198 af 27. marts 1998 om tilskud til miljøvenlige jordbrugsforanstaltninger.
 8) § 103, stk. 3, § 105, stk. 1, og § 106, stk. 2, i bekendtgørelse nr. 225 af 25. marts 1997 om tilskud til miljøvenlige jordbrugsforanstaltninger.
 § 2. I denne bekendtgørelse forstås ved:
 1) Afgrødegruppe: Afgrødegruppe, som fastlagt i artikel 17, stk. 1, litra b, i Kommissionens delegerede forordning (EU) nr. 640/2014 af 11. marts 2014 om supplerende regler til Europa-Parlamentets og Rådets forordning (EU) nr. 1306/2013 for så vidt angår det integrerede forvaltnings- og kontrolsystem, betingelserne for afslag eller tilbagetrækning af betalinger og administrative sanktioner vedrørende direkte betalinger, støtte til udvikling af landdistrikterne og krydsoverensstemmelse.
 2) Overtrædelse af en forpligtelse eller anden forpligtelse: Overtrædelse af en forpligtelse eller anden forpligtelse, der gælder for det pågældende tilsagn.
Kapitel 2 Forpligtelser eller andre forpligtelser § 3. Følgende bestemmelser i eller i medfør af bekendtgørelse nr. 84 af 12. februar 2004 om tilskud til miljøvenlige jordbrugsforanstaltninger er forpligtelser eller andre forpligtelser med de ændringer, der følger af § 46 a i bekendtgørelse nr. 140 af 10. marts 2005 og § 46 b, nr. 1, i bekendtgørelse nr. 140 af 10. marts 2005:
 1) § 20, nr. 2, § 47, stk. 1, § 50, stk. 1, § 50, stk. 2, 1. pkt., § 50, stk. 3, 1. og 2. pkt., § 50, stk. 4, § 51, stk. 1, § 51, stk. 2, 1. og 2. pkt., og § 51, stk. 3.
 2) Bestemmelser fastsat i medfør af § 52, stk. 1 og 2, og § 53, stk. 1-3.
 Stk. 2. Følgende bestemmelser i eller i medfør af bekendtgørelse nr. 187 af 20. marts 2003 om tilskud til miljøvenlige jordbrugsforanstaltninger i særligt følsomme landbrugsområder er forpligtelser eller andre forpligtelser med de ændringer, der følger af § 46 a i bekendtgørelse nr. 140 af 10. marts 2005 og § 46 b, nr. 1, i bekendtgørelse nr. 140 af 10. marts 2005:
 1) § 35, § 51, stk. 1, § 54, stk. 1, § 54, stk. 2, 1. pkt., § 54, stk. 3, 1. og 2. pkt., § 54, stk. 4, og § 55, stk. 1-3.
 2) Bestemmelser fastsat i medfør af § 56, stk. 1 og 2, og § 57, stk. 1 og 2.
 Stk. 3. Følgende bestemmelser i eller i medfør af bekendtgørelse nr. 175 af 22. marts 2002 om tilskud til miljøvenlige jordbrugsforanstaltninger er forpligtelser eller andre forpligtelser med de ændringer, der følger af § 46 a i bekendtgørelse nr. 140 af 10. marts 2005 og § 46 b, nr. 1, i bekendtgørelse nr. 140 af 10. marts 2005:
 1) § 21, stk. 1, § 27, nr. 2, § 42, stk. 1-6, § 43, stk. 2, § 49, stk. 1-3, § 55, § 63, § 64, § 65, § 66, § 71, stk. 2, § 76, stk. 1, § 77, stk. 1-4, § 79, stk. 1, nr. 2, 3, og 7, og § 79, stk. 1, nr. 5, 1. pkt.
 2) Bestemmelser fastsat i medfør af § 51, stk. 1 og 2, § 53, stk. 3, § 76, stk. 2, og § 79, stk. 1, nr. 6.
 Stk. 4. Følgende bestemmelser i eller i medfør af bekendtgørelse nr. 221 af 28. marts 2001 om tilskud til miljøvenlige jordbrugsforanstaltninger er forpligtelser eller andre forpligtelser med de ændringer, der følger af § 46 a i bekendtgørelse nr. 140 af 10. marts 2005 og § 46 b, nr. 1, i bekendtgørelse nr. 140 af 10. marts 2005:
 1) § 21, § 27, nr. 2, § 42, stk. 1-6, § 43, stk. 2, § 49, stk. 1-3, § 55, § 63, § 64, § 65, § 66, § 71, stk. 2, § 76, stk. 1, § 77, stk. 1-4, § 79, stk. 1, nr. 2, 3, og 7, og § 79, stk. 1, nr. 5, 1. pkt.
 2) Bestemmelser fastsat i medfør af § 51, stk. 1 og 2, § 53, stk. 3, § 76, stk. 2, og § 79, stk. 1, nr. 6.
 Stk. 5. Følgende bestemmelser i eller i medfør af bekendtgørelse nr. 193 af 26. marts 1999 om tilskud til miljøvenlige jordbrugsforanstaltninger er forpligtelser eller andre forpligtelser med de ændringer, der følger af § 21, stk. 2, i bekendtgørelse nr. 175 af 22. marts 2002, § 46 a i bekendtgørelse nr. 140 af 10. marts 2005 og § 46 b, nr. 1, i bekendtgørelse nr. 140 af 10. marts 2005:
 1) § 17, nr. 2, § 32, stk. 1-6, § 33, stk. 2, § 39, stk. 1-3, § 45, § 57, § 58, § 59, § 60, § 65, stk. 2, § 70, stk. 1, § 71, stk. 1-4, § 72 a, stk. 1, nr. 2, 3, og 7, § 72 a, stk. 1, nr. 5, 1. pkt., og § 104, stk. 4.
 2) Bestemmelser fastsat i medfør af § 41, stk. 1 og 2, § 43, stk. 3, § 70, stk. 2, og § 72 a, stk. 1, nr. 6.
 Stk. 6. Følgende bestemmelser i eller i medfør af bekendtgørelse nr. 198 af 27. marts 1998 om tilskud til miljøvenlige jordbrugsforanstaltninger er forpligtelser eller andre forpligtelser med de ændringer, der følger af § 21, stk. 2, i bekendtgørelse nr. 175 af 22. marts 2002, § 46 a i bekendtgørelse nr. 140 af 10. marts 2005 og § 46 b, nr. 1, i bekendtgørelse nr. 140 af 10. marts 2005:
 1) § 17, nr. 2, § 32, stk. 1-6, § 33, stk. 2, § 39, stk. 1-3, § 45, § 57, stk. 1, § 58, § 59, § 60, § 65, stk. 2, § 70, stk. 1, § 71, stk. 1-4, § 72 a, stk. 1, nr. 2 og 3, § 72 a, stk. 1, nr. 5, 1. pkt., og § 104, stk. 4.
 2) Bestemmelser fastsat i medfør af § 41, stk. 1 og 2, § 43, stk. 3, og § 70, stk. 2.
 Stk. 7. Følgende bestemmelser i eller i medfør af bekendtgørelse nr. 225 af 25. marts 1997 om tilskud til miljøvenlige jordbrugsforanstaltninger er forpligtelser eller andre forpligtelser med de ændringer, der følger af § 21, stk. 2, i bekendtgørelse nr. 175 af 22. marts 2002, § 46 a i bekendtgørelse nr. 140 af 10. marts 2005 og § 46 b, nr. 1, i bekendtgørelse nr. 140 af 10. marts 2005:
 1) § 17, nr. 2, § 32, stk. 1-6, § 33, stk. 2, § 40, stk. 1-3, § 45, § 58, stk. 1, § 59, § 60, § 61, § 65, stk. 2, § 69, stk. 1, § 69 a, stk. 1-4, og § 101, stk. 4.
 2) Bestemmelser fastsat i medfør af § 42, stk. 1 og 2, § 43, stk. 3, og § 69, stk. 2.
Kapitel 3 Nedsættelse af tilskud i henhold til artikel 35 i forordning (EU) nr. 640/2014 ved overtrædelse af forpligtelser eller andre forpligtelser m.m.
 § 4. Ved anvendelse af bestemmelserne i § 5 opgøres afgrødegruppens areal således, at arealer, for hvilke tilsagn om tilskud bortfalder som følge af overtrædelse af bestemmelser, der ikke er forpligtelser eller andre forpligtelser, ikke er medtaget.
§ 5. Ved overtrædelse af en forpligtelse eller anden forpligtelse nedsættes årets tilskud for den pågældende afgrødegruppe med en sanktionsprocent.
Sanktionsprocenten beregnes som den samlede procent for alvor og varighed for den pågældende overtrædelse x forholdet mellem størrelsen af det samlede areal, hvor der er konstateret overtrædelse af en forpligtelse eller anden forpligtelse, og størrelsen af den pågældende afgrødegruppe.
 Stk. 2. Ved overtrædelse af forpligtelser eller andre forpligtelser, der ikke knytter sig til de enkelte arealer, fastsættes størrelsen af det areal, hvor overtrædelsen er konstateret, som størrelsen af den pågældende afgrødegruppe.
Stk. 3. Ved flere overtrædelser af forpligtelser eller andre forpligtelser inden for den samme afgrødegruppe nedsættes årets tilskud for den pågældende afgrødegruppe med den samlede sanktionsprocent, der er summen af sanktionsprocenterne for de enkelte overtrædelser.
Nedsættelsen kan dog maksimalt udgøre 100 pct. af årets tilskud for den pågældende afgrødegruppe.
Stk. 4. Hvis størrelsen af den samlede sanktionsprocent for afgrødegruppen udgør over 10 pct., nedsættes årets tilskud for den pågældende afgrødegruppe yderligere.
Ved beregning af nedsættelsen anvendes den samlede sanktionsprocent ganget med en faktor.
Nedsættelsen kan dog maksimalt udgøre 100 pct. af årets tilskud for den pågældende afgrødegruppe.
Der anvendes følgende faktor:
 1) Hvis størrelsen af den samlede sanktionsprocent for afgrødegruppen udgør over 10 pct. og højst 20 pct., anvendes en faktor på 1,2.
 2) Hvis størrelsen af den samlede sanktionsprocent for afgrødegruppen udgør over 20 pct. og højst 50 pct., anvendes en faktor på 1,3.
 3) Hvis størrelsen af den samlede sanktionsprocent for afgrødegruppen udgør over 50 pct. og højst 100 pct., anvendes en faktor på 1,4.
 Stk. 5. Ved gentagen overtrædelse af en forpligtelse eller anden forpligtelse kan der ved beregning af nedsættelse af årets tilskud for den pågældende afgrødegruppe anvendes en samlet sanktionsprocent, der er skærpet på følgende måde, idet nedsættelsen dog maksimalt kan udgøre 100 pct. af årets tilskud for den pågældende afgrødegruppe:
 1) Hvis størrelsen af den samlede sanktionsprocent for afgrødegruppen udgør over 0 pct. og højst 10 pct., anvendes den samlede sanktionsprocent ganget med en faktor på 1,2.
 2) Hvis størrelsen af den samlede sanktionsprocent for afgrødegruppen udgør over 10 pct. og højst 20 pct., anvendes den samlede sanktionsprocent ganget med en faktor på 1,5.
 3) Hvis størrelsen af den samlede sanktionsprocent for afgrødegruppen udgør over 20 pct. og højst 50 pct., anvendes den samlede sanktionsprocent ganget med en faktor på 1,8.
 4) Hvis størrelsen af den samlede sanktionsprocent for afgrødegruppen udgør over 50 pct. og højst 100 pct., anvendes den samlede sanktionsprocent ganget med en faktor på 2.
Stk. 6. Stk. 4 og 5 finder dog ikke anvendelse på overtrædelser, der ikke knytter sig til de enkelte arealer.
For de nævnte overtrædelser kan sanktionsprocenten for den pågældende overtrædelse blive forhøjet, hvis der er tale om gentagen overtrædelse.
 Stk. 7. Stk. 1-6 finder også anvendelse i tilfælde, hvor overtrædelsen skyldes en ny tilsagnshavers forhold, og hvor tilskuddet for det pågældende tilsagnsår skal udbetales til en tidligere tilsagnshaver.
 § 6. Uanset § 80, stk. 1 og 6, i bekendtgørelse nr. 187 af 20. marts 2003 om tilskud til miljøvenlige jordbrugsforanstaltninger i særligt følsomme landbrugsområder kan NaturErhvervstyrelsen bestemme, at tilsagn om tilskud opretholdes i tilfælde af overtrædelser, der udelukkende er overtrædelser af forpligtelser eller andre forpligtelser.
Kapitel 4 Ikrafttræden § 7. Bekendtgørelsen træder i kraft den 23. august 2015.
