I.
Orientering.
 Bekendtgørelsen er allerede udsendt til kredsene.
 § 1  i bekendtgørelsen fastslår, at materialer, der  

 indeholder 0,1% eller mere af de stoffer der er optaget på Arbejdstilsynets  

 liste over stoffer, der anses for kræftfremkaldende, nu er omfattet af  

 »farlighedsbegrebet«, jf. § 2, stk. 2, i Arbejdsministeriets  

 bekendtgørelse nr. 540 af 2. september 1982 om stoffer og materialer.
 Dette gælder dog ikke færdige nærings- og nydelsesmidler samt færdige  

 lægemidler, jf. § 2.
 Ved færdige nærings- nydelsesmidler skal forstås færdige til indtagelse.
 Ved færdige lægemidler forstås lægemidler, der umiddelbart er klar til  

 indgivelse.
 Materialer der anvendes til fremstilling af nærings- og nydelsesmidler  

 samt lægemidler er derimod omfattet af bekendtgørelsen.
 Bestemmelserne i bekendtgørelsen om stoffer og materialer træder i kraft  

 som angivet i §§ 3 og 4.
II.
Instruktion.
 Kredsene skal ved inspektion være opmærksomme på, at materialer, omfattet  

 af bekendtgørelsen, nu er omfattet af hovedbekendtgørelsens farlighedsbegreb.
III.
Ikrafttræden.
 Straks.
