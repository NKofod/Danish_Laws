 I medfør af § 2, § 10, § 25, § 28 og § 32 i sønæringslov nr. 240 af 6.  

 juni 1985 fastsættes:
 § 1.  Til duelighedsprøve i motorpasning skal  

 demonstreres nødvendigt kendskab til:
A.
Dieselmotorens hoveddele.
B.
Motorens arbejdsgang.
C.
Motorens igangsætning, betjening under gang og motorens standsning.
D.
Elektriske installationer i skibe.
E.
Udførelse af hyppigst forekommende motoreftersyn.
F.
Forebyggelse af brand og betjening af brandbekæmpelsesmidler og  

 lænsesystemer.
G.
Undgåelse af forurening af havmiljøet.
 § 2.  Til duelighedsprøve i sejlads for handelsskibe  

 skal demonstreres nødvendigt kendskab til:
A.
Søvejsregler.
B.
Navigation.
C.
Styring og manøvrering af mindre maskindrevet fartøj.
D.
Behandling af farligt gods.
E.
Forebyggelse af brand og betjening af brandbekæmpelsesmidler.
F.
Skibes stabilitet.
G.
Søsikkerhed.
H.
Undgåelse af forurening af havmiljøet.
I.
Mindre skibes maskineri.
 § 3.  Til duelighedsprøve i sejlads for fiskere skal  

 demonstreres nødvendigt kendskab til:
A.
Søvejsregler.
B.
Navigation.
C.
Styring og manøvrering af mindre maskindrevet fartøj.
D.
Forebyggelse af brand og betjening af brandbekæmpelsesmidler.
E.
Fiskeskibes stabilitet.
F.
Søsikkerhed.
G.
Undgåelse af forurening af havmiljøet.
H.
Fiskeskibes maskineri.
 § 4.  Til duelighedsprøve i sejlads for fritidssejlere  

 skal demonstreres nødvendigt kendskab til:
A.
Søvejsregler.
B.
Navigation.
C.
Styring og manøvrering af mindre fartøj.
D.
Forebyggelse af brand og orientering om brandbekæmpelsesmidler.
E.
Søsikkerhed.
F.
Undgåelse af forurening af havmiljøet.
G.
Fritidsfartøjers maskineri.
 § 5.  Detaljerede krav til pensum og kundskabsniveau  

 samt nærmere bestemmelser om prøvens omfang fastsættes af direktoratet for  

 søfartsuddannelsen under nøje hensyn til prøvens art.
 Stk. 2.  Ved fastlæggelse af pensumkrav og  

 kundskabsniveau til duelighedsprøve i sejlads for handelsskibe skal der tages  

 hensyn til bestemmelserne i den internationale konvention om uddannelse af  

 søfarende, om sønæring og om vagthold, 1978, med tilhørende resolutioner samt  

 relevante internationale rekommandationer.
 § 6.  Duelighedsprøve i motorpasning aflægges ved  

 maskinmesterskoler samt for personer, som af direktoratet for  

 søfartsuddannelsen er bemyndiget til at afholde prøven.
 Stk. 2.  Øvrige duelighedsprøver aflægges ved  

 navigationsskoler, godkendte søfarts- og skipperskoler samt for personer, der  

 af direktoratet for søfartsuddannelsen er bemyndiget til at afholde prøven.
 Stk. 3.  Bemyndigelser gives for et kalenderår ad  

 gangen.
§ 7.  Personer, der forbereder til prøve, kan ikke  

 afholde prøve for egne elever.
Direktoratet for søfartsuddannelsen fører  

 tilsyn med prøvernes afholdelse.
Stk. 2.  Den, der ønsker at aflægge en duelighedsprøve,  

 betaler forud et af direktoratet for søfartsuddannelsen fastsat gebyr.
For  

 personer, der aflægger duelighedsprøve i forbindelse med afslutning på en  

 godkendt søfartsskole, er prøven dog vederlagsfri.
 § 8.  Dokumentation for bestået prøve gives af den  

 skole eller den person, for hvem prøven er aflagt.
 § 9.  Duelighedsbeviser udstedes af direktoratet for  

 søfartsuddannelsen eller af den skole eller den person, for hvem  

 duelighedsprøven er aflagt.
 Stk. 2.  Forinden duelighedsbevis udstedes, skal de i  

 sønæringsloven omhandlede krav hertil være opfyldt.
 Stk. 3.  Duelighedsbeviser udfærdiges på særlige  

 blanketter, som fås ved henvendelse til direktoratet for søfartsuddannelsen.
Stk. 4.  Det påhviler de skoler og personer, for hvem  

 duelighedsprøver aflægges, at føre en fortegnelse over de i årets løb  

 afholdte prøver og udstedte duelighedsbeviser.
Fortegnelserne, der føres på  

 en liste, der fås ved henvendelse til direktoratet for søfartsuddannelsen,  

 indsendes hvert år inden den 15. januar til dette.
 § 10.  Direktoratet for søfartsuddannelsen drager  

 omsorg for, at sønæringsbeviser, der udstedes til personer, som anses for at  

 have erhvervet duelighedsbevis i motorpasning, påtegnes om den således  

 erhvervede rettighed.
 § 11.  Bekendtgørelsen træder i kraft den 1. oktober  

 1985.
Stk. 2.  Bekendtgørelse nr. 465 af 11. september 1975 om  

 duelighedsprøve i motorpasning, bekendtgørelse nr. 466 af 11. september 1975  

 om duelighedsprøve i sejlads som ændret ved bekendtgørelse nr. 31. af 19.  

 januar 1977 og bekendtgørelse nr. 433 af 26. september 1980 om  

 duelighedsprøve for lystsejlere ophæves.
Bekendtgørelserne forbliver dog i  

 kraft for Grønland.
