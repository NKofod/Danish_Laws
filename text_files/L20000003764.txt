Bekendtgørelse om andre landes  

 tiltrædelse m.v. af tillægsprotokollerne af 8. juni 1977 til  

 Genèvekonventionerne af 12. august 1949 vedrørende beskyttelsen  

 af ofre i henholdsvis internationale væbnede konflikter (protokol I) og  

 ikke-internationale væbnede konflikter (protokol II) I tilslutning til Udenrigsministeriets bekendtgørelse nr. 27 af 11.  

 marts 1983 og efterfølgende bekendtgørelser, senest nr. 19 af  

 25. februar 1999, Lovtidende C, meddeles det, at følgende lande med  

 virkning fra de anførte datoer har ratificeret eller tiltrådt  

 tillægsprotokol af 8. juni 1977 til Genèvekonventionerne af 12.  

 august 1949 vedrørende beskyttelsen af ofre i internationale  

 væbnede konflikter (protokol I) og/eller tillægsprotokol af 8.  

 juni 1977 til Genèvekonventionerne af 12. august 1949  

 vedrørende beskyttelsen af ofre i ikke-internationale væbnede  

 konflikter (protokol II):
Cambodia 14. juli 1998 (I og II) Kenya 23. august 1999 (I og II) Irland 19. november 1999 (I og II) Cuba 23. december 1999 (II) Nicaragua 19. januar 2000 (I og II) Der er taget forbehold og afgivet erklæringer som  

 følger:
 Irland:
 Forbehold i henhold til Tillægsprotokol I, artikel  

 11: Med det formål at kunne undersøge brud på  

 Genèvekonventionerne eller tillægsprotokollerne forbeholder  

 Irland sig ifølge irsk lovgivning og almindelig medicinsk praksis ret  

 til at tage prøver af blod eller andre legemsvæsker til  

 DNA-sammenligning fra en person, der er tilbageholdt, interneret eller  

 på anden måde berøvet sin frihed, jf. art. 1.
 Kina:
 Kina har meddelt den 14. april 1999, at de 4  

 Genèvekonventioner og 2 tillægsprotokoller tilsvarende finder  

 anvendelse på Hong Kong Special Administrative Region med virkning fra  

 1. juli 1997.
 Irland:
Erklæring vedr.
Tillægsprotokol I, artikel 75,  

 stk. 4 (e): Artikel 75 vil finde anvendelse i Irland, i det omfang  

 stk. 4 (e) ikke er uforeneligt med den beføjelse, der i ganske  

 særlige tilfælde giver en dommer ret til at beordre udvisning af  

 en anklaget fra retslokalet, hvis denne udviser forstyrrende  

 adfærd.
Erklæring vedr.
Tillægsprotokol II, artikel 6,  

 stk. 2 (e): Artikel 6 vil finde anvendelse i Irland, i det omfang  

 stk. 2 (e) ikke er uforeneligt med den beføjelse, der i ganske  

 særlige tilfælde giver en dommer ret til at beordre udvisning af  

 en anklaget fra retslokalet, hvis denne udviser forstyrrende  

 adfærd.
 Desuden har Irland afgivet  

 fortolkningserklæringer til følgende artikler i  

 Tillægsprotokol I: art. 11, stk. 2 (c), art. 28, stk. 2, art.  

 35, art. 41, 56, 57, 58, 78 og 86, art. 44, art. 47, art. 51-58, art. 53,  

 art. 55, art. 62, art. 96, stk. 3.
 Endvidere har følgende lande med virkning fra de  

 anførte datoer anerkendt den i artikel 90 i Tillægsprotokol I  

 omhandlede undersøgelseskommissions kompetence:
Det forenede Kongerige Storbritannien og Nordirland 17. maj 1999 Irland 19. maj 1999 Panama 26. oktober 1999 hvilket herefter bringer det samlede antal lande op  

 på 56 (herunder Danmark, jf. bekendtgørelse nr. 27 af 11. marts  

 1983, Lovtidende C).
