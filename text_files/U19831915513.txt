Under sin opvækst havde M en tid opholdt sig i Danmark, men havde nu i  

 flere år sammen med sin familie, der er sigøjnere, været bosat i Holland.
I  

 1980, da M var 15 år, fødte hun under et midlertidigt ophold her i landet  

 barnet B og efterlod det på Rigshospitalet, hvorefter de danske myndigheder  

 lod det overføre til et spædbørnehjem og i juli 1981 lod det anbringe i dansk  

 familiepleje med henblik på adoption.
I november 19981 fremsatte M gennem  

 vedkommende hollandske ministerium anmodning om udlevering af B, og efter at  

 hjemgivelse i henhold til bistandslovens § 123, stk. 1 nr. 3 var nægtet,  

 indbragte hunden sociale ankestrelses herom trufne beslutning for retten.  

 Reglerne i bistandslovens kapitel 18 antoges at finde anvendelse på ethvert  

 barn, der har ophold her i landet; men da ankestyrelsens beslutning ikke  

 kunne anses som absolut påkrævet for barnets velfærd, blev M's påstand om  

 hjemgivelse taget til følge.
Ø.L.D. 15 november 1983 i sag 6-284/1983 (Mundt, Terp-Hansen, Lone Skou (kst.) samt sagkyndige dommere i medfør af bistandslovens § 130, stk. 1.).
M (adv.
Henrik S.
Andersen e.o.) mod Den Sociale Ankestyrelse (kammeradv. v/adv.
Birthe Eskildsen).
 Under denne sag har sagsøgeren M i medfør af bistandslovens § 129 for  

 landsretten indbragt en af den sociale ankestyrelse den 26. juli 1983 i  

 medfør af bistandslovens § 35 truffet afgørelse, hvorved ankestyrelsen i  

 henhold til bistandslovens § 123, stk. 1, nr. 3 besluttede indtil videre at  

 nægte hjemgivelse af sagsøgrens datter, kaldet Cecilie, født den21. maj 1980,  

 der er anbragt i familiepleje.
 Den for sagsøgeren beskikkede advokat har nedlagt påstand om, at den  

 trufne afgørelse ophæves, og at barnet hjemgives.
 Ankestyrelsen, som under sagen har været repræsenteret af kammeradvokaten,  

 har påstået afgørelsen stadfæstet.
 Det fremgår af sagen,at sagsøgeren må antages at være født den 20. august  

 1964, og at hun formentlig er statsløs.
Sagsøgeren, der er af sigøjnerslægt, har i et tidsrum under sin opvækst  

 haft længerevarende ophold i Danmark og har nu i flere år sammen med sin  

 familie været bosat i Holland.
Ifølge de foreliggende oplysnigner opholdt hun  

 sig i Danmark på familiebesøg, da hun den 21. maj 1980 blev indlagt på  

 Rigshospotalet, hvor hun samme dag fødte det pigebarn, sagen angår, og som  

 sagsøgeren efter det oplyste kalder Esmeralde.
Barnet er efter det  

 foreliggende ikke navngivet, men kaldes Cecilie.
Sagsøgeren havde hemmeligholdt graviditeten for sin familie.
Antagelig på  

 sin faders forlangende blev hun den 27. maj 1980 udskrevet fra hospitalet,  

 hvor barnet blev efterladt.
De danske myndigheder opsøgte sagsøgerens  

 herboende familie, som oplyste at sagsøgeren sammen med sin fader var rejst  

 til Holland.
barnet blev herefter via socialcentret Vesterbro anbragt på Gentofte  

 Spædbørnehjem, mens sagsøgeren gennem tilsynet med udlændinge blev eftersøgt  

 med henblik på udvisning af barnet til Holland.
Denne udvisning blev sat i  

 bero, da tilsynet modtog oplysninger om, at sagsøgeren ville indgå ægteskab  

 og herefter bosætte sig i Danmark.
Tilsynet henlagte sagen i februar måned  

 1981.
Barnet blev anbragt i familiepleje hos - - - og - - - i juli måned 1981  

 med henblik på en eventuel adoption.
Plejeforholdet etableredes i henhold til  

 bistandslovens § 66.
I november måned 1991 anmodede sagsøgeren gennem det hollandske  

 kulturministerium om at få sit barn udleveret.
Sagsøgeren var ifølge de givne  

 oplysninger i sommeren 1981 efter sigøjnertradition blevet gift med barnets  

 biologiske fader. Ægteskabet blev opløst en uge senere i henhold til en  

 »ældrerådsbeslutning« indenfor den stamme, ægtefællen tilhørte.
 Efter at socialcentret Vesterbro havde fået kendskab til sagsøgerens  

 opholdssted, er der fra Holland indhentet oplysninger om sagsøgerens forhold.  

 Der er endvidere foretaget en børnepsykiatrisk undersøgelse af barnet i juli  

 måned 1982, og der er indhentet oplysninger om barnets forhold i  

 plejefamilien i april måned 1983.
 På baggrund af de indhentede oplysniger indstillede socialcentret, at  

 sagen blev forelagt børne- og ungdomsnævnet i København til nægtelse af  

 hjemgivelse af barnet i henhold til bistandslovens § 123, stk. 1, nr. 3.
Ved skrivelse af 6. juni 1983 har bistandsafdelingen ved social- og  

 sundhedsforvaltningen i København udtalt, at børne- og ungdomsnævnet ikke er  

 kompetent til at tage stilling til sagen, hvorfor denne ikke ville blive  

 forelagt for nævnet.
I tilslutning hertil blev det i skrivelsen anført, at  

 der herefter intet sås til hinder for, at sagsøgeren hjemtog barnet.
 Baggrunden for den omhandlede udtalelse var, at bistandsafdelingen i  

 forbindelse med en stilsvarende sag var blevet bekendt med, at det er  

 socialministeriets opfattelse, at bistandslovens afsnit VIII ikke kan  

 anvendees af danske myndigheder i tilfælde, hvor barnets forsørger ikke har  

 ophold i Danmark.
Ved advokat H.
O.
Frimodt-Møller indankede plejeforældrene den af  

 bistandsafdelingen trufne bestlutning for ankestyrelsen med påstand om, at  

 der medfør af bistandslovens § 127, stk. 1 blev nedlagt foreløbigt forbud mod  

 udlevering af barnet, og at det samtidig pålagdes bistandsafdelingen at  

 indbringe sagen for børne- og ungdomsnævnet i København.
Subsidiært anmodede  

 advokaten ankestyrelsen om selv at træffe afgørelse i sagen.. Ifølge  

 ankestyrelsens praksis har plejeforældre til et barn anbragt i familiepleje  

 efter bestemmelsen i bistandslovens § 66 ikke ret til at indanke afgørelser  

 efter bistandslovens afsnit VIII.
Ankestyrelsen har imidlertid den 17. juni  

 1983 ved en foreløbig afgørelse i medfør af bistandslovens § 127, stk. 3,  

 jfr. stk. 1 pålagt Københavns kommunes social- og sundhedsforvaltning i  

 henhold til lovens § 35, jfr. § 123, stk. 1, nr. 3 at drage omsorg for, at  

 hjemgivelsen ikke iværksættes, forinden der på et møde i ankestyrelsen var  

 truffet aføgrelse i sagen.
 Sagen blev behandlet i ankestyrelsens møde møde den 26. juli 1983.  

 Sagsøgeren var ved mødet repræsenteret af advokat Henrik Steen Andersen, der  

 under henvisning til socialministeriets opfattelse gjorde gældende, at  

 bistandslovens afsnit VIII ikke finder anvendelse i tilfælde, hvor  

 forældremyndighedens indehaver har ophold i udlandet.
I det omhandlede møde i ankestyrelsen den 26. juli 1983 blev den  

 foreløbige afgørelse af 17. ujuni 1983 om nægtelse af hjemgivelse af barnet  

 godkendt, ligesom ankestyrelsen fandt, at betgingelserne efter bistandslovens  

 § 123, stk. 1, nr. 3 for indtil videre at nægte hjemgivelse af barnet var  

 opfyldt.
Ankestyrelsen henviste i sit møde sagen til behandling i børne- og  

 ungdomsnævnet i København.
Ankestyrelsen tilkendegav, at der til brug ved  

 sagens behandling i nævnet burde indhentes yderligere oplysniger om  

 sagsøgerens nuværende forhold.
 Ankestyrelsen henledte ligeledes nævnets opmærksomhed på, at nævnets  

 afgørelse burde træffes snarest muligt, således at mulighederne for eventuel  

 hjemgivelse ikke vanskeliggjordes ved barnets alder og tilknytning til  

 plejefamilien.
 De hollandske myndigheder har i en erklæring af 3. februar 1982 om  

 sagsøgerens forhold blandt andet udtalt følgende i oversætttelse til dansk:
»- - - At hun hele tiden har tilstræbt genforening med sit barn  

 fremgår af, at hun senere alene er vendt tilbage til Danmark, uanset  

 familiens modstand, uden at det dog lykkedes for hende at finde barnet.
Ved  

 stammerådets afgørelser er både barnets moder og hendes forældre blevet  

 frigjort for vanæren, og der er derfor tale om en normalisering af de sociale  

 forhold, idet der i social henseende er er fremtidsmuligheder for M for så  

 vidt angår et ægteskab.
Moderen har en selvstændig indtægt.
Når barnet  

 eventuelt kommer tilbage, vil der blive taget hensyn til en tilpasning af  

 ydelsen.
Inden længe Marts) vil moderen ligeledes råde over en selvstændig  

 bolig i et nybyggerkvarter.
Hvad støtte angår, kan familien regne med  

 familiemedlemmer, i særdeleshed hendes forældre, og med støtte fra  

 socialrådgiveren, som er ansat med henblik på vejledning af sigøjnerne.  

 Ligeledes er der givet tilsagn fra »FIOM« (vejledning for ugifte  

 mødre) om professionel støtte og vejledning.' Om sagsøgrens forhold foreligger endvidere en erklæring fra Raad voor de  

 Kinderbescherming i Rotterdam.
Erklæringen er sendt til socialcentret  

 Vesterbro med skrivelse af 21. marts 1983 fra den hollandske ambassade i  

 København.
Af erklæringen fremgår blandt antdet, at sagsøgeren nu har fået  

 rådighed over den foran omhandlede bolig, der er beliggende i et nyt kvarter  

 i nærheden af sagsøgerens forældre og andre sigøjnerfamilier.
På tidspunktet  

 for erklæringens afgivelse var sagsøgeren dog endnu ikke flyttet ind i  

 boligen.
Sagsøgeren har ifølge samme erklæring til de hollandske myndigheder  

 oplyst, at hun ca. 3 måneder efter fødslen, trods forældrenes modstand rejste  

 til Danmark for at hente sin datter.
Hun henvendte sig på Rigshospitalet,  

 hvor man imidlertid ikke kunne fortælle hende, hvor barnet opholdt sig,  

 hvorfor hun måtte rejse tilbage til Holland med uforrettet sag.
 Der er oplyst, at ingen dansk myndighed har kendskab til, at sagsøgeren  

 har været i Danmark som af hende hævdet.
 Sagsøgerens advokat har oplyst, at han ved en telefonsamtale, der blev  

 ført på dansk, har fået at vide af sagsøgeren, at hun nu er flyttet ind i sin  

 nye bolig.
 Af en erklæring af 2. juli 1982 vedrøende den børnepsykiatriske  

 undersøgelse fremgår blandt andet følgende:
»Ud fra undersøgelsen får man indtryk af, at Cecilie før anbringelsen  

 i nuværende familiepleje var lettere kontaktmæssigt skadet.
Nu må hun  

 vurderes som et alderssvarende udviklet barn, der fremtræder tryg og  

 velfungerende, men som kontaktmæssigt nok fortsat er noget sky og sensitiv.  

 Hun har knyttet sig stærkt til plejeforældrene, der må opleves af hende som  

 egentlige forældre i psykologisk betydning, og hendes nuværende funktion må i  

 meget høj grad tilskrives plejeforældrenes indsats igennem snart et år.
Da  

 hun fortsat må opfattes som en sensitiv pige, må vi fraråde, at kontakten,  

 ikke kun til de to plejeforældre, men også med deres biologiske barn,  

 afbrydes.
Det er vores skøn, at Cecilies velfærd vil være truet, hvis hun  

 mister kiontakten til sine nuværende psykologiske forældre og udleveres til  

 den biologiske moder.
såfremt der ud fra en juridisk vurdering af sagen alligevel bliver tale om  

 udlevering af Cecilie til biologisk moder i Holland, finder vi det afgørende  

 vigtigt for Cecilies fremtidige udvikling at den biologiske moders forhold  

 undersøges meget nøje, således at man sikrer, at hun vil være i stand til at  

 yde den ekstra følelsesmæssige støtte og stabilitet, som et sensitivt barn  

 som Cecilie har brug for.« Psykologisk konsulent Bent Petersen har i erklæring af 13. januar 1983 med  

 supplement af 28. marts 1983 til børne- og ungdomsnævnet blandt andet udtalt,  

 at barnet trives godt i plejefamilien, og at det emotionelt vil blive  

 alvorligt belastende »aktuelt - - - direkte velfærdstruende«, om  

 barnet, der fra fødslen har opholdt sig i Danmark, nu flyttes fra en dansk  

 familie til en sigøjnerfamilie.
Familieplejen for børn og unge har i en erklæring af 12. april 1983  

 udtalt, at plejeforholdet er forløbet tilfredsstillende.
Plejeforældrene er  

 meget glade for Cecilie og hendes forhold til plejeforældrene og disses  

 fællesbarn - en dreng - er »absolut godt«.
Som foran berørt har socialministriet i en tilsvarende sag givet udtryk  

 for sin opfattelse med hensyn til anvendeligheden af bistandslovens afsnit  

 VIII i et tilfælde som det foreliggende.
Herom hedder det i en skrivelse af  

 1. november 1982 fra socialministeriet til Folketingets ombudsmand blandt  

 andet:
 »Socialministriet skal hertil indledningsvis bemærke, at lov om  

 børne- og ungdomsforsorg blev afløst af bistandsloven den 1. april 1976,  

 således at de formelle betingelser for udøvelse af bistand i bistandslovens  

 afsnit I skal være opfyldt, for at iværksættelse af særlige  

 hjælpeforanstaltninger over for børn og unge kan komme på tale efter denne  

 dato.
 Administrationens og domstolenes praksis hidrørende fra tiden før 1. april  

 1976 kan alene vurderes ud fra reglerne i børne- og ungdomsforsorgsloven, der  

 ikke indeholdt en udtrykkelig begrænsning af det offentliges forpligtelser  

 til at yde bistand til enhver, der opholder sig i Danmark, jfr.  

 bistandslovens § 1. Derimod fandtes der i børneforsorgslovens § 29, stk. 1,  

 en udtrykkelig bestemmelse om, at hjælpeforanstaltninger kunne iværksættes  

 for børn og unge, der havde ophold her i landet.
Det følger af bistandslovens § 1, at en afgørelse efter loven alene har  

 r3etsvirkninger, såfremt den person, afgørelsen retter sig imod, er fysisk  

 til stede i Danmark.
En afgørelse vedrørende en persons rettigheder og  

 forpligtelser efter bvistandsloven vil således ophøre, såfremt pågældende  

 forlader landet.
 eneste undtagelse fra dette princip er angivet i lovens § 5, hvorefter der  

 kan ydes hjælp til forsørgelse af en dansk statsborger u udlandet, når  

 hjemsendelse herved kan undgåes, og omstændighederne i øvrigt taler herfor.
For så vidt angår bistandslovens afsnit VIII skal bemærkes, at anvendelsen  

 heraf tager karakter af et tvangsmæssigt indgreb i udøvelse af  

 forældremyndigheden.
Et sådant forudsætter forældrenes tilstedeværelse i  

 landet, jfr. igen grundsætningen i § 1.
- - - det tilføjes, at nødretlige betragtninger antageligt kunne føre til, at et  

 krav om udlevering af børn til forældre i udlandet måtte afvises, således at  

 børnene f.eks. i stedet måtte sendes til sociale myndigheder i forældrenes  

 opholdsland.« Det fremgår af sagen, at Folketingets ombudsmand har bemærket, at  

 socialministeriets opfattelse ikke ses at have støtte i en landsretsdom af  

 14. februar 1979.
Sagsøgeren har til støtte for sin påstand principalt gjort gældende, at  

 anvendelse af bestemmelserne i bistandslovens afsnit VIII forudsætter, at  

 forældremyndighedens indehaver opholder sig i Danmark.
Subsidiært er anført,  

 at det i hvert fald må forudsættes, at barnet opholder sig i Danmark med  

 samtykke fra forældremyndighedens indehaver, mere subsidiært at der ikke  

 foreligger sådanne faktiske omstændigheder, at der ud fra nødretlige  

 betragtninger er baggrund for at nægte hjemgivelse, og mest subsidiært, at  

 betingelserne i bistandslovens § 123, stk. 1, nr. 3 for at nægte hjemgivelse  

 ikke er opfyldt.
Ifølge bistandslovens § 1 skal det offentlige yde bistand  

 »til enhver, der opholder sig her i landet«.
Lovens afsnit VIII  

 omhandler tvangsmæssige indgreb over for forældremyndighedsindehavere, og det  

 må derfor efter ordlyden af § 1 antages, at de pågældende skal have ophold i  

 Danmark, for at reglerne i afsnit VIII kan finde anvendelse.
Ifølge lov nr.  

 181 af 20. maj 1933 (lov om offentlig forsorg) § 86, stk. 1 kunne  

 foranstaltninger iværksættes »med hensyn til ethvert barn, der har  

 ophold her i landet«.
Ifølge lov nr. 193 af 4. juni 1964 (lov om børne-  

 og ungdomsforsorg) § 29 kunne hjælpeforanstaltninger iværksættes for  

 »børn og unge under 18 år, der har ophold her i landet.« I  

 bistandsloven, der har afløst blandt andet lov om børne- og ungdomsforsorg,  

 findes ingen tilsvarende bestemmelse.
Det kan derfor også på baggrund af den  

 tidligere lovgivning på området lægges til grund, at der er sket en  

 realitetsændring - hvilket også er socialministeriets opfattelse - omend  

 spørgsmålet i forarbejderne til bistandsloven er uomtalt.
Da sagsøgeren har  

 fast ophold i Holland, kan tvangsmæssige indgreb som det her foreliggende  

 ikke ske mede hjemmel i bistandsloven.
En anvendelse af afsnit VIII måtte ifølge fast praksis yderligere  

 forudsætte, at barnet opholdt sig lovligt i Danmark.
Det gør Cecilie ikke.  

 Det beror på en tilfældighed, at sagsøgeren fødte barnet i Danmark, og  

 sagsøgeren blev kort efter fædslen af sin far tvunget til at tage tilbage til  

 Holland uden sit barn for at redde familiens ære.
Sagsøgeren har således  

 aldrig givet samtykke til, at barnet opholder sig i Danmark.
 Nødretlige grundsætninger vil kun kunne tages i anvendelse i tilfælde af,  

 at det ville indebære en livstruende situation for Cecilie, hvis hun blev  

 udleveret til sagsøgeren, hvilket der ikke i den foreliggende sag er grundlag  

 for at antage.
 Såfremt retten måtte finde, at bistandsloven kan anvendes, gøres det  

 gældende, at der ikke er tilvejebragt sådanne oplysninger om sagsøgeren, at  

 der er grundlag for at opretholde den sociale ankestyrelses afgørelse.
Sagsøgte har gjort gældende, at bistandslovens hjælpeforanstaltninger må  

 kunne iværksættes over for ethvert barn, der har ophold i landet.
Dette  

 princip er direkte udtrykt i den før bistandsloven på området gældende  

 lovgivning.
I forarbejderne til bistandsloven er der intet, som tyder på, at  

 der med denne lov skulle være tilsigtet en indsnævring af den personkreds,  

 som der kan iværksættes hjælpeforanstaltninger overfor.
Det må derfor  

 antages, at afsnit VIII i bistandsloven kan anvendes i det foreliggende  

 tilfælde.
Da Cecilie er født her i landet, og det udelukkende beror på  

 sagsøgerens forhold, at barnet blev efterladt her, har de danske myndigheder  

 haft ret og pligt til at tage barnet i varetægt.
Da det ifølge de  

 foreliggende erklæringer om Cecilie endvidere vil være direkte  

 velfærdstruende for hende, hvis hun hjemgives, bør ankestyrelsens afgørelse  

 stadfæstes.
 Landsretten udtaler:
 Da der ikke er holdepunkter for at antage, at det med bistandslovens  

 vedtagelse har været hensigten at indsnævre den personkdreds, den tidligere  

 lovgivning på området omfattede, findes kapitel 18 i bistandslovens i  

 overensstemmelse med tidligere lovgivning og med den generelle bestemmelse i  

 bistandslovens § 1 at kunne anvendes på ethvert barn, der har ophold her i  

 landet.
Cecilie har opholdt sig her i landet siden sin fødsel, og de danske  

 myndigheder blev forpligtet til at yde hende bistand, efter at sagsøgeren var  

 udrejst til Holland uden at tage hende med.
Bistandslovens regler om  

 hjælpeforanstaltninger uden samtykke kan herefter finde anvendelse, og  

 spørgsmålet om Cecilies hjemgivelse således tages under påkendelse.
