 I medfør af § 4, § 11, stk. 2, § 16, § 45, stk. 3, og § 46 i lov nr. 372  

 af 13. juni 1973 om miljøbeskyttelse (miljøbeskyttelsesloven) med senere  

 ændringer fastsættes:
Bekendtgørelsens område § 1.  Denne bekendtgørelse fastsætter  

 kommunalbestyrelsernes, amtsrådenes og miljøstyrelsens beføjelser til at  

 meddele tilladelse til afledning af spildevand til jorden.
 Stk. 2.  I hovedstadsområdet varetager hovedstadsrådet  

 de opgaver, som ved bekendtgørelsen er henlagt til amtsrådene.
 § 2.  Ved spildevand forstås i denne bekendtgørelse  

 vand, der afledes fra beboelse, erhvervsvirksomhed, bebyggelse i øvrigt samt  

 fra veje, parkeringspladser og andre befæstede arealer.
 Stk. 2.  Ved husspildevand forstås spildevand fra  

 husholdninger, herunder afløb fra vandklosetter.
Stk. 3.  Ved ejendomme, der ligger uden for samlet  

 bebyggelse, forstås ejendomme, som ligger i landzone, og hvor der ikke inden  

 for en afstand af 300 m fra ejendommens beboelsesbygninger m.v. ligger  

 tilsvarende bygninger for mere end 4 andre ejendomme.
Ejendomme, der herefter  

 ikke ligger uden for samlet bebyggelse, anses for at ligge i samlet  

 bebyggelse.
 § 3.  Bekendtgørelsens regler finder anvendelse på  

 anlæg m.v., der udføres eller ændres væsentligt efter bekendtgørelsens  

 ikrafttræden.
 Stk. 2.  Anlæg, der er lovligt etableret ved  

 bekendtgørelsens ikrafttræden, kan fortsat benyttes, jfr. dog  

 miljøbeskyttelseslovens § 11, stk. 3.
Afledning af husspildevand til nedsivningsanlæg § 4.  Kommunalbestyrelsen kan for ejendomme uden for  

 samlet bebyggelse meddele tilladelse til etablering af nedsivningsanlæg for  

 afledning af husspildevand fra højst to husstande eller af en  

 husspildevandsmængde svarende til højst 10 personækvivalenter, når følgende  

 betingelser er opfyldt:
 Stk. 2.  Ved meddelelse af tilladelse skal  

 kommunalbestyrelsen sikre:
 Stk. 3.  Ved meddelelse af tilladelse skal  

 kommunalbestyrelsen endvidere tilstræbe:
 § 5.  Amtsrådet kan efter indhentet udtalelse fra  

 embedslægeinstitutionen for ejendomme inden for samlet bebyggelse meddele  

 tilladelse til etablering af nedsivningsanlæg for afledning af husspildevand  

 fra højst to husstande eller af en husspildevandsmængde svarende til højst 10  

 personækvivalenter.
 Stk. 2.  Amtsrådets afgørelse må ikke være i modstrid  

 med områdets vandforsynings-, spildevands-, region- og kommuneplanlægning.  

 Det skal i denne forbindelse søges sikret:
 Stk. 3.  Endvidere finder § 4, stk. 1 a-d, og § 4, stk.  

 2 a-c, tilsvarende anvendelse på amtsrådets afgørelser.
 § 6.  Amtsrådet kan efter indhentet udtalelse fra  

 embedslægeinstitutionen bestemme, at kommunalbestyrelsen inden for et nærmere  

 afgrænset område med samlet bebyggelse kan meddele tilladelse som nævnt i §  

 5, stk. 1, når betingelserne i § 5, stk. 2, er overholdt.
 Stk. 2.  I forbindelse med en afgørelse efter stk. 1  

 skal amtsrådet stille vilkår angående de nedenfor nævnte forhold:
 Stk. 3.  Amtsrådet kan senere ændre eller tilbagekalde  

 en afgørelse efter stk. 1.
 § 7.  Amtsrådet kan meddele tilladelse til etablering  

 af nedsivningsanlæg for afledning af husspildevand fra mere end 10  

 personækvivalenter.
 Stk. 2.  Ved meddelelse af tilladelse i henhold til stk.  

 1 finder bestemmelserne i § 5, stk. 2 og stk. 3, tilsvarende anvendelse.
 Stk. 3.  Forinden afgørelse træffes, skal amtsrådet  

 indhente en udtalelse fra embedslægeinstitutionen.
Afledning af andet spildevand end  

 husspildevand til nedsivningsanlæg § 8.  Kommunalbestyrelsen kan meddele tilladelse til,  

 at tagvand afledes til nedsivningsanlæg, når følgende betingelser overholdes:
 Stk. 2.  Kommunalbestyrelsen kan meddele tilladelse til,  

 at vand fra befæstede arealer, jfr. dog § 9, afledes til nedsivningsanlæg,  

 når bestemmelserne i § 4, stk. 1 og stk. 2 a, er overholdt, og når  

 afledningen sker til separat nedsivningsanlæg.
 Stk. 3.  Kommunalbestyrelsen kan meddele tilladelse til,  

 at spildevand fra malkerum afledes til nedsivningsanlæg, når bestemmelserne i  

 § 4, stk. 1, stk. 2 a og d og stk. 3, er overholdt, og når afledningen sker  

 til separat nedsivningsanlæg.
 § 9.  Amtsrådet kan meddele tilladelse til, at  

 skyllevand fra grusvask og fra vandværksfiltre og overfladevand fra  

 offentlige veje og fra parkeringspladser afledes til nedsivningsanlæg.
 Stk. 2.  Amtsrådet kan meddele tilladelse til nedsivning  

 af overfladevand fra befæstede arealer ved virksomheder m.v., der omfattes af  

 miljøbeskyttelseslovens kap. 5.
 Stk. 3.  Ved meddelelse af tilladelser efter stk. 1 og 2  

 finder § 5, stk. 2, tilsvarende anvendelse.
Udledning af spildevand på jordoverfladen § 10.  Amtsrådet kan meddele tilladelse til, at  

 spildevand udledes på jordoverfladen ved udsprøjtning, overrisling eller på  

 anden lignende måde.
Stk. 2.  Tilladelsen kan dog kun meddeles til udledning  

 af organisk let nedbrydeligt spildevand, som alene indeholder organiske  

 stoffer og næringssalte, der let kan omsættes.
Spildevandet må endvidere ikke  

 indeholde smitstoffer eller stoffer, som indebærer en risiko for forurening  

 af grundvandet ved nedsivning, for forurening af overfladevand eller  

 sundhedsfare og gener for omboende i forbindelse med udledningen.
 Stk. 3.  Forinden afgørelse træffes, skal amtsrådet  

 indhente en udtalelse fra embedslægeinstitutionen.
Afledning m.v., der kræver tilladelse fra miljøstyrelsen § 11.  Når en afledning af spildevand til jorden,  

 herunder udledning af spildevand på jordoverfladen, ikke kan tillades af  

 kommunalbestyrelsen eller amtsrådet efter §§ 4-10, må afledningen af  

 spildevand kun foretages efter tilladelse fra miljøstyrelsen.
Andre bestemmelser § 12.  Ansøgning om etablering af nedsivningsanlæg i  

 henhold til denne bekendtgørelse skal fremsendes til kommunalbestyrelsen.
 Stk. 2.  Såfremt amtsrådet eller miljøstyrelsen er  

 tilladelsesmyndighed, videresender kommunalbestyrelsen sagen til amtsrådet  

 eller miljøstyrelsen med kommunalbestyrelsens indstilling.
 § 13.  Tilladelsesmyndigheden kan beslutte, at der  

 skal ske offentlig fremlæggelse og afholdes offentligt møde om en sag efter  

 bekendtgørelsen.
 § 14.  Hvis et anlæg efter denne bekendtgørelse  

 placeres på fremmed ejendom, skal anlægget sikres ved tinglyst deklaration.
 § 15.  Kommunalbestyrelsernes, amtsrådenes og  

 miljøstyrelsens afgørelser efter §§ 4-11 skal meddeles skriftligt efter  

 reglerne i miljøbeskyttelseslovens kapitel 10.
§ 16.  Kommunalbestyrelsernes og amtsrådenes  

 afgørelser efter bekendtgørelsens §§ 4-10 kan påklages til miljøstyrelsen  

 efter reglerne i miljøbeskyttelseslovens kapitel 11. Miljøstyrelsens  

 afgørelser som klagemyndighed efter bekendtgørelsens § 10 kan påklages til  

 miljøankenævnet, hvis udledningen hidrører fra en erhvervsvirksomhed.
I  

 øvrigt kan miljøstyrelsens afgørelser som klagemyndighed ikke påklages til  

 anden administrativ myndighed.
 Stk. 2.  Miljøstyrelsens afgørelser efter § 11 kan  

 påklages til miljøministeren.
Stk. 3.  Klagefristerne er 4 uger fra den dag,  

 afgørelsen er meddelt den pågældende.
Miljøstyrelsen og ministeren kan indtil  

 6 måneder efter en afgørelse tage en klage op til behandling og afgørelse,  

 når særlige grunde foreligger.
 Ikrafttræden, overgangsbestemmelser m.v.
 § 17.  Denne bekendtgørelse træder i kraft den 1. maj  

 1980.
 Stk. 2.  Fra samme dato ophæves miljøstyrelsens  

 bekendtgørelse nr. 172 af 29. marts 1974 om etablering af nedsivningsanlæg.  

 Endvidere ophæves kapitel 12 i bekendtgørelse nr. 174 af 29. marts 1974 om  

 behandling af sager om tilførsel af spildevand til vandløb, søer eller havet  

 m.v.
Stk. 3.  § 1, stk. 1, nr. 3 i bekendtgørelse nr. 178 af  

 29. marts 1974 om henlæggelse af opgaver og beføjelser til miljøstyrelsen  

 affattes således: »Meddelelse af tilladelse i henhold til § 11 til  

 afledning af spildevand m.v. til jorden, i det omfang sådanne afgørelser ikke  

 er henlagt til kommunalbestyrelsen, amtsrådet eller hovedstadsrådet.« § 18.  Indtil amtsrådet i medfør af denne  

 bekendtgørelses § 6 har truffet anden afgørelse, kan kommunalbestyrelsen  

 inden for samlet bebyggelse meddele tilladelse til etablering af  

 nedsivningsanlæg til afledning af husspildevand fra højst to husstande eller  

 en husspildevandsmængde svarende til højest 10 personækvivalenter, når  

 følgende betingelser er opfyldt:
Stk. 2.  Hvor indenrigsministeriet eller miljøstyrelsen  

 i medfør af de hidtidige regler har givet kommunalbestyrelsen bemyndigelse  

 til at tillade nedsivningsanlæg i videre omfang, end det er hjemlet ved denne  

 bekendtgørelse, forbliver sådanne bemyndigelser i kraft.
Bemyndigelserne kan  

 dog senere ændres eller tilbagekaldes af amtsrådet.
§ 19.  Sager om tilladelse til nedsivningsanlæg, som  

 efter de hidtidige regler skal afgøres af miljøstyrelsen som 1. instans, men  

 som efter bekendtgørelsen kan afgøres af kommunalbestyrelsen eller amtsrådet,  

 færdigbehandles af miljøstyrelsen, hvis de er indbragt for miljøstyrelsen  

 inden bekendtgørelsens ikrafttræden.
Miljøstyrelsen kan dog efter aftale med  

 den myndighed, som har afgørelsesbeføjelsen efter bekendtgørelsen, overlade  

 behandlingen til denne myndighed.
