8 Bagage, hunde og smådyr 8.1 Indskrevet bagage 8.1.1 Indledning Nedennævnte bestemmelser gælder for indskrevet bagage - mellem visse DSB stationer - mellem visse DSB stationer og visse stationer på privatbanerne m v - mellem visse stationer på privatbanerne m v med transit over DSB 8.1.2 Generelt En passager kan - mod forevisning af gyldig billet eller kort, der dækker  

 hele strækningen - indskrive sin bagage mellem de stationer, der er nævnt i  

 pkt 8.1.7 8.1.3 Genstande der modtages til befordring Som indskrevet bagage modtages følgende genstande, såfremt de efter vægt,  

 omfang, form og øvrige beskaffenhed egner sig til hurtig ind- og udlæsning:
- genstande i kufferter, tasker og lignende emballage (herefter benævnt  

 som almindelig bagage) - barnevogne 1) 3) - cykler (herunder tandemer) og knallerter 2) 3) - handicapkøretøjer 3) - spejderkærrer, cykelanhængere 3) 4) - sportsrekvisitter (herunder ski) og lejrudstyr (max længde 2,5m) 5) - erhvervsredskaber 3) Ved knallerter forstås to-hjulede køretøjer med motorer på indtil 49 cm3.  

 Kun beholderen der hører til motoren, må indeholde brændstof.
Er der indskudt  

 en hane i ledningen foran motoren, skal passageren lukke den.
 Det gælder for begge køretøjer, at tilbehør, der ikke naturligt hører til  

 køretøjerne, skal være fjernet inden indleveringen.
 Cykler i karton eller plastemballage betragtes som mangelfuldt emballeret.
 Er emballagen tilstrækkelig kraftig og omslutter cyklen fuldstændig,  

 betragtes cyklen ikke som mangelfuldt emballeret.
 Gamle beklæbningssedler, adresser og lignende fra tidligere befordringer,  

 skal være fjernet eller gjort ulæselig inden indleveringen.
 Til befordring med de lyntog, der befordrer indskrevet bagage, modtages  

 kun genstande i tasker, kufferter eller lignende emballage, samt  

 sammenklappede barnevogne, men kun i den udstrækning plads haves.
8.1.4 Genstande, der ikke modtages til befordring Følgende genstande kan ikke modtages til befordring:
- letfordærvelige varer - genstande, hvis befordring er forebeholdt postvæsenet (postloven) - genstande, hvis befordring er forbudt efter den øvrige lovgivning - farligt gods, der er omfattet af RID A (DSB tarif nr 62) - levende dyr - værdigenstande som penge, smykker, værdipapirer og lignende 8.1.5 Grænser for vægt, størrelse og antal Der kan maksimalt, pr person, indskrives:
- 50 kg bagage i alt (eet eller flere styk) - 1 stk cykel eller knallert - 1 stk barnevogn - 1 stk cykelanhænger eller spejderkærre - 1 stk invalidekøretøj Maksimumvægt pr stk indskrevet bagage er 50 kg.
For invalidekøretøjer  

 gælder ingen maksimumvægt.
 Maksimumstørrelse pr stk bagage er 500 dm3. Maksimumlængden er 15 dm.
 Tilladte rumfang for cykelanhængere og spejderkærre er dog 1000 dm3.
 Disse mål gælder ikke for barnevogne, cykler, knallerter, ski og  

 invalidekøretøjer.
8.1.6 Emballering Bagage kan afvises af DSB, hvis - bagagens tilstand eller beskaffenhed er mangelfuld - emballeringen er utilstrækkelig eller - bagagen viser åbenbare tegn på beskadigelse Modtages den alligevel til befordring, kan DSB gøre en bemærkning om  

 forholdet, på bagagebeviset.
Dette skal dog ikke gøres for de genstande i pkt  

 8.1.3, som sædvanligvis kun modtages til befordring uemballeret eller  

 mangelfuldt emballeret.
Modtager passageren bagagebeviset med en sådan  

 bemærkning, betragtes bagagen som anerkendt.
8.1.7 Indskrevet bagage kan sendes mellem følgende stationer 8.1.8 Indlevering Ved befordring med lyntog skal bagagen indskrives senest 15 min før  

 lyntogets planmæssige afgang fra den pågældende station.
 Til/fra Esbjerg Havn kan kun indskrives bagage, der af passageren bringes  

 til/fra DFDS skib.
 Bagage kan ikke indskrives af det kontrollerende personale.
8.1.9 Gebyr Gebyr for indskrivning af bagage er afhængig af følgende ting:
- stykantal - for cykler og knallerter den korteste tarifafstand uden hensyn til den  

 vej, over hvilken bagagen befordres.
 Gebyrerne, der skal betales ved indlevering er:
- 20,00 kr pr stk almindelig bagage (herunder barnevogne),  

 sportsrekvisitter, lejrudstyr og erhvervsredskaber, uanset afstand - 20,00 kr pr cykel og pr cykelanhænger hhv spejderkærre ved befordring  

 til og med 12 DSB zoner - 40,00 kr pr cykel og pr cykelanhænger hhv spejderkærre ved befordring i  

 13 DSB zoner og derover - 40,00 kr pr knallert ved befordring til og med 12 DSB zoner - 80,00 kr pr knallert ved befordring i 13 DSB zoner og derover.
 Invalidekøretøjer befordres uden gebyr.
 Ved indleveringen udleveres et bagagebevis.
8.1.10 Befordring af indskrevet bagage Befordringen af indskrevet bagage sker i særlige tog hhv lastbiler, der  

 befordrer DSB stykgods.
Det må derfor påregnes, at bagagen ikke ankommer til  

 bestemmelsesstedet samtidig med passageren.
8.1.11 Udlevering Indskrevet bagage udleveres i stationens åbningstid, mod aflevering af  

 bagagebeviset.
DSB har ikke pligt til at undersøge, om ihændehaveren af  

 bagagebeviset er berettiget til at få bagagen udleveret.
 Bagagen udleveres snarest muligt efter ankomsten.
Kan bagagebeviset ikke forevises ved udleveringen, har DSB kun pligt til  

 at udlevere bagagen, såfremt passageren kan godtgøre sin ret til den.
Mener  

 DSB det nødvendigt, kan DSB forlange stillet sikkerhed inden udleveringen.
 Udleveres bagagen ikke i rette tid, kan ihændehaveren af bagagebeviset  

 forlange, at det på bagagebeviset attesteres, hvilken dato og klokkeslæt  

 bagagen forlanges udleveret.
 Passageren kan nægte at modtage bagagen, hvis en undersøgelse af en  

 påstået skade ikke er iværksat.
8.1.12 Forsinket/manglende afhentning Henstår bagagen på ankomststationen i mere end 5 døgn, opkræves  

 oplagspenge for de efterfølgende døgn.
Har bagagen stået uafhentet i en måned, kan DSB sende det til ejeren, der  

 kan afkræves oplagspenge og andre omkostninger.
Kendes ejeren ikke, kan DSB  

 undersøge bagagen for at få konstateret ejerens identitet.
 Kan ejeren ikke findes, eller betales omkostningerne ikke, kan DSB lade  

 bagagen realisere efter følgende regler:
 1. DSB kan sælge bagagen ved offentlig auktion, der  

 kan afholdes af DSB uden medvirken, af en af justitsministeriet beskikket  

 auktionsleder.
 2. DSB kan overgive bagagen til et offentligt  

 auktionsfirma til salg.
 3. DSB kan destruere bagagen, hvis anden mulighed ikke  

 skønnes at foreligge.
 Der gælder ingen begrænsninger for ansatte ved DSB eller disses husstande  

 for deltagelse i ovennævnte auktioner.
8.1.13 Passagerens ansvar Er genstande befordret i strid med bestemmelserne i afsnit 8.1.3 og 8.1.4,  

 skal passageren betale:
- forskellen mellem taksten for befordring som indskrevet bagage og  

 taksten for befordring som gods - eventuel erstatning for opstået skade og - fragttillæg for genstande, som er udelukket fra befordring som bagage.
 Fragttillæget er pr kilogram:
- 6,00 kr, mindst 12,00 kr, hvis disse genstande omfatter stoffer, der er  

 udelukket fra befordring som gods - 4,00 kr, mindst 8,00 kr, i alle andre tilfælde af overtrædelse af  

 bestemmelserne.
 8.1.14 DSBs ansvar.
 Følgende er et citat fra Lov om DSB:
 DSBs ansvar for indskrevet bagage.
 § 14.  Medmindre andet følger af stk 2-4, er DSB  

 ansvarlig for forsinket levering og for skade, der opstår ved helt eller  

 delvist tab af indskrevet bagage eller ved beskadigelse af denne i tidsrummet  

 fra dens modtagelse til befordring og indtil udleveringen efter samme regler,  

 som gælder for gods efter kapitel 5.
 Stk 2.  Passageren kan betragte et manglende stykke  

 bagage som tabt, hvis udlevering ikke har kunnet finde sted inden 14 dage  

 efter bagagens normale ankomsttid.
 Stk 3.  Ved forsinket levering skal DSB, når passageren  

 ikke beviser, at der derved er opstået noget tab, betale en erstatning, der  

 fastsættes i befordringsreglementet.
Stk 4.  Beviser passageren, at der ved forsinkelsen er  

 lidt et tab, betales erstatning for dette tab.
Erstatningen kan dog ikke  

 overstige det firdobbelte af den i stk 3 nævnte erstatning, der fastsættes i  

 befordringsreglementet.
 Stk 5.  Den højeste erstatning, der kan forlanges  

 udbetalt for et bortkommet eller beskadiget stykke bagage fastsættes i  

 befordringsreglementet, jf dog § 37.
 Stk 6.  Ved forsinket levering af biler, motorcykler med  

 sidevogn, påhængsvogne og campingvogne, der befordres som indskrevet bagage,  

 skal DSB kun yde erstatning, hvis et tab påvises, og ikke ud over  

 fragtbeløbet.
 Ad § 14 stk 3:
 Den nævnte erstatning er fastsat til 1 kr pr kg bruttovægt af den for sent  

 udleverede bagage for hver påbegyndte 24 timer regnet fra bagagens normale  

 ankomsttid, dog højst for 14 dage.
 Ad § 14 stk 5:
 Den højeste erstatning er fastsat til 6000 kr.
8.2 Medbringelse af håndbagage 8.2.1 Almindelige bestemmelser Passagerer kan uden betaling i passagervogne og om bord på færger  

 medbringe genstande, som let kan bæres af passageren.
 Håndbagage - hvorved forstås kolli, hvis mål ikke overskrider 60 x 60 x 30  

 cm - må kun anbringes over eller under passagerens egen plads eller på de i  

 visse vogne/på visse færger dertil bestemte pladser.
 Endvidere kan medtages sammenklappede mini-cykler i emballage (emballagen  

 skal omslutte cyklen fuldstændig, så passagererne ikke tilsmudses),  

 sammenklappede kørestole samt ski, små slæder, kælke og styrestænger, når  

 disse genstande kan anbringes, så de ikke generer.
8.2.2 Barnevogne Som håndbagage (jf ovenfor) kan medbringes sammenklappede barnevogne  

 (stativet til barnevognen skal være sammenklappet).
Herudover kan barnevogne i ikke sammenklappet stand medtages i tog (dog  

 ikke lyntog, Intercity tog og internationale tog), hvis pladsforholdene  

 tillader det.
Det er det kontrollerende personale, der træffer afgørelse  

 herom.
 Passageren skal selv sørge for ind- og udlæsning.
Ved barnevogne forstås selve barnevognen med tilhørende madras, dyne,  

 hovedpude samt evt tæpper og forlæder.
Andre effekter må ikke medtages i  

 barnevognen, men må henvises til befordring som indskrevet bagage eller anden  

 befordring.
8.2.3 Undtagelser I passagervogne og færger må ikke medbringes 8.2.4 Ansvarsbestemmelser Passageren bærer selv ansvaret for sin håndbagage, og han er ansvarlig for  

 enhver skade, som forvoldes heraf, medmindre der foreligger fejl fra  

 jernbanens side.
 Jernbanepersonalet har ret til i passagerens overværelse at overbevise sig  

 om beskaffenheden af den medførte håndbagage, hvis vægtige grunde lader  

 formode, at bestemmelserne i punkt 8.3.1 a) overtrædes.
Viser det sig ved ovennævnte undersøgelse, at bestemmelserne er overtrådt,  

 har passageren pligt til foruden erstatning for eventuel derved opstået skade  

 at betale DSB en bod på 6,- kr pr kg af håndbagagens vægt.
Dog mindst 12,-  

 kr.
 Modtages der begrundet klage over håndbagage fra andre passagerer, kan det  

 kontrollerende personale forlange, at de pågældende genstande skal fjernes  

 fra passagervognene.
8.3 Medbringelse af hunde og andre små dyr 8.3.1 Indledning Passagerer kan uden betaling, på 1. og 2. klasse i tog og på færger,  

 medbringe smådyr, som kan transporteres i tasker, bure, kasser, kurve eller  

 anden velegnet emballage, hvis mål ikke overstiger målene for håndbagage  

 (60x60x30 cm).
Dyrene skal under hele rejsen blive i emballagen, der skal anbringes som  

 anden håndbagage, d v s - under eller over passagerens egen plads - på visse vogne/færger bestemte pladser til håndbagage eller - på skødet.
8.3.2 Hunde I tog og på færger, må hunde, der ikke opfylder ovennævnte betingelser,  

 medbringes mod takstmæssig betaling.
Der må højst medbringes een hund pr  

 passager.
 Hvis der medbringes mere end een hund pr passager, gælder bestemmelserne i  

 afsnit 8.3.4 Togbenyttelse.
8.3.3 Større dyr I tog og på færger må andre dyr end nævnt ovenfor ikke medbringes.
8.3.4 Togbenyttelse Passagerer, der medfører dyr, kan tage plads overalt i siddevognenes 1. og  

 2. klasse kupeer/vognafdelinger - med undtagelse af dyrefri  

 kupeer/vognafdelinger, der er kendetegnet med et særligt piktogram.
 Der kan ikke købes pladsbillet til dyr, hvorimod passagererne må betale  

 pladsbillet efter de almindelige bestemmelser.
Hvis der medbringes mere end een hund pr passager, skal der haves rådighed  

 over hele kupeen/vognafdelingen.
Der betales voksenpris for de antal pladser,  

 der er i kupeen/vognafdelingen, samt takstmæssig betaling for hver hund der  

 medtages.
 Hundene skal under hele rejsen opholde sig i kupeen/vognafdelingen.
I ligge- og sovevogne må dyr kun medtages, når den eller de passagerer,  

 der medfører dem, har fuld rådighed over hele kupeen.
Dvs - at der enten skal deltage lige så mange personer med gyldig billet/kort,  

 som der er plads til i kupeen, eller - at der skal betales for lige så mange, som der er plads til i kupeen,  

 hvorved eventuelle fiktive personer skal beregnes som voksne.
 I begge tilfælde skal der betales lige så mange ligge- og  

 sovepladsbilletter, som der er pladser i kupeen.
8.3.5 Ordensbestemmelser Hunde, der ikke medbringes i emballage, skal føres i snor.
De må ikke  

 anbringes på sæderne.
DSB kan forlange, at de forsynes med mundkurv.
Dyr - herunder hunde - må ikke ved lugt, støj eller på anden måde genere  

 andre passagerer.
Den person, der medbringer dyr, skal selv passe på dem.
8.3.6 Kontrolbestemmelser Såfremt ovennævnte bestemmelser efter det kontrollerende personales  

 afgørelse overtrædes, kan passageren udelukkes fra  

 befordring/viderebefordring.
8.3.7 Efterbetaling Overtrædes bestemmelserne i afsnit 8.5.1, skal der efteropkræves betaling  

 efter bestemmelserne i hovedafsnit 2.10.
