 Landbrugsministeriet har ved skrivelse af 16. november 1983 meddelt, at  

 oksepandelapper, der er behandlet efter en godkendt proces, kan betragtes som  

 kød som defineret i § 1, stk. 1, i lov nr. 220 af 26. april 1973 om kød m.m.
 Efter at nogle kreatureksportslagterier gennem en periode i henhold til  

 særlig tilladelse har leveret hovedlapper m.v. til forsøgvis behandling på  

 eksportautoriseret kødvarevirksomhed og anvendelse af det behandlede produkt  

 som råvare ved kødvarefremstilling, fastsættes følgende bestemmelser for  

 opsamling, opbevaring og transport af hovedlapper til menneskeføde, idet der  

 ved hovedlapper forstås hud fra pande- og næseryg med påsiddende mule, men  

 uden ører.
 1. Den kontrollerende dyrlæge skal på forhånd  

 underrettes, hver gang hovedlapper agtes opsamlet til menneskeføde.
 2. Kun hovedlapper stammende fra slagtedyr, der ved  

 kødkontrollen godkendes til menneskeføde, må anvendes til formålet, og de må  

 ikke være sæde for lokale forandringer.
 3. Hovedlapperne skal fraskæres ved hovedafslagtningen  

 og opsamles i dertil bestemte særlige beholdere.
 4. Efter opsamlingen skal varen snarest overføres til  

 forsendelsesemballagen (plasttønder) med lagvis til sætning af is (skælis).
 5. Efter påsætning af låg skal plasttønderne forsegles  

 med mærkeseddel forsynet med påtryk: »Hovedlapper til særlig  

 behandling« samt angivelse af modtagerens navn og adresse, afsenderens  

 navn og adresse, slagtedato og den kontrollerende dyrlæges embedsstempel,  

 dato og underskrift.
 6. Plasttønderne skal indtil afsendelse opbevares  

 under køling og skal afhændes senest 3.-dagen efter fraskæringen.
 7. Varer, der ikke kommer til afhændelse som ovenfor  

 angivet, skal henvises til destruktion.
 8. Levering må kun ske til de af veterinærdirektoratet  

 til modtagelse og behandling af nævnte varer godkendte virksomheder.
 9. Transporten skal foregå direkte og under køling.  

 Hovedlapperne kan samtransporteres med andre emballerede varer.
 Nedennævnte virksomhed er godkendt til at modtage og behandle hovedlapper:
 Slagteriregion SYD, Gråsten (aut. nr. 308).
 P.V.V.
