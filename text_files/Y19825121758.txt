Et pornografisk ugeblad annoncerede med en afbildning af bladets  

 forside.
Forbrugerombudsmanden udtalte i anledning af en klage herover, at  

 det redaktionelle indhold i blade, bøger, film etc.
falder udenfor markedsføringslovens område.
Derimod kan der gribes ind  

 overfor reklamer for disse, selvom reklameringen er identisk med bladenes  

 indhold, og dette ikke kan betegnes som retsstridigt.
Dog må den frihed der gælder for det redaktionelle indhold tillægges  

 en betydning ved fastlæggelsen af begrebet god markedsføringsskik.
Da den  

 pågældende annonce kun bestod af en fotografisk gengivelse af ugebladets  

 forside, kunne den næppe siges at være i strid med god markedsføringsskik.
Et ugeblad annoncerede i en lokal avis med en afbildning af ugebladets  

 forside.
FO udtalte i anledning af en henvendelse om, at annoncen var  

 pornografisk, følgende.
»Det redaktionelle indhold i ugeblade, bøger, film m.v. falder uden  

 for markedsføringslovens område.
Reklamer for disse publikationer reguleres  

 imidlertid af markedsføringsloven.
Der er derfor ikke noget til hinder for i  

 medfør af markedsføringsloven at gribe ind over for angivelser i reklamer for  

 ugeblade m.v., selvom disse angivelser måtte være identiske med bladets  

 indhold, og dette - bedømt som sådant - ikke er retsstridigt.
På den anden side må det tillægges betydning for markedsføringslovens  

 anvendelse, at der i vide grænser for det tilladelige med hensyn til indhold  

 og udformning af ugeblade m.v.
Selvom reklame for ugeblade både med hensyn  

 til form og indhold må bedømmes selvstændigt i medfør af markedsføringsloven,  

 må den frihed, der gælder for det redaktionelle indhold, alligevel tillægges  

 betydning ved fastlæggelse af begrebet god markedsføringsskik, jfr.  

 markedsføringslovens § 1. Kravene i markedsføringsloven kan derfor ikke  

 udformes således, at de bliver til hinder for, at der i reklame gives en  

 rimelig dækkende beskrivelse af et produkt, som lovligt kan sælges.
