Fremsat den 5. april 2006 af  

 skatteministeren (Kristian Jensen) Forslag til Lov  

 om ændring af merværdiafgiftsloven og lov om  

  

 afgift af lønsum (Ændrede  

 momsregler for visse hjemmeplejeydelser og kunstdefinition samt indsættelse  

 af  

 hjemmel til modregning af negative afgiftsbeløb i efterfølgende indkomstår  

 for  

 visse lønsumsafgiftspligtige virksomheder) § 1 I lov om merværdiafgift (momsloven), jf.  

 lovbekendtgørelse nr. 966 af 14. oktober 2005, som ændret ved § 6 i lov  

 nr. 1416 af 21. december 2005, foretages følgende ændringer:
 1.  

  

 I  

  

 § 13, stk. 1, nr. 2,  

  

 indsættes som 2.  

 punktum:
 »Fritagelsen omfatter ikke ydelser, der er visiteret i henhold til  

 § 71 i lov om social service, og som leveres af andre end kommuner efter  

 reglerne for frit leverandørvalg i hjemmeplejen, hvor betalingen for ydelsen  

 afregnes mellem leverandøren og kommunen.«.
 2.  

  

 I  

  

 § 65, stk. 1, nr. 2,  

  

 ændres »§ 58,  

 stk. 1, 1. pkt., og stk. 2,« til: »Opkrævningslovens § 4 og  

 §§ 6  8,«.
 3.  

  

 I  

  

 § 65, stk. 2, 3. pkt.,  

  

 ændres »§ 59,  

 stk. 3,« til: »Opkrævningslovens § 14 og § 18, stk. 4,«.
 4.  

  

 I  

  

 § 65, stk. 3, 4. pkt.,  

  

 ændres »§ 59,  

 stk. 3,« til: »Opkrævningslovens § 14 og § 18, stk. 4,«.
 5.  

  

 I  

  

 § 69  

  

 indsættes som  

  

 stk. 4, nr. 6  

  

 :
 »6)  

 	  

 Fotografier taget af  

 kunstneren, aftrykt af denne eller under dennes tilsyn, signeret og  

 nummereret  

 i et antal på op til 30 eksemplarer, uanset formater og underlag.«.
§ 2 I lov om afgift af lønsum, jf. lovbekendtgørelse nr.  

 739 af 3. september 2002, som ændret ved § 26 i lov nr. 325 af 18. maj  

 2005 og § 46 i lov nr. 428 af 6. juni 2005, foretages følgende  

 ændringer:
 1.  

  

 Efter  

  

 § 4,  

 stk. 5  

,  

 indsættes  

 som  

  

 stk. 6  

  

 :
 »  

 Stk. 6  

.  

 Virksomheder som opgør afgiftsgrundlaget efter reglerne i  

 § 4, stk. 1, kan benytte negative afgiftsbeløb til modregning i et  

 positivt beregnet afgiftsbeløb i efterfølgende indkomstår.«.
§ 3 Loven træder i kraft den 1. juli 2006.
Bemærkninger til lovforslaget Almindelige bemærkninger Forslaget indeholder for det første et forslag om at gøre  

 ydelser visiteret af en kommune i henhold til § 71 i lov om social  

 service  

 og reglerne om frit leverandørvalg i hjemmeplejen momspligtige, når ydelserne  

 leveres af private virksomheder og selvejende institutioner, sådan at  

 leverandørerne får fradrag for deres købsmoms.
Disse ydelser kaldes i  

 lovforslaget »fritvalgsydelser«.
 For det andet foreslås momslovens definition af kunst  

 udvidet til at gælde fotokunst, således at fotokunstnere bliver omfattet af  

 den  

 lempelige momsordning ved salg af deres værker.
 Desuden foretages et par redaktionelle ændringer i  

 momsloven, således at henvisninger bliver korrekte.
 Endelig foreslås, at der indsættes en hjemmel i lov om  

 afgift af lønsum til at virksomheder, der betaler lønsumsafgift efter  

 § 4,  

 stk. 1, kan modregne negative afgiftsbeløb i efterfølgende års positive  

 afgiftsbeløb.
1. Forslag om fritvalgsydelser På baggrund af EU-domme (særlig C-498/03, Kingscrest, og C-141/00,  

 Kügler) gennemførte SKAT pr. 1. maj 2004 en ændring i praksis, så alle  

 ydelser  

 anvist af kommunerne i henhold til § 71 i lov om social service og  

 reglerne om frit leverandørvalg i hjemmeplejen (fritvalgsydelser), jf. lov  

 nr.  

 399 af 6. juni 2002, blev fritaget for moms, idet de blev anset for at falde  

 ind under momsfritagelsen for social forsorg og bistand i momslovens  

 § 13,  

 stk. 1, nr. 2. Momsfritagelsen betød, at der ikke mere skulle lægges  

 moms  

 på ydelserne, og at virksomhederne ikke mere kunne få fradrag for moms på  

 deres  

 indkøb.
Kommunale leverandører kunne imidlertid stadig få moms af deres  

 indkøb  

 refunderet gennem den mellemkommunale momsudligningsordning.
For at sikre  

 lighed i relation til moms mellem kommunale og private leverandører blev  

 kommunale  

 momsudgifter vedrørende disse fritvalgsydelser undtaget fra refusion i den  

 mellemkommunale momsudligningsordning.
 Ændringen af momspraksis og den efterfølgende ændring af  

 den mellemkommunale momsudligningsordning blev dog kritiseret, idet  

 erhvervsorganisationer og enkeltvirksomheder blandt andet pegede på, at den  

 manglende fradragsret for indkøbsmoms har betydning for konkurrenceforholdene  

 på markedet, da retstilstanden  alt andet lige  skaber et  

 økonomisk  

 incitament til at organisere produktionen som egenproduktion frem for at  

 bruge  

 underleverandører.
På baggrund af kritikken nedsatte regeringen i maj 2005 en  

 arbejdsgruppe om konkurrence, moms og frit valg.
I gruppen var der  

 repræsentanter  

 fra både ministerier og erhvervsorganisationer.
Arbejdsgruppen fandt, at organisationernes kritik var  

 berettiget, idet retsstillingen med manglende fradragsret for indkøbsmoms kan  

 give anledning til konkurrencemæssige problemer mellem store og små private  

 leverandører.
Store leverandører har  alt andet lige  bedre  

 muligheder for at  

 foretage egenproduktion og derved undgå at bruge underleverandører.
På denne  

 måde kan store virksomheder lettere end små virksomheder minimere størrelsen  

 af  

 indkøbsmoms.
For at skabe ligestille mellem alle leverandører af ydelser  

 omfattet af § 71 i lov om social service og regler om frit  

 leverandørvalg  

 i hjemmeplejen (fritvalgsydelser), foreslås det på baggrund af  

 arbejdsgruppens  

 anbefalinger, at der indføres momspligt for andre end kommuner  det vil  

 sige  

 for private virksomheder og selvejende institutioner - der leverer disse  

 ydelser og afregningen herfor sker mellem virksomhed og kommune.
Herved får  

 disse leverandører fradragsret for deres købsmoms.
Kommunerne skal afregne de  

 nævnte ydelser til en pris plus moms.
 Som konsekvens af lovforslaget vil Indenrigs- og  

 Sundhedsministeriets bekendtgørelse nr. 1325 af 14. december 2005 om den  

 mellemkommunale momsudligningsordning blive ændret, således at kommunerne  

 igen  

 vil kunne få momsudgifter til henholdsvis egne og indkøbte fritvalgsydelser  

 godtgjort gennem udligningsordning.
 Dette forslaget ændrer ikke den gældende vurderingen af,  

 hvornår der er tale om direkte leverancer af social forsorg og bistand, og  

 hvornår der er tale om underleverancer til leverandører af social forsorg og  

 bistand.
2. Forslag om kunstdefinition Forslaget ligestiller fotokunst med traditionel kunst.  

 Fotografier har indtil nu ikke været omfattet af momslovens definition af  

 kunstgenstande, hvorfor man ved salg af fotokunst har skulle betale normal  

 moms, dvs. 25 pct.
Ved førstegangssalg af kunstgenstande skal der alene  

 betales  

 20 pct. af afgiftsgrundlaget i moms.
 Lovforslaget skal ses på baggrund af, at der i henvendelser  

 fra private og debat i pressen er blevet peget på, at fotokunst ikke er  

 stillet  

 lige med traditionel kunst i momslovens forstand og derfor ikke kan drage  

 fordel af den lempelige momsordning for kunstneres salg af deres værker.
Ifølge 6. momsdirektiv (77/388/EØF) kan medlemslandene  

 vælge at medtage fotografier taget af kunstneren under definitionen af  

 kunstgenstande i momsloven.
Mange EU-lande har valgt at karakterisere  

 fotokunst  

 som kunst i deres respektive momslovgivning.
Det foreslås, at Danmark også  

 udnytter muligheden for at medtage fotografier under definitionen af  

 kunstgenstande.
Til brug for told- og skatteforvaltningens vurdering af,  

 hvorvidt et fotografi er omfattet af kunstbegrebet udarbejdes en vejledning.  

 Skulle der opstå tvivl hos told- og skatteforvaltningen om vurderingen af  

 konkrete fotografier vil den kunne anmode Akademiraadet om en afklaring af,  

 om  

 der er tale om fotokunst eller ej.
Akademiraadet vil således i tvivlstilfælde  

 kunne afgive en sagkyndig erklæring om spørgsmålet.
3. Forslag om korrektion af forkert henvisning Der er alene tale om redaktionelle ændringer.
Momslovens  

 § 65 henviser i dag tre steder til §§ 58 og 59. Disse to  

 bestemmelser  

 blev imidlertid ophævet i forbindelse med vedtagelsen af opkrævningsloven i  

 2000 (lov nr. 169 af 15. marts 2000), idet man samlede bestemmelser om  

 afregning af skatter og afgifter m.v. i opkrævningsloven.
Ved en fejl har man  

 i  

 momslovens § 65 glemt at ændre henvisningerne til momslovens §§ 58  

 og  

 59 til de tilsvarende bestemmelser i opkrævningsloven.
4. Forslag om lovhjemmel til modregning af negative  

 afgiftsbeløb for visse virksomheder Det har ifølge SKAT´s praksis været tilladt, at et negativt  

 afgiftsbeløb, som følge af virksomhedens underskud opgjort efter reglerne i  

 lønsumsafgiftsloven § 4, stk. 1, er større end lønsummen, kan  

 overføres til modregning i næste årsangivelse.
Der har hidtil ikke været  

 sikker  

 lovhjemmel til denne praksis.
Med forslaget skabes lovhjemmel til fremførsel  

 af  

 negative afgiftsbeløb.
Økonomiske konsekvenser for det offentlige 1. Forslaget om fritvalgsydelser Virksomhederne vil efter forslaget skulle lægge moms på  

 deres regninger til kommunerne for fritvalgsydelser.
Denne moms skønnes at  

 udgøre ca. 153 mio. kr. årligt.
Virksomhederne vil samtidig have en økonomisk  

 gevinst i form af fradragsret for deres indkøbsmoms  skønnet til ca. 40  

 mio.  

 kr.
Som konsekvens af lovforslaget vil Indenrigs- og  

 Sundhedsministeriets bekendtgørelse nr. 1325 af 14. december 2005 om den  

 mellemkommunale momsudligningsordning blive ændret, således at kommunerne  

 igen  

 vil kunne få momsudgifter til henholdsvis egne og indkøbte fritvalgsydelser  

 godtgjort gennem udligningsordning.
Der vil derfor i forhold til i dag blive  

 et  

 øget årligt træk på momsudligningsordningen.
Dette træk er skønnet til at  

 udgøre ca. 153 mio. kr. til køb af fritvalgsydelser hos private samt på ca.  

 300  

 mio. kr. til refusion af momsudgifter ved kommunernes egenproduktion af  

 fritvalgsydelser, dvs. i alt ca. 453 mio. kr.
Efter de gældende regler er det  

 kommunerne under ét, der finansierer momsudligningsordningen.
Dog indgår  

 momspuljen  

 i balanceregnestykket ved statens årlige økonomiforhandlinger med kommunerne.  

 Det forudsættes således, at den øgede belastning af momspuljen vil indgå i  

 økonomiforhandlingerne for 2007, idet staten i den forbindelse forbeholder  

 sig  

 ret til at foretage en midtvejsregulering af momspuljen for 2006, således som  

 det også skete ved økonomiaftalen i 2005, da kommunernes momsudgifter til  

 fritvalgsydelser blev undtaget muligheden for momsrefusion.
 Samlet set skønnes forslaget at medføre et årligt  

 provenutab for staten på ca. 40 mio. kr. årligt.
2. Forslaget om kunstdefinitionen Forslaget skønnes at give staten et provenutab på ca. 2  

 mio. kr., idet fotokunstneres førstegangssalg af deres fotokunst omfattes af  

 den lempelige ordning for salg af kunstgenstande.
3. Forslaget om korrektion af forkert henvisning Forslaget har ikke konsekvenser for statens provenu.
4. Forslaget om hjemmel til modregning af negative  

 afgiftsbeløb for visse virksomheder Forslaget har ingen konsekvenser for statens provenu.
Administrative konsekvenser for det offentlige Forslaget har ikke nævneværdige administrative konsekvenser  

 for det offentlige.
Økonomiske konsekvenser for erhvervslivet 1. Forslaget om fritvalgsydelser Forslaget skønnes at give de virksomheder, der leverer  

 ydelser efter § 71 i lov om social service og reglerne om frit  

 leverandørvalg i hjemmeplejen (fritvalgsydelser) en direkte økonomisk gevinst  

 på ca. 40 mio. kr. årligt.
Samtidig skaber forslaget en konkurrencemæssig  

 ligestilling mellem udbydere af fritvalgsydelser, hvilket forventes at  

 medføre  

 positive strukturelle økonomiske konsekvenser for erhvervslivet.
2. Forslaget om kunstdefinitionen Forslaget medfører, at førstegangssalg af fotokunst vil  

 blive pålagt en lavere salgsmoms end i dag.
Fotokunstnerne skønnes at få en  

 økonomiske  

 gevinst på ca. 2 mio. kr.
3. Forslaget om korrektion af forkert henvisning Forslaget har ingen økonomiske konsekvenser for  

 erhvervslivet.
4. Forslaget om hjemmel til modregning af negative  

 afgiftsbeløb for visse virksomheder Forslaget har ingen økonomiske konsekvenser for  

 erhvervslivet.
Administrative konsekvenser for erhvervslivet 1. Forslaget om fritvalgsydelser Forslaget har været sendt til Erhvervs- og  

 Selskabsstyrelsens Center for Kvalitet i ErhvervsRegulering med henblik på en  

 vurdering af, om forslaget skal forelægges et af Økonomi- og  

 Erhvervsministeriets virksomhedspaneler.
Styrelsen vurderer, at forslaget  

 ikke  

 indeholder administrative konsekvenser for erhvervslivet i et omfang, der  

 berettiger, at det bliver forelagt et af Økonomi- og Erhvervsministeriets  

 virksomhedspaneler.
Det skønnes, at mange virksomheder, der leverer  

 fritvalgsydelser, også leverer andre ydelser, der er momspligtige.
Disse  

 virksomheder har i dag kun delvis ret til momsfradrag, fordi  

 fritvalgsydelserne  

 i dag er momsfritaget.
Beregningen af delvis fradragsret koster i henhold til  

 en måling af virksomhedernes administrative byrder efter momsloven  

 (AMVAB-måling) lavet i 2005 virksomhederne ca. 245 kr. pr. virksomhed.
 For virksomheder, der efter gældende momsregler kun har momsfritagne  

 aktiviteter og derfor ikke er momsregistrerede, vil forslaget betyde, at de  

 får  

 en engangsudgift på ca. 110 kr. til momsregistrering og en årlig merudgift  

 til  

 momsangivelser på ca. 400 kr., 800 kr. eller 3000 kr. alt efter, om de skal  

 foretage momsafregning halvårligt, kvartalsvis eller årligt.
 Alle virksomheder, der leverer fritvalgsydelser, får  

 imidlertid en direkte økonomisk gevinst ved forslaget, jf. bemærkningerne til  

 punktet om økonomiske virkninger for erhvervslivet.
2. Forslaget om kunstdefinitionen Forslaget har ingen administrative konsekvenser for  

 erhvervslivet.
3. Forslaget vedrørende korrektion af forkert  

 henvisning Forslaget har ingen administrative konsekvenser for  

 erhvervslivet.
4. Forslaget om hjemmel til modregning af negative  

 afgiftsbeløb for visse virksomheder Forslaget har ingen administrative konsekvenser for  

 erhvervslivet.
Miljømæssige konsekvenser Forslaget har ikke konsekvenser for miljøet.
Administrative konsekvenser for borgerne Forslaget har ikke administrative konsekvenser for  

 borgerne.
Forholdet til EU-retten 1. Forslaget om fritvalgsydelser EU-Kommissionen har i et brev til Skatteministeriet af 5.  

 januar 2006 oplyst, at forslaget skønnes at være i overensstemmelse med  

 reglerne i 6. momsdirektivs artikel 13 A, stk. 2, litra a.
2. Forslaget om kunstdefinitionen Forslaget er i overensstemmelse med EU-retten.
Det  

 bestemmes i 6.momsdirektiv (77/388/EØF) artikel 26a, at medlemslandene kan  

 lade  

 fotokunst omfatte af en særlig momsordning for salg af kunstgenstande.
Bilag  

 I,  

 litra a), sidste led, fastslår således, at ved kunstgenstande kan forstås  

 »fotografier  

 taget af kunstneren, aftrykt af denne eller under dennes tilsyn, signeret og  

 nummereret i et antal på op til 30 eksemplarer, uanset formater og  

 underlag.«.
3. Forslaget om korrektion af forkert henvisning Forslaget berører ikke EU-retten.
4. Forslaget om hjemmel til modregning af negative  

 afgiftsbeløb for visse virksomheder Forslaget berører ikke EU-retten.
Kommunikationsplan Målgruppen for lovforslaget er private virksomheder og  

 selvejende institutioner, der leverer ydelser efter § 71 i lov om social  

 service og reglerne om frit leverandørvalg i hjemmeplejen (fritvalgsydelser),  

 fotokunstnere samt for forslaget vedrørende lønsumsafgiften virksomheder, der  

 opgør afgiftsgrundlaget efter lønsumsafgiftslovens § 4, stk. 1.
 Et udkast til lovforslaget har været sendt i høring hos  

 relevante parter og blev samtidig gjort offentlig tilgængeligt på  

 Skatteministeriets hjemmeside  

  

 www.skm.dk, hvor høringssvarene også er  

 blevet offentliggjort.
 Når lovforslaget er endeligt vedtaget, vil loven være  

 tilgængelig på Skatteministeriets hjemmeside  

  

 www.skm.dk.
 SKAT vil efter vedtagelsen af lovforslaget informere om de  

 nye regler på sin hjemmeside  

  

 www.skat.dk.
 De nye regler vil endvidere komme til at fremgå af SKATs  

 Momsvejledning og Lønsumsafgiftsvejledning, som findes på SKATs hjemmeside  

  

 www.skat.dk.
Sammenfatning af lovforslagets konsekvenser Positive konsekvenser Negative konsekvenser Økonomiske konsekvenser for stat, amter og kommuner Forslaget om  

 fritvalgsydelser Ingen Forslaget om  

 fritvalgsydelser Forslaget skønnes at medføre et årligt provenutab for  

 staten på ca. 40 mio. kr.
Forslaget om  

 kunstdefinitionen Ingen Forslaget om  

 kunstdefinitionen Forslaget skønnes at medføre et provenutab for staten på  

 ca. 2 mio. kr. årligt.
Resten af  

 forslaget Ingen Resten af  

 forslaget Ingen Administrative konsekvenser for stat, amter og kommuner Ingen nævneværdige Ingen nævneværdige Administrative konsekvenser for erhvervslivet Forslaget om  

 fritvalgsydelser Nogle virksomheder vil med forslaget undgå at have  

 delvis fradragsret for moms, hvilket medfører en årlig besparelse pr.  

 virksomhed  

 på ca. 245 kr.
Forslaget om  

 fritvalgsydelser Virksomheder, der i dag kun har momsfritaget virksomhed  

 og derfor ikke er momsregistrerede, vil få en engangsudgift på ca. 110 kr.  

 til momsregistrering og en årlig merudgift til momsangivelser på ca. 400 kr.,  

 800 kr. eller 3000 kr. alt efter, om de skal foretage momsafregning  

 halvårligt,  

 kvartalsvis eller årligt.
Resten af  

 forslaget Ingen Resten af  

 forslaget Ingen Økonomiske konsekvenser for erhvervslivet Forslaget om  

 fritvalgsydelser Forslaget skønnes at give virksomheder, der leverer  

 fritvalgsydelser, en årlig økonomisk gevinst på ca. 40 mio. kr.
Herudover  

 forventes  

 forslaget at have positive strukturelle økonomiske konsekvenser for  

 erhvervslivet.
Forslaget om  

 fritvalgsydelser Ingen Forslaget om  

 kunstdefinitionen Erhvervslivet skønnes at få en økonomisk gevinst på ca.  

 2 mio. kr.
Forslaget om  

 kunstdefinitionen Ingen Resten af  

 forslaget Ingen Resten af  

 forslaget Ingen Miljømæssige konsekvenser Ingen Ingen Administrative konsekvenser for borgerne Ingen Ingen Forholdet til EU-retten Forslaget er i overensstemmelse med EU-reglerne Høring Lovforslaget er sendt i høring hos Advokatrådet,  

 Akademiraadet, Amtsrådsforeningen, Arbejderbevægelsens Erhvervsråd,  

 Autobranchens Handels- og Industriforening i Danmark, Billedkunstnernes  

 Forbund, Business Danmark, Centralforeningen af Autoreparatører i Danmark,  

 Danmarks Motor Union, Dansk Arbejdsgiverforening, Dansk Automobilforhandler  

 Forening, Dansk Automobil Sports Union, Dansk Bilforhandler Union, Dansk  

 Galleri Sammenslutning, Dansk Handel og Service, Dansk Industri, Dansk  

 Kunstnerråd,  

 Dansk Landbrug, Dansk Told & Skatteforbund, Dansk Transport og Logistik,  

 Danske Busvognmænd, Danske Billedkunstneres Fagforening, Danske Biludlejere,  

 Danske Busvognmænd, Danske Motorcyklisters Råd, Danske Speditør Forening,  

 Datatilsynet, De Danske Bilimportører, Den Danske Bilbranche, Den Danske  

 Dommerforening, Den Danske Skatteborgerforening, Dommerfuldmægtigforeningen,  

 Domstolsstyrelsen, Erhvervenes Transportudvalg, Finansieringsinstituttet for  

 Industri og Håndværk, Finans og Leasing, Finansrådet, Forbrugerrådet, FDM,  

 Foreningen af Politimestre i Danmark, Foreningen Danske Revisorer, Foreningen  

 af Registrerede Revisorer, Foreningen af Statsautoriserede Revisorer,  

 Forsikring og Pension, Frederiksberg Kommune, Handel, Transport og  

 Serviceerhvervene (HTS), Håndværksrådet, It-Brancheforeningen, Kommunernes  

 Landsforening, Kunstrådet, Københavns Kommune, Landsorganisationen i Danmark  

 (LO), Landbrugsrådet, Landsskatteretten, Lederne, MC Touring Club Danmark,  

 Motorcykel Importør Foreningen, Motorcykelbranchens Landsforbund,  

 Politidirektøren i København, Politiforbundet i Danmark,  

 Politifuldmægtigforeningen, Rigsadvokaten, Rigspolitichefen,  

 Skattechefforeningen, Skatterevisorforeningen, Senior Care, Statens  

 Kunstfond,  

 Unge Kunstnere og Kunstformidlere.
 Herudover er der modtaget høringssvar fra: Blæksprutten  

 Pleje ApS og Organisationen af Selvejende Institutioner (OSI).
I oversigten nedenfor er de modtagne høringssvar  

 gengivet og kommenteret Organisation Bemærkninger i  

 høringssvar Kommentarer til  

 høringssvar Advokatrådet Stiller spørgsmålstegn ved, om forslaget om  

 fritvalgsydelser er i overensstemmelse med neutralitetsprincippet, idet  

 ydelserne anses for momsfritaget, når betalingen foregår mellem borger og  

 virksomhed, men momspligtig, når betalingen foregår fra kommune til  

 virksomhed.
 Forslaget anses for at være i overenstemmelse med EU-reglerne,  

 idet der i 6. momsdirektivs artikel 13, stk. 2, litra a står, at  

 medlemsstaterne for så vidt angår andre organer end offentligretlige  

  

 i  

 hvert enkelt tilfælde  

 kan gøre momsfritagelsen betinget af visse nærmere  

 angivne forhold.
Akademiraadet Ser positivt på forslaget om fotokunst.
 Mener, at også videokunst, installationskunst og andre  

 ikke-traditionelle kunstformer bør ind under den momsmæssige definition af  

 kunst.
 Det er i henhold til 6. momsdirektivs bilag I ikke  

 muligt at lade videkunst, installationskunst mv. omfatte af de særlige  

 momsregler for kunstgenstande.
Billedkunstnernes Forbund (Bkf) Ser positivt på forslaget om fotokunst.
 Mener, at også videokunst bør ind under den momsmæssige  

 definition af kunst.
 Det er i henhold til 6. momsdirektivs bilag I ikke  

 muligt at lade videkunst omfatte af de særlige momsregler for kunstgenstande.
Blæksprutten Pleje ApS Er meget tilfreds med forslaget om fritvalgsydelser.
 Mener dog, at ordningen bør gælde fra 1. januar 2006  

 eller evt. 15. februar 2006.
 Det foreslås, at forslaget træder i kraft 1. juli 2006,  

 bl.a. fordi en tidligere ikrafttræden vil volde store problemer for  

 kommunerne.
Dansk Arbejdsgiver-forening Forslaget falder uden for DA´s virkefelt.
Dansk Gallerisammenslutning Er positive over for forslaget om fotokunst.
Dansk Handel & Service Er positive over for forslaget om fritvalgsydelser, men  

 mener, at ændringen af reglerne bør gælde fra 1. januar 2006.
 Det foreslås, at forslaget træder i kraft 1. juli 2006,  

 bl.a. fordi en tidligere ikrafttræden vil volde store problemer for  

 kommunerne.
 Anfører desuden, at information og vejledning om  

 ændringen er vigtig.
 Vigtigheden af oplysning om ændringen er noteret.
 Endelig understreges, at det vil være uacceptabelt, hvis  

 kommunerne med begrundelse i ændringen nedsætter afregningspriserne til de  

 private leverandører.
 Det er ikke hensigten med forslaget, at kommunernes  

 priser, før moms, skal falde.
Dansk Kunstnerråd Er positive over for forslaget om fotokunst.
 Opfordrer herudover til, at der anvendes differentieret  

 moms i kulturpolitisk øjemed  f.eks. nedsat moms på bøger og CD´ere.
 Der er ingen planer om at anvende differentieret moms i  

 Danmark  hverken som led i kulturpolitikken eller andre politikker.
Datatilsynet Ingen bemærkninger.
De Danske Bilimportører Ingen bemærkninger.
Domstolsstyreslen Ingen bemærkninger.
Finansrådet Støtter, at det sikres, at afgiftsreglerne ikke fører  

 til unfair konkurrence.
Forbrugerrådet Har ikke haft ressourcer til at forholde sig til  

 forslaget.
Foreningen af Politimestre i Danmark Ingen bemærkninger Foreningen af Statsautoriserede Revisorer (FSR) FSR finder forslaget om fritvalgsydelser positivt.
Foreslår  

 dog, at det præciseres i bemærkningerne, at forslaget ikke ændrer  

 retstilstanden for driftsydelser.
Anses ydelserne for driftsydelser, er de momspligtige  

 efter både gældende og nye regler.
Det er indført i bemærkningerne til  

 forslaget, at forslaget ikke berører vurderingen af, hvornår en ydelse er en  

 driftsydelse.
 FSR har ingen bemærkninger til forslaget vedr.  

 fotokunst.
 FSR anfører, at formuleringen af lovforslaget vedr.  

 ændring af lønsumsafgiften kan give anledning til tvivl om bestemmelsens  

 rækkevidde.
 FSR opfordrer til at det skrives klart, hvis hensigten  

 med forslaget er at begrænse overførselsmuligheden til det næste indkomstår.
 Formuleringen af lovforslagets undertekst er ændret,  

 således at der ikke længere er tvivl om, at overførselsmuligheden ikke  

 begrænses til det næste indkomstår, men der skabes mulighed for overførsler  

 til efterfølgende indkomstår.
Foreningen Danske Revisorer Ingen bemærkninger.
Foreningen Registrerede Revisorer (FRR) Ingen bemærkninger.
Forsikring og Pension Ingen bemærkninger.
HTSI Erhvervsorganisationen Handel, Transport og  

 Serviceerhvervene og HTS-A Arbejdsgiverfor-eningen i Handel, Transport og  

 Serviceerhvervene HTSI og HTS-A finder forslaget om fritvalgsydelser  

 positivt.
Anfører, at nogle private leverandører også efter 1.  

 april 2004, hvor ydelserne blev momsfritaget, har fortsat med at lægge moms  

 på ydelserne og tage fradrag for købsmoms.
HTSI og HTS-A finder det  

 urimeligt,  

 hvis nogle af disse leverandører rammes økonomisk i forbindelse med  

 korrektioner og ønsker derfor, at ændringen får virkning fra 1. april 2004  

 for  

 de leverandører, som efter denne dato har fortsat med at lægge moms på  

 ydelserne.
Fra 1. april 2004 har ydelserne været momsfritaget, og  

 leverandørerne har ikke skullet betale moms heraf.
De har derfor heller ikke  

 haft fradragsret for købsmoms.
Disse regler har været ens for alle de private  

 leverandører.
 HTSI spørger, om det er korrekt forstået, at forslaget  

 betyder, at ydelser, som afregnes mellem borger og virksomhed også fortsat  

 vil være momsfritaget.
 Det er korrekt, at ydelser leveret efter servicelovens  

 § 71 og reglerne om frit leverandørvalg i hjemmeplejen  

 (fritvalgsydelser)  

 også fremover vil være momsfritaget, når betalingen for ydelsen afregnes til  

 virksomheden direkte af borgeren.
 HTS-A anfører i forbindelse med forslaget om fotokunst,  

 at forslaget gør lovgivningen mere kringlet og kan fører til misforståelser  

 af regelsættet  f.eks. i spørgsmålet om, hvordan fotokunst defineres.
SKAT vil i tvivlstilfælde kunne anmode Akademiraadet om  

 at afklare, om der er tale om fotokunst eller ej.
Således vil Akademiraadet i  

 tvivlstilfælde kunne afgive en sagkyndig erklæring om spørgsmålet.
Kunstrådet Ser positivt på forslaget om fotokunst.
 Mener, at også videokunst og installationskunst bør ind  

 under den momsmæssige definition af kunst.
 Det er i henhold til 6. momsdirektivs bilag I ikke  

 muligt at lade videokunst og installationskunst omfatte af de særlige  

 momsregler for kunstgenstande.
Motorcykel-branchens Landsforbund Ingen bemærkninger.
Organisationen af Selvejende Institutioner Tilslutter sig intentionen i forsalget om  

 fritvalgsydelser.
Anfører, at visse institutioner i dag kun driver  

 momsfritaget virksomhed, men efter forslaget skal momsregistreres og betale  

 moms af fritvalgsydelserne.
Dette giver dem en administrativ byrde.
 Det er korrekt, at for virksomheder der efter  

 lovforslaget skal momsregistreres vil forslaget betyde at disse får en  

 administrativ  

 byrde, jf. lovforslaget bemærkninger om administrative konsekvenser for  

 virksomhederne.
 OSI anfører, at det desuden må sikres at momsreglerne for  

 friplejehjem og  boliger ikke skaber ulige konkurrenceforhold mellem  

 f.eks.  

 et kommunalt drevet plejehjelm og friplejehjem og boliger drevet af  

 selvejende institutioner.
Nærværende lovforslag vedrørende fritvalgsydelser skaber  

 lige konkurrence mellem små private/selvejende fritvalgsudbydere med store  

 momsbelagte indkøb og store private/selvejende fritvalgsudbydere med meget  

 momsfri egenproduktion, ved at alle sikres fradrag for indkøbsmoms.
Selve  

 ligestillingen mellem private og kommunale udbydere sker gennem den kommunale  

 momsudligningsordning, hvor det er sådan, at kommunerne kan få refunderet  

 indkøbsmoms til de momspligtige ydelser og ikke kan få refusion for  

 indkøbsmoms  

 til momsfritagne ydelser.
 Plejehjems- og  

 boligområdet er ikke i  

 samme grad  

 karakteriseret af, at der er både meget små og store  

 udbydere, og derfor vil den konkurrencemæssige ligestilling mellem udbyderne  

 kunne sikres gennem den kommunale momsudligningsordning.
Rigsadvokaten Ingen bemærkninger.
Statens Kunstfond Finder forslaget vedr. fotokunst positivt.
Bemærkninger til de enkelte bestemmelser Til § 1 Til nr. 1 Det foreslås, at der indføres momspligt for andre end  

 kommuner, der leverer ydelser efter § 71 i lov om social service og  

 reglerne om frit leverandørvalg i hjemmeplejen (fritvalgsydelser), således at  

 disse leverandører opnår fradrag for deres købsmoms.
Kommunerne skal afregne  

 disse ydelser til leverandøren til en pris plus moms.
Samtidig vil den  

 mellemkommunale momsudligningsordning blive ændret således, at kommunerne  

 igen  

 vil kunne få refusion af momsudgifter til egenproduktion og køb af  

 fritvalgsydelser fra private virksomheder og selvejende institutioner.
Det foreslås, at momspligten kun gælder i situationer, hvor  

 afregningen for fritvalgsydelserne sker direkte mellem virksomhed og kommune,  

 idet det herved kan sikres, at borgerne, der modtager ydelserne, ikke vil  

 blive  

 belastet af moms på ydelserne.
At pålægge moms på ydelser, hvor borgerne  

 betaler regningen selv, vil ikke være i overensstemmelse med skattestoppet.
 Forslaget sikrer ens konkurrencevilkår for private  

 virksomheder, selvejende institutioner og kommunale leverandører af  

 fritvalgsydelser uanset, hvor mange eller få varer og ydelser disse indkøber  

 fra underleverandører, når afregningen for ydelserne foretages mellem kommune  

 og virksomhed.
Til nr. 2 Det foreslås at erstatte henvisningen i § 65,  

 stk. 1, nr. 2, til § 58, stk. 1, 1. pkt., og stk. 2, med  

 de  

 tilsvarende bestemmelser i opkrævningsloven.
Begrundelsen herfor er, at de  

 nuværende henvisninger er forkerte, idet de pågældende bestemmelser er  

 ophævet.
 Henvisningen skal rettelig være til opkrævningslovens  

 § 4 og §§ 6  8.
Til nr. 3 Det foreslås at erstatte henvisningen i § 65,  

 stk. 2, 3. pkt., til § 59, stk. 3, med de tilsvarende  

 bestemmelser i opkrævningsloven.
Begrundelsen herfor er, at de nuværende  

 henvisninger er forkerte, idet de pågældende bestemmelser er ophævet.
 Henvisningen skal rettelig være til opkrævningslovens  

 § 14 og § 18, stk. 4.
Til nr. 4 Det foreslås at erstatte henvisningen i § 65,  

 stk. 3, 4. pkt., til § 59, stk. 3, med de tilsvarende  

 bestemmelser i opkrævningsloven.
Begrundelsen herfor er, at de nuværende  

 henvisninger er forkerte, idet de pågældende bestemmelser er ophævet.
 Henvisningen skal rettelig være til opkrævningslovens  

 § 14 og § 18, stk. 4.
Til nr. 5 Det foreslås at ligestille fotokunst med traditionel kunst.  

 Ifølge de hidtil gældende regler har fotografier ikke været omfattet af  

 momslovens definition af kunstgenstande, hvorfor man ved salg af fotokunst  

 har  

 skulle pålægge 25 pct. moms.
Ved førstegangssalg af kunstgenstande omfattet  

 af  

 momsloven skal der alene betales 20 pct. af afgiftsgrundlaget i moms.
 Med forslaget udnytter Danmark muligheden i 6. momsdirektiv  

 (77/388/EF), for at medtage fotografier under definitionen af kunstgenstande  

 i  

 momsloven.
Der udarbejdes en vejledning til brug for told- og  

 skatteforvaltningens vurdering af, hvorvidt et foto er fotokunst og dermed  

 omfattet af kunstdefinitionen.
Skulle der opstå tvivl hos told- og  

 skatteforvaltningen om vurderingen af et foto, vil den kunne anmode  

 Akademiraadet, der virker som statens rådgiver i kunstneriske spørgsmål inden  

 for områderne arkitektur, billedkunst og tilgrænsende områder, om en  

 afklaring  

 af, om der er tale om fotokunst eller ej.
Således vil Akademiraadet i  

 tvivlstilfælde kunne afgive en sagkyndig erklæring om spørgsmålet.
Til § 2 Til nr. 1 Det har ifølge SKAT´s praksis været tilladt, at et negativt  

 afgiftsbeløb som følge af virksomhedens underskud opgjort efter reglerne i  

 lønsumsafgiftslovens § 4, stk. 1, er større end lønsummen, kan  

 overføres til næste årsangivelse.
Med dette forslag skabes lovhjemmel til  

 denne  

 praksis med underskudsfremførsel.
Til § 3 Det foreslås, at loven træder i kraft 1. juli 2006.
Bilag 1 Lovforslaget sammenholdt med gældende lov Gældende formulering Lovforslaget § 1 I lov om merværdiafgift (momsloven), jf. lovbekendtgørelse nr.  

 966 af 14. oktober 2005, som ændret ved § 6 i lov nr. 1416 af 21.  

 december 2005, foretages følgende ændringer:
 § 13.  

  

 Følgende varer og ydelser er fritaget  

 for afgift:
 1)  

 	...
 2)  

 	  

 Social forsorg og  

 bistand, herunder sådan, som præsteres af børne- og ungdomsinstitutioner og  

 institutioner inden for ældreområdet, samt levering af varer og ydelser med  

 nær tilknytning hertil.
 3)  

 	...
 1.  

  

 I  

  

 § 13, stk. 1, nr. 2,  

  

 indsættes som 2. punktum:
 »Fritagelsen omfatter ikke ydelser, der er visiteret i henhold  

 til § 71 i lov om social service, og som leveres af andre end kommuner  

 efter reglerne for frit leverandørvalg i hjemmeplejen, hvor betalingen for  

 ydelsen afregnes mellem leverandøren og kommunen.«.
§ 65.  

  

 Afgiftspligtige aftagere, der ikke  

 er registreret, men som er betalingspligtige for køb af ydelser i udlandet  

 efter § 46, stk. 1, nr. 3, 2.pkt., skal 1) 2)  

 	  

 senest 1 måned og  

 10 dage efter udløbet af afgiftsperioden, når der er foretaget  

 betalingspligtige  

 køb i perioden, til told- og skatteforvaltningen angive størrelsen af det  

 afgiftsbeløb,  

 der skal betales for afgiftsperioden. § 58, stk. 1, 1. pkt., og  

 stk. 2, finder tilsvarende anvendelse.
 2.  

  

 I  

  

 § 65, stk. 1, nr. 2,  

  

 ændres  

 »§ 58, stk. 1, 1. pkt., og stk. 2,« til: »Opkrævningslovens  

 § 4 og §§ 6  8,«.
Stk. 2.  

  

 Afgiften efter stk. 1 for en afgiftsperiode  

 forfalder til betaling 1 måned efter afgiftsperiodens udløb og skal  

 indbetales senest 10 dage derefter.
Er den samlede afgift for perioden under  

 50 kr., kan indbetaling af beløbet undlades. § 59, stk. 3, finder  

 tilsvarende anvendelse.
 3.  

  

 I  

  

 § 65, stk. 2, 3. pkt.,  

  

 ændres »§ 59, stk. 3,« til: »Opkrævningslovens § 14 og  

 § 18, stk. 4,«.
Stk. 3.  

  

 Privatpersoner og andre, der ikke er  

 registreret, skal anmelde og betale afgift til told- og skatteforvaltningen  

 af erhvervelse af nye transportmidler fra et andet EU-land.
Anmeldelsen,  

 ledsaget af faktura, skal foretages senest 14 dage efter transportmidlets  

 ankomst  

 her til landet.
Afgiften skal indbetales senest 14 dage efter påkrav fra  

 told- og skatteforvaltningen. § 59, stk. 3, finder tilsvarende  

 anvendelse.
 4.  

  

 I  

  

 § 65, stk. 3, 4. pkt.,  

  

 ændres »§ 59, stk. 3,« til: »Opkrævningslovens § 14 og  

 § 18, stk. 4,«.
 § 69.
 Stk. 4.  

  

 Ved  

 kunstgenstande forstås:
 1)  

 	  

 Varer henhørende  

 under KN-kode 97 01-97 02.
2)  

 	  

 Skulpturer  

 henhørende under KN-kode 97 03 udført af kunstneren, herunder afstøbninger af  

 skulpturer i et antal på højst otte eksemplarer kontrolleret af kunstneren  

 eller dennes arvinger.
Antallet på otte afstøbninger kan dog overskrides,  

 såfremt afstøbningen er foretaget før den 1. januar 1989 og skulpturen ikke  

 har karakter af en handelsvare.
 3)  

 	  

 Tapisserier og  

 vægtekstiler henhørende under KN-kode 58 05 og 63 04 udført i hånden på  

 grundlag af kunstnerens originale tegninger, såfremt der ikke findes mere end  

 otte eksemplarer af hver.
 4)  

 	  

 Keramiske unika  

 udført af kunstneren og signeret af denne.
 5)  

 	  

 Emaljearbejder på  

 kobber udelukkende udført i hånden i et antal på højst otte eksemplarer, som  

 nummereres og signeres af kunstneren eller af kunstnerens atelier, bortset  

 fra bijouterivarer og guld- og sølvsmedearbejder.
 5.  

  

 I  

  

 § 69  

  

 indsættes som  

  

 stk. 4,  

 nr. 6  

  

 :
 »6)  

 	  

 Fotografier taget  

 af kunstneren, aftrykt af denne eller under dennes tilsyn, signeret og  

 nummereret i et antal på op til 30 eksemplarer, uanset formater og  

 underlag.«.
§ 2 I lov om afgift af lønsum, jf. lovbekendtgørelse nr. 739 af 3.  

 september 2002, som ændret ved § 26 i lov nr. 325 af 18. maj 2005 og  

 § 46 i lov nr. 428 af 6. juni 2005, foretages følgende ændringer:
§ 4.  

  

 Afgiftsgrundlaget er virksomhedens lønsum med  

 tillæg af overskud eller med fradrag af underskud af selvstændig  

 erhvervsvirksomhed i indkomståret opgjort efter reglerne i 2.-4. pkt., jf.  

 dog stk. 2 og 5. Virksomhedens overskud eller underskud opgøres efter  

 reglerne for opgørelse af skattepligtig indkomst før fradrag for henlæggelse  

 til konjunkturudligning efter virksomhedsskattelovens § 22 b.
Til  

 virksomhedens overskud eller underskud opgjort efter 2. pkt. tillægges  

 renteudgifter og kurstab på fordringer og gæld og fradrages rente- og  

 udbytteindtægter samt kursgevinst på fordringer og gæld, som indgår i  

 opgørelsen  

 af virksomhedens overskud eller underskud.
Til virksomhedens overskud eller  

 underskud opgjort efter 2. og 3. pkt. medregnes ikke overskud eller  

 underskud, der hidrører fra virksomhed i udlandet.
 Stk. 2  

. ..
 .
 Stk. 5  

.
 1.  

  

 Efter  

  

 § 4, stk. 5,  

  

 indsættes som  

  

 stk. 6  

  

 :
 »Stk. 6.  

  

 Virksomheder som opgør afgiftsgrundlaget  

 efter reglerne i § 4, stk. 1, kan benytte negative afgiftsbeløb til  

 modregning i et positivt beregnet afgiftsbeløb i efterfølgende indkomstår.«.
