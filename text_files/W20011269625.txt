Den 2. august 2000 kontaktede personalet lægehuset, og læge 2  

 ordinerede yderligere smertestillende medicin.Den 4. august 2000 kontaktede  

 plejepersonalet igen lægehuset, og læge 1 undersøgte  

 patienten.
Den 23. august 2000 ringede patientens hustru til lægehuset  

 og spurgte om henvisning til genoptræning.
Læge 3 henviste  

 patienten til indlæggelse på geriatrisk afdeling.
 Den 7. september 2000 blev patienten undersøgt af læge 2, som  

 besluttede at henvise til et sygehus med henblik på at få taget  

 et røntgenbillede af venstre hofte.Den 8. september 2000 blev  

 patienten indlagt på sygehuset, hvor der blev konstateret  

 hoftebrud.
Der blev klaget over, at lægerne på skadestuen den 26. juli  

 2000 overså det brud, patienten havde på hoften.
Der blev  

 ligeledes klaget over, at de to læger fra lægehuset, der  

 først tilså patienten, overså bruddet på hoften.
Der  

 blev videre klaget over, at plejepersonalet på plejecentret  

 overså forkortelse og rotation af benet, samt at de tildelte patienten  

 en kørestol, der rundede nedad i midten og forårsagede flere  

 smerter.
Klage over overset hoftebrud Patientklagenævnet fandt anledning til at kritisere  

 reservelægens undersøgelse af patienten, idet han burde have  

 foretaget en røntgenundersøgelse af hofteleddet, idet denne  

 brudtype er en af de hyppigste hos ældre, og fordi der forelå  

 oplysninger om, at patienten ikke kunne støtte efter faldet, og fordi  

 sygehistorien og den kliniske undersøgelse var besværliggjort af  

 patientens grundlidelse.
Patientklagenævnet fandt ikke anledning til at kritisere de  

 praktiserende lægers undersøgelser og behandlinger.
Nævnet  

 oplyste, at hoftebrud hos ældre og gamle kan være vanskeligt at  

 diagnostisere, og diagnosen stilles ikke sjældent først dage til  

 uger efter uheldet, idet tegn til brud først bliver synlige da.
Patientklagenævnet fandt, at plejepersonalet på plejecenteret  

 ikke havde udvist manglende omhu og samvittighedsfuldhed ved plejen af  

 patienten i perioden fra den 26. juli til den 8. september 2000. Nævnet  

 lagde ved afgørelsen vægt på, at det af kardex  

 fremgår, at personalet efter hjemsendelse fortsatte med den ordinerede  

 smertestillende medicin fra sygehuset.
Plejepersonalet havde kontaktet de  

 praktiserende læger vedrørende patientens smerter.
Det var  

 nævnets opfattelse, at patientens tilstand var kompliceret af hans  

 fremadskridende Parkinsonisme, hvilket kunne have medvirket til at  

 plejepersonalet ikke har bemærket forkortelsen af benet samt manglende  

 udadrotation.
 Nævnet fandt endelig vedrørende patientens kørestol,  

 at det var i overensstemmelse med almindelig anerkendt faglig standard, at  

 plejepersonalet den 27. juli 2000 vurderede, at der var tale om en  

 midlertidig tilstand hos patienten, idet der ikke på sygehuset var  

 blevet konstateret et brud på hoften.
