Bekendtgørelse af forretningsorden for de regionale  

 jordbrugskommissioner ved behandling af sager efter landbrugsloven I medfør af § 30, stk. 4, i landbrugsloven, jf.  

 lovbekendtgørelse nr. 598 af 15. juli 1999, som ændret ved lov nr. 145 af 25.  

 marts 2002, fastsættes:
 § 1.  

  

 Jordbrugskommissionen behandler sager vedrørende landbrugsejendomme i det  

 pågældende amt, jf. dog stk. 3.
Stk. 2.  

  

 Hvis sagen  

 berører arealer i forskellige amter, f.eks. ved ansøgning om samdrift og  

 sammenlægning, behandles sagen i det amt, hvor ansøgeren har sin bopæl,  

 forudsat at bopælen er på en landbrugsejendom, og ellers i det amt, hvor det  

 største areal er beliggende.
I sådanne tilfælde skal en vejledende udtalelse  

 indhentes fra anden jordbrugskommission, i det omfang det skønnes at kunne  

 være  

 af væsentlig betydning for sagen.
 Stk. 3.  

  

 Bestemmelserne i  

 stk. 1 og 2 finder tilsvarende anvendelse for Bornholms Kommune.
 § 2.  

  

 Jordbrugskommissionen er beslutningsdygtig, når alle medlemmer er til stede.  

 I  

 tilfælde af et medlems forfald skal suppleanten være til stede.
 Stk. 2.  

  

 Formanden kan  

 undtagelsesvis beskikke en midlertidig suppleant, hvis både et medlem og  

 dettes  

 suppleant forbigående er uden mulighed for at deltage i  

 jordbrugskommissionens  

 arbejde, herunder i tilfælde af begges inhabilitet.
 Stk. 3.  

  

 Jordbrugskommissionen træffer beslutning ved stemmeflerhed, medmindre andet  

 er  

 fastsat.
 Stk. 4.  

  

 Formanden  

 træffer beslutning om spørgsmål vedrørende overholdelse af forvaltningsloven  

 og  

 andre forvaltningsretlige regler.
 Stk. 5.  

  

 Jordbrugskommissionen kan i enighed bemyndige formanden eller et medlem til  

 at  

 træffe afgørelser i sager, der efter kommissionens skøn ikke giver anledning  

 til tvivl.
§ 3.  

  

 Jordbrugskommissionens møder er lukkede.
Dog har suppleanterne og  

 repræsentanter for sekretariatet adgang til at deltage i møderne.
 Stk. 2.  

  

 Deltagerne har  

 tavshedspligt med hensyn til det under møderne passerede.
 § 4.  

  

 Sekretariatet forbereder sagerne og forelægger dem med indstilling for  

 jordbrugskommissionen.
Stk. 2.  

  

 Jordbrugskommissionen meddeler sekretariatet sin afgørelse, og sekretariatet  

 udfærdiger fornødne skrivelser m.v.
Væsentlige skrivelser underskrives af  

 formanden.
 Stk. 3.  

  

 Jordbrugskommissionen kan i enighed bemyndige sekretariatet til at træffe  

 afgørelser i sager, der efter kommissionens skøn ikke giver anledning til  

 tvivl.
 § 5.  

  

 Hvis to medlemmer af kommissionen ønsker at meddele en tilladelse efter  

 loven,  

 kan det sidste medlem dog modsætte sig dette.
 Stk. 2.  

  

 En afgørelse,  

 der træffes i overensstemmelse med stk. 1, skal være ledsaget af en  

 redegørelse  

 for de enkelte medlemmers standpunkter samt en begrundelse for, at afgørelsen  

 ikke kan imødekommes, jf. landbrugslovens § 30 a, stk. 2.
 Stk. 3.  

  

 Afgivelse af  

 udtalelser og høringssvar forudsætter ikke enighed, men hvert medlem kan  

 tilføje en redegørelse for sine standpunkter.
 § 6.  

  

 Ved  

 behandlingen af ansøgninger fra ejere af bedrifter, der hovedsageligt består  

 af  

 gartnerivirksomhed, og ved behandlingen af sager, der i øvrigt væsentligt  

 berører sådanne bedrifter, tiltrædes jordbrugskommissionen af en rådgivende  

 gartnerisagkyndig.
 Stk. 2.  

  

 Indkaldelse af  

 den gartnerisagkyndige kan undlades, hvis jordbrugskommissionen umiddelbart  

 er  

 indstillet på at træffe en afgørelse, som for den eller de berørte gartnere  

 er  

 fuldt ud begunstigende, eller hvis kommissionen skønner, at der ikke i  

 grundlaget for sagens afgørelse indgår særlige gartnerifaglige spørgsmål.
 Stk. 3.  

  

 Direktoratet for  

 FødevareErhverv underretter jordbrugskommissionen om, hvem direktoratet  

 beskikker som gartnerisagkyndig i det pågældende amt, henholdsvis Bornholms  

 Kommune.
§ 7.  

  

 Formanden indkalder jordbrugskommissionen til møde.
Mødet indkaldes normalt  

 med  

 et varsel på mindst 14 dage.
Et medlem kan kræve indkaldt til møde.
Stk. 2.  

  

 Formanden kan  

 stille forslag om, at en sag afgøres i overensstemmelse med et samtidigt  

 fremsendt udkast til afgørelse af sagen uden afholdelse af møde.
Et medlem  

 kan  

 kræve en sådan sag behandlet under møde.
 § 8.  

  

 Jordbrugskommissionen bestemmer, om en sag bør behandles mundtligt med  

 deltagelse af sagens parter, samt om der bør foretages besigtigelse, evt. ved  

 et enkelt medlem eller ved en medarbejder i sekretariatet for  

 jordbrugskommissionen.
 § 9.  

  

 Bekendtgørelsen træder i kraft den 1. januar 2003.
 Stk. 2.  

  

 Bekendtgørelse  

 nr. 901 af 11. oktober 1996 af forretningsorden for de regionale  

 jordbrugskommissioner ved behandling af sager efter landbrugsloven ophæves.
