Ansøgning om overførsel af bevilling på grund af bevillingshavers  

 konkurs til dennes samlever, blev ikke imødekommet I brev af 26. maj 1988 (j.nr.
J.38.257) har De på vegne af Deres  

 klient, Knud Arne Pedersen, Hornsyld, ansøgt om tilladelse til, at Deres  

 klients bevilling til hyrekørsel overføres til dennes samlever gennem 16  

 år, Agnete Jørgensen.
 Det fremgår af sagen, at Knud Arne Pedersens bo er under konkursbehandling  

 og De har som begrundelse for ansøgningen anført, at »det er upraktisk,  

 at han som fallent erhverver aktiver«.
 Ministeriet skal i denne anledning meddele, at en bevilling som hovedregel  

 ikke kan overføres til andre, jf. hyrekørselslovens § 3, stk. 3. Ministeriet  

 kan dog under særlige omstændigheder gøre undtagelse herfra.
I bemærkningerne til forslaget til hyrekørselsloven er det fremhævet, at  

 der kun i særlige tilfælde bør gøres undtagelse fra hovedreglen om  

 bevillingers uoverdragelighed.
Sådanne særlige tilfælde foreligger ifølge  

 bemærkningerne f.eks., når en bevillingshavers ægtefælle har deltaget i  

 hyrekørselsvirksomheden, og bevillingshaveren dør, eller ægteskabet af andre  

 årsager er ophørt.
I så fald vil bevillingen kunne tillades overført til  

 ægtefællen.
 Da omhandlede særlige omstændigheder ikke antages at foreligge i Deres  

 klients tilfælde skal ministeriet desværre meddele, at ansøgningen om  

 bevillingsoverførsel ikke kan imødekommes.
 Juelsminde Kommune har modtaget kopi af dette brev.
