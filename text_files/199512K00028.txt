Nr LSF 28 Forslag til Lov om ændring af lov om støtte til voksenuddannelse (Støtte  

 til videregående uddannelse) Fremsat af Aage Frandsen (SF) Anne Baastrup (SF) Steen Gade (SF) Kjeld  

 Rahbæk Møller (SF) den 10. oktober 1995 § 1 I lov nr. 514 af 30. juni 1993 om støtte til voksenuddannelse, som ændret  

 ved lov nr. 878 af 24. november 1993, foretages følgende ændring:
 1. I § 4, stk. 1, indsættes efter »videregående  

 uddannelser« ordene », der generelt som adgangskrav forudsætter  

 mindst 12 års forudgående uddannelse«.
§ 2 Loven træder i kraft dagen efter bekendtgørelsen i Lovtidende.
Bemærkninger til lovforslaget Ved bekendtgørelse nr. 341 af 31. maj 1995 blev den hidtidige  

 bekendtgørelse vedrørende voksenuddannelsesstøtte (VUS) ændret, så der ikke  

 længere var mulighed for at modtage VUS ved deltagelse i den særligt  

 tilrettelagte pædagoguddannelse.
Begrundelsen var, at VUS-loven ikke giver  

 mulighed for at bruge VUS i forbindelse med uddannelse på institutioner for  

 videregående uddannelser.
Det er klart, at der skal være overensstemmelse mellem loven og  

 bekendtgørelsen.
Men da intentionen bag VUS-loven altid har været, at  

 kortuddannede skal kunne bruge loven til videre uddannelse, må det også være  

 rimeligt, at kortuddannede pædagogmedhjælpere, der ønsker uddannelse som  

 pædagog via den særligt tilrettelagte pædagoguddannelse, kan bruge VUS, selv  

 om pædagoguddannelsen defineres som en videregående uddannelse.
Den  

 foreslåede ændring indebærer, at den hidtidige praksis bliver genindført, og  

 vil stort set ikke få konsekvenser for andre end pædagogmedhjælpere, der  

 ønsker uddannelse som pædagog via den særligt tilrettelagte  

 pædagoguddannelse.
