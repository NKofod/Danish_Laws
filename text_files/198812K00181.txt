Nr LSF 181 Forslag til Lov om ændring af lov om social bistand (Ændring af  

 forsøgsregler med hensyn til pasning af børn) Fremsat af Bente Juncker (CD) Nør Christensen (CD) Lis Noer Holmberg (CD) den 17. januar 1989 Vedtaget ved tredjebehandling den 27. april 1989 Lov nr. 270 af 03/05/1989 § 1 I lov om social bistand, jf. lovbekendtgørelse nr. 171 af 25. marts 1987,  

 som ændret senest ved lov nr. 156 af 15. marts 1989, foretages følgende  

 ændring:
 I § 138 b, stk. 1, indsættes som 2. pkt.:
»På tilsvarende måde kan der gives tilladelse til andre  

 forsøgsordninger, der sigter mod at nedbringe ventelister til dagtilbud for  

 børn.« § 2 Loven træder i kraft dagen efter bekendtgørelsen i Lovtidende.
Oprindeligt fremsat forslag § 1 I lov om social bistand, jf. lovbekendtgørelse nr. 171 af 25. marts 1987,  

 som ændret senest ved lov nr. 837 af 21. december 1988, foretages følgende  

 ændring:
 1. I § 138 b, stk. 1, indsættes som 2. pkt.:
»På tilsvarende måde kan der gives tilladelse til andre  

 forsøgsordninger, der sigter mod at nedbringe ventelister til dagtilbud for  

 børn.« § 2 Loven træder i kraft dagen efter bekendtgørelsen i Lovtidende.
Bemærkninger til lovforslaget I nogle kommuner har der været ønsker fremme om at fravige bistandslovens  

 sædvanlige regler om formidlet dagpleje.
Man har ønsket at regne dagplejerens  

 egne børn med i det antal børn, dagplejeren får vederlag for at passe.
Til  

 gengæld skal dagplejeren så betale sædvanlig dagplejetakst til kommunen for  

 disse børn.
 Efter bistandslovens almindelige regler om kommunalt formidlet dagpleje  

 kan man imidlertid ikke have eget barn i dagpleje.
Efter bistandslovens forsøgsbestemmelse (§ 138 b) er der flere muligheder  

 for at godkende utraditionelle ordninger, hvor forældre delvis indgår i  

 pasningen af deres egne børn.
Men forsøgsbestemmelsen giver ikke plads for en  

 i og for sig traditionel dagpleje, der omfatter dagplejerens egne børn.
 Dette kan ifølge udsagn fra nogle kommuner hindre dem i at skaffe det  

 nødvendige antal dagplejere.
Den tidligere regering ønskede, at der blev mulighed for at få afprøvet  

 denne tanke inden for rammerne af nogle forsøg.
Udvidelsen skal navnlig sigte  

 mod ordninger, hvorefter man prøver at skaffe flere dagplejere gennem tilbud  

 om, at egne børn under 3 år kan indgå i det antal dagplejebørn, kommunen  

 betaler for.
 Centrum-Demokraterne forestiller sig, at forsøgsordningen skal være et  

 tilbud til dagplejerne, ikke en ordning, der principielt udelukker dem fra at  

 sende deres egne børn i daginstitution, hvis de skulle ønske det.
