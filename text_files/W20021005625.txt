 Landsskatteretskendelse af 6/3 2002 vedr. fradrag for  

 besvigelser og advokatudgifter.
 A klager for indkomstårene 1996 og1998 over, at de stedlige  

 skattemyndigheder ikke har godkendt fradrag ved bestyrende reders besvigelser  

 samt for indkomstårene 1997 og 1998 over, at fradrag for advokatudgifter til  

 sag vedr. besvigelserne ikke er godkendt.
Det er oplyst, at klageren er befragter og driver selvstændig  

 virksomhed med shipping.
Det er videre oplyst, at klageren i perioden 1990  

 til  

 1998 blandt andet deltog i rederiet B med en ejerandel på 23,5 %. Rederiet B  

 blev stiftet i 1990 med skibsmægler samt partreder i rederiet B, C, som  

 bestyrende reder.
Rederiet købte skibet M/S D, der blev solgt i 1995.  

 Herefter  

 var virksomheden under afvikling indtil 1998, hvor der blev udfærdiget et  

 afsluttende regnskab.
 Tabet består af 3 kategorier:
 1. Besvigelser med falske bilag.
 2. Omkostninger til advokat vedrørende samme.
3. Tab vedrørende selskabet E i USA Det fremgår af sagens materiale, at der blev afholdt  

 partredermøde den 12. og 13. december 1991, hvor blandt andet klageren og C  

 deltog.
C udarbejdede referat fra mødet, hvoraf blandt andet fremgår  

 følgende:
  Efter hjemkomst fra mødet er det kommet mig for øre at en  

 partreder mener at jeg som bestyrende reder blander økonomiske ting sammen og  

 derigennem er i risiko for at begå mandatsvig.
 For nu at alle partsreder skal have mulighed for at forstå denne  

 nogen underlige påstand skal jeg prøve at ridse hændelsesforløbet op.
 Efter at m.s. D var færdig med den før omtalte kontrakt blev  

 jeg kontaktet af en norsk reder som spurgte om mulighederne for sejlads på  

 USA-kysten.
 Denne oplysning blev givet til den norske reder og han spurgte  

 da om man var i stand til at lave et selskab i USA, for på denne måde at  

 drive  

 eventuelle skibe via et kontor i USA.
 Dette faldt meget fint i tråd med hvad kaptajn F og undertegnede  

 havde tænkt sig i forbindelse med etablering af en eventuel færgeforbindelse  

 i  

 Nicaragua.
 Derfor blev forhandlingerne med den norske reder fortsat og han  

 har etableret et selskab på Turk og Caicos Islands, og omkostningerne til  

 dette  

 selskab har han selv betalt.
 Eftersom det står i partrederoverenskomsten og samtlige  

 partredere ved hvor jeg har kontor undrer det mig noget at sådanne påstande  

 kan  

 komme frem men hvis der er nogen der har interesse i at kontrollere de af  

 rederiets revisor månedsvis afstemte bilag er de naturligvis mere end  

 velkommen  

 her på kontoret, eller som aftalt med revisor for denne partsreder at kopi af  

 kontoudskrifter tilsendes partrederrevisor for kontrol af rederiets revisor.
Det er aldrig faldet mig i mine tanker at jeg havde pligt til at  

 meddele de øvrige partredere hvilke aktiviteter jeg havde i gang så længe  

 disse  

 ikke er forbundet eller har nogen forbindelse med rederiet B  Der blev ligeledes på mødet den 13. december af C afgivet løfte  

 om at holde de øvrige redere skadesløse, såfremt rederiet ikke fik sit krav  

 dækket hos selskabet E.
Klageren har i et brev til partrederne kommenteret ovennævnte  

 referat fra partredermødet.
Heraf fremgår blandt andet følgende:
Regnskab/balance pr. 30. sept. 91 blev gennemgået og  

 spørgsmålet om 20 % afskrivning og de store kursreguleringer kan jo altid  

 diskuteres men principielt mener jeg at en råbalance udsendt af rederiets  

 revisor burde stemme! - hvilket ikke var tilfældet Sluttelig vil jeg - da jeg må formode at det drejer sig om  

 undertegnede - gerne pointere at jeg ikke har antydet at C skulle være i  

 risiko  

 for at begå mandatsvig, kun at jeg under partredermødet forespurgte om  

 rederiet  

 B i forbindelse med køb af skib i USA havde været nævnt og i den  

 forbindelse  

 havde haft udgifter, hvilket C klart bekræftede at dette selvfølgelig ikke  

 var  

 tilfældet. Efter modtagelse af udkast til  

 årsregnskab for indkomståret 1991 i marts måned 1992, tog klageren og en  

 anden  

 partreder til X for at gennemgå bogføringen og bilagsmaterialet hos C.
Ved  

 gennemgangen kunne de konstatere en række uretmæssige dispositioner begået af  

 den bestyrende reder i perioden 1990  1992 med i alt 564.537 kr.
Det fremgår videre af sagens materiale, at der til betaling af  

 skibet M/S B blev optaget et lån på 2,3 mio. kr. i en bank.
Af beløbet på 2,3  

 mio. kr. overførtes pr. 25. februar 1991 1,9 mio. kr. til mæglerfirmaet G,  

 mens  

 der samme dato blev overført 400.000 kr. til en konto tilhørende  

 klædefabrikken  

 H.
Partrederiet havde intet mellemværende med klædefabrikken, men C og  

 kaptajn  

 F havde hvert et mellemværende med klædefabrikken på 200.000 kr.
Beløbet på  

 400.000 kr. blev således anvendt til at betale de pågældende personers  

 personlige gæld.
Beløbet blev medtaget i balancen pr. 31. maj 1991 blandt  

 andet  

 som en positiv post på 44.300 kr. vedrørende skyldige omkostninger.
Rederiet anlagde på dette grundlag civilt søgsmål imod C samt  

 rederiets revisorer om tilbagebetaling af de tab, der var påført rederiet ved  

 de begåede uregelmæssigheder.
Da C ikke indleverede svarskrift rettidigt,  

 blev  

 der afsagt udeblivelsesdom den 30. november 1995, således at denne skulle  

 betale 988.145 kr. med tillæg af procesrente samt sagsomkostninger til  

 sagsøgeren.
 Rederiet har herefter fradraget udgifter vedrørende tab som  

 følge af bestyrende reders besvigelser med følgende beløb (kr.):
1992 1993 1995 1996 1998 Tilgodehavende C Svig 564.537 Tilgodehavende C Selskabet E 126.125 C indbetalt ¸  

  

 171.248 5.586 ¸  

  

 50.000 G indbetalt ¸  

 95.000 Omkostninger ved reder- skifte advokat & revisor 200.000 155.330 Godkendt skattefradrag Resttilgodehavende ¸  

 250.000 374.414 368.828 424.158 174.158 200.000 200.000 0 Der er videre fradraget advokatomkostninger for 1997 og 1998 med  

 henholdsvis 54.511 kr. og 70.900 kr.
 Klageren har herefter fradraget 23,5 % af de omhandlede udgifter  

 vedrørende tab og advokat med henholdsvis 39.943 kr., 12.787 kr. og 62.532  

 kr.  

 for indkomstårene 1996 - 1998.
 De stedlige skattemyndigheder har ikke godkendt fradrag for tab  

 opstået som følge af den bestyrende reders besvigelser eller for  

 advokatudgifter til retssagen i forbindelse hermed, idet skatteankenævnet har  

 anset udgifterne for et ikke fradragsberettiget formuetab.
Myndighederne har til støtte for sin afgørelse anført, at  

 partrederne har haft mulighed for at standse og afsløre uregelmæssigheder på  

 baggrund af oplysninger fremlagt på partredermødet den 13. december 1991 om  

 den  

 bestyrende reders sammenblanding af de økonomiske forhold.
Myndighederne har  

 endvidere henvist til, at det i henhold til sølovens § 110 fremgår, at enhver  

 partreder har adgang til regnskabsbøger og bilag, i modsætning til aktionærer  

 i  

 aktieselskabsloven, samt at den bestyrende partreder ikke er ansat i  

 partrederiet.
Myndighederne har henvist til højesteretsdommen af 28. marts  

 2000, hvoraf det fremgår, at medinteressenters uberettigede hævninger ikke  

 var  

 fradragsberettiget, idet tab af denne karakter falder uden for rammerne af en  

 driftsrisiko.
Myndighederne har ikke anset tabet vedrørende selskabet E for  

 fradragsberettiget, idet der ikke er foretaget nogen form for retsskridt mod  

 ovenstående virksomhed.
Tabet kan ikke anses for helt eller delvist  

 uerholdelig  

 når partrederiet udelukkende forholder sig til Cs  

 kautionsforpligtigelse.
 Myndighederne bemærker, at det på partredermødet den 12.  

 december og klagerens svarbrev af 18. og 23. december fremgår, at der er  

 usikkerhed om hvorvidt C har tilegnet sig tilgodehavende.
 Klagerens advokat har over for Landsskatteretten nedlagt påstand  

 om, at der godkendes fradrag for tab opstået som følge af den bestyrende  

 reders  

 besvigelser samt for advokatudgifter til retssagen i forbindelse hermed.
Til støtte herfor har advokaten anført, at tabet er et udslag af  

 en driftsrisiko, at partrederne ikke deltager i den daglige drift på linie  

 med  

 interessenter i et interessentskab, hvorfor Højesterets dom af 28. marts 2000  

 ikke kan sammenlignes med nærværende sag, samt at en bestyrende reder i et  

 partrederi derimod kan sammenlignes med en direktør i et aktieselskab,  

 eftersom  

 kompetenceområderne er meget lig hinanden.
Både en direktør og en bestyrende  

 reder er således valgt med henblik på at forestå den daglige ledelse.
Den  

 bestyrende reder har desuden stillingsfuldmagt til at afslutte alle  

 sædvanlige  

 retshandler forbundet med rederivirksomheden.
Det tab, der opstår som følge af, at en bestyrende reder begår  

 besvigelser over for partrederiet, må derfor kunne fradrages i samme omfang,  

 som der er fradrag for en ansat direktørs besvigelser, jf.
TfS 1999.502, hvor  

 Landsskatteretten fandt, at det tab, som selskabet led, som følge af en  

 direktørs besvigelser, var udslag af en normal driftsrisiko, idet besvigelser  

 af den omhandlede art, som var foretaget af en organisatorisk højt placeret  

 medarbejder, kun vanskeligt kunne undgås.
 Advokaten har endvidere henvist til TfS 1999.494 samt til en  

 note i Karnov, hvoraf det fremgår, at bestemmelsen i sølovens § 104, der  

 fastlægger den bestyrende reders stillingsfuldmagt, svarer til direktionens  

 fuldmagt i et aktieselskab, jf. aktieselskabslovens § 60.
 Advokaten har fremsendt breve fra daværende advokat, hvoraf det  

 fremgår, at Cs bil er blevet solgt, og at der forhandles om overtagelse  

 af Cs  

 ejendom.
Advokaten har med hensyn til fordringen mod selskabet E anført,  

 at det primært var C der stod for inddrivelsen.
Efterfølgende er selskabet E  

 gået konkurs, hvorefter partrederiet besluttede sig til ikke at foretage sig  

 yderligere, idet omkostningerne ved at inddrive kravet ville overstige den  

 dividende, man havde udsigt til at få.
 Landsskatterettens  

 bemærkninger:
Partrederier beskattes ikke som selvstændige skattesubjekter.  

 Beskatningen vil i lighed med interessentskaber finde sted hos den enkelte  

 deltager.
Tab ved besvigelser kan fradrages efter statsskattelovens § 6, stk.  

 1, litra a eller principperne heri i det omfang, tabet er et udslag af en  

 normal driftsrisiko.
Tab på forretningsdebitorer kan fratrækkes i det indkomstår,  

 hvor tabet er konstateret og kan gøres endeligt op.
Med hensyn til kravene  

 til  

 konstateringen af et tab på debitorer eller til sandsynliggørelsen af et  

 forventet tab på debitorer skal disse være opfyldt i det indkomstår, hvor  

 tabet  

 ønskes fratrukket.
Landsskatteretten finder, at tabet som følge af besvigelse samt  

 advokatomkostningerne er fradragsberettet, idet tabet er et udslag af en  

 normal  

 driftsrisiko ved partrederi.
Der er henset til, at de øvrige redere, kort tid  

 efter mistanken om sammenblandingen af den bestyrende reders privatøkonomi og  

 partsrederiets økonomi, har gennemgået regnskaberne og har opdaget  

 besvigelserne.
Der er endvidere henset til, at partrederier ifølge sølovens §  

 103 skal vælge en bestyrende reder, og at besvigelserne ligger inden for den  

 bemyndigelse som sølovens § 104 tildeler den bestyrende reder.  

 Landsskatteretten finder endvidere, at klageren har godtgjort, at fordringen  

 mod C må anses som uerholdelig.
De påklagede ansættelser vil følgelig være at  

 nedsætte med 39.943 kr. for indkomståret 1996 og 45.870 kr. for indkomståret  

 1998 Landsskatteretten finder endvidere, at fordringen mod selskabet  

 E må anses som værende konstateret tabt.
De påklagede ansættelser vil  

 følgelig  

 være at godkende med 12.787 kr. for indkomståret 1997 og 16.662 kr. for  

 indkomståret 1998.
