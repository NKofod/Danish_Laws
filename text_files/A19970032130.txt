 VI MARGRETHE DEN ANDEN, af Guds Nåde Danmarks Dronning,  

 gør vitterligt: Folketinget har vedtaget og Vi ved Vort samtykke stadfæstet  

 følgende lov:
§ 1 I lov om arbejderboliger på landet, jf. lovbekendtgørelse nr. 48 af 5.  

 februar 1993, foretages følgende ændringer:
 1. § 21, stk. 2, 2. pkt., affattes således:
»Dette gælder dog ikke ved en efterlevende ægtefælles overtagelse af  

 ejendommen efter reglerne om skifte af dødsboer.« 2. § 22, stk. 1, 2. pkt., affattes således:
»Lånene kan dog overtages på uændrede vilkår ved en efterlevende  

 ægtefælles overtagelse af ejendommen efter reglerne om skifte af  

 dødsboer.« 3. § 49, stk. 1, 2. pkt., affattes således:
»Ved ejendomsovertagelse efter reglerne om skifte af dødsboer kan den  

 efterlevende ægtefælle dog overtage boligdriftslånet på uændrede  

 vilkår.« 4. I § 59 indsættes som 2. pkt.:
»Ved ejendomsovertagelse efter reglerne om skifte af dødsboer kan den  

 efterlevende ægtefælle dog overtage boligdriftslånet på uændrede  

 vilkår.« 5. I § 68 b indsættes efter stk. 1 som nyt stykke:
»Stk. 2.  Ved anvendelse af reglerne i denne lov og  

 tidligere gældende love om arbejderboliger på landet kan en samlever efter en  

 konkret vurdering ligestilles med en ægtefælle.« § 2 Stk. 1.  Loven træder i kraft dagen efter  

 bekendtgørelsen i Lovtidende.
 Stk. 2.  Loven har virkning fra den 15. september 1996.
Givet på Christiansborg Slot, den 14.  

 maj 1997 Under Vor Kongelige Hånd og Segl MARGRETHE R.
