En lodtager i et likvidationsbo ønskede udlodning, før der var givet  

 skattekvittance.
Der var fra likvidator stillet krav om bankgaranti, og  

 udgifterne til bevillingsgebyr - beregnet med 1/2% af maksimum - og til  

 løbende garantiprovision, blev anset for fradragsberettigede, jf.  

 ligningslovens § 8, stk. 3.
A klagede for indkomståret 1987 over, at de stedlige skattemyndigheder  

 ikke havde godkendt hans fradrag ved opgørelsen af kapitalindkomsten på 5.000  

 kr. for bevillingsgebyr for stillet garanti og for 9.863 kr. for løbende  

 garantiprovision.Det fremgik af sagens oplysninger, at klageren var lodtager  

 i et likvidationsbo i B-koncernen og ønskede udlodning foretaget, inden der  

 var givet skattekvittance.
Fra likvidators side blev stillet krav om, at  

 klageren stillede en garanti på 1 mio. kr. over for likvidatorerne til  

 sikkerhed for eventuelle krav imod likvidationsboet i forbindelse med  

 likvidationen.
Garantien havde løbet fra den 30. december 1986 indtil den 1.  

 juni 1987.
 Klageren havde dels betalt en løbende garantiprovision på 9.863 kr. og  

 dels et bevillingsgebyr på 5.000 kr.
 Likvidationsprovenuet for B-koncernen beløb sig til i alt 3.987.804 kr.,  

 hvoraf halvdelen, eller 1.993.902 kr., tilfaldt klageren.
 Ligningskommissionen havde nægtet at godkende fradrag for  

 bevillingsgebyret på 5.000 kr., idet der ikke var tale om en udgift, der  

 opfyldte betingelserne i ligningslovens § 8, stk. 3, for fradrag.
 Skatterådet havde ved afgørelsen nægtet fradrag for såvel garantiprovision  

 som bevillingsgebyr allerede af den grund, at disse beløb vedrørte en  

 garanti, stillet til sikkerhed for et krav imod likvidationsboet B-koncernen,  

 og ikke et krav imod skatteyderen, jf. ligningslovens § 8, stk. 3.
Klagerens revisor nedlagde påstand om ret til fradrag for  

 bevillingsgebyret og den løbende provision.
Han anførte bl.a., at kautionen  

 vedrørte den skattepligtige selv, idet klageren var lodtager i et  

 likvidationsprovenu.
Da han ønskede udlodningen foretaget, inden der var  

 givet skattekvittance, havde likvidator stillet krav om den i sagen  

 forekommende kaution, der herefter var stillet for et krav, der var rettet  

 direkte mod klageren.
Da det ifølge ordlyden af cirkulære nr. 4 af 6. januar  

 1970 vedrørende bl.a. ligningslovens § 8 ikke var en betingelse, at  

 finansieringsudgiften var afholdt med hensyn til skatteyderens  

 erhvervsvirksomhed, fandt han, at fradragsbetingelserne var opfyldt.
Da  

 bevillingsgebyret endvidere var beregnet som en procentdel af garantibeløbet,  

 var betingelserne for fradrag herfor efter hans opfattelse opfyldt.
Han  

 fremlagde endvidere en erklæring fra banken, hvoraf bl.a. fremgik, at  

 bevillingsgebyret var beregnet som 1/2% af maksimum på 1 mio. kr.
Efter det foreliggende - herunder at klageren ifølge selskabsskattelovens  

 § 33 sammen med likvidatorerne var solidarisk ansvarlig for et eventuelt  

 skattekrav - fandt Landsskatteretten, at den af klageren stillede bankgaranti  

 for 1/2 år vedrørende hans eventuelle tilsvar over for likvidator måtte anses  

 at falde ind under de i ligningslovens § 8, stk. 3, omhandlede forhold.
Der  

 kunne således foretages fradrag såvel for den til banken betalte løbende  

 provision, som for den i form af et bevillingsgebyr betalte  

 stiftelsesprovision.
Der sås ikke at være oplysninger om, at  

 bevillingsgebyret skulle være til dækning af særlige ydelser fra banken, men  

 kunne anses for at have været af rentelignende karakter.
Den påklagede  

 ansættelse blev herefter nedsat med i alt 14.863 kr.
