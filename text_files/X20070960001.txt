Salg i ekspropriationssituation Spørgsmål Vil fortjeneste  

 ved afståelse af jordarealer matr. nr. aa del af matr. bb, i alt ca.  

 9.485 m2, der sker på ekspropriationslignende  

 vilkår til A Kommune, være skattefri i medfør af § 11 i  

 ejendomsavancebeskatningsloven? Svar Ja.
Se  

 indstilling og begrundelse.
Beskrivelse af de faktiske forhold Forespørgeren  

 ejer landbrugsejendommen, beliggende B.
 A Kommune har  

 den 2. oktober 2006 tilbudt at erhverve de af forespørgeren ejede jordarealer  

 matr. nr. aa og del af matr. nr. bb, i alt ca.  

 9.485 m2.
 Det er  

 foreslået, at købesummen vil udgøre 66,- kr. pr. m2, og at købesummen vil  

 blive  

 reguleret i opad/nedadgående retning ved endelig opmåling og frastykning af  

 arealet.
 Det er endvidere  

 aftalt, at købesummen frigives til forespørgeren, når der foreligger endeligt  

 tingslyst skøde til A Kommune.
 Byrådet har den  

 24. oktober 2006 behandlet et spørgsmål om køb af arealer og ejendomme til  

 byudviklingsformål  

 på ekspropriationslignende vilkår.
 Der er fremlagt  

 udskrift fra A Kommunes byrådsmøde af 24. oktober med følgende indhold:
"  

  

 Indhold  

 i dagsordenpunkt Overskrift  

  

 : Køb af arealer  

 og ejendomme til byudviklingsformål på ekspropriationslignende vilkår.
Baggrund/sagsfremstilling I henhold til  

 planlovens § 47 kan Byrådet ekspropriere fast ejendom, der tilhører private,  

 eller private rettigheder over fast ejendom, når ekspropriationen vil være af  

 væsentlig betydning for at sikre gennemførelsen af en byudvikling i  

 overensstemmelse med kommuneplanen eller for virkeliggørelse af en lokalplan.
 Økonomiudvalget  

 vedtog på sit møde den 11. januar 2006, at kommunen generelt lægger en aktiv  

 linje for at erhverve arealer/ejendomme på ekspropriationslignende vilkår,  

 når  

 det drejer sig om arealer til byudviklingsformål, hvor kommunen ser en fordel  

 af, at kunne styre og planlægge udviklingen for områderne.
 Kommunen har  

 indtil nu erhvervet flere ejendomme til byudviklingsformål på  

 ekspropriationslignende  

 vilkår, hvilket har været betinget af, at SKAT har givet sælger et bindende  

 ligningssvar om, at salget er skattefrit.
 Der har hidtil  

 mellem ejer og kommunen opnået en frivillig aftale om køb, hvorfor der ikke  

 er  

 truffet egentlig beslutning om ekspropriation af ejendomme/arealer.
 Kommunen har  

 netop indgået frivillig aftale om køb af følgende ejendomme på  

 ekspropriationslignende  

 vilkår: matr. nr. aa og del af bb - køb til 626.010,-.
Lovgrundlag Planloven § 47 [...] Indstilling Administrationen  

 anbefaler Byrådet Beslutning Tiltrådt" Spørgers eventuelle opfattelse ifølge anmodning og bemærkninger til  

 sagsfremstilling Under henvisning  

 til A kommunens brev af 2. oktober 2006 gøres gældende, at betingelserne for  

 skattefritagelse i ejendomsavancebeskatningslovens § 11 er opfyldt, således  

 at  

 fortjenesten ved afståelse er skattefri.
SKATs  

 indstilling og begrundelse Fortjeneste ved  

 afståelse af fast ejendom, der ikke er erhvervet som led i den  

 skattepligtiges  

 næring, skal som udgangspunkt medregnes ved indkomstopgørelsen efter reglerne  

 i  

 ejendomsavancebeskatningsloven.
Dette gælder dog  

 ikke fortjeneste, der er indvundet ved modtagelse af en erstatningssum i  

 anledning af ekspropriation.
Denne fortjeneste er skattefri efter § 11, 1.  

 pkt., i ejendomsavancebeskatningsloven.
Reglen om skattefritagelse gælder  

 efter  

 lovens § 11, 2. pkt., også for fortjeneste ved salg til en erhverver, der  

 efter  

 formålet med erhvervelsen opfylder betingelserne for at ekspropriere  

 ejendommen.
 Det er ved en  

 Højesteretsdom fastslået, at det efter sammenhængen med  

 ejendomsbeskatningslovens  

 § 11, 1. pkt., må være en betingelse for anvendelse af  

 ejendomsavancebeskatingslovens § 11, 2. pkt., at det på aftaletidspunktet må  

 påregnes, at dispositionen vil blive gennemtvunget ved ekspropriation,  

 såfremt  

 en frivillig aftale ikke bliver indgået, jf.  


  

 SKM2006.438.SKAT  


  

 og Ligningsvejledningen 2007-1, afsnit  


  

 E.J.2.8  


.
 Betingelserne  

 for, at fortjeneste ved indgåelse af en frivillig aftale om afståelse af en  

 fast ejendom (et jordareal) er omfattet af skattefritagelsesbestemmelsen, er  

 herefter:
- at der på  

 aftaletidspunktet er ekspropriationshjemmel i lovgivningen til det pågældende  

 formål og - at det på  

 aftaletidspunktet må påregnes, at ekspropriation vil ske i mangel af  

 frivillig  

 aftale.
 A Kommune har  

 oplyst, at hjemlen til at ekspropriere ejendommen findes i planlovens § 47,  

 stk. 1.
 Det fremgår af  

 denne bestemmelse, at kommunalbestyrelsen kan ekspropriere fast ejendom, der  

 tilhører private, eller private rettigheder over fast ejendom, når  

 ekspropriationen vil være af væsentlig betydning for at sikre gennemførelsen  

 af  

 en byudvikling i overensstemmelse med kommuneplanen eller for  

 virkeliggørelsen  

 af en lokalplan eller en byplanvedtægt.
 Det er endvidere  

 henvist til, at arealet i tillæg nr. cc til kommunalplan 1997, samt lokalplan  

 xx, der begge er godkendt den 1. marts 2004 og offentliggjort i "C"  

 den 9. marts 2004, er udlagt erhvervsområdet, og at byrådet lægger vægt på at  

 skabe grundlag for et attraktivt og bynært området til erhvervsformål og at  

 sikre, at virksomhederne indenfor området ikke er til ulempe eller  

 miljømæssig  

 gene for naboerne, hvorfor kommunen ønsker at opkøbe/eksproprierer  

 jordarealer  

 i området.
 SKAT anser  

 herefter den første af de angivne betingelser for skattefritagelse for  

 opfyldt.
Under henvisning  

 til, at ekspropriation er et meget alvorligt indgreb kræves det yderligere,  

 for  

 at der kan foreligge en ekspropriationssituation, at kommunalbestyrelsen  

 efter  

 at ekspropriationshjemlen er blevet skabt også har truffet en beslutning om  

 at  

 ville gennemføre en ekspropriation af den pågældende ejendom, hvis frivillig  

 aftale ikke opnås.
Dette blev fastslået i  


  

 SKM2007.26.SR  


.
Kompetencen kan  

 ikke delegeres fra kommunalbestyrelsen.
Folketingets Ombudsmand har  

 tilkendegivet,  

 at et så væsentligt skridt som beslutning om ekspropriation bør træffes af  

 selve  

 kommunalbestyrelsen FOB 72.92 jf. 74.23. Denne henstilling har  

 Indenrigsministeriet gjort til en forskrift SKR nr. 167 af 15. juli 1974, der  

 stadig er gældende.
 I sagen er  

 fremlagt referat af Byrådets møde den 24. oktober 2006. Det fremgår af  

 referatet, at Byrådet har behandlet et dagsordenpunkt med overskriften:  

 "Køb af arealer og ejendomme til byudviklingsformål på  

 ekspropriationslignende vilkår".
 Det fremgår af  

 referatet, at kommunens økonomiudvalg på møde den 11. januar 2006 vedtog, at  

 kommunen generelt lægger en aktiv linje for at erhverve arealer/ejendomme på  

 ekspropriationslignende vilkår, når det drejer sig om arealer til  

 byudviklingsformål, hvor kommunen ser en fordel af at kunne styre og  

 planlægge  

 udviklingen for områderne.
 Dernæst fremgår  

 det af referatet: "der har hidtil mellem ejer og kommunen opnået en  

 frivillig aftale om køb, hvorfor der ikke er truffet egentlig beslutning om  

 ekspropriation af ejendomme/arealer.
 Kommune har  

 netop indgået en frivillig aftale om køb af ejendommen matr. nr. aa og del af  

 bb, på ekspropriationslignende vilkår til en pris på 626.010,-".
 Referatet  

 afsluttes med at det indstilles til Byrådet, at de pågældende arealer  

 eksproprieres.
 Endvidere  

 indstilles det, at de pågældende arealer forsøges erhvervet ved en frivillig  

 aftale.
 Indstillingerne  

 blev tiltrådt af Byrådet.
 SKAT vurderer  

 derfor, at også den anden betingelse for skattefritagelse er opfyldt, jf.  

 ovenstående  


  

 SKM2006.438.SKAT  


.
 SKAT indstiller,  

 at spørgsmålet besvares bekræftende.
Skatterådets afgørelse og begrundelse Skatterådet  

 tiltrådte SKATs indstilling.
