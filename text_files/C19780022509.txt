 I henhold til § 19, stk. 1, sidste pkt., i lov nr. 281 af 8. juni 1977  

 (skattestyrelsesloven) og § 1 i ministeriet for skatter og afgifters  

 bekendtgørelse nr. 595 af 15. november 1978 af overgangsordning for  

 skatteansættelserne for 1977 bestemmes herved:
 1. Amtsskatteinspektoraterne kan efter de i  

 skattestyrelseslovens § 15, stk. 2, fastsatte regler bemyndige de under  

 inspektoratets område hørende ligningskommissioner til for indkomståret 1977  

 at foretage (ændre) skatteansættelser af indkomst og formue efter den 31.  

 december 1978 og senest den 31. marts 1979.
 2. Bemyndigelse efter 1 kan ikke gives i følgende  

 sager:
 2.1. Sager hvori skatterådet har afsagt kendelse.
 2.2. Sager vedrørende klager til skatterådet over ligningskommissionernes  

 foreløbige ansættelser.
 Klagesager, der ikke er færdigbehandlet af skatterådene ved udgangen af  

 1978, overtages af de nye skatteråd.
 2.3. Sager hvor skatterådet har givet den skattepligtige meddelelse om en  

 påtænkt ændring af ansættelsen.
 Sager, der ikke er afsluttet den 31. december 1978, overtages af  

 amtsskatteinspektoraterne til forelæggelse for amtsligningsrådet.
 2.4. Sager vedrørende skatteansættelser for skatteåret 1978/79 for de i  

 selskabsskatteloven omhandlede selskaber og foreninger m.v.
 De pr. 31. december 1978 uafsluttede sager overtages af  

 amtsskatteinspektoratet, der afgør, om en sag skal forelægges  

 amtsligningsrådet eller henlægges på det foreliggende grundlag.
Hvor forholdene taler derfor, kan den kommunale ligningsmyndighed ved  

 aftale med statsskattedirektoratet og amtsskatteinspektoratet meddeles  

 tilladelse til i perioden 1/1 - 31/3 1979 at færdigbehandle uafsluttede sager  

 og afgive indstilling i disse til amtsskatteinspektoratet.
I særlige  

 tilfælde, herunder hvor sagsmængden og arbejdets tilrettelæggelse tilsiger  

 det, kan der meddeles tilladelse til færdigbehandling af sagerne i perioden  

 1/1 - 31/5 1979. Når sagen er modtaget fra ligningsmyndigheden, afgør  

 amtsskatteinspektoratet, om sagen skal forelægges amtsligningsrådet til  

 afgørelse, eller den kan henlægges på det foreliggende grundlag.
 2.5. Sager, der er genoptaget i henhold til ligningslovens § 32C, eller  

 hvori der er anmodet om genoptagelse, men endnu ikke taget stilling til  

 anmodningen.
Sager, der ikke er afsluttet den 31. december 1978, overdrages til  

 amtsskatteinspektoratet til forelæggelse for amtsligningsrådet.
Ved afvisning  

 af genoptagelse forholdes som anført i nævnte lovbestemmelse.
 3. De ved udgangen af 1978 uafsluttede prøvelsessager  

 ("efterligningssager", "revisionssager" m.v.), der beror  

 i skatterådene, gennemgås af amtsskatteinspektoratet, der træffer bestemmelse  

 om, hvorvidt sagerne skal overtages af amtsskatteinspektoratet med henblik på  

 eventuel forelæggelse for amtsligningsrådet, eller efter aftale med den  

 kommunale ligningsmyndighed tilsendes denne med bemyndigelse efter 1, eller  

 skal henlægges på det foreliggende grundlag.
4. Hvor prøvelsessager, jfr. 3, er under behandling  

 hos de kommunale ligningsmyndigheder og af disse ikke forventes at være  

 færdigbehandlede den 31. december 1978, udarbejder ligningsmyndigheden en  

 oversigt over de uafsluttede sager, som ønskes behandlet af  

 ligningskommissionen efter bemyndigelse, jfr. 1. Oversigten skal, hvor ikke  

 andet aftales mellem amtsskatteinspektoratet og ligningsmyndigheden,  

 indeholde oplysning om den skattepligtiges navn, stilling, adresse og  

 personnummer samt selvangivet og ansat indkomst og formue.
Endvidere kan  

 ligningsmyndigheden anføre sådanne særlige oplysninger vedrørende en sag, som  

 anses for at være af betydning for amtsskatteinspektoratets vurdering ved  

 dets stillingtagen til spørgsmålet, om der bør gives bemyndigelse.
 Ved ligningsmyndighedens udvælgelse af sager, der ønskes viderebehandlet  

 efter den 31. december 1978, bør det efter omstændighederne undgås, at der  

 medtages sager, der efter deres art og størrelsen af de forventede  

 forhøjelser ved ansættelsen må anses for at være mindre betydningsfulde.
 Oversigten indsendes til amtsskatteinspektoratet senest den 15. december  

 1978 eller efter nærmere aftale med inspektoratet.
Amtsskatteinspektoratet afgør, om der skal gives bemyndigelse efter 1  

 angående de i oversigten anførte sager, eller nogle af disse skal udtages af  

 inspektoratet til forelæggelse for amtsligningsrådet, eller kan henlægges på  

 det foreliggende grundlag.
Ved afgørelsen skal bl.a. henses til den kommunale  

 ligningsmyndigheds mulighed for at afslutte sagerne inden for den i 1 angivne  

 periode.
5. Ligningskommissionernes behandling af de sager,  

 hvori de har modtaget bemyndigelse efter 1, skal i videst muligt omfang ske  

 efter skattestyrelseslovens regler.
Der kan dog ikke gives bemyndigelse til  

 skatteadministrationen efter skattestyrelseslovens § 3 og klageadgang efter  

 lovens § 4.
 Ligningskommissionernes meddelelse af kendelser skal indeholde oplysning  

 om klageadgang og klagefrist, jfr. § 2 i bekendtgørelsen.
 6. De kompetente myndigheder.
 6.1. Bemyndigelse efter 1 gives af det amtsskatteinspektorat, hvorunder  

 den skattepligtiges slutligningskommune for indkomståret 1977 hører den 1.  

 januar 1979.
 Som følge heraf skal de i 3 omhandlede sager gennemgås af det (de)  

 inspektorat(er), hvorunder de skattepligtiges slutligningskommuner for  

 indkomståret 1977 hører den 1. januar 1979, og de i 4 omhandlede oversigter  

 skal indgives til det inspektorat, hvorunder kommunen hører den 1. januar  

 1979.
 6.2. De i 2.2. og 2.3. omhandlede uafsluttede sager overtages af det  

 skatteråd henholdsvis amtsskatteinspektorat, hvorunder den skattepligtiges  

 slutligningskommune for indkomståret 1977 hører den 1. januar 1979.
 6.3. De i 2.4. omhandlede sager overtages af det inspektorat, hvorunder  

 skattekommunen for indkomståret 1977 (skatteåret 1978/79) hører den 1. januar  

 1979. Henvendelse om aftale efter sidste afsnit sker til nævnte inspektorat.
 6.4. Uafsluttede genoptagelsessager som omhandlet i 2.5. overtages af det  

 inspektorat, hvorunder den skattepligtiges slutligningskommune for  

 indkomståret 1977 hører den 1. januar 1979.
 Som bilag følger en afskrift af ministeriet for skatter og afgifters  

 bekendtgørelse af 15. november 1978 af overgangsordning for  

 skatteansættelserne for 1977. Bekendtgørelsen er under trykning.
 Tvivlsspørgsmål vedrørende ovennævnte forelægges statsskattedirektoratet.
 Statsskattedirektoratet, den 1. december  

 1978.
 HANS WESTERBERG.
/B.
G.
Jensen.
Bilag Bekendtgørelse nr. 595 af 15. november 1978 af overgangsordning for  

 skatteansættelserne for 1977.
 (Udelades her).
