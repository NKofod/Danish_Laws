 Oprettelse af et net af lokale, frivillige  

 offerrådgivninger.
 Justitsministeriet har ved en  

 cirkulæreskrivelse af 25. juni 1998 med bilag orienteret politikredsene  

 om, at der skal oprettes et net af lokale, frivillige  

 offerrådgivninger, og anmodet politikredsene om, at der tages skridt  

 til etablering af offerrådgivninger i samtlige landets  

 politikredse.
I fortsættelse heraf kan jeg oplyse, at der i  

 Rigspolitichefens Afdeling E, Informationstjenesten, er etableret et  

offerrådgivningssekretariat.
Sekretariatet har adressen Anker  

 Heegaards Gade 5, 3., 1780 København V, telefonnr. 33 14 88 88  

 lokalnr. 6582, telefaxnr. 33 32 28 51.
Offerrådgivningssekretariatet skal bl.a. yde  

 politikredsene bistand i forbindelse med etableringen af de lokale  

 offerrådgivninger.
Sekretariatet skal således udarbejde et  

 materiale, som kan danne grundlag for den lokale information om  

 offerrådgivningsordningen og for den lokale undervisning af  

 offerrådgivere.
 Kontakten mellem politikredsene og  

 offerrådgivningssekretariatet skal varetages af de kontaktpersoner, som  

 er omtalt i pkt. 5 i Justitsministeriets cirkulæreskrivelse.
 Jeg skal anmode politikredsene om snarest muligt at udpege  

 kontaktpersoner og indberette disse til  

 offerrådgivningssekretariatet.
 Offerrådgivningssekretariatet vil herefter på  

 en række regionale møder for kontaktpersonerne orientere  

 nærmere om offerrådgivningsordningen, herunder gennemgå det  

 ovenfor omtalte informations- og undervisningsmateriale, og med udgangspunkt  

 bl.a. i erfaringer fra udlandet og eksisterende danske støtteordninger  

 vejlede om etableringen af de lokale offerrådgivninger i  

 politikredsene.
Det er forudsat, at der kan stilles en mobiltelefon til  

 rådighed for de frivillige offerrådgivere.
Når der er  

 etableret en offerrådgivning i politikredsen, kan kredsen rette  

 henvendelse til Rigspolitichefens Afdeling C, Radio/Motorsektionen om  

 udlevering af mobiltelefon.
