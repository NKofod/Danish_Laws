Pressenævnets kendelse i sag nr. 11-70/113 Resumé Klager  en person  klagede over artikler i JydskeVestkysten.
 Pressenævnets formand udtaler:
 Pressenævnet træffer afgørelse i sager om, hvorvidt der er sket en offentliggørelse i strid med god presseskik, og hvorvidt et medie er forpligtet til at offentliggøre et genmæle, jf. medieansvarslovens § 34 og § 40.
Det følger af medieansvarslovens § 49, at Pressenævnet kan pålægge redaktøren for et medie at offentliggøre en kendelse.
Spørgsmålet om, hvorvidt klager er berettiget til erstatning, henhører under domstolene og falder uden for nævnets kompetence.
Da klagen således ikke hører under nævnets kompetence, afvises den, jf. medieansvarsloven § 43, stk. 2, nr. 1.
 Det bemærkes, at Pressenævnet ved kendelse af 11. oktober 2010 i sag nr. 2010-6-1037, [Klager] mod JydskeVestkysten, behandlede spørgsmålet om, hvorvidt god presseskik var tilsidesat i relation til omtalen 20. juni 2010.
 [Klager] har klaget til Pressenævnet og forlanger en erstatning for den måde, hvorpå JydskeVestkysten har behandlet ham i avisen den 20. juni og 12. september 2010.
 Klagen er modtaget i Pressenævnet den 3. august 2011.
 JydskeVestkysten bragte bl.a. den 20. juni 2010 forsideartiklen 20 bøgetræer er skovet ulovligt og den 12. september 2010 artiklen Skovejer klager over politiet i nabostrid.
[Klager] har til støtte for erstatningskravet bl.a. anført, at Statsadvokaten såvel som to politiinstanser har afgjort, at der ikke er foregået noget ulovligt.
JydskeVestkysten omtalte forholdet den 3. juli 2011 i artiklen Statsadvokat: Fældning af 20 bøgetræer var lovlig.
Heller ikke her var der sket en fyldestgørende rettelse af de tidligere forfejlede fremstillinger.
 Pressenævnets formand udtaler:
 Pressenævnet træffer afgørelse i sager om, hvorvidt der er sket en offentliggørelse i strid med god presseskik, og hvorvidt et medie er forpligtet til at offentliggøre et genmæle, jf. medieansvarslovens § 34 og § 40.
Det følger af medieansvarslovens § 49, at Pressenævnet kan pålægge redaktøren for et medie at offentliggøre en kendelse.
Spørgsmålet om, hvorvidt klager er berettiget til erstatning, henhører under domstolene og falder uden for nævnets kompetence.
Da klagen således ikke hører under nævnets kompetence, afvises den, jf. medieansvarsloven § 43, stk. 2, nr. 1.
 Det bemærkes, at Pressenævnet ved kendelse af 11. oktober 2010 i sag nr. 2010-6-1037, [Klager] mod JydskeVestkysten, behandlede spørgsmålet om, hvorvidt god presseskik var tilsidesat i relation til omtalen 20. juni 2010.
