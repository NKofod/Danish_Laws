Resumé  



  

 På en ejendom var der lavet et ovenlysvindue.
Nogle borgere klagede til  

 kommunen over ovenlysvinduet.
I en efterfølgende dispensationssag efter  

 byggelovens § 22, stk. 1, undlod kommunen at partshøre klagerne, men sendte  

 alligevel afgørelsen til klagerne med klagevejledning.
Kommunen havde derved  

 givet klagerne indtryk af at de var parter i byggesagen og derfor havde  

 partsrettigheder.
Over for ombudsmanden udtalte kommunen imidlertid at  

 klagerne  

 ikke var parter i byggesagen, jf. byggelovens § 22, stk. 2.
 Ombudsmanden beklagede at kommunen havde anvendt en formulering  

 der var egnet til at give klagerne det indtryk at de var parter i byggesagen.  

 Ombudsmanden henstillede at kommunen ændrede sin fortrykte formulering  

 således  

 at klagevejledningen indeholdt de nødvendige oplysninger til at fastslå  

 kredsen  

 af klageberettigede. (J.nr. 1998-1121-160).
Partshøring i byggesag.
Partsstatus A og B klagede den 13. april  

 1998 til mig over at Århus Statsamt den 14. januar 1998 havde stadfæstet  

 Århus  

 Kommunes afgørelse af 28. oktober 1997. Ved afgørelsen havde kommunen givet  

 ejerne af ejendommen X-vej 52 dispensation til at inddrage et skunkareal til  

 beboelse og isætning af et ovenlysvindue.
Det fremgår af sagen at A og  

 B i et brev af 22. juli 1997 anmodede Århus Kommune om aktindsigt i en sag  

 hvor  

 kommunen havde givet ejerne af ejendommen X-vej 52 tilladelse til at isætte  

 et  

 ovenlysvindue med formodet inddragelse af skunkareal.
Samtidig bad de om en  

 forklaring på at sagen ikke forinden havde været sendt til høring hos dem.  

 Den  

 25. juli 1997 svarede kommunen A og B at man ikke havde kendskab til sagen.  

 Kommunen oplyste samtidig at isættelse af et ovenlysvindue normalt kan ske  

 uden  

 at inddrage bygningsmyndigheden idet byggetilladelse eller forudgående  

 anmeldelse typisk ikke kræves.
Endvidere oplyste kommunen at inddragelse af  

 et  

 skunkareal normalt vil forudsætte en byggetilladelse fordi det indebærer en  

 forøgelse af ejendommens bebyggelsesprocent.
I et brev af 4. august 1997  

 bad A og B kommunen om at tage initiativ i sagen.
De henviste til at der var  

 tale om en overskridelse af den samlede bebyggelsesprocent som i forvejen  

 overskred den lovmæssigt fastsatte på 25. Endvidere henviste A og B til at  

 vinduets placering gav mulighed for indblik i overforliggende haver og huse.
Den 11. august 1997 bad  

 kommunen ejerne af ejendommen X-vej 52 om at kommentere klagen.
Dette gjorde  

 de  

 i et brev af 22. august 1997. I brevet blev det bekræftet at et areal på  

 ejendommens 1. sal med skunk og skabe var blevet inddraget til beboelse, og  

 at  

 der var blevet isat et tagvindue.
Samtidig anmodede ejerne af ejendommen om  

 dispensation til forøgelse af bebyggelsesprocenten, og de vedlagde en skitse  

 over ændringen.
 Århus Kommune sendte sagen  

 til naboorientering den 22. september 1997 og vedlagde en tegning der viste  

 byggeriets omfang.
Kommunen gav den 28. oktober  

 1997 ejerne af ejendommen X-vej 52 dispensation til forøgelse af  

 bebyggelsesprocenten  

 samt en byggetilladelse.
Kommunen sendte samtidig A og B et brev hvor der  

 bl.a.  

 var anført følgende:
 Der er nu truffet afgørelse  

 i sagen.
 Afgørelsen er blevet, at  

 ombygningen lovliggøres gennem udstedelse af dispensationer fra følgende  

 bestemmelser:
 1. Pkt. 3 i deklaration fra  

 1965 om, at udnyttelsesgraden for området ved (X-vej) under ét ikke må  

 overstige 0,25.
 2. § 6 B, stk. 1, nr. 1 i  

 byggeloven, hvorefter bebyggelsesprocenten maximalt må være 25.
 Forud for afgørelsen er ejere  

 af (X-vej) 62, 64, 66, 68, 70, 72, 50 og 54 blevet orienteret om sagen.
Afgørelsen skal ses i lyset  

 af dels, at ingen af de nævnte ejere har gjort indsigelse mod lovliggørelse,  

 dels at ombygningen ikke ses at kunne indebære en nævneværdig forøgelse af  

 indbliksgenerne i relation til Dem. På bagsiden af brevet var  

 optrykt en klagevejledning der bl.a. indeholdt følgende afsnit:
BYGGELOVEN, BYGNINGSREGLEMENTET og BYGNINGSREGLEMENT FOR SMÅHUSE Forhold, der kan påklages Kun retlige spørgsmål kan  

 påklages.
De kan for eksempel klage  

 over en afgørelse, hvis De mener, at kommunen har fejlfortolket loven eller  

 ikke har overholdt procedure- og kompetencereglerne.
De kan derimod ikke  

 klage  

 over skønsmæssige afgørelser.
Klagemyndighed Klage skal indsendes til  

 Århus Statsamt, Marselis Boulevard 1, Postboks 14, 8100 Århus C.
Klagefrist Klage skal være indgivet  

 inden 4 uger efter den dag, afgørelsen er meddelt.
Domstolsprøvelse Hvis kommunens eller  

 klagemyndighedens afgørelse ønskes prøvet ved domstolene, skal sag anlægges  

 inden 6 måneder efter, at afgørelsen er meddelt. Den 11. november 1997 skrev B  

 til kommunen og bad om en begrundelse der opfyldte kravene i  

 forvaltningslovens  

 kapitel 6. B henviste til at den begrundelse der var givet, ikke opfyldte  

 kravene i § 24, stk. 1 og 2. I brevet fremhævede B desuden at B ikke længere  

 kunne færdes ugenert på deres ejendom.
Samme dag klagede B til Århus Statsamt  

 over kommunens afgørelse.
Også i klagen til statsamtet blev det anført at  

 kommunens afgørelse ikke opfyldte begrundelseskravene.
 Kommunen besvarede Bs brev  

 den 20. november 1997. Kommunen skrev bl.a. følgende:
 Deres brev af 11. november  

 1997 giver os anledning til at bemærke følgende:
 1. Vi er af den opfattelse,  

 at det brev, som vi sendte til Dem den 28. oktober 1997, fuldt ud lever op  

 til  

 bestemmelserne i forvaltningslovens § 24, stk. 1 og 2 om pligten til at  

 begrunde afgørelser.
2. Som det fremgår af brevet  

 af 28. oktober 1997, er en del af begrundelsen, at ombygningen ikke findes at  

 ... kunne indebære en nævneværdig forøgelse af indbliksgenerne i  

 relation til  

 Dem.
Uanset bemærkningen i Deres brev af 11. november 1997 om, at De  

 ikke  

 tidligere har haft indbliksgener, mener vi, at den nævnte del-begrundelse er  

 korrekt.
Denne opfattelse skal ses i lyset af, at alle normalt forekommende  

 bebyggelsesformer - herunder også rækkehuse - i en vis udstrækning giver  

 mulighed for indblik i rum eller udendørs opholdsarealer.
Opfattelsen skal  

 endvidere ses i lyset af ovenlysvinduets placering i forhold til Deres  

 ejendom. Med brev af 25. november 1997  

 sendte B en kopi af kommunens seneste brev til statsamtet.
I brevet  

 fremhævede  

 B bl.a. at der stadig ikke var givet en begrundelse for afgørelsen.
Den 9. december 1997 afgav  

 kommunen en udtalelse om sagen til statsamtet.
Om begrundelsesspørgsmålet  

 skrev  

 kommunen følgende:
Begrundelsen i afgørelsen  

 lever efter vor mening op til kravene i forvaltningslovens § 22 og § 24. At  

 vi  

 har skønnet, at indbliksmulighederne ikke forøges nævneværdigt, bygger  

 naturligvis især på en vurdering af afstanden mellem vinduet og klagerens  

 ejendom, sammenholdt med den vinkel, hvorunder ejendommen kan betragtes fra  

 vinduet.
Der henvises i øvrigt til pkt. 1 og pkt. 2 i brev herfra af 20.  

 november 1997 til klagerne.
Vi erkender dog gerne, at begrundelsen kunne have  

 været suppleret med en henvisning til byggelovens § 22, stk. 1, jævnfør  

 forvaltningslovens  

 § 24, stk. 1, 1. pkt. Den 14. januar 1998 traf  

 statsamtet afgørelse i sagen.
Statsamtet anførte bl.a. følgende:
 Statsamtet finder ikke, at  

 Århus Kommune ved skønsudøvelsen i forbindelse med meddelelse af dispensation  

 til ejeren af ejendommen (X-vej) 52 har tilsidesat de retlige grænser herfor.  

 Det bemærkes, at kommunen forinden der blev truffet afgørelse i sagen foretog  

 høring af naboerne til ovennævnte ejendom, jfr. byggelovens § 22, stk. 2.
 ...
 Ifølge forvaltningslovens §  

 22 skal en skriftlig afgørelse være ledsaget af en begrundelse, medmindre  

 afgørelsen fuldt ud giver den pågældende part medhold.
Efter samme lovs § 24 skal en  

 begrundelse indeholde en henvisning til de retsregler, afgørelsen er truffet  

 i  

 medfør af.
Om fornødent skal begrundelsen endvidere indeholde en kort  

 redegørelse for sagens faktiske omstændigheder, som er tillagt væsentlig  

 betydning for afgørelsen.
Hvis afgørelsen beror på et administrativt skøn,  

 skal  

 begrundelsen endelig angive de hovedhensyn, der har været bestemmende for  

 skønsudøvelsen.
Efter statsamtets opfattelse  

 opfylder Århus Kommunes afgørelse af 28. oktober 1997 ovenstående krav.  

 Statsamtet finder, som erkendt af kommunen, at der i afgørelsen også burde  

 have  

 været en henvisning til byggelovens § 22, stk. 1, som indeholder hjemmel for  

 kommunen til at meddele dispensation efter samme lovs § 6 B. Den 13. april 1998 klagede A  

 og B til mig.
De anførte bl.a. følgende:
Det er vores opfattelse, at  

 Århus Kommune har begået overgreb mod vore rettigheder ved at lovliggøre en  

 ulovlighed.
Vi er opmærksomme på, at der er foretaget en efterfølgende  

 genbohøring og nabohøring og at ingen af de berørte grundejere reagerede.
Det  

 kan der være mange årsager til. Den 2. september 1998  

 anmodede jeg Århus Statsamt og Århus Kommune om en udtalelse i sagen.
Jeg bad  

 de to myndigheder om i udtalelsen at komme ind på nogle nærmere angivne  

 spørgsmål angående Bs stilling som part i sagen.
 Århus Kommune afgav en  

 udtalelse i sagen den 30. september 1998. Kommunen skrev bl.a. følgende:
 Vi mener, at ejere og  

 brugere af (X-vej) 50, 54, 68, 70 og 72 i relation til den konkrete sag om  

 ombygningsprojektet på (X-vej) 52 er parter i Forvaltningslovens forstand.
 ...
Den naboorientering som  

 Bygningsinspektorat Syd iværksatte den 22. september 1997, omfattede - udover  

 ejere og brugere af ovennævnte fem ejendomme - ejere og brugere af (X-vej)  

 62,  

 64 og 66. At disse indgik i naboorienteringen er udtryk for, at orienteringen  

 har været mere omfattende end nødvendigt i henhold til Forvaltnings-, Bygge-  

 og  

 Planlov.
Beboerne i (X-vej) 74 og 76 ville på samme vis være blevet inddraget  

 i  

 naboorienteringen, dersom disse den 22. september 1997 ikke allerede havde  

 skrevet til os om projektet. (F.eks. brev af 4. august 1997 til  

 Bygningsinspektorat Syd). I redegørelse af 9. december 1997 til Århus  

 Statsamt  

 nævner vi ganske rigtigt (i afsnit Ang.
C på side 2), at  

 begrundelsen i vort  

 brev af 28. oktober 1997 kunne have været suppleret med en henvisning til  

 Byggelovens § 22, stk. 1, der indeholder lovhjemlen til at dispensere.
Denne  

 bemærkning skal ses i lyset af, at statsamtet - som brevet er stilet til -  

 kunne tænkes at ville indtage den holdning, at beboerne i nr. 74 og 76 havde  

 partsstatus allerede den 28. oktober 1997.
At sagsbehandlingen har  

 omfattet andre end de direkte berørte har sammenhæng med, at der er tale om  

 et  

 kvarter med ensartede rækkehuse.
Andre end beboerne i nr. 52 kunne tænkes at  

 nære ønske om at inddrage skunkareal og isætte ovenlysvindue.
En bredere  

 kreds  

 kunne således have en interesse i at vide, hvorledes vi som bygnings- og  

 byplanmyndighed ville vurdere og behandle sagen. Århus Statsamt afgav en  

 udtalelse den 30. november 1998. Statsamtet anførte bl.a. følgende:
Den på klagetidspunktet  

 gældende ordlyd af byggelovens § 23 angav ikke, hvem der var klageberettiget  

 med hensyn til kommunalbestyrelsens afgørelser vedrørende forhold, omfattet  

 af  

 byggeloven.
Med virkning fra den 1. april 1998 er det i byggelovens § 23,  

 stk.  

 3, angivet, at kommunalbestyrelsens afgørelser kan påklages af afgørelsens  

 adressat og andre, der har en individuel, væsentlig interesse i sagens  

 udfald.  

 Desuden er der indført særlige klagebestemmelser for handicaporganisationer.  

 Ved ændringen af byggelovens § 23, stk. 3, tilsigtede man i følge  

 bemærkningerne til lovforslaget at præcisere, hvem der er klageberettiget i  

 byggelovssager.
Det er således ikke anført, om der hermed er sket nogen  

 ændring  

 i kredsen af klageberettigede.
Statsamtet antager - og antog  

 under klagesagens behandling - at partsstatus i en forvaltningssag  

 forudsætter,  

 at den pågældende har en væsentlig og individuel interesse i sagens afgørelse  

 og udfald.
Statsamtet opfatter afgørelsens adressat som kerneområdet i  

 partsbegrebet,  

 selvom også andre vil kunne have en væsentlig individuel interesse i sagen.  

 At  

 interessen skal være væsentlig, indebærer efter statsamtets opfattelse, at  

 afgørelsens udfald skal angå den pågældendes forhold og situation med en vis  

 styrke eller intensitet.
Afgørelsen skal normalt have direkte virkning for  

 den  

 pågældende.
 På baggrund af ovenstående  

 oplysninger fra Århus Kommune lagde statsamtet til grund, at kommunen  

 opfattede  

 klagerne som parter i sagen vedrørende kommunens dispensationer og dermed  

 også  

 som klageberettigede vedrørende kommunens afgørelser efter byggeloven.
 Det fremgår imidlertid nu af  

 Århus Kommunes skrivelse af 30. september 1998, uddybet under telefonsamtale  

 den 4. november 1998, at kommunen på intet tidspunkt har betragtet klagerne  

 som  

 parter i byggesagen og heller ikke som berettiget til naboorientering efter  

 byggelovens § 22, stk. 2. Kommunen har samme opfattelse for så vidt angår  

 (A),  

 (X-vej) 74.
 Kommunen anfører i skrivelsen  

 af 30. september 1998 at den naboorientering, der har været gennemført under  

 byggesagen har været mere omfattende end nødvendigt i henhold til  

 Forvaltnings-, Bygge- og Planlov, og at beboerne i (X-vej) 74 og 76  

 også ville  

 have været inddraget heri, hvis disse ikke allerede havde meddelt kommunen  

 bemærkninger til byggeriet.
 Århus Kommune oplyser  

 endvidere i skrivelsen af 30. september 1998 følgende:
I redegørelse af 9. december  

 1997 til Århus Statsamt nævner vi ganske rigtigt ..., at begrundelsen i vort  

 brev af 28. oktober 1997 kunne have været suppleret med en henvisning til  

 Byggelovens § 22, stk. 1, der indeholder lovhjemlen til at dispensere.
Denne  

 bemærkning skal ses i lyset af, at statsamtet - som brevet er stilet til -  

 kunne tænkes at ville indtage den holdning, at beboerne i nr. 74 og 76 havde  

 partsstatus allerede den 28. oktober  

 1997. Henset til de senest  

 fremkomne oplysninger fra Århus Kommune finder statsamtet ikke længere  

 grundlag  

 for at betragte klagerne som parter i selve byggesagen.
Man lægger herved  

 vægt  

 på, at klagerne efter statsamtets opfattelse ikke havde en væsentlig og  

 individuel interesse i sagen og dens udfald.
 På den anden side finder  

 statsamtet ikke, at det kan afvises, at klagerne - på baggrund af kommunens  

 orientering til disse - konkret måtte anses for at være omfattet af den kreds  

 af personer, som omfattes af byggelovens § 22, stk. 2. Dem, der har modtaget  

 orientering  

 om en dispensationsansøgning, har man hidtil anset som klageberettigede.
 På den baggrund finder  

 statsamtet ikke anledning til at genoptage behandlingen af klagesagen.
Statsamtet beklager, at man i  

 forbindelse med behandlingen af klagesagen uprøvet lagde kommunens  

 tilkendegivelser om de omhandlede forhold til grund. Den 10. december 1998 sendte  

 jeg udtalelserne til A og B med henblik på deres eventuelle bemærkninger.
I  

 et  

 brev af 5. januar 1999 skrev A og B således til mig:
 Som svar på Deres skrivelse  

 af 10.12.98, hvori De orienterer om henholdsvis Århus kommunes og Århus  

 Statsamts besvarelser af Deres forespørgsel, har vi ingen kommentarer til, om  

 vi i juridisk forstand kan betragtes som parter, der er klageberettiget.
Derimod finder vi, at vi har  

 en individuel og væsentlig interesse i sagen.
Kommunen har truffet sin  

 afgørelse, der lovliggør en på det tidspunkt ulovlig ombygning, ud fra et  

 skøn  

 over indbliksgenerne, men har ikke foretaget noget direkte syn for at  

 vurdere,  

 hvordan de faktiske forhold er.
Sagen er, at man fra det åbne  

 vindue i nr. 52 kan se direkte ind i stuen i nr. 74 og ned i begge haver i  

 nr.  

 74 og nr. 76. Den ugenerthed, som lå i den oprindelige bebyggelses  

 konstruktion, er således ikke længere til stede ved vore ejendomme. Den 11. januar 1999 bad jeg  

 Århus Kommune og Århus Statsamt om eventuelle bemærkninger til As og  

 Bs brev.  

 Kommunen svarede bl.a. følgende i et brev af 30. marts 1999:
To medarbejdere har  

 uafhængigt af hinanden vurderet forholdene.
Begge nåede til det resultat, at  

 vinduet ikke indebar nogen nævneværdig forøgelse af indbliksmulighederne i  

 relation til klagernes ejendomme.
Den ene medarbejder har siden  

 1969 behandlet byggesager i området og kommer derfor jævnligt på stedet.
Han  

 har byggesagsbehandlet den pågældende rækkehusbebyggelse.
Den anden medarbejder har  

 besigtiget forholdene i marts 1997 i forbindelse med en sag om (X-vej) 21,  

 hvor  

 problematikken var den samme som i den aktuelle sag.
Medarbejderen  

 besigtigede  

 såvel de ejendomme, der var involveret i sagen om nr. 21, som rækkehusene nr.  

 44 - 90, idet det var oplyst, at flere ejere i området overvejede at inddrage  

 skunkareal til beboelsesformål og isætte vinduer i tagfladerne.
Ingen af de to medarbejdere  

 har under sagens behandling været inde i nr. 52 for at vurdere forholdene ud  

 gennem vinduet.
Dette anser vi bestemt ikke for at være nødvendigt for at  

 kunne  

 vurdere indsigtsforholdene på stedet.
For ikke at lade noget være uforsøgt  

 har  

 de to medarbejdere den 24. marts 1999 været inde i ejendommen for indefra at  

 vurdere forholdene.
Dette har imidlertid ikke givet anledning til at ændre  

 ved  

 den opfattelse, at klagerne ikke påføres nævneværdige indbliksgener som følge  

 af ovenlysvinduet. Statsamtets svar kom i et  

 brev af 26. april 1999 som bl.a. indeholdt følgende:
Århus Statsamt kan henholde  

 sig til bemærkningerne i skrivelse herfra af 30. november 1998, hvor der  

 redegøres for, hvorfor statsamtet fandt (B) klageberettigede.
Eftersom  

 statsamtet betragtede klagerne som klageberettigede, fandt statsamtet ingen  

 anledning til at bese de pågældende ejendomme. Den 3. maj 1999 bad jeg A og  

 B om deres eventuelle bemærkninger til de to breve fra kommunen og  

 statsamtet,  

 og de kommenterede brevene i et brev af 27. maj 1999.
Ombudsmandens udtalelse Afgørelsen om dispensation Byggeloven (dengang lovbekendtgørelse nr. 805 af 9. oktober 1995) indeholder  

 følgende bestemmelser i §§ 6 B, stk. 1, og 22, stk. 1 og 2:
   

  

 § 6 B.  

  

 Ved bebyggelse af en ejendom, herunder ved om- eller tilbygning, må  

 ejendommens bebyggelsesprocent ikke overstige:
1)  

 	  

 25 for parcelhuse til helårsbeboelse, 2)  

 	  

 10 for sommerhusbebyggelse og anden bebyggelse til ferie- og fritidsformål, 3)  

 	  

 50 for etagebebyggelse i et område, der i kommuneplanen er udlagt hertil, og 4)  

 	  

 40 for anden bebyggelse, jf. dog stk.  

 4.   

  

 § 22.  

  

 Der kan meddeles dispensation fra bestemmelser i loven og de i medfør af  

 loven fastsatte bestemmelser, når det skønnes foreneligt med de hensyn, som  

 ligger til grund for de pågældende bestemmelser.
Stk. 2. Dispensationer fra bestemmelserne til varetagelse af naboers  

 interesser i §§  

 6 A, 6 B,  

 6 C, 8 og  

 10 A  

 og de i medfør af §§ 6 B,  

 6 C, 8 og 9 fastsatte regler kan først meddeles, når der er forløbet 2 uger  

 efter, at kommunalbestyrelsen har oplyst naboer til den omhandlede ejendom  

 om, hvortil der søges dispensation, og om, at eventuelle bemærkninger kan  

 fremsendes inden 2 uger.
Kommunalbestyrelsen underretter de naboer, der efter  

 orientering i henhold til 1. pkt. rettidigt har fremsat bemærkninger til den  

 søgte dispensation, om afgørelsen. I en deklaration tinglyst den 20. august 1965 er fastsat en række  

 bestemmelser, herunder at udnyttelsesgraden for den samlede udstykning af  

 ejendommen matr. nr. ( ) ikke overskrider den  

 for rækkehuse gældende udnyttelsesgrad som i henhold til bygningsvedtægtens §  

 18 højst må være 0,25. Det fremgår af deklarationen at dens bestemmelser er  

 fastsat som vilkår for bebyggelsen af sognerådet i Beder-Malling Kommune, og  

 at sognerådet er påtaleberettiget i henhold til deklarationen.
 Afgørelsen i sagen er som anført truffet af Århus Kommune og Århus  

 Statsamt.
Myndighederne bygger i vidt  

 omfang deres afgørelser af om der skal gives dispensation fra bestemmelser i  

 byggeloven på vurderinger og afvejninger af om dette er foreneligt med de  

 hensyn der ligger til grund for de pågældende bestemmelser, sammenholdt med  

 fordele og ulemper for ansøgeren og eventuelle andre berørte,  

 retshåndhævelseshensyn mv.
Tilsvarende gælder for afgørelser om dispensation  

 fra deklarationens bestemmelser.
Som ombudsmand har jeg ikke særlige  

 forudsætninger  

 for at afveje disse forskellige hensyn og omstændigheder på en anden og bedre  

 måde end kommunen og statsamtet der beskæftiger sig med det pågældende  

 sagsområde i det daglige.
Normalt kan jeg derfor ikke  

 gå ind i en nærmere efterprøvelse af disse vurderinger og afvejninger.
Kun  

 hvis  

 der er tale om ganske særlige omstændigheder, kan jeg kritisere  

 myndighedernes  

 afgørelse.
Det kan f.eks. være tilfældet hvis sagen er mangelfuldt oplyst,  

 eller afgørelsen i forhold til andre lignende sager er udtryk for en  

 forskelsbehandling der ikke er sagligt begrundet.
Under min gennemgang af  

 sagen har jeg ikke fundet sådanne særlige omstændigheder.
Jeg kan derfor ikke  

 foretage mig mere angående afgørelsen om dispensation.
Spørgsmålet om partsstatus Forvaltningsloven (lov nr.  

 571 af 19. december 1985) indeholder følgende bestemmelser i §§ 7, stk. 1,  

 22,  

 24, stk. 1 og 2, og 25, stk. 1:
  

  

 § 7.  

  

 En forvaltningsmyndighed skal i fornødent omfang yde vejledning  

 og bistand til personer, der retter henvendelse om spørgsmål inden for  

 myndighedens sagsområde.   

  

 § 22.  

  

 En afgørelse skal, når den meddeles skriftligt, være ledsaget  

 af en begrundelse, medmindre afgørelsen fuldt ud giver den pågældende part  

 medhold.   

  

 § 24.  

  

 En begrundelse for en afgørelse skal indeholde en henvisning  

 til de retsregler, i henhold til hvilke afgørelsen er truffet.
I det omfang,  

 afgørelsen efter disse regler beror på et administrativt skøn, skal  

 begrundelsen tillige angive de hovedhensyn, der har været bestemmende for  

 skønsudøvelsen.
Stk. 2. Begrundelsen skal endvidere om fornødent indeholde en kort  

 redegørelse for de oplysninger vedrørende sagens faktiske omstændigheder, som  

 er tillagt væsentlig betydning for afgørelsen.   

  

 § 25.  

  

 Afgørelser, som kan påklages til anden forvaltningsmyndighed,  

 skal, når de meddeles skriftligt, være ledsaget af en vejledning om  

 klageadgang  

 med angivelse af klageinstans og oplysning om fremgangsmåden ved indgivelse  

 af  

 klage, herunder om eventuel tidsfrist.
Det gælder dog ikke, hvis afgørelsen  

 fuldt ud giver den pågældende part medhold. I forarbejderne til § 25,  

 stk. 1, (Folketingstidende 1985-86, tillæg A, sp.  

 165f  

 ) er bl.a. anført følgende:
Efter den foreslåede  

 bestemmelse skal klagevejledning gives i forbindelse med meddelelsen af den  

 trufne afgørelse.
Klagevejledningen vil derfor blive givet til enhver, som  

 modtager sådan meddelelse.
I tilfælde, hvor afgørelsen meddeles til andre end  

 dem, der er klageberettiget, må klagevejledningen i fornødent omfang  

 indeholde  

 oplysninger om kredsen af klageberettigede.
Da klagevejledningen ikke behøver  

 at udformes individuelt, men kan gives ved indlæggelse, påtryk eller  

 påstempling af en i forvejen udarbejdet generel tekst, skulle dette ikke  

 kunne  

 give anledning til praktiske vanskeligheder, jfr. herved betænkningen side 60  

 (under d). Byggeloven indeholdt følgende  

 bestemmelser i §§ 23, stk. 1 og 2, og 24:
   

  

 § 23.  

  

 Kommunalbestyrelsens afgørelser vedrørende forhold, der er  

 omfattet af denne lov, jf. dog § 12, stk. 7, §  

 16 A, stk. 4 og §  

 18 A, stk. 4 kan, for så vidt angår retlige  

 spørgsmål påklages til statsamtet, i Københavns og Frederiksberg kommuner til  

 boligministeren.
Stk. 2. Kommunalbestyrelsens afgørelser kan i øvrigt ikke påklages  

 til anden administrativ myndighed.
Statsamtets afgørelser efter stk. 1 kan  

 ikke  

 påklages til anden administrativ myndighed.   

  

 § 24.  

  

 Når ikke andet er bestemt, er klagefristen 4 uger fra den  

 dag, afgørelsen er meddelt den pågældende.
 Stk. 2. Afgørelser, som kan påklages, skal indeholde oplysning om,  

 til hvilken myndighed klage kan ske, og om fristen for indgivelse af klage.
Stk. 3. Klage over et af kommunalbestyrelsen givet pålæg fritager  

 ikke for at efterkomme dette.
Dog kan klagemyndigheden bestemme, at en klage  

 skal have opsættende virkning. Ved lov nr. 1083 af 29.  

 december 1997 om ændring af byggeloven der trådte i kraft 1. april 1998, blev  

 der indsat en ny bestemmelse i loven som § 23, stk. 3. Bestemmelsen lyder  

 således:
Kommunalbestyrelsens  

 afgørelser kan påklages af afgørelsens adressat og andre, der har en  

 individuel, væsentlig interesse i sagens udfald.
De Samvirkende  

 Invalideorganisationer og medlemsorganisationer heraf er tillige berettiget  

 til at påklage kommunalbestyrelsens afgørelser vedrørende  

 handicapforhold. I bemærkningerne til det  

 lovforslag som førte til lovændringen (Folketingstidende 1997-98, 1. samling,  

 tillæg A, s. 2175), er bl.a. anført følgende:
 Ifølge byggelovens § 23 kan  

 kommunalbestyrelsens afgørelser for så vidt angår retlige spørgsmål påklages  

 til statsamtet eller - for Københavns og Frederiksberg kommuner - til  

 Boligministeriet.  

 Det har ikke hidtil fremgået af byggeloven, hvem der har klagekompetence.
 Det foreslås derfor, at det  

 præciseres, hvem der er klageberettiget i forhold til de afgørelser,  

 kommunalbestyrelsen træffer.
Det foreslås samtidig, at der  

 i sager vedrørende handicapforhold gives De Samvirkende  

 Invalideorganisationer,  

 DSI, og medlemsorganisationer heraf en lovfæstet direkte klageadgang. I Karsten Loiborg mfl.,  

 Forvaltningsret (1994), s. 636, er følgende anført om klageberettigelse i  

 forbindelse med klage over en forvaltningsmyndigheds afgørelse til en anden  

 forvaltningsmyndighed:
Klageberettigede er som  

 almindeligt udgangspunkt kun den eller de, der har været part(er) i sagen i  

 forbindelse med 1. instansens behandling af sagen.
Mht. afgrænsningen af  

 partsbegrebet kan i det hele henvises til kapitel 2.III, s. 45. Kredsen af  

 klageberettigede kan dog på visse forvaltningsområder efter omstændighederne  

 antages at være noget videre end dette. S. 45 i samme værk anføres  

 bl.a. følgende om partsbegrebet:
Kerneområdet i partsbegrebet  

 er afgørelsens adressat, dvs. den (fysiske eller juridiske) person, til hvem  

 afgørelsen stiles, f.eks. et forbud eller påbud, svar på en ansøgning om en  

 ydelse, tilladelse, stilling etc. - Også andre end adressaten kan imidlertid  

 være part.
Som generelle hovedkriterier for, hvem der skal anses for part,  

 anføres, at det skal dreje sig om personer, der har en væsentlig og  

 individuel  

 interesse (af økonomisk eller personlig karakter) i sagens afgørelse og  

 udfald. I Bendt Andersen mfl., Dansk  

 Miljøret (1977), bind II, s. 274, er det anført at klageberettiget over  

 afgørelser i medfør af byggelovgivningen er i princippet enhver der har en  

 retlig interesse i den pågældende afgørelse.
 Som det fremgår, indeholdt  

 byggelovens § 23 og dennes forarbejder ingen bestemmelser om  

 klageberettigelse  

 før den lovændring som trådte i kraft den 1. april 1998. På den baggrund må  

 det  

 antages at indtil dette tidspunkt tilkom retten til at klage over en kommunes  

 afgørelse efter byggeloven alene sagens parter i overensstemmelse med  

 forvaltningsrettens  

 almindelige regler.
De oplysninger som er fremkommet  

 i den foreliggende sag, giver mig ikke grundlag for at anfægte Århus Kommunes  

 vurdering hvorefter den givne dispensation vil medføre gener af så begrænset  

 betydning for Dem at De ikke kan anses for part i sagen.
Jeg forstår at Århus  

 Statsamt er af samme opfattelse.
Kommunen og statsamtet havde pligt til at  

 besvare henvendelserne fra Dem og fra (B) i overensstemmelse hermed.
Pligten til at begrunde en  

 afgørelse i henhold til forvaltningslovens § 22 indtræder kun i forhold til  

 parterne i den pågældende sag.
I denne sag meddelte kommunen sin afgørelse  

 til  

 Dem ved brev af 28. oktober 1997 og ledsagede afgørelsen af en begrundelse.  

 Den  

 11. november 1997 bad (B) kommunen om en begrundelse der opfyldte  

 forvaltningslovens krav.
Kommunen meddelte den 20. november 1997 at brevet af  

 28. oktober 1997 efter kommunens opfattelse opfyldte begrundelseskravene.
At kommunen i meddelelsen om  

 sin afgørelse indføjede en begrundelse for afgørelsen, giver mig ikke  

 anledning til bemærkninger.
Sagen var rejst af kommunen på Deres initiativ,  

 og  

 det var derfor naturligt at orientere Dem om baggrunden for at kommunens  

 afgørelse gik Dem imod.
Henvendelsen af 11. november  

 1997 fra (B) måtte imidlertid give kommunen det indtryk at (B) anså sig for  

 part i sagen.
Det fremgår af sagen at kommunen havde en anden opfattelse.  

 Hverken (B) eller beboerne i ejendommen (X-vej) 74 blev af kommunen anset for  

 part i sagen.
Det havde væsentlig betydning for (B)s retsstilling i  

 sagen,  

 navnlig med hensyn til klageadgangen, om (B) havde stilling som part i sagen.
I en sag der er omtalt i  

 Folketingets Ombudsmands beretning for året 1986, s. 99ff, har ombudsmanden  

 givet udtryk for at en myndighed burde have vejledt en part i sagen om  

 retstilstanden da myndigheden var klar over at parten havde en fejlagtig  

 opfattelse af dette spørgsmål.
Da (B) rettede henvendelse til Århus Kommune  

 om dispensationssagen, havde kommunen på tilsvarende måde pligt til i  

 fornødent omfang at yde (B) vejledning og bistand, uanset at (B) ikke var  

 part  

 i sagen, jf. forvaltningslovens § 7, stk. 1. Derfor burde kommunen i sit svar  

 af 20. november 1997 have vejledt (B) om at (B) efter kommunens opfattelse  

 ikke kunne betragtes som part i sagen.
Brevet af 28. oktober 1997  

 var ledsaget af en fortrykt klagevejledning.
Det fremgik ikke af  

 klagevejledningen at kun sagens parter kunne klage over afgørelsen.
Tværtimod  

 var klagevejledningen formuleret så adressaten måtte tro at han eller hun var  

 berettiget til at klage over afgørelsen.
Klagevejledningen indeholdt således  

 følgende afsnit: De kan for eksempel klage over en afgørelse, hvis De  

 mener,  

 at kommunen har fejlfortolket loven eller ikke har overholdt procedure- og  

 kompetencereglerne.  

 De kan derimod ikke klage over skønsmæssige afgørelser. Jeg anser det for beklageligt  

 at kommunen har gjort brug af denne formulering som anvendt i denne sag må  

 anses for vildledende i spørgsmålet om klageberettigelse.
Det er anført i  

 forarbejderne  

 til forvaltningslovens § 25 at det ikke skulle kunne give anledning til  

 praktiske  

 vanskeligheder at udforme en generel klagevejledning sådan at den indeholder  

 de  

 fornødne oplysninger om kredsen af klageberettigede.
Jeg henstiller at Århus  

 Kommune  

 ændrer den fortrykte formulering så den opfylder dette krav.
Århus Kommune skrev i  

 udtalelsen af 9. december 1997 at begrundelsen i afgørelsen kunne have været  

 suppleret med en henvisning til byggelovens § 22, stk. 1, og kommunen  

 henviste  

 i den forbindelse til forvaltningslovens § 24, stk. 1, 1. pkt.
Som brevet er  

 formuleret, er det nærliggende at antage at kommunen anså (B) for part i  

 sagen;  

 men kommunen har efterfølgende oplyst at (B) efter kommunens opfattelse ikke  

 havde partsstatus.
Kommunen burde efter min opfattelse have formuleret brevet  

 så denne misforståelse blev forebygget.
Det fremgår af Århus  

 Statsamts brev af 30. november 1998 at kommunens breve af 28. oktober, 20.  

 november og 9. december 1997 faktisk gav anledning til den misforståelse at  

 kommunen anså (B) for part i sagen og dermed også klageberettiget.
Statsamtet  

 har i brevet beklaget at man uprøvet lagde kommunens tilkendegivelser om de  

 omhandlede forhold til grund.
Jeg er enig med statsamtet i at dette er  

 beklageligt.
