Betænkning afgivet af Skatteudvalget den  

 22. maj 2002 Betænkning over Forslag til lov om ændring af toldloven [af  

 skatteministeren (Svend Erik Hovmand)] 1. Ændringsforslag Der er stillet 3 ændringsforslag til lovforslaget.  

 Skatteministeren har stillet ændringsforslag nr. 2 og Dansk Folkepartis  

 medlemmer af udvalget har stillet ændringsforslag nr. 1 og 3.
2. Udvalgsarbejdet Lovforslaget blev fremsat den 13. december 2001 og var til  

 1. behandling den 31. januar 2002. Lovforslaget blev efter 1. behandling  

 henvist til behandling i Skatteudvalget.
Møder Udvalget har behandlet lovforslaget i 11 møder.
Sammenhæng med andre lovforslag Lovforslaget skal ses i sammenhæng med lovforslag  

 nr.
L 28 fremsat af økonomi- og erhvervsministeren, lovforslag nr.
L  

 32 fremsat af integrationsministeren og lovforslag nr.
L 35 fremsat af  

 justitsministeren.
Høring Et udkast til lovforslaget har inden fremsættelsen  

 været sendt i høring, og skatteministeren sendte den 31. oktober  

 2001 dette udkast til udvalget, jf. alm. del   bilag 81 (2001-02, 1.  

 samling). Høringssvarene i hovedtræk samt skatteministerens  

 bemærkninger hertil fremgår af lovforslagets  

 bemærkninger.
Spørgsmål Udvalget har stillet 1 spørgsmål til  

 skatteministeren til skriftlig besvarelse, som denne har besvaret.
3. Indstillinger og politiske bemærkninger Et flertal i udvalget (V, S, KF, RV og KRF)  

 indstiller lovforslaget til vedtagelse med det af skatteministeren  

 stillede ændringsforslag.
 Et mindretal i udvalget (DF) indstiller  

 lovforslaget til vedtagelse med de stillede ændringsforslag.
Et andet mindretal i udvalget (SF) indstiller  

 lovforslaget til forkastelse ved 3. behandling.
SF vil stemme hverken  

 for eller imod de stillede ændringsforslag.
 SF stemmer imod lovforslaget, idet SF betragter  

 lovforslaget som en del af den såkaldte anti-terrorpakke, som SF  

 stemmer imod.
Et tredje mindretal (EL) indstiller lovforslaget  

 til forkastelse ved 3. behandling.
EL vil stemme for det af  

 skatteministeren stillede ændringsforslag og hverken for eller imod de  

 af Dansk Folkeparti stillede ændringsforslag.
Lovforslaget vil sammenholdt med de øvrige dele af  

 terrorpakken, lovforslag nr.
L 28, L 32 og L 35, betyde, at hvis man fuldt  

 lovligt har en større pengebeholdning, som man af en eller anden grund  

 ønsker at have i kontanter frem for på en bankkonto, så  

 får man pligt til at melde sig ved grænsen.
Og man kan derefter  

 risikere, at myndighederne beslaglægger og efterfølgende  

 konfiskerer pengene, alene fordi de har mistanke om, at man måske vil  

 bruge pengene til at begå en forbrydelse.
En sådan retstilstand  

 er Enhedslisten imod.
 Tjóðveldisflokkurin, Inuit Ataqatigiit og  

 Siumut var på tidspunktet for betænkningens afgivelse ikke  

 repræsenteret med medlemmer i udvalget og havde dermed ikke adgang til  

 at komme med indstillinger eller politiske udtalelser i  

 betænkningen.
 En oversigt over Folketingets sammensætning er  

 optrykt i betænkningen.
4. Ændringsforslag med bemærkninger Ændringsforslag Til § 1 Af	et mindretal (DF):
1) I nr. 1 ændres »der overstiger modværdien  

 af 15.000 euro« til: »der overstiger modværdien af 112.000  

 kr.« [Beløb angives i kroner i stedet for euro] Af	skatteministeren, tiltrådt af et flertal  

 (udvalget med undtagelse af SF):
 2) Efter nr. 1 indsættes som nyt nummer:
»01. I § 26 ændres »stk. 1, 2 og 5,« til: »stk. 1, 2  

 og 6,«.« [Konsekvensændring af  

 henvisningsbestemmelse] Af	et mindretal (DF):
3) I nr. 2 ændres »der overstiger modværdien  

 af 15.000 euro« til: »der overstiger modværdien af 112.000 kr.« [Beløb angives i kroner i stedet for euro] Bemærkninger Til nr. 1 og 3 Danske kroner er møntsorten i Danmark, og derfor  

 skal beløb angives i danske kroner og ikke i euro.
De 15.000 euro er  

 omregnet til danske kroner og afrundet til et lige beløb.
Til nr. 2 Der er tale om en konsekvensændring  

 vedrørende en henvisningsbestemmelse som følge af lovforslagets  

 § 1, nr. 1.
Sven Buhrkall (V)  

  Peter Christensen (V)  Freddy Dam (V)  

  Kristian Jensen (V) nfmd.  

  Colette L.
Brix (DF)  Mikkel Dencker (DF)  

 Charlotte Dyremose (KF)  

  Else Theill Sørensen (KF)  

  Ole M.
Nielsen (KRF)  Erik Mortensen (S)  

  Henrik Sass Larsen (S)  Jacob Buksti (S)  

 Jens Peter Vernersen (S) fmd.  

  Morten Bødskov (S)  Aage Frandsen (SF)  

  Anders Samuelsen (RV)  

  Pernille Rosenkrantz-Theil (EL) Tjóðveldisflokkurin, Inuit Ataqatigiit og  

 Siumut havde ikke medlemmer i udvalget.
Folketingets sammensætning Venstre, Danmarks Liberale Parti (V) 56 * Enhedslisten (EL) 4 Socialdemokratiet (S) 52 Kristeligt Folkeparti (KRF) 4 Dansk Folkeparti (DF) 22 Tjóðveldisflokkurin (TF) 1 Det Konservative Folkeparti (KF) 16 Inuit Ataqatigiit (IA) 1 Socialistisk Folkeparti (SF) 12 Siumut (SIU) 1 Det Radikale Venstre (RV) 9 Uden for folketingsgrupperne (UFG) 1 * Heraf 1 medlem valgt på  

 Færøerne Bilag 1 Oversigt over bilag vedrørende L 30 Bilagsnr.
Titel 1 Spm. 1 om Told og Skats ressourcer til gennemførelse af  

 lovforslaget, til skatteministeren 2 1. udkast til betænkning 3 Ændringsforslag til 2. behandling, fra skatteministeren 4 2. udkast til betænkning 5 Svar på spm. 1 om Told og Skats ressourcer til gennemførelse  

 af lovforslaget, fra skatteministeren 6 Tidspunkt for betænkningsafgivelse m.v.
