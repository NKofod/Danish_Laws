Betænkning afgivet af Boligudvalget den  

 21. november 2002 Betænkning over Forslag til lov om ændring af lov om  

 almene boliger samt støttede private andelsboliger m.v., lov om visse  

 almennyttige boligafdelingers omprioritering m.v. og lov om ændring af  

 lov om leje af almene boliger, lov om leje, lov om midlertidig regulering af  

 boligforholdene, lov om individuel boligstøtte, lov om social service  

 og lov om almene boliger samt støttede private andelsboliger m.v.
(Ommærkning til almene ungdomsboliger og udvidelse af  

 selvejende ungdomsboliginstitutioner m.v.) [af økonomi- og erhvervsministeren (Bendt  

 Bendtsen)] 1. Ændringsforslag Økonomi- og erhvervsministeren har stillet  

 ét ændringsforslag til lovforslaget.
2. Udvalgsarbejdet Lovforslaget blev fremsat den 6. november 2002 og var til  

 1. behandling den 12. november 2002. Lovforslaget blev efter 1. behandling  

 henvist til behandling i Boligudvalget.
Møder Udvalget har behandlet lovforslaget i 3 møder.
Høring Et udkast til lovforslaget har inden fremsættelsen  

 været sendt i høring, og økonomi- og erhvervsministeren  

 sendte den 8. oktober 2002 dette udkast til udvalget, jf. alm. del - bilag  

 11. Den 7. november 2002 sendte økonomi- og erhvervsministeren de  

 indkomne høringssvar, og den 8. november 2002 sendte økonomi-  

 og erhvervsministeren et notat herom til udvalget.
Skriftlige henvendelser Udvalget har i forbindelse med udvalgsarbejdet modtaget en  

 skriftlig henvendelse fra Boligselskabernes Landsforening.
 Økonomi- og erhvervsministeren har over for  

 udvalget kommenteret den skriftlige henvendelse til udvalget.
Spørgsmål Udvalget har stillet to spørgsmål til  

 økonomi- og erhvervsministeren til skriftlig besvarelse, som denne har  

 besvaret.
3. Indstillinger og politiske bemærkninger Et flertal i udvalget (udvalget med undtagelse af  

 EL) indstiller lovforslaget til vedtagelse med det af økonomi-  

 og erhvervsministeren stillede ændringsforslag.
 Socialdemokraterne mener, at selv om lovforslaget om  

 ommærkning (omdannelse) af små lejligheder til ungdomsboliger for  

 uddannelsessøgende i de store uddannelsesbyer ikke er en del af  

 Socialdemokratiets boligaftale med regeringen, støtter  

 Socialdemokraterne forslaget, fordi der er et skrigende behov for flere  

 ungdomsboliger.
Under 1. behandling i Folketinget pegede  

 Socialdemokraterne på, at en øvre grænse på 50  

 m2 for en lejlighed, der ønskes omdannet fra  

 familielejlighed til en almen ungdomsbolig, i praksis er for firkantet, ikke  

 mindst i København, hvor halvdelen af boligerne er på 2  

 værelser eller derunder.
Socialdemokratiet ønsker en mere  

 fleksibel grænse, hvor det overlades til kommunalbestyrelserne ud fra  

 de lokale forhold at afgøre, om lejligheder, der er lidt større  

 end de 50 m2, kan ommærkes til ungdomsboliger.
Socialdemokratiet er derfor tilfreds med, at  

 økonomi- og erhvervsministeren under debatten i Folketinget og  

 efterfølgende på regeringens vegne har foreslået  

 følgende ændring af lovforslaget, jf.
L 55   bilag 8: »En aftale om ommærkning af almene familieboliger  

 til almene ungdomsboliger kan som udgangspunkt omfatte almene familieboliger,  

 hvis areal ikke overstiger 50 m2. For at sikre en fleksibel  

 ordning, hvor det omtalte arealkrav ikke er en absolut grænse,  

 foreslås det, at kommunen kan aftale, at en ommærkning endvidere  

 kan omfatte almene familieboliger med et areal på mellem 50 og 55  

 m2, hvis særlige forhold vedrørende den enkelte  

 bebyggelse/ejendom, herunder bebyggelsens beboersammensætning, taler  

 herfor, eller hvis hensynet til kommunens samlede boligforsyning, herunder  

 balancen mellem boligtyperne, ikke taler imod. « Socialdemokratiet skal samtidig understrege, at det  

 forventes, at kommunerne i øvrigt bygger flere almene ungdomsboliger  

 ved at udnytte de frie muligheder, de har til dette.
 Et mindretal i udvalget (EL) indstiller  

 lovforslaget til forkastelse ved 3. behandling, og stemmer imod det af  

 økonomi- og erhvervsministeren stillede ændringsforslag.
 Enhedslisten vil arbejde for flere boliger af alle typer.  

 De seneste år er køen til kollegier og ungdomsboliger  

 eksploderet samtidig med, at byfornyelsen i de større byer har  

 medført lejlighedsnedlæggelser af netop små, billige  

 lejemål til unge.  Det har medført en rekordstor boligkø  

 af unge.
 En ommærkning til ungdomsboliger vil  

 uvægerligt blot flytte nogle boligsøgende ind, mens udflytterne  

 så kan stille op bagerst i køen til andre lejemål, som der  

 også er mangel på.
 Personkredsen er for snæver og socialt skæv,  

 idet uddannelsessøgende gives fortrinsret, ligesom børn af  

 pensionskassemedlemmer stilles bedre.  Det er nødvendigt at arbejde  

 for boligløsninger, der hjælper bredere og giver kommunerne  

 mulighed for at løse deres boligsociale forpligtelser.
Lovforslaget vil hverken på kort eller langt sigt  

 løse noget.
Derfor stemmer Enhedslisten imod.
 Tjóðveldisflokkurin, Inuit Ataqatigiit og  

 Siumut var på tidspunktet for betænkningens afgivelse ikke  

 repræsenteret med medlemmer i udvalget og havde dermed ikke adgang til  

 at komme med indstillinger eller politiske udtalelser i  

 betænkningen.
4. Ændringsforslag med bemærkninger Ændringsforslag Til § 1 Af økonomi- og erhvervsministeren, tiltrådt af et  

flertal (udvalget med undtagelse af EL):
 1) Nr. 1 affattes således:
» » [Mulighed for ommærkning af almene familieboliger  

 til almene ungdomsboliger for boliger med et bruttoetageareal på mellem  

 50 og 55 m2] Bemærkninger Til nr. 1 For at sikre en mulighed for fleksibilitet ved omdannelse  

 af små familieboliger foreslås, at kommunalbestyrelsen endvidere  

 efter aftale med boligorganisationen kan beslutte, at almene familieboliger  

 med et bruttoetageareal på mellem 50 og 55 m2 fremover skal  

 mærkes som almene ungdomsboliger, hvis særlige forhold  

 vedrørende den enkelte ejendom, herunder ønsket om at fremme en  

 socialt mere afbalanceret beboersammensætning, taler herfor, eller hvis  

 hensynet til kommunens samlede boligforsyning, herunder især balancen  

 mellem ungdomsboliger og familieboliger, ikke taler imod.
 Det er ikke hermed tilsigtet at forhøje den  

 standardmæssige størrelse af ungdomsboligen.  

 Ændringsforslaget tilsigter, at det undgås, at boliger med en  

 ubetydelig overskridelse af arealkravet på 50 m2 ikke kan  

 ommærkes, selv om det ud fra en samlet vurdering må betragtes som  

 det mest hensigtsmæssige.
 En oversigt over Folketingets sammensætning er  

 optrykt i betænkningen.
Inge-Lene Ebdrup (V)  

  Rikke Hvilshøj (V)  

  Ulrik Kragh (V) nfmd.  Gudrun Laub (V)  

  Freddie H.
Madsen (DF)  Anita Knakkergaard (DF)  

 Carina Christensen (KF)  Helle Sjelle (KF)  

  Tove Videbæk (KRF)  Carsten Bo Jensen (S)  

  Jytte Andersen (S)  Lars Kramer Mikkelsen (S)  

  Lissa Mathiasen (S)  

 René Skau Björnsson (S) fmd.  

  Morten Homann (SF)  Niels Helveg Petersen (RV)  

  Keld Albrechtsen (EL) Tjóðveldisflokkurin, Inuit Ataqatigiit og  

 Siumut havde ikke medlemmer i udvalget.
Folketingets sammensætning Venstre, Danmarks Liberale Parti (V) 55 * Enhedslisten (EL) 4 Socialdemokratiet (S) 52 Kristeligt Folkeparti (KRF) 4 Dansk Folkeparti (DF) 22 Tjóðveldisflokkurin (TF) 1 Det Konservative Folkeparti (KF) 16 Inuit Ataqatigiit (IA) 1 Socialistisk Folkeparti (SF) 12 Siumut (SIU) 1 Det Radikale Venstre (RV) 9 Uden for folketingsgrupperne (UFG) 2 * Heraf 1 medlem valgt på  

 Færøerne Bilag 1 Oversigt over bilag vedrørende L 55 Bilagsnr.
