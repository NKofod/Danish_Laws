Bekendtgørelse om bestilling af lods I medfør af § 19, stk. 3, i lodslov, jf. lov nr.  

 567 af 9. juni 2006, fastsættes:
 § 1.  

  

 Bestilling af lods kan ske ved at rette henvendelse til det statslige  

 lodsvæsens bestillingscentral eller et privat lodseri.
 § 2.  

  

 Bestilling  

 af lods skal ske under iagttagelse af følgende tidsfrister:
 1)  

 	  

 For skibe, der kommer fra søen, skal bestilling afgives mindst 18  

 timer før forventet ankomst til det sted, hvorfra lodsning ønskes, og  

 bekræftes  

 eller korrigeres 4 timer før forventet ankomst.
 2)  

 	  

 For skibe, der skal lodses fra havn, ankerplads eller lignende,  

 skal bestilling afgives mindst 4 timer, før lodsning ønskes påbegyndt.  

 Bekræftelse og eventuelle korrektioner skal ske senest 1 time før forventet  

 afgang.
§ 3.  

  

 Bestilling af lods skal indeholde oplysning om 1)  

 	  

 skibets navn,  

 kaldesignal og IMO-nummer, 2)  

 	  

 skibets  

 bruttotonnage, længde, bredde, dybgang og fart, 3)  

 	  

 ladningens art,  

 herunder  

 IBC-koder, 4)  

 	  

 skibets forventede  

 ankomsttidspunkt til det sted, hvorfra lodsning ønskes, 5)  

 	  

 det sted, hvortil  

 lodsning ønskes, 6)  

 	  

 eventuelle fejl og  

 mangler af betydning for skibets manøvredygtighed, 7)  

 	  

 bestillers  

 kontaktoplysninger, og 8)  

 	  

 oplysning om betaler.
 § 4.  

  

 Ved  

 bestilling af lods fra et privat lodseri skal bestilling afgives på den måde  

 og  

 under iagttagelse af de tidsfrister, der fastsættes af det pågældende  

 lodseri.
 § 5.  

  

 Afgives en bestilling af lods til det statslige lodsvæsens bestillingscentral  

 med angivelse af, at lodsningen ønskes udført af et privat lodseri,  

 videresender bestillingscentralen anmodningen, som den bliver afgivet af  

 bestilleren.
 Stk. 2.  

  

 Bestillingscentralen kan af det private lodseri kræve en betaling pr.  

 videresendt bestilling, der maksimalt svarer til omkostningerne ved at  

 ekspedere en bestilling til det statslige lodsvæsen.
 § 6.  

  

 Skibsføreren har pligt til på forlangende at bekræfte en lodsnings  

 gennemførelse.
 Stk. 2.  

  

 Det samme  

 gælder for lodsninger, der efter aftale er blevet ændret i forhold til det  

 oprindeligt bestilte.
 § 7.  

  

 Bekendtgørelsen træder i kraft den 3. december 2006.
