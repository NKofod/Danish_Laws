 Der var rejst spørgsmål om den afgiftsmæssige stilling for en  

 hundeførerforenings virksomhed.
 Det var oplyst, at foreningens formål er at virke til fremme og forbedring  

 af hundens anvendelse i den civile befolkning; foreningen fandt, at de  

 omhandlede arrangementer må anses som sportsaktivitet.
 Al væsentlig aktivitet i foreningen styres således ud fra et  

 konkurrenceprogram, hvis formål er, at hundeføreren ved deltagelse i  

 konkurrencer med sin hund får flest mulige points, dels for at vinde den  

 enkelte konkurrence, dels for at kunne rykke videre til den næste og sværere  

 klasse.
 Træningsvirksomheden består dels i, at føreren trænes i at have med hunde  

 at gøre, dels i træning af hunden, da begges præstationer bedømmes i  

 konkurrencerne på tilsvarende måde som rytter og hest ved skoleridning.  

 Foreningen er ikke medlem af Dansk IdrætsForbund.
 Nævnet traf afgørelse om, at foreningens aktiviteter og arrangementer som  

 sport omfattes af undtagelsesbestemmelsen i lovens § 2, stk 3, punkt e.
 Se også Mn.575 og Mn.710.
