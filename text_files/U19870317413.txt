På en virksomhed havde der været lovlig konflikt indtil  

 overenskomstindgrebet den 31. marts 1985. Da virksomhedens chauffører den 2.  

 april mødte på arbejdspladsen, blev de hjemsendt, og de kom først i arbejde  

 igen successivt fra den 3. april.
Antaget, at virksomhedens produktion på  

 grund af overenskomststridige arbejdsnedlæggelser den 1. og 2. april først  

 blev genoptaget den 3.
april, og at der som følge heraf ikke var leverancer, som chaufførerne  

 kunne køre med, idet man inden konfliktens begyndelse havde leveret, hvad man  

 havde produceret.
Der fandtes ikke grundlag for at tilsidesætte virksomhedens  

 skøn, hvorefter der ikke var mulighed for at beskæftige chaufførerne med  

 andet arbejde.
 Hjemsendelsen fandtes herefter begrundet i tilstrækkelig vægtige  

 driftsmæssige grunde og således ikke overenskomststridig.
 Under denne sag har Landsorganisationen i Danmark for  

 Specialarbejderforbundet i Danmark indklaget Dansk Arbejdsgiverforening for  

 Træindustriens Fabrikantforening for HTH Køkkener, Ølgod, for Arbejdsretten  

 for at have handlet overenskomststridigt ved den 1. april l985 at have  

 hjemsendt de i virksomheden ansatte medlemmer af forbundet.
 Klagerne har nedlagt påstand om, at indklagede HTH Køkkener har handlet  

 overenskomststridigt ved den 1. april 1985 at have hjemsendt de ansatte, at  

 indklagede til Specialarbejderforbundet i Danmark tilpligtes at betale en  

 efter rettens skøn fastsat bod, og at spørgsmålet om betaling til de ansatte  

 henskydes til afgørelse ad sædvanlig fagretslig vej.
 De indklagede har påstået frifindelse.
 På et fællesmøde den 16. april 1985 bestred man fra arbejdsgiverside, at  

 virksomheden havde etableret en overenskomststridig lockout, idet man  

 oplyste, at baggrunden for, at man ikke havde kunnet beskæftige de pågældende  

 arbejdere, var driftsmæssige forhold.
For Arbejdsretten har tillidsrepræsentant Jens Anton Nordestgaard som  

 vidne forklaret, at virksomheden beskæftiger 35-40 chauffører.
Disse mødte  

 mandag den 1. april 1985 op på arbejdspladsen for at påbegynde arbejdet, men  

 blev hjemsendt, fordi arbejderne på fabrikken strejkede.
Han ved ikke, om der  

 var noget at køre ud med denne dag, men det må der næsten have været.
Ellers  

 kunne chaufførerne have været beskæftiget med andet arbejde, f.eks. med at  

 gøre materiellet i orden og lignende.
Situationen var den samme den følgende  

 dag.
Den 3. april 1985 kom de fleste i arbejde igen.
Produktionschef Erik H.
Pedersen har som vidne forklaret, at han først  

 blev ansat i virksomheden den 1. december 1985, men er blevet orienteret om  

 situationen, som den var i begyndelsen af april s.å.
Mandag den 1. april 1985  

 var der ingen produktion at køre ud med, idet alt var kørt ud de sidste dage  

 før konfliktens start den 25. marts 1985. Det havde man gjort, fordi ingen  

 vidste, hvor længe konflikten ville vare, og de køkkener, virksomheden  

 fremstiller, ikke må befinde sig i transportkøretøjerne længere end højst  

 8-10 dage.
Virksomheden producerer ikke til oplagring.
Det, man producerer  

 den ene dag, bliver i almindelighed distribueret den næste dag.
Vidnet har  

 fået at vide, at chaufførerne nok mødte op mandag den 1. april 1985, men at  

 de da besluttede at strejke sammen med de øvrige arbejdere.
Da de mødte op  

 igen tirsdag den 2. april, var der ikke noget at køre ud med, og der var  

 heller ikke andet arbejde til dem, idet køretøjerne var i orden.
Fra onsdag  

 den 3. april blev der produceret normalt, hvorefter chaufførerne successivt  

 kom i arbejde igen.
Situationen svarede for så vidt til situationen efter en  

 ferielukning, hvor chaufførerne også først kommer i arbejde igen lidt senere  

 end virksomhedens øvrige ansatte.
 Arbejdsretten skal udtale:
Efter bevisførelsen lægges det til grund, at virksomhedens produktion på  

 grund af overenskomststridige arbejdsnedlæggelser den 1. og 2. april 1985  

 først blev genoptaget den 3. april, og at der som følge heraf ikke var  

 leverancer, som virksomhedens chauffører kunne køre ud med, idet man inden  

 konfliktens begyndelse havde leveret, hvad man da havde produceret.
Da der  

 ikke findes grundlag for at tilsidesætte virksomhedens skøn, hvorefter der  

 heller ikke var mulighed for at beskæftige chaufførerne ved andet arbejde,  

 har virksomheden således haft tilstrækkelig vægtige driftsmæssige grunde til  

 at hjemsende chaufførerne som sket, og de indklagedes frifindelsespåstand  

 tages derfor til følge.
 T h i k e n d e s f o r r e t :
 De indklagede, Dansk Arbejdsgiverforening for Træindustriens  

 Fabrikantforening for HTH Køkkener, Ølgod, frifindes i denne sag.
 I sagsomkostninger betaler Landsorganisationen i Danmark 2.000 kr. til  

 Arbejdsretten.
 (* 1) Henvisninger: Per Jacobsen, s.351 (note 241), K 10.702 og de  

 herunder anførte henvisninger.
