Fremsat den 7. oktober 1999 af  

 Keld Albrechtsen (EL) og Frank Aaen (EL) Forslag til folketingsbeslutning om en alsidig og fair europadebat med en uvildig  

 ekspertudredning Idet Folketinget ønsker en bred og alsidig debat om  

 eventuel dansk deltagelse i EU s fælles  mønt, euroen, opfordrer  

 Folketinget regeringen til at nedsætte et udvalg med politiske,  

 økonomiske og statsretslige eksperter med forskellige holdninger til  

 EU, som skal belyse fordele og ulemper ved dansk deltagelse i den fælles  

 mønt og forholdet mellem grundloven og traktatens bestemmelser om den  

 økonomiske og monetære unions tredje fase.
Bemærkninger til forslaget Forslagsstillernes udgangspunkt er, at vi  

 ikke ser nogen grund til at afholde en ny folkeafstemning om at afskaffe det  

 danske forbehold over for euroen.
Men hvis vi skal have den, så skal  

 denne afstemning også være ordentligt forberedt.
Derfor har vi  

 fremsat dette beslutningsforslag.
For øjeblikket kører den politiske debat om  

 den danske undtagelse over for ØMU ens tredje og sidste fase: Den  

 fælles mønt og centralbank.
Det er i meget høj grad en  

 taktisk diskussion om, hvornår det er sikrest for de danske  

 unionstilhængere   som jo er i stort flertal i Folketinget   at afholde  

 en folkeafstemning om afskaffelse af dette forbehold.
Det er i meget ringe  

 udstrækning en diskussion om de langsigtede konsekvenser ved, at  

 Danmark uigenkaldeligt opgiver sin selvstændighed på dette  

 område.
Regeringen og de andre unionstilhængere udtaler, at  

 med aftalen mellem ECB og Danmark med et udsvingsbånd på  

 plus/minus 2,25 pct. mellem kronen og euroen består den danske politik  

 i realiteten i tilpasninger til ECB-beslutningerne.
Derfor kan Danmark  

 ifølge dem lige så godt sidde med ved bordet, når  

 beslutningerne tages.
Men denne aftale kan opsiges eller ændres til et  

 andet udsvingsbånd, som giver et større råderum for en  

 selvstændig dansk politik. ØMU en og dens konvergenskriterier er  

 ikke en naturlov, men politisk-økonomisk bestemte beslutninger.
Der vil desuden komme krav om tilpasninger og  

 harmoniseringer på arbejdsmarkeds- og skatteområdet som en  

 konsekvens af ØMU-politikken.
Denne udvikling diskuteres ikke meget af  

 politikerne, men det vil blive svært for tilhængerne af dansk  

 tilslutning til ØMU en at undgå dette i de kommende  

 år.
 Den første pind skal sikre, at et bredt politisk  

 udvalg bestående af eksperter   med forskellige holdninger til EU og  

 ØMU-projektet   laver en kulegravning af konsekvenserne, både  

 hvis Danmark går med i euroen, og hvis Danmark holder sig udenfor.
Det er oplagt, at den danske befolkning ikke kan  

 nøjes med, at regeringen fremlægger sin uforgribelige mening om  

 ØMU en og euroen.
Vi så det før folkeafstemningen om  

 Amsterdamtraktaten, hvor regeringens »oplysningsmateriale« var præget  

 af, at den var interesseret i at få sit ja til denne traktat.
 Den eneste garanti for, at vi får fremlagt et  

 så komplet billede som muligt af fordele og ulemper ved at være  

 med i eller stå uden for ØMU-projektet, er at nedsætte en  

 uafhængig gruppe af eksperter, som så kommer med deres analyse og  

 konklusioner, som befolkningen så kan tage stilling til.
Med den anden pind af beslutningsforslaget vil  

 forslagsstillerne gøre opmærksom på en side af sagen, som  

 har været et stedbarn i diskussionen, nemlig konsekvenserne i forhold  

 til den danske grundlov ved at tilslutte sig euroen og ECB.
En af de få  

 kommentarer, der har været i forhold til dette væsentlige aspekt  

 af euro-diskussionen, kom i Jyllands-Posten den 5. juni 1999   meget passende  

 på grundlovsdagen.
Her var professor i statsret Henning Koch fra  

 Københavns Universitet inde på den problematik.
Han sagde til  

 Jyllands-Posten, at en dansk tilslutning til ØMU en kan være  

 grundlovsstridig, hvis Danmark på denne måde mister  

 selvbestemmelsen over statens finanser.
Dermed kan det være i strid med  

 bestemmelser i grundloven om, at det er Folketinget, der fastlægger  

 finanspolitikken.
Han sagde således:
»Hvis det medfører, at vi ikke har mulighed for at  

 komponere finanspolitikken selv, så griber man så  

 vidtgående ind i vores forfatningsretlige selvbestemmelse, at det  

 næppe kan rummes inden for grundloven uden en egentlig  

 grundlovsændring.
Grundloven indebærer, at vi selv har retten  

 over finanspolitikken, og derfor må vi have klarlagt, hvor  

 vidtrækkende et medlemskab af ØMU en griber ind i vores  

 finansretlige beføjelse, som er helt fundamental.« Han sagde endvidere, at man burde undersøge de  

 EU-lande, som har tilsluttet sig den tredje og sidste fase af ØMU en,  

 og konsekvenserne i forhold til disse landes forfatninger.
I samme artikel bliver økonomiminister Marianne  

 Jelved spurgt om sin mening i forhold til denne problematik.
Hendes eneste  

 kommentar var: »Jeg overlader trygt den diskussion til  

 statsretseksperterne.« I en kommentar til denne problematik sagde den  

 socialdemokratiske kandidat til Europa-Parlamentet Mogens Ove Madsen til  

 Jyllands-Posten: »Vi opgiver vores nation i økonomisk forstand ved at  

 blive medlem af ØMU en.
Vi afskaffer vores penge- og valutapolitik, og  

 EU kommer til at lægge retningslinjerne for, hvordan vores  

 finanspolitik skal se ud.
Det bliver rent proforma, at Folketinget skal  

 vedtage finansloven.
Hvis det bliver aktuelt, er jeg parat til, at et dansk  

 medlemskab af ØMU en bliver prøvet ved Højesteret«,  

 slutter han.
At det kan blive nødvendigt med en sag ved  

 Højesteret i sidste ende, er naturligvis ikke udelukket.  

 Højesterets afgørelse den 6. april 1998, hvor man fastslog, at  

 Danmarks medlemskab af EU ikke er i strid med grundloven, lagde samtidig  

 nogle begrænsninger i, hvor meget suverænitet der kan  

 overføres til EU.
Man fastslog, at suverænitetsafgivelsen ikke  

 må være ubegrænset: »Det må anses for forudsat i  

 grundloven, at der ikke kan ske overladelse af beføjelser i et  

 sådant omfang, at Danmark ikke længere kan anses for en  

 selvstændig stat.« Dette tema behandles ligeledes i tidsskriftet »Lov &  

 Ret«, september 1999, af ph.d.
Jens Hartig Danielsen i en artikel med  

 overskriften »Ministeransvar går fløjten med ØMU en«.
Han  

 er her inde på, at: »En deltagelse i ØMU ens tredje fase vil  

 imidlertid indebære, at nogle af lovgivningsmagtens beføjelser  

 til at bestemme og regulere forhold vedrørende mønter og  

 pengesedler vil blive overladt til nogle af Fællesskabets myndigheder,  

 henholdsvis Den Europæiske Centralbank og Rådet.« Senere skriver  

 han, at »en dansk deltagelse i ØMU ens tredje fase vil indebære,  

 at det ansvar, som grundloven og loven i dag pålægger ministeren,  

 vil blive overført fra ministeren til den mellemfolkelige myndighed  

 Den Europæiske Centralbank, hvorved muligheden for at gøre dette  

 ansvar gældende over for ministeren ophører«.
På baggrund af ovenstående udsagn er det  

 rimeligt at foretage en tilbundsgående undersøgelse af  

 problemerne i forhold til grundloven med en eventuel tilslutning til  

 ØMU en.
Derfor håber forslagsstillerne, at Folketinget kan  

 tilslutte sig forslaget om at nedsætte en gruppe til at kortlægge  

 denne problematik.
 Forslagsstillerne ønsker, at denne  

 undersøgelse bl.a. opstiller to forskellige scenarier, hvori der tages  

 højde for de samlede konsekvenser af et ja eller nej:
 Det første scenario indeholder udelukkende en  

 isoleret afstemning om den danske undtagelse over for ØMU ens tredje  

 og sidste fase.
Det andet scenario skal baseres på, at også  

 andre danske undtagelser   det vil sige undtagelserne på det  

 forsvarspolitiske og på det retlige og indre område  

 sættes til folkeafstemning.
Hvad vil konsekvensen så være  

 set i forhold til Højesterets afgørelse om, at »der ikke kan  

 ske overladelse af beføjelser i et sådant omfang, at Danmark  

 ikke længere kan anses for en selvstændig stat«? Diskussionen om en eventuel tilslutning til ØMU en  

 eller ej vil i den kommende tid være den vigtigste enkeltdiskussion i  

 forhold til EU-projektet.
Derfor er det vigtigt, at Folketinget giver sig  

 selv og den danske befolkning ordentlige betingelser for en sådan  

 debat.
Skriftlig fremsættelse Keld Albrechtsen (EL):
 Som ordfører for forslagsstillerne tillader jeg mig  

 herved at fremsætte:
 Forslag til folketingsbeslutning om en alsidig og fair  

 europadebat med en uvildig ekspertudredning.
(Beslutningsforslag nr.
B 2).
 Jeg henviser i øvrigt til de bemærkninger,  

 der ledsager forslaget, og anbefaler det til Tingets velvillige  

 behandling.
