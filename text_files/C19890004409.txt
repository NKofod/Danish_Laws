 I henhold til Sundhedsministeriets bekendtgørelse af 28. marts 1989 om  

 ændring af bekendtgørelse nr. 560 af 23. september 1988 om tilskud efter  

 sygesikringsloven til fysioterapeutisk behandling kan der - bl.a. med henblik  

 på forebyggelse af funktionstab og vedligeholdelse af færdigheder - ydes  

 vederlagsfri fysioterapi til børn og voksne med vidtgående fysisk handicap.
 Tilbudet om vederlagsfri fysioterapi gives til personer med:
- Spastisk lammelse (cerebral parese) - muskelsvind - dissemineret sklerose - paraplegi samt andre følger efter læsion af rygmarven (medulla spinalis) - kronisk leddegigt (rheumatoid arthritis) - cystisk fibrose - handicap efter polio, amputationer samt fysisk handicap som følge af  

 medfødte eller arvelige lidelser såsom rygmarvsbrok (spina bifida),  

 blødersygdom, Spielmeyer-Vogts sygdom og knogleskørhed (osteogenesis  

 imperfecta) - vidtgående fysisk handicap som følge af ulykkestilfælde.
 Der kan indtil videre maksimalt ordineres 3 moduler pr. uge pr. sikret.  

 Henvisningen kan maksimalt omfatte behandling i en periode på 12 måneder.
 Der kan dog i særlige tilfælde ordineres 6 moduler pr. uge pr. sikret i  

 højst 3 måneder inden for en 12 måneders periode.
