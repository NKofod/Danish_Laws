Skrivelse med orientering om ændring af  

 lov om dagpenge ved sygdom eller fødsel samt ændring af  

 bekendtgørelse om dagpenge ved sygdom eller fødsel (Til samtlige kommuner m.fl.) 1) Ændringer i dagpengeloven:
Folketinget har den 17. december 1999 vedtaget lovforslag L 57 A om ændring af forsikringsordningen for  

 private arbejdsgivere og forsikringsordningen for selvstændige og  

 ændring af beskæftigelseskravet over for arbejdsgivere og L 57 B om udvidelse af den fleksible barselorlov.
 Forslagene, som vedtaget ved 3. behandlingen,  

 vedlægges i kopi.
 Forslagene træder i kraft den 1. januar 2000. Der er  

 dog en overgangsregel for så vidt angår ændringen af  

 beskæftigelseskravet, idet bestemmelserne i § 1, nr. 1 og 2 i L 57  

 A har virkning for sygdomstilfælde, der indtræffer 1. januar 2000  

 eller senere.
 Lovændringerne indebærer følgende:
 Højere præmier for forsikrede.
 Dækningsprocenten i forsikringsordningen for mindre  

 private arbejdsgivere stiger fra 50 pct. til 70 pct. af udgifterne til  

 ordningen.
 Dækningsprocenterne i forsikringsordningen for  

 selvstændige stiger fra 40 pct. til 55 pct. af udgifterne, hvis der er  

 sikret dagpenge fra 3. dag og fra 66,6 pct. til 85 pct., hvis der er sikret  

 dagpenge fra 1. dag.
 Nedsættelse af beskæftigelseskravet i forhold til aktuel  

 arbejdsgiver.
Lønmodtagere har ret til dagpenge fra deres  

 arbejdsgiver, når de i de sidste 8 uger før fraværet har  

 været ansat hos den pågældende arbejdsgiver og i denne  

 periode har været beskæftiget i 74 timer.
Arbejdsgiverens  

 forpligtelse til at udbetale sygedagpenge indtræder således  

 på et tidligere tidspunkt i ansættelsen end efter den tidligere  

 bestemmelse.
 Fleksibel barselorlov.
Barselreglerne er blevet mere fleksible, således at  

 det vil være muligt at genoptage arbejdet i mindre omfang også i  

 de første 14 uger af barselperioden uden at miste retten til dagpenge  

 for andet end de dage, hvor arbejdet er genoptaget.
Som følge af at  

 moderen efter lov om ligebehandling af mænd og kvinder med hensyn til  

 beskæftigelse og barselorlov m.v. har en pligt til fravær i to  

 uger efter fødslen, vil moderen først efter de to første  

 uger efter fødslen kunne genoptage arbejdet i mindre omfang uden at  

 miste retten til dagpenge.
2) Ændringer i dagpengebekendtgørelsen Der vedlægges et fortryk til en  

 bekendtgørelse om ændring af bekendtgørelse om dagpenge  

 ved sygdom eller fødsel.
 Der er først og fremmest tale om  

 konsekvensændringer som følge af lovændringer, herunder  

 ophævelsen af sondringen mellem private og offentlige arbejdsgivere og  

 af de ovenfor nævnte netop vedtagne ændringer i  

 dagpengeloven.
 Derudover er der nogle konsekvensrettelser som  

 følge af indførelsen af Det Centrale Virksomhedsregister.
Endvidere er bekendtgørelsens § 3 ud fra et  

 opfølgningshensyn ændret, således at det for personer, der  

 opholder sig i udlandet, men arbejder i Danmark kun i det første  

 år efter fraflytningen er den tidligere opholdskommune, der er  

 handlekommune i forhold til spørgsmål om syge- og  

 barseldagpenge.
Efter et år er det i disse tilfælde  

 arbejdsgiverens kommune, der er handlekommune, og ikke som efter den  

 gældende bekendtgørelse den tidligere opholdskommune, uanset  

 hvor lang tid der var gået siden flytningen til udlandet.
 Endelig er det præciseret, at en arbejdsgiver, der  

 udbetaler løn eller dagpenge efter dagpengelovens § 19a til  

 forældre med alvorligt syge børn kan få refusion herfor,  

 og tidsfristen for dokumentation af visse udgifter for forsikrede private  

 arbejdsgivere er forlænget.
 Bekendtgørelsen træder i kraft den 1. januar  

 2000.
Socialministeriet, den 21. december  

 1999 Eva Pedersen Bilag 1 Vedtaget af Folketinget ved 3. behandling den  

 17. december 1999 Forslag til Lov om ændring af lov om dagpenge ved  

 sygdom eller fødsel (Ændring af forsikringsordningen for private  

 arbejdsgivere og forsikringsordningen for selvstændige og ændring  

 af beskæftigelseskravet over for arbejdsgivere) § 1 I lov om dagpenge ved sygdom eller fødsel, jf.  

 lovbekendtgørelse nr. 632 af 22. juli 1997, som ændret senest  

 ved lov nr. 393 af 2. juni 1999, foretages følgende  

 ændringer:
 1. I § 3, stk. 1, nr. 1, og stk. 2, ændres  

 »13 uger« til: »8 uger«.
 2. I § 3, stk. 1, nr. 2, og stk. 2, ændres  

 »120 timer« til: »74 timer«.
3. I § 27, stk. 1, 2. pkt., ændres »50 pct.« til:  

 »70 pct.« 4. I § 29, stk. 1, ændres »40 pct.« til: »55  

 pct.« og »66,6 pct.« til: »85 pct.« § 2 Loven træder i kraft den 1. januar 2000. Bestemmelserne i § 1,  

 nr. 1 og 2, har virkning for sygdomstilfælde, der indtræffer 1.  

 januar 2000 eller senere.
Bilag 2 Vedtaget af Folketinget ved 3. behandling den  

 17. december 1999 Forslag til Lov om ændring af lov om dagpenge ved  

 sygdom eller fødsel (Udvidelse af den fleksible barselorlov) § 1 I lov om dagpenge ved sygdom eller fødsel, jf.  

 lovbekendtgørelse nr. 632 af 22. juli 1997, som ændret senest  

 ved lov nr. 393 af 2. juni 1999, foretages følgende  

 ændringer:
 1. § 16 a, stk. 1 og 2, ophæves, og i  

 stedet indsættes:
»Genoptagelse af arbejdet efter fødslen  

 medfører, at retten til dagpenge bortfalder i resten af  

 orlovsperioden.
Genoptages arbejdet i mindre omfang efter de to første  

 uger efter fødslen, bortfalder retten til dagpenge dog kun for de  

 dage, hvor arbejdet er genoptaget.
Faderen kan også i de to  

 første uger efter fødslen genoptage arbejdet i mindre omfang  

 med den virkning, at retten til dagpenge kun bortfalder for de dage, hvor  

 arbejdet er genoptaget.
Der ydes nedsatte dagpenge for de dage, hvor arbejdet  

 er genoptaget delvis.« Stk. 3-5 bliver herefter stk. 2-4.
 2. § 16 a, stk. 4, der bliver stk. 3, affattes  

 således:
»Stk. 3. For adoptionssøgende, der er berettiget til  

 dagpenge efter § 14, medfører genoptagelse af arbejdet efter  

 modtagelsen af barnet, at retten til dagpenge bortfalder for de dage, hvor  

 arbejdet er genoptaget.
Der ydes nedsatte dagpenge for de dage, hvor arbejdet  

 er genoptaget delvis.
Det samme gælder ved deltagelse i fagpolitisk  

 arbejde eller undervisning og lignende med erhvervsmæssigt  

 formål.« 3. I § 16 a, stk. 5, der bliver stk. 4, ændres  

 »stk. 2-4« til: »stk. 1-3«.
§ 2 Loven træder i kraft den 1. januar 2000.
Bilag 3 (Fortryk) Bekendtgørelse om ændring af  

 bekendtgørelse om dagpenge ved sygdom eller fødsel § 1 I Socialministeriets bekendtgørelse nr. 442 af 23. juni 1998, som  

 ændret ved bekendtgørelse nr. 733 af 17. september 1999,  

 foretages følgende ændringer:
 1. § 2, stk. 5, affattes således:
» 2. § 3, stk. 1, affattes således:
» 3. I § 3, stk. 2, indsættes efter »Hvis den person, som sagen vedrører, ikke«: »det seneste år«.
 4. I § 17 udgår »privat«.
 5. I § 35 ændres »§ 16 a, stk. 2-4« til:  

»§ 16 a, stk. 1-3«.
 6. I § 50 indsættes som 3. pkt.:
» 7. I § 52, stk. 1, ændres »de første 3 uger«  

 til: »de første 2 uger«.
 8. I § 52, stk. 4, ændres »3 uger« til: »2 uger«.
 9. § 61, nr. 2, affattes således:
» 10. I § 62, stk. 1, ændres »1. marts« til: »1. september«.
 11. § 62, stk. 1, 3. pkt., affattes således:
» 12. § 63, stk. 3, affattes således:
» 13. I § 63, stk. 4, tilføjes efter »SE-nummer«: /»CVR-nummer«.
§ 2 Bekendtgørelsen træder i kraft den 1. januar 2000.
