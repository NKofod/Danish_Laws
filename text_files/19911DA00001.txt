Nr BTB 1 Betænkning over Forslag til folketingsbeslutning om ændring af  

 tjenestemandspensionsloven   

 Nr B 1 1991-92, 1. samling Afgivet af Arbejdsmarkedsudvalget Afgivet: 19920408 Udvalget har behandlet beslutningsforslaget i en række møder og har herunder stillet spørgsmål til finansministeren, som denne har besvaret skriftligt.
Endvidere har udvalget modtaget en skriftlig henvendelse fra N.
Vagn  

 Jensen, Odense.
 Herefter indstiller et mindretal (Socialdemokratiets og  

 Socialistisk Folkepartis medlemmer af udvalget) forslaget til  

 folketingsbeslutning til vedtagelse uændret .
 Et mindretal inden for mindretallet (Socialistisk Folkepartis medlem af  

 udvalget) udtaler:
 SF har med fremsættelsen af dette beslutningsforslag forsøgt at skabe  

 forståelse for en ændring af tjenestemandspensionsloven, der tilgodeser  

 enker/enkemænd efter tjenestemænd, der har fået bevilget en  

 svagelighedspension.
 Der er efter SF's mening ingen retfærdighed i, at en enke efter en  

 tjenestemand, der har fået kvalificeret svagelighedspension, og en enke efter  

 en tjenestemand, der har fået almindelig svagelighedspension, ikke skal  

 stilles lige med hensyn til enkepension.
 Det er søgt opklaret under udvalgsarbejdet, hvor mange mennesker dette  

 forslag egentlig omhandlede, og givet forskellige bud herpå, der bekræfter,  

 at dette ikke er så stor en sag, at det kan vælte nogen offentlige budgetter.
 På baggrund af ovenstående indstilles beslutningsforslaget til vedtagelse.  

 Et andet mindretal (Det Konservative Folkepartis, Venstres,  

 Fremskridtspartiets og Kristeligt Folkepartis medlemmer af udvalget)  

 indstiller forslaget til folketingsbeslutning til forkastelse .
 Et mindretal inden for mindretallet (Fremskridtspartiets medlem af  

 udvalget) anfører, at mindretallet ikke kan tilslutte sig forslaget til  

 folketingsbeslutning, fordi de fremførte problemer ikke bør løses isoleret,  

 men gøres til genstand for en nærmere analyse, når der eventuelt på et senere  

 tidspunkt skal ske revision af det lovkompleks, som tjenestemandssystemet  

 hører under.
 Et tredje mindretal (Centrum-Demokraternes og Det Radikale Venstres  

 medlemmer af udvalget) vil redegøre for sin stilling til forslaget til  

 folketingsbeslutning ved 2. (sidste) behandling.
