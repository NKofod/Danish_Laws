Fremsat den 9. november 2005  

 af skatteministeren (Kristian Jensen) Forslag til Lov  

 om indgåelse af aftale mellem Danmark og Færøerne  

  

 om beskatning af indkomst for arbejde ombord på skibe i  

  

 internationalt skibsregister § 1.  

  

 Aftale af 10. august 2005 mellem Danmark og Færøerne om beskatning af  

 indkomst  

 for arbejde ombord på skibe i internationalt skibsregister træder i kraft og  

 finder anvendelse i Danmark efter bestemmelserne i aftalens artikel 2.  

 Aftalen  

 er optaget som bilag til denne lov.
 § 2.  

  

 Loven træder i kraft dagen efter bekendtgørelse i Lovtidende.
 § 3.  

  

 Loven gælder ikke for Færøerne og Grønland.
Bilag Aftale mellem Danmark og Færøerne I forholdet mellem Danmark og Færøerne skal følgende  

 gælde i henhold til Overenskomst af 23. september 1996 mellem de nordiske  

 lande  

 til undgåelse af dobbeltbeskatning for så vidt angår indkomst- og  

 formueskatter:
Artikel 1 Uanset bestemmelserne i artikel 15 og artikel 21 skal i  

 forholdet mellem Danmark og Færøerne gælde følgende:
Vederlag for arbejde, som udføres ombord på et færøsk skib, der er  

 registreret i Færøsk Internationalt Skibsregister, eller et dansk skib, der  

 er  

 registreret i Dansk Internationalt Skibsregister, kan kun beskattes i den del  

 af riget, hvis nationalitet skibet har.
Denne bestemmelse finder alene  

 anvendelse,  

 hvis arbejdet udføres ombord på et skib, der anvendes til formål, som  

 opfylder  

 betingelserne for skattenedsættelse efter såvel de færøske regler for arbejde  

 ombord på skibe i Færøsk Internationalt Skibsregister som de danske regler  

 for  

 arbejde ombord på skibe i Dansk Internationalt Skibsregister.
Ved anvendelsen  

 af denne bestemmelse sidestilles udenlandsk skib, som befragtes på såkaldt  

 bareboat-basis  

 af en person, der er hjemmehørende i Færøerne eller i Danmark, med færøsk  

 skib,  

 registreret i Færøsk Internationalt Skibsregister, henholdsvis dansk skib,  

 registreret i Dansk Internationalt Skibsregister.
Artikel 26, stk. 2,  

 finder ikke anvendelse på vederlag omfattet af denne bestemmelse.
Artikel 2 1. Denne aftale træder i kraft den tredivte dag efter  

 den dag, hvor begge parter har meddelt hinanden, at aftalen er godkendt.
 2. Aftalen har virkning for indkomstskatter, der  

 pålignes for skatteår, der begynder den 1. januar 2005 eller senere.
 3. En part kan opsige aftalen ved at give skriftlig  

 meddelelse herom til den anden part senest den 30. juni i ethvert kalenderår.  

 I  

 så fald ophører aftalen med at have virkning for indkomstskatter, der  

 pålignes  

 for skatteår, som begynder den 1. januar i det kalenderår, som følger efter  

 det  

 år, hvor opsigelsen sker, eller senere.
 Til bekræftelse heraf har de undertegnede underskrevet  

 denne aftale.
 Udfærdiget i Argir, den 10. august 2005 i to eksemplar på  

 dansk og færøsk, hvilke tekster har lige gyldighed.
For Danmark For Færøerne Kristian  

 Jensen Bárður Nielsen Bemærkninger til lovforslaget Almindelige bemærkninger Formålet med lovforslaget er at bestemme, at den  

 dansk-færøsk aftale af 10. august 2005 om beskatning af indkomst for arbejde  

 ombord på skibe i internationalt skibsregister træder i kraft og finder  

 anvendelse her i landet.
Det bemærkes, at der ikke er tale om at indhente  

 folketingets samtykke efter grundlovens § 19, idet Færøerne ikke er en  

 fremmed stat.
 Aftalen vedrører beskatning af løn, som en person, der er  

 hjemmehørende i den ene del af riget, oppebærer for arbejde ombord på et  

 skib,  

 der er registreret i det internationale skibsregister i den anden del af  

 riget.  

 Aftalen medfører, at en dansk sømand med arbejde ombord på et skib, der er  

 registreret  

 i Færøsk Internationalt Skibsregister, ikke skal betale dansk skat af lønnen  

 for dette arbejde, ligesom en færøsk sømand med arbejde ombord på et skib i  

 Dansk Internationalt Skibsregister ikke skal betale færøsk skat af lønnen for  

 dette arbejde.
 Baggrunden er, at både Danmark og Færøerne har særlige  

 skatteregler for personer, der arbejder ombord på et skib i henholdsvis Dansk  

 Internationalt Skibsregister (DIS) og Færøsk Internationalt Skibsregister  

 (Føroysku  

 Altjóða Skipaskránni - FAS). Formålet med disse regler er at sikre danske,  

 henholdsvis færøske, rederiers konkurrencemæssige stilling i forhold til  

 rederier fra andre lande, idet de får mulighed for at nedsætte omkostningerne  

 til løn til deres søfolk.
De danske regler medfører, at søfolk med arbejde ombord på  

 et skib, registreret i DIS, er fritaget for dansk beskatning af lønnen for  

 dette arbejde.
Det gælder, hvad enten de pågældende søfolk er hjemmehørende i  

 Danmark eller f.eks. på Færøerne.
Færøerne har tilsvarende regler om  

 fritagelse  

 for færøsk beskatning af løn for arbejde ombord på skibe, registreret i FAS.
De danske regler om skattefritagelse for søfolk ombord på  

 et DIS-skib kan imidlertid alene omfatte dansk beskatning, hvorimod de ikke  

 kan  

 regulere færøsk beskatning af disse søfolk, hvis de er hjemmehørende på  

 Færøerne.
Tilsvarende gælder for de færøske regler om skattefritagelse for  

 søfolk  

 ombord på et FAS-skib.
I tilfælde, hvor en sømand, der f.eks. er hjemmehørende i  

 Danmark, arbejder ombord på et skib, registreret i FAS, reguleres  

 beskatningen  

 af den nordiske dobbeltbeskatningsoverenskomst, intern færøsk skatteret og  

 intern dansk skatteret.
De relevante bestemmelser fra den nordiske  

 dobbeltbeskatningsoverenskomst er optaget i bilag til lovforslagets  

 bemærkninger.
Artikel 15, stk. 3, og artikel 21, stk. 7, litra  

 c, i den nordiske dobbeltbeskatningsoverenskomst giver Færøerne ret til at  

 beskatte en sømand, hjemmehørende i Danmark, af løn for arbejde på et færøsk  

 skib.
Efter intern færøsk skatteret beskatter Færøerne som nævnt ikke den  

 danske sømand af løn for arbejde på et færøsk skib, der er registreret i FAS.  

 Efter intern dansk skatteret bliver en person, der er fuldt skattepligtig,  

 beskattet af samtlige sine indtægter, uanset hvor i verden de hidrører fra.  

 Artikel 25, stk. 1, litra c, i dobbeltbeskatningsoverenskomsten  

 medfører,  

 at Danmark kan beskatte lønnen, men den danske skat af denne indkomst skal  

 nedsættes med den færøske skat af indkomsten.
Når den færøske skat er 0,  

 medfører det normal dansk skat.
Dette gælder, uanset at lønnen er fastsat  

 under  

 hensyn til skattefritagelse.
 Artikel 1 i den dansk-færøske aftale går derfor ud på, at  

 løn, som en dansk sømand oppebærer for arbejde ombord på et skib i FAS, kun  

 kan  

 beskattes i Færøerne, og at løn, som en færøsk sømand oppebærer for arbejde  

 ombord på et skib i DIS, kun kan beskattes i Danmark.
For så vidt angår en dansk sømand på et færøsk FAS-skib,  

 betyder det, at sømanden skal medregne den færøske indkomst ved opgørelsen af  

 dansk skattepligtig indkomst.
Den beregnede danske skat nedsættes med det  

 beløb, der forholdsmæssigt falder på den færøske indkomst.
Lempelsen bliver  

 således uafhængig af størrelsen af den færøske skat.
Imidlertid indgår  

 indkomsten i det danske beskatningsgrundlag og får således  

 progressionsvirkning  

 for den danske beskatning som helhed.
 Aftalen gælder dog alene i det omfang, det færøske  

 FAS-skib, henholdsvis det danske DIS-skib, anvendes til formål, der opfylder  

 betingelserne for skattefritagelse efter såvel de færøske regler for arbejde  

 ombord på skibe i FAS som de danske regler for arbejde ombord på skibe i DIS.
 Aftalen gælder altså ikke, hvis f.eks. en dansk sømand  

 arbejder ombord på et færøsk FAS-skib, og sømanden ikke ville være fritaget  

 for  

 dansk beskatning, såfremt den pågældende arbejdede ombord på et dansk skib,  

 der  

 blev anvendt til samme formål som FAS-skibet.
Lovforslagets konsekvenser Forslaget skønnes ikke at have nævneværdige provenumæssige  

 konsekvenser, da de gældende regler må antages at bevirke, at danske søfolk  

 ikke tager hyre på skibe registreret i FAS, og at færøske søfolk ikke tager  

 hyre på skibe indregistreret i DIS.
Fjernelsen af de skattemæssige barrierer  

 for beskæftigelse på skibe indregistreret i det internationale skibsregister  

 i  

 den anden del af riget har positive erhvervsøkonomiske konsekvenser for  

 rederierhvervet i de 2 dele af riget.
 Lovforslaget skønnes ikke at have væsentlige administrative  

 konsekvenser.
Sammenfatning af økonomiske og administrative  

 konsekvenser Positive konsekvenser Negative konsekvenser Økonomiske konsekvenser for stat, kommuner og  

 amts-kommuner Ingen Ingen Administrative konsekvenser for stat, kommuner og  

 amts-kommuner Ingen Ingen Økonomiske konsekvenser for erhvervslivet Rederier får bedre muligheder for at ansætte færøske  

 søfolk til arbejde ombord på DIS-skibe.
Ingen Administrative konsekvenser for erhvervslivet Ingen Ingen Miljømæssige konsekvenser Ingen Ingen Administrative konsekvenser for borgerne Ingen Ingen Forholdet til EU-retten Lovforslaget indeholder ikke EU-retlige aspekter.
Bemærkninger til lovforslagets enkelte bestemmelser Til § 1 Lovforslagets § 1 har til formål, at den dansk-færøske  

 aftale af 10. august 2005 gøres til en del af dansk ret.
Aftalen er optaget  

 som  

 bilag til den foreslåede lov.
Der henvises i øvrigt til de almindelige  

 bemærkninger.
Til § 2 Efter lovforslagets § 2 træder loven i kraft dagen  

 efter bekendtgørelsen i Lovtidende.
Aftalen skal efter dens artikel 2 træde i kraft den  

 tredivte dag efter den dag, hvor de to parter har meddelt hinanden, at  

 aftalen  

 er godkendt.
Aftalen har virkning for indkomstskatter, der pålignes for  

 skatteår, der begynder den 1. januar 2005 eller senere.
 Det bemærkes, at aftalen alene har begunstigende virkning  

 for de berørte søfolk.
Til § 3 Efter lovforslagets § 3 gælder loven ikke for Færøerne  

 og Grønland, da skattespørgsmål henhører under det færøske og grønlandske  

 hjemmestyre.  

 I det aktuelle tilfælde, hvor den danske regering og det færøske landsstyre  

 har  

 indgået en aftale, skal denne alene gøres til en del af dansk skatteret ved  

 dette lovforslag.
Bilag Uddrag fra den nordiske  

 dobbeltbeskatningsoverenskomst Artikel 15 Personlige tjenesteydelser 1. Såfremt bestemmelserne i artiklerne 16, 18, 19, 20 og  

 21 ikke medfører andet, kan løn og andet lignende vederlag for personligt  

 arbejde i tjenesteforhold, oppebåret af en person, der er hjemmehørende i en  

 kontraherende stat, kun beskattes i denne stat, medmindre arbejdet er udført  

 i  

 en anden kontraherende stat.
Er arbejdet udført i denne anden stat, kan det  

 vederlag, som oppebæres herfor, beskattes der.
 2. Uanset bestemmelserne i stykke 1 kan vederlag, som en  

 person, der er hjemmehørende i en kontraherende stat, oppebærer for arbejde,  

 som udføres i en anden kontraherende stat, kun beskattes i den førstnævnte  

 stat, såfremt:
a)  

 	  

 modtageren opholder  

 sig i denne anden stat i en periode eller i perioder, der tilsammen ikke  

 overstiger 183 dage inden for en 12 måneders periode, der begynder eller  

 slutter i den pågældende skatteår, og b)  

 	  

 vederlaget betales af  

 eller på vegne af en arbejdsgiver, der ikke er hjemmehørende i denne anden  

 stat, og c)  

 	  

 vederlaget ikke belaster  

 et fast driftssted eller et fast sted, som arbejdsgiveren har i denne anden  

 stat, samt d)  

 	  

 at der ikke er tale  

 om udleje af arbejdskraft.
 3. Uanset de foranstående bestemmelser i denne artikel  

 kan vederlag for arbejde, som udføres om bord på et dansk, færøsk, finsk,  

 islandsk, norsk eller svensk skib i international trafik beskattes i den  

 kontraherende stat, hvis nationalitet skibet har; ved anvendelsen af denne  

 bestemmelse sidestilles udenlandsk skib, som befragtes på såkaldt  

 bareboat-basis af en person i en kontraherende stat, med dansk, færøsk,  

 finsk,  

 islandsk, norsk eller svensk skib.
4. Uanset de foranstående bestemmelser i denne artikel  

 beskattes vederlag for arbejde, som udføres ombord på a)  

 	  

 luftfartøj i  

 international trafik kun i den kontraherende stat, hvori den, som oppebærer  

 vederlaget, er hjemmehørende; b)  

 	  

 fiske-, sælfangst-  

 eller hvalfangstfartøj kun i den kontraherende stat, hvori den, som oppebærer  

 vederlaget, er hjemmehørende, også i tilfælde, hvor vederlaget for arbejdet  

 erlægges i form af en vis part eller andel af overskuddet af fiskeri-,  

 sælfangst- eller hvalfangstvirksomheden.
Artikel 21 Virksomhed i forbindelse med forundersøgelse,  

 efterforskning eller udnyttelse af kulbrinteforekomster 1. Uanset de øvrige bestemmelser i denne overenskomst,  

 med undtagelse af bestemmelserne i artikel 8, finder bestemmelserne i denne  

 artikel anvendelse i tilfælde, hvor en person, der er hjemmehørende i en  

 kontraherende stat, driver virksomhed i en anden kontraherende stat i  

 forbindelse med forundersøgelse, efterforskning eller udnyttelse af  

 kulbrinteforekomster beliggende i denne anden stat.
 2.  

 	  

 a)  

 	  

 En person, der er hjemmehørende i en  

 kontraherende stat, og som ud for kysten i en anden kontraherende stat driver  

 virksomhed, som omhandles i stykke 1, skal anses for at drive virksomheden  

 fra  

 et fast driftssted eller fast sted i denne anden stat.
 b)  

 	  

 Såfremt en sådan  

 person driver sin virksomhed inden for et efterforsknings- eller  

 indvindingsområde,  

 der strækker sig fra et sted ud for kysten i denne anden stat og ind på denne  

 stats landområde, og virksomheden ikke udelukkende drives inden for  

 landområdet, finder litra a) tilsvarende anvendelse.
 c)  

 	  

 Virksomhed, som  

 består i arbejde med opbygning eller installation af en rørledning til  

 transport af uraffinerede kulbrinter, eller et bygningsarbejde i direkte  

 forbindelse med sådan virksomhed, anses for drevet fra et fast driftssted i  

 denne anden stat også med hensyn til sådan virksomhed, der udføres på land,  

 når  

 virksomheden indgår i et projekt, som strækker sig fra et sted ud for kysten  

 i  

 denne stat og ind på denne stats landområde.
 3. Bestemmelserne i stykke 2 finder ikke anvendelse,  

 såfremt virksomheden finder sted i en periode eller i perioder, som  

 sammenlagt  

 ikke overstiger 30 dage inden for en 12 måneders periode.
 4. Ved beregningen af den tid, som omhandles i stykke 3,  

 anses virksomhed, som udøves af et foretagende, som har interessefællesskab  

 med  

 et andet foretagende, for udøvet af det foretagende, som det har  

 interessefællesskab med, såfremt virksomheden i væsentlig grad er af samme  

 art  

 som den virksomhed, som det sidstnævnte foretagende udøver og begge  

 foretagenders virksomhed vedrører samme projekt.
 5. Indkomst, som oppebæres af et foretagende i en  

 kontraherende stat ved transport af personel eller materiel med skib eller  

 luftfartøj til eller inden for områder som omhandles i stykke 2, litra a) og  

 b)  

 i den anden kontraherende stat, hvor der udøves forretningsvirksomhed i  

 forbindelse med forundersøgelse, efterforskning eller udnyttelse af  

 kulbrinteforekomster, eller ved drift af bugserbåde, forsyningsfartøjer eller  

 andre hjælpefartøjer i forbindelse med sådan virksomhed, kan kun beskattes i  

 den førstnævnte stat.
 6. Bestemmelserne i artikel 13, stykke 4, og i artikel  

 23, stykke 3, finder anvendelse henholdsvis på fortjeneste ved afhændelse af  

 skibe, både eller luftfartøjer, som omhandles i stykke 5, og på formue  

 bestående af sådanne skibe, både eller luftfartøjer.
 7. Uanset de øvrige bestemmelser i overenskomsten gælder  

 følgende om beskatningen af løn og andre lignende vederlag, som en person,  

 der  

 er hjemmehørende i en kontraherende stat, erhverver ved arbejde, som udføres  

 i  

 en anden kontraherende stat for en arbejdsgiver, som driver sådan virksomhed,  

 som omhandles i stykke 1 og 2:
 a)  

 	  

 Medmindre  

 bestemmelserne under litra b)-d) medfører andet, kan sådan løn eller vederlag  

 beskattes  

 i denne anden stat, men kun såfremt arbejdet finder sted der i en periode  

 eller  

 i perioder, som sammenlagt overstiger 30 dage inden for en tolv-måneders  

 periode.
b)  

 	  

 Sådan løn eller  

 vederlag kan kun beskattes i den førstnævnte kontraherende stat, såfremt 1)  

 	  

 arbejdet har  

 forbindelse med udnyttelsen af kulbrinteforekomster, som befinder sig på  

 midtlinien  

 mellem kontraherende stater, eller mellem en kontraherende stat og en anden  

 stat, 2)  

 	  

 der foreligger aftale  

 mellem disse stater om fælles udnyttelse af forekomsterne, og 3)  

 	  

 udnyttelsen sker  

 samtidig på begge sider af midtlinien.
 Bestemmelserne i dette litra b)  

 finder kun anvendelse efter aftale herom mellem de kompetente myndigheder i  

 de  

 kontraherende stater.
 c)  

 	  

 Såfremt arbejdet  

 udføres om bord på et skib eller en båd, som omhandles i stykke 5, kan sådan  

 løn eller vederlag beskattes i den kontraherende stat, hvis nationalitet  

 skibet  

 eller båden har.
 d)  

 	  

 Såfremt arbejdet  

 udføres om bord på et luftfartøj, som omhandles i stykke 5, kan sådan løn  

 eller  

 vederlag kun beskattes i den kontraherende stat, hvori foretagendet er  

 hjemmehørende.
8. En person, der er hjemmehørende i en kontraherende  

 stat, og som driver virksomhed ud for kysten i en anden kontraherende stat,  

 er  

 fritaget for beskatning i denne anden stat af fortjeneste, som denne person  

 anses at have erhvervet som følge af overflytning af flytbar boreinstallation  

 eller hotelplatform til et område uden for denne anden stat.
Ved fortjeneste  

 forstås i dette stykke det beløb, hvormed handelsværdien på tidspunktet for  

 overflytningen overstiger restværdien på dette tidspunkt med tillæg af  

 foretagne afskrivninger.
9. Fortjeneste, som en person, der er hjemmehørende i en  

 kontraherende stat, erhverver ved afhændelse af a)  

 	  

 ret til  

 forundersøgelse, efterforskning eller udnyttelse af kulbrinteforekomster i en  

 anden kontraherende stat, herunder ret til andel i eller fordel af sådanne  

 forekomster, eller b)  

 	  

 aktier eller andre  

 andele i selskaber, hvis værdi helt eller i det væsentlige direkte eller  

 indirekte  

 kan henføres til sådan ret, kan beskattes i denne anden  

 stat.
Artikel 25 Ophævelse af dobbeltbeskatning 1.  

 	  

 Danmark:
a)  

 	  

 Såfremt en person,  

 der er hjemmehørende i Danmark, oppebærer indkomst, som ifølge bestemmelserne  

 i  

 denne overenskomst kan beskattes i en anden kontraherende stat, skal Danmark,  

 medmindre bestemmelserne i litra b) eller c), medfører andet, indrømme  

 fradrag  

 i denne persons danske indkomstskat med et beløb, svarende til den  

 indkomstskat, som er erlagt i denne anden stat.
Fradragsbeløbet skal  

 imidlertid  

 ikke kunne overstige den del af den danske indkomstskat, beregnet før sådant  

 fradrag, der svares af den indkomst, som kan beskattes i denne anden stat.
 b)  

 	  

 Såfremt en person,  

 der er hjemmehørende i Danmark, oppebærer indkomst, som ifølge bestemmelserne  

 i  

 denne overenskomst kun kan beskattes i en anden kontraherende stat, kan  

 Danmark  

 medregne indkomsten i beskatningsgrundlaget, men skal i den danske skat af  

 indkomsten  

 fradrage den del af indkomstskatten, der svares af den indkomst, som hidrører  

 fra denne anden stat.
 c)  

 	  

 Såfremt en person,  

 der er hjemmehørende i Danmark, oppebærer indkomst, som omhandles i artikel  

 15,  

 stykke 1, eller artikel 21, stykke 7, litra a), kan Danmark medregne  

 indkomsten  

 i beskatningsgrundlaget, men skal i den danske skat af indkomsten fradrage  

 den  

 del af indkomstskatten, der svares af den indkomst, som hidrører fra denne  

 anden  

 stat.
 2.  

 	  

 Færøerne:
 a)  

 	  

 Såfremt en person,  

 der er hjemmehørende på Færøerne, oppebærer indkomst, som ifølge  

 bestemmelserne  

 i denne overenskomst kan beskattes i en anden kontraherende stat, skal  

 Færøerne,  

 medmindre bestemmelserne i litra b) eller c) medfører andet, indrømme fradrag  

 i  

 denne persons færøske indkomstskat med et beløb, svarende til den  

 indkomstskat,  

 som er erlagt i denne anden stat.  

  

 Fradragsbeløbet skal imidlertid ikke kunne overstige den del af den færøske  

 indkomstskat, beregnet før sådant fradrag, der svares af den indkomst, som  

 kan  

 beskattes i denne anden stat.
 b)  

 	  

 Såfremt en person,  

 der er hjemmehørende på Færøerne, oppebærer indkomst, som ifølge  

 bestemmelserne  

 i denne overenskomst kun kan beskattes i en anden kontraherende stat, kan  

 Færøerne medregne indkomsten i beskatningsgrundlaget, men skal i den færøske  

 skat af indkomsten fradrage den del af indkomstskatten, der svares af den  

 indkomst, som hidrører fra denne anden stat.
 c)  

 	  

 Såfremt en person,  

 der hjemmehørende på Færøerne, oppebærer indkomst fra en anden kontraherende  

 stat for personlige tjenesteydelser, som omhandles i artikel 15, stykke 1,  

 eller artikel 21, stykke 7, litra a), og som i henhold til disse artikler kan  

 beskattes i denne anden kontraherende stat, kan Færøerne medregne indkomsten  

 i  

 beskatningsgrundlaget, men skal i den færøske skat af indkomsten fradrage den  

 del af indkomstskatten, der svares af den indkomst, som hidrører fra denne  

 anden stat.
- - - - Artikel 26 Generelle regler om beskatningen 1. Indkomst, som oppebæres af en person, der er  

 hjemmehørende i en kontraherende stat, eller formue, som ejes af en sådan  

 person, kan ikke beskattes i en anden kontraherende stat, medmindre  

 beskatning  

 udtrykkelig er tilladt i henhold til denne overenskomst.
 2. I tilfælde, hvor beskatningsretten til en indkomst  

 eller formue i henhold til overenskomsten er tillagt en anden kontraherende  

 stat end den stat, hvori personen, der oppebærer indkomsten eller ejer  

 formuen,  

 er hjemmehørende og denne anden stat på grund af sin lovgivning ikke medtager  

 indkomsten eller formuen i sin helhed ved beskatningen, eller kun medregner  

 indkomsten eller formuen ved progressionsberegning eller anden  

 skatteberegning,  

 kan indkomsten eller formuen - i det omfang andet ikke følger af stykke 3 -  

 kun  

 beskattes i den kontraherende stat, hvori den pågældende person er  

 hjemmehørende.
