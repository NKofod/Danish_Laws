 1. Bestemmelsernes omfang.
 Bestemmelserne i nærværende kundgørelse er gældende for  

 tjenestemænd,personel ansat på tjenestemandslignende vilkår samt kontrakt-og  

 overenskomstsansat personel, i det omfang dette i henhold til indgåede  

 overenskomster og aftaler følger de for tjenestemænd fastsatte regler.
 Bestemmelserne omfatter alene godtgørelse af befordringsudgifter, medens  

 godtgørelse af merudgifter til kost og logi m.v. under tjenesterejser og  

 udstationering i ind- og udland er fastsat i særlige kundgørelser.
Forsvarskommandoen, hjemmeværnskommandoen og de direkte under  

 forsvarsministeriet hørende myndigheder, institutioner m.v. fastsætter for de  

 herunder hørende myndigheder/tjenestesteder m.v. de nærmere retningslinier  

 for iværksættelse, attestation m.v. af tjenesterejser og udstationering i  

 ind- og udland, herunder hvilke underlagte myndigheder/tjenestesteder der kan  

 iværksætte sådanne rejser.
Det henstilles af bl.a. økonomiske grunde, at  

 antallet af tjenesterejser og udstationeringer, deltagerantallet og  

 tjenesterejsens/opholdets varighed begrænses mest muligt.
Bestemmelserne er tillige gældende for personel udsendt til tjeneste ved  

 internationale stabe m.v. i udlandet samt til tjeneste ved internationale  

 stabe her i landet.
For personel ved internationale stabe m.v. fastsættes af  

 forsvarskommandoen nærmere retningslinier for iværksættelse, herunder  

 attestation m.v. af tjenesterejser, hvor udgiften helt eller delvis afholdes  

 af nationale midler.
For forsvarsattacheer, herunder hjælpere m.fl., samt for  

 personel ved Den danske repræsentation til NATO fastsættes de tilsvarende  

 retningslinier af forsvarsministeriet.
 Vedrørende de enkelte punkter i kundgørelsen bemærkes følgende:
 Punkt 2 indeholder generelle bestemmelser vedrørende befordring, herunder  

 iværksættelse m.v.
 Punkt 3 indeholder cirkulære af 27.april 1977 om de for statens  

 tjenestemænd (bortset fra tjenestemænd i udenrigstjenesten) gældende regler  

 for benyttelse af befordringsklasser m.v. på tjenesterejser.
 Punkt 4 indeholder aftale af 10.juli 1979 om godtgørelse for benyttelse af  

 eget befordringsmiddel på tjenesterejser.
 Punkt 5 indeholder supplerende bestemmelser vedrørende befordring m.v.  

 inden for særlige områder.
 Finansministeriets og forsvarsministeriets supplerende bestemmelser m.v.  

 er optaget som bemærkninger (Bmk.:) til de enkelte paragraffer.
2. Generelle bestemmelser vedrørende befordring, herunder iværksættelse m.v.
§ 1.  Statens eller andre offentlige kollektive  

 befordringsmidler skal fortrinsvis benyttes på tjenesterejser.
Stk.2.  Benyttelse af eget befordringsmiddel på  

 tjenesterejser bør dog være tilladt, når særlige forhold taler derfor, og når  

 det i det givne tilfælde, alle forhold taget i betragtning, er mest økonomisk  

 for staten.
Den iværksættende myndighed skal i hvert enkelt tilfælde tage  

 stilling til, om benyttelse af eget befordringsmiddel på tjenesterejsen kan  

 tillades.
Der skal herved bl.a. tages hensyn til - mulige besparelser på time- og dagpenge m.v., - mulige tidsmæssige gevinster i form af arbejdstid (specielt på korte  

 rejser, hvor benyttelse af offentlige kollektive befordringsmidler er  

 uhensigtsmæssig), - udgiften til befordring med offentlige kollektive befordringsmidler,  

 idet opmærksomheden henledes på, at benyttelse af statens befordringsmidler  

 ikke belaster statskassen med merudgifter, - udgiften til kilometergodtgørelse og eventuelt færge, - muligheden af at flere kan rejse sammen i eget befordringsmiddel.
 Stk.3.  Vedrørende benyttelse af  

 myndighedens/institutionens køretøjer på tjenesterejser m.v. henvises til de  

 herfor fastsatte bestemmelser.
Stk.4.  Ved tjenesterejser m.v. inden for byområde,  

 herunder det storkøbenhavnske område, hvor det ikke anses for hensigtsmæssigt  

 eller økonomisk forsvarligt at anvende de i stk.1 - 3 nævnte  

 befordringsmåder, bemyndiges myndigheden/institutionen til at fastsætte  

 regler for anvendelse af hyrevogne, herunder indgåelse af aftaler med  

 hyrevognsselskaber om anvendelse af særlige kørechecks.
Det forudsættes, at  

 administrationen af sådanne ordninger tilrettelægges og gennemføres på den  

 for staten mest økonomiske måde, samt at hyrevogn normalt kun anvendes til  

 lokal kørsel.
 § 2.  Befordringsgodtgørelse i medfør af nærværende  

 bestemmelser ydes, når tjenesterejser og udstationering i ind- og udlandet  

 foretages af enkeltpersoner, mindre grupper og kommandoer.
 Stk.2.  Ved transport af syge kan der, hvis hensynet til  

 de syges tilstand kræver det, afviges fra nærværende bestemmelser.
 Stk.3.  Ved transport af arrestanter kan der for dem og  

 ledsagere ske sådanne afvigelser fra nærværende bestemmelser, som  

 omstændighederne måtte kræve.
 Stk.4.  Ved medtagelse af klassificerede sager på  

 tjenesterejser kan der, såfremt forholdene kræver det, afviges fra nærværende  

 bestemmelser.
§ 3.  Forud for en tjenesterejse udstedes der en  

 rejseordre, hvor der bl.a. oplyses om - rejsens/tjenestens forventede varighed, - hvilke befordringsmidler der skal benyttes, - særlige rejsedirektiver, herunder eksempelvis særlig rejserute,  

 anvendelse af ledsagereglen med hensyn til befordringsklasse og/ eller  

 dagpengesats, eventuelle passagerer ved anvendelse af privat  

 befordringsmiddel, anvisning af kost og/eller logi uden betaling eller andre  

 for regnskabsaflæggelsen nødvendige oplysninger, - udbetaling af forskud på befordringsudgifter samt time- og dagpenge m.v.
 Stk.2.  Den iværksættende myndighed drager omsorg for,  

 at de forskellige rabatmuligheder udnyttes i størst mulig udstrækning ved køb  

 af billet i forbindelse med tjenesterejser, herunder frirejser.
 Stk.3.  I forbindelse med tjenesterejser til udlandet  

 henledes opmærksomheden på, at der ved at bestille rejsen gennem DSB  

 rejsebureauerne kan opnås økonomiske fordele med hensyn til rabatmuligheder  

 og priskombinationer i forbindelse med køb af billetter.
§ 4.  Der kan udbetales forskud på befordringsudgifter  

 samt time-og dagpenge m.v. under tjenesterejser/udstationeringer i  

 overensstemmelse med den givne bemyndigelse, idet der ikke må udbetales mere  

 i forskud, end den rejsende efter gældende satser m.v. vil være berettiget  

 til for tjenesterejsen og/eller udstationeringen.
Strækker en  

 tjenesterejse/udstationering sig udover en måned må forskud ikke overstige,  

 hvad den udstationerede er berettiget til af nævnte ydelser i en måned.
For  

 udbetaling af forskud under ophold i udlandet henvises til bestemmelserne om  

 godtgørelse af merudgifter ved tjenesterejser og udstationering i udlandet.
 Stk.2.  Ved udbetaling af forskudsbeløb henledes  

 opmærksomheden på, at et forskud er at betragte som betroede midler, og at  

 dette medfører, at forskudsbeløbet kun må anvendes i overensstemmelse med sit  

 formål, samt at den del af forskudsbeløbet, for hvilket der ikke kan aflægges  

 regnskab, efter de herfor gældende bestemmelser på et hvilket som helst  

 tidspunkt skal være til stede, enten i kontanter, på lønkonto eller som  

 indestående på en særlig til formålet oprettet konto.
 § 5.  Snarest efter afslutning af en  

 tjenesterejse/udstationering skal der afleveres regnskab med tilhørende bilag  

 til den regnskabspligtige myndighed.
Stk.2.  I bevægelsesoversigten anføres den samlede  

 rejses faktiske tidsmæssige forløb, herunder tillige eventuelle bevægelser  

 m.v., foretaget af ikke tjenstlige årsager.
Oplysning om og motivering for  

 eventuelle afvigelser fra rejseordren anføres i det omfang, dette ikke  

 fremgår af den øvrige rejsebeskrivelse.
Stk.3.  Ved udfærdigelse af rejseafregninger skal der  

 bl.a. vedlægges dokumentation for de på afregningen opførte udgifter til  

 befordring med offentlige kollektive befordringsmidler, herunder transport og  

 indskrivning af rejsegods.
Såfremt dokumentation undtagelsesvis ikke  

 foreligger, vedlægges regnskabet et specificeret og underskrevet udgiftsbilag  

 over afholdte udgifter.
Stk.4.  I tilfælde, hvor der under  

 tjenesterejser/frirejser anvendes månedskort, der er anskaffet for egen  

 regning, ydes der godtgørelse med et beløb svarende til billetprisen for  

 omhandlede strækning, dog for flere tjenesterejser inden for kortets  

 gyldighedsperiode højst med et beløb svarende til udgiften til det anskaffede  

 månedskort.
Såfremt der anvendes landsrabatkort, der tilsvarende er anskaffet  

 for egen regning, ydes der indtil kortet er godtgjort, godtgørelse med et  

 beløb svarende til billetprisen for omhandlede strækning, hvorefter der  

 godtgøres den faktiske billetpris (halv billetpris).
De pågældende måneds-/landsrabatkort forevises på tjenestestedet ved  

 rejseregnskabets aflæggelse, og kortet afleveres efter gyldighedsperiodens  

 udløb og vedlægges regnskabet.
Regnskabet skal i alle tilfælde påføres  

 bemærkning om årsagen til manglende dokumentation, såfremt rejsehjemmel først  

 kan vedlægges et senere regnskab.
3. Finansministeriets cirkulære af 27.apri1 1977 om de for statens tjenestemænd (bortset fra tjenestemænd i udenrigstjenesten)  

 gældende regler for benyttelse af befordringsklasse m.v. på tjenesterejser.
 § 1.  Ved jernbanebefordring godtgøres billetudgiften  

 til 1. vognklasse for tjenestemænd i lønramme 23 - 40 og til 2. vognklasse  

 eller fællesklasse for tjenestemænd i lønramme 1 - 22.
 Benyttes sovevogn, kan udgiften til enekupe (single eller special)  

 godtgøres for tjenestemænd i lønramme 37 - 40, til tosengskupe (double) for  

 tjenestemænd i lønramme 23 - 36 og til tresengskupe (tourist) for  

 tjenestemænd i lønramme 1 - 22.
 Bmk.:
 Personel under forsvarsministeriet henføres til befordringsklasserne  

 således:
 1.klasse: Tjenestemænd m.fl. i lønrammerne 23 - 40, officerer på  

 kontrakt, aflønnet efter særlig lønramme, samt andet personel, der i henhold  

 til overenskomster og aftaler måtte være berettiget til at benytte denne  

 klasse.
 2.klasse: Tjenestemænd m.fl. i lønrammerne 1 - 22 samt øvrigt personel,  

 der ikke er berettiget til at benytte 1.klasse.
§ 2.  Ved skibsbefordring godtgøres billetudgiften til  

 1. klasse for tjenestemænd i lønramme 23 - 40, til 2. klasse for tjenestemænd  

 i lønramme 9 - 22 og til 3. klasse for tjenestemænd i lønramme 1 - 8. På  

 skibe med kun 2 klasser kan billetudgiften til 1. klasse dog tillige  

 godtgøres for tjenestemænd i lønramme 9 - 22, medens tjenestemænd i lønramme  

 1 - 8 kan benytte 2. klasse.
Benyttes kammer (kahyt), kan udgiften til  

 enekammer på indenlandske ruter (ekskl.
Færøerne og Grønland) godtgøres for  

 tjenestemænd i lønramme 23 - 40, medens der for andre tjenestemænd kun  

 godtgøres udgiften til fælleskammer.
På udenlandske ruter (inkl.
Færøerne og  

 Grønland) kan udgiften til enekammer kun godtgøres for tjenestemænd i  

 lønramme 37 - 40.
 Bmk.:
 Personel under forsvarsministeriet henføres til befordringsklasserne  

 således:
 1.klasse: Tjenestemænd m.fl. i lønrammerne 23 - 40, officerer på kontrakt  

 aflønnet efter særlig lønramme samt andet personel, der i henhold til  

 overenskomster og aftaler måtte være berettiget til at benytte denne klasse.
 2.klasse: Tjenestemænd m.fl. i lønrammerne 9 - 22, officerer på kontrakt  

 aflønnet efter normal lønramme/pilotlønramme 4. - 16. løntrin, stampersonel  

 aflønnet efter normal lønramme 11.-15.løntrin og særlig lønramme samt andet  

 personel, der i henhold til overenskomster og aftaler måtte være berettiget  

 til at benytte denne klasse.
 3.klasse: Tjenestemænd m.fl. i lønrammerne 1 - 8 samt øvrigt personel,  

 der ikke er berettiget til at benytte 1. og 2. klasse.
 § 3.  Ved flyverejser på europæiske ruter (inkl:  

 Færøerne og Grønland) godtgøres billetudgiften til tourist- eller  

 økonomiklasse.
 Stk.2.  Ved flyverejser på oversøiske ruter godtgøres  

 billetudgiften til almindelig 1. klasse for tjenestemænd i lønramme 23 - 40  

 og til tourist- eller økonomiklasse for tjenestemænd i lønramme 1 - 22.
 Stk.3.  Bestemmelserne i stk.1 - 2 finder tilsvarende  

 anvendelse på tjenestemænd i udenrigstjenesten.
 Bmk.:
 Se bemærkninger til § 1.
 § 4.  I tilfælde, hvor en tjenestemand i lavere  

 lønramme på tjenesterejse ledsager en tjenestemand i højere lønramme i samme  

 tjenstlige anledning, og det findes påkrævet, at de benytter samme  

 befordringsklasse, kan der ydes tjenestemanden i den lavere lønramme  

 godtgørelse for benyttelse af den højere befordringsklasse.
§ 5.  Tjenestemænd, der efter hidtil gældende  

 bestemmelser har haft adgang til at benytte højere befordringsklasse m.v. end  

 fastsat ovenfor, bevarer denne adgang som en personlig ordning.
Dette gælder  

 dog ikke, for så vidt angår benyttelse af befordringsklasse på flyverejser.
 § 6.  Såfremt en tjenestemand på tjenesterejse  

 benytter dyrere befordringsklasse, end han efter foranstående bestemmelser er  

 berettiget til, må han selv afholde de dermed forbundne meromkostninger.
 Foretrækker en tjenestemand at rejse på billigere måde end foran angivet,  

 godtgøres kun den faktisk afholdte befordringsudgift.
 Bmk.:
a.
Når det kan forenes med modtagne ordrer og tjenstlige hensyn kan den  

 rejsende i forbindelse med ferie og anden frihed vælge en anden rejserute  

 eller ved brug af offentlige kollektive befordringsmidler vælge et dyrere  

 befordringsmiddel end fastsat ved de i §§ 1 - 5 fastsatte bestemmelser mod  

 selv at afholde de derved foranledigede merudgifter.
Der kan dog maksimalt  

 godtgøres udgifter til befordring svarende til at rejsen var påbegyndt  

 og/eller afsluttet på tjenestestedet.
b.
Ved påbegyndelse og afslutning af tjenesterejser kan der under  

 hensyntagen til afstand, bagagens art m.v. ydes godtgørelse efter regning for  

 befordring med lokaltog, S-tog, bybus m.v. eller i særlige tilfælde hyrevogn  

 til og fra hovedbefordringsmidlet.
Godtgørelsen kan alene ydes for befordring  

 mellem det faste tjenestested eller bopælen og hovedbefordringsmidlet.
Der  

 kan dog maksimalt ydes godtgørelse svarende til, at tjenesterejsen påbegyndes  

 og/eller afsluttes på tjenestestedet.
 Ved ankomst til og afrejse fra bestemmelsesstedet kan der ligeledes ydes  

 godtgørelse efter regning for befordring til og fra hotel (logi) eller  

 midlertidigt tjenestested. Øvrige udgifter til lokalbefordring afholdes af  

 dagpengebeløbet.
c.
Under midlertidig tjeneste i højere stilling kan der benyttes den  

 befordringklasse, der er gældende for den højere stilling (uanset om der ydes  

 betaling for den midlertidige tjeneste i højere stilling).
 § 7.  Cirkulæret har virkning fra 1.maj 1977, fra  

 hvilket tidspunkt ministeriet for statens lønnings- og pensionsvæsens  

 cirkulære nr.178 af 15.august 1969 ophæves.
4. Aftale af 1o.juli 1979 om godtgørelse for benyttelse af eget befordringsmiddel på tjenesterejser, udsendt ved finansministeriets cirkulære af 1o.juli 1979.
 § 1.  Benyttelse af eget befordringsmiddel på  

 tjenesterejser kan kun finde sted, såfremt der foreligger forudgående  

 godkendelse heraf.
 Bmk.:
Godtgørelse for benyttelse af eget befordringsmiddel på tjenesterejser kan  

 kun ydes for det antal kilometer, der er kørt i forbindelse med  

 tjenesterejsen.
Der kan dog ikke ydes godtgørelse for flere kilometer, end  

 der ville være kørt på tjenesterejsen, såfremt denne var påbegyndt og/eller  

 afsluttet på tjenestestedet.
 Der vil udover kilometergodtgørelse samt eventuel udgift til færge, ikke  

 kunne godtgøres yderligere med benyttelse af eget befordringsmiddel forbundne  

 udgifter, f.eks. garageleje, parkering, motorvejsafgifter m.v.
 Udgifter til befordring mellem logi og det midlertidige tjenestested er  

 forudsat dækket af dagpengebeløbet.
 Biler.
§ 2.  Såfremt der med en stilling er forbundet  

 regelmæssig kørsel i egen bil, kan der udfærdiges skriftlig bemyndigelse til tjenestemanden med  

 afgrænsning af de rejser samt den kørselsmængde, som vil kunne foretages i  

 henhold til bemyndigelsen.
 Bmk.:
a.
Skriftlig bemyndigelse til regelmæssig benyttelse af eget  

 befordringsmiddel til tjenstlig kørsel kan gives af forsvarskommandoen,  

 hjemmeværnskommandoen og de direkte under forsvarsministeriet hørende  

 myndigheder, institutioner m.v., til chefer for myndigheder, institutioner  

 m.v. dog af forsvarsministeriet.
Ansøgning om sådan tilladelse skal indeholde  

 oplysninger om afgrænsningen af rejserne samt om kørselsmængden i forbindelse  

 med den ansøgte bemyndigelse.
Den udstedende myndigheds skriftlige  

 bemyndigelse skal indeholde oplysninger om afgrænsningen af de rejser samt  

 den kørselsmængde, som vil kunne foretages i henhold til bemyndigelsen.  

 Genpart af bemyndigelsen fremsendes til rigsrevisionen.
b.
Der bør kun udfærdiges skriftlig bemyndigelse til anvendelse af eget  

 befordringsmiddel på tjenesterejser i henhold til aftalens § 2, når der er  

 tale om regelmæssig kørsel af et vist større omfang, normalt mindst 5.000 km  

 årlig.
I tilfælde, hvor særlige tjenstlige hensyn gør sig gældende, vil  

 bemyndigelse dog kunne gives, selv om den årlige kørselsmængde på  

 tjenesterejser er mindre end foran nævnt.
Som eksempel herpå kan nævnes  

 hyppige, men korte tjenesterejser mellem flere faste arbejdssteder, hvor  

 anvendelse af andet befordringsmiddel vil medføre, at tjenesterejserne ikke  

 kan udføres inden for en rimelig tid eller på en for staten tilstrækkelig  

 økonomisk måde.
 § 3.  Der ydes følgende godtgørelse pr.km:
A.
Kørsel i henhold til bemyndigelse efter § 2:
Indtil 12.000 km i et finansår ............... 125 øre Udover 12.000 km i et finansår ............... 75 øre.
B.
Anden godkendt kørsel ..................... 75 øre.
 Stk.2.  Såfremt tjenestemanden oppebærer  

 kørselsgodtgørelse fra flere statslige eller andre offentlige myndigheder,  

 kan godtgørelse med 125 øre pr.km højst oppebæres for i alt 12.000 km i et  

 finansår.
 Bmk.:
a.
For befordring, som foretages i henhold til særlig skriftlig  

 bemyndigelse og inden for bemyndigelsens rammer, ydes der en godtgørelse  

 pr.kilometer efter takst A.
Opgørelsen af den kørselsmængde, der berettiger  

 til godtgørelse efter takst A, skal endvidere indeholde oplysning om det af  

 vedkommende i den forløbne del af finansåret samlede antal kørte kilometer  

 for staten eller anden offentlig myndighed, der er godtgjort med 125 øre  

 pr.kilometer.
Personel, der har særlig skriftlig bemyndigelse, jfr. § 2, oppebærer godtgørelse efter takst B, når den tjenstlige kørsel falder uden for bemyndigelsens rammer.
b.
For anden tilladt tjenstlig benyttelse af eget befordringsmiddel ydes  

 godtgørelse efter takst B.
c.
Godtgørelse for benyttelse af eget befordringsmiddel på tjenesterejser  

 samt ved bestridelse af midlertidig tjeneste ved daglig hen- og tilbagerejse  

 ydes for det antal kilometer, der er kørt i forbindelse med tjenesterejsen,  

 idet korteste rute forudsættes benyttet.
Der kan dog ikke ydes godtgørelse  

 for flere kilometer, end der ville være kørt på tjenesterejsen, såfremt denne  

 var påbegyndt og/eller afsluttet på tjenestestedet.
d.
I forbindelse med ydelse af kilometergodtgørelse forudsættes det, at  

 befordringsmidlet, så vidt det er muligt, udnyttes fuldt ud.
Personel, der  

 tjenstligt befordres som passager, kan i befordringsgodtgørelse kun oppebære  

 betaling for faktisk afholdte udgifter til eventuelle færgebilletter o.lign.
e.
I forbindelse med udstationering (mindst 28 dage) kan eget  

 befordringsmiddel anvendes under henrejsen til og tilbagerejsen fra  

 udstationeringsstedet.
f.
Beregning af godtgørelse for benyttelse af eget befordringsmiddel,  

 svarende til billetprisen for anvendelse af offentlige kollektive  

 befordringsmidler, er ikke tilladt.
g.
Når betingelserne for ydelse af kilometergodtgørelse ikke er til stede,  

 men eget motorkøretøj alligevel ønskes anvendt i forbindelse med  

 tjenesterejse, kan der for benyttelse af statens skibe eller færger i  

 forbindelse med sådanne rejser ydes godtgørelse for overførsel af fører og  

 motorkøretøj under forudsætning af, at udgifterne herved bliver mindre, end  

 hvis der ved tjenesterejsen udelukkende var anvendt offentlige  

 befordringsmidler.
h.
Ved kilometergodtgørelse for benyttelse af eget befordringsmiddel  

 anvendes de dertil autoriserede blanketter.
På blanketten oplyses bl.a. om - kørslens formål, - tidspunktet for kørslens påbegyndelse og afslutning, - antal kørte kilometer ifølge kilometertæller eller  

 kilometerafstandstabel, - turens hovedpunkter, samt - eventuelle passagerer.
For kørsler, der udføres i henhold til skriftlig bemyndigelse, jfr. § 2,  

 udfyldes blanketten i to eksemplarer, der begge attesteres af den for  

 kørslerne ansvarlige myndighed.
Originaleksemplaret vedlægges som bilag til  

 regnskabet, medens genparten fremsendes direkte til den myndighed, der har  

 givet bemyndigelsen, efter denne myndigheds nærmere bestemmelse.
 § 4.  Anvendes egen bil på tjenesterejser til  

 udlandet, udgør godtgørelsen 75 øre pr.km, uanset om der er udfærdiget  

 skriftlig bemyndigelse i henhold til § 2 til tjenstlig kørsel i indlandet.
 Bmk.:
a.
Ved rejser i udlandet skal offentligt befordringsmiddel fortrinsvis  

 benyttes.
 Forsvarskommandoen, hjemmeværnskommandoen og de direkte under  

 forsvarsministeriet hørende myndigheder, institutioner m.v. fastsætter for de  

 herunder hørende myndigheder/tjenestesteder m.fl. de nærmere retningslinier  

 for udstedelse af tilladelse til at benytte eget befordringsmiddel under  

 tjenesterejser til udlandet.
b.
Anvendes eget befordringsmiddel på tjenesterejser til udlandet,  

 beregnes kilometergodtgørelsen i henhold til kilometerafstandstabel efter  

 takst B, idet korteste rute forudsættes benyttet.
Herudover kan der godtgøres  

 eventuel udgift til færge.
I rejseordren gives oplysning om den tabelafstand  

 t/r, som kilometergodtgørelsen beregnes efter.
Kilometergodtgørelse for lokal  

 kørsel på bestemmelsesstedet forudsættes afholdt af den faste godtgørelse.  

 Der kan endvidere ikke ydes godtgørelse for flere kilometer, end der ville  

 være kørt på tjenesterejsen, såfremt denne var påbegyndt og/eller afsluttet  

 på tjenestestedet.
 Såfremt udgiften til kørsel i eget befordringsmiddel til udlandet  

 overstiger udgiften til offentligt befordringsmiddel (normalt jernbane, med  

 mindre udgiften til andet offentligt befordringsmiddel er mindre) på  

 tilsvarende strækning, kan der alene ydes godtgørelse med et beløb, svarende  

 til billetprisen til billigste klasse til dette befordringsmiddel.
 Eventuel forøgelse af rejsetiden ud over den tid, rejsen ville have varet  

 ved brug af det offentlige befordringsmiddel (normalt jernbane), der ellers  

 ville være benyttet, som anvendelse af eget befordringsmiddel måtte medføre,  

 forudsættes normalt afskrevet den pågældendes tilgodehavende ferie eller  

 anden indtjent frihed med et til medgåede fulde arbejdsdage svarende antal  

 hverdage.
Ved benyttelse af eget befordringsmiddel - såvel bruger som passager - på  

 tjenesterejser i udlandet kan der maksimalt beregnes diæter for den tid, der  

 ville være medgået ved benyttelse af det offentlige befordringsmiddel, der  

 ligger til grund for beregning af befordringsgodtgørelse.
I rejseordren  

 oplyses de i rejseplanen anførte tidspunkter for afrejse og ankomst, der  

 lægges til grund for beregning af diæter.
c.
Personel med fast tjenestested i udlandet kan, når det af hensyn til  

 tjenestens tarv eller særlige karakter skønnes formålstjenligt, og når  

 tjenestevogn ikke er til rådighed, benytte eget befordringsmiddel mod  

 kilometergodtgørelse.
 For sådan tjenstlig brug af eget befordringsmiddel ydes der en  

 kilometergodtgørelse i vedkommende lands valuta efter samme takst, som  

 fastsat for udenrigsministeriets udsendte personel i det pågældende land.
 Såfremt omkostningerne ved befordring med eget motorkøretøj i det  

 pågældende land ikke svarer til de omkostninger, der har givet grundlag for  

 fastsættelsen af den af udenrigsministeriet fastsatte  

 kilometergodtgørelsestakst, kan der, efter motiveret indstilling til  

 forsvarsministeriet, fastsættes en særlig takst.
 Opmærksomheden henledes på, at der kun kan ydes kilometergodtgørelse for  

 kørsel uden for byområdet i den by, man er stationeret (fast tjenestested),  

 idet der i udetillægget er indregnet transport udgifter til lokal kørsel  

 inden for byområdet.
 § 5.  Såfremt der gives en tjenestemand tilladelse til  

 at leje bil uden fører til benyttelse på tjenesterejser, godtgøres udgifterne  

 i forbindelse med lejemålet.
 Bmk.:
 Tilladelse til at leje befordringsmiddel uden fører kan undtagelsesvis,  

 når særlige forhold taler derfor, gives af forsvarskommandoen,  

 hjemmeværnskommandoen og de direkte under forsvarsministeriet hørende  

 myndigheder, institutioner m.v.
 Motorcykler og kabinescootere.
 § 6.  Der ydes en godtgørelse på 75 øre pr.km.
 Bmk.:
 Se bemærkninger til §§ 1 - 5.
 Knallerter og cykler.
 § 7.  Der ydes en godtgørelse på 20 øre pr.km.
 Stk:2. Cykelgodtgørelse kan ikke overstige 280 kr. pr.finansår.
 Ikrafttrædelse.
 § 8.  Denne aftale har virkning for kørsel foretaget  

 efter den 1.juli 1979.
 Stk.2.  Samtidig ophæves aftale af 23.februar 1978 om  

 tjenestemænds godtgørelse for benyttelse af eget befordringsmiddel på  

 tjenesterejser.
5. Supplerende bestemmelser vedrørende befordring m.v. inden for særlige områder.
§ 1.  Der henvises til de særlige bestemmelser om  

 godtgørelse af befordringsudgifter eller fri befordring for - personel, der forflyttes, - stampersonel, der deltager i civiluddannelse, - personel til pligtig tjeneste (værnepligtstjeneste) og konstabelelever, - personel i hjemmeværnet.
 § 2.  På grundlag af de særlige transportproblemer i  

 forbindelse med medtagelse af udrustning m.v. kan der til officerer af  

 reserven, der indkaldes til rådighedstjeneste, ydes enten  

 kilometergodtgørelse efter takst B eller godtgørelse for dokumenterede  

 udgifter til offentlige kollektive befordringsmidler for rejsen mellem bopæl  

 og indkommanderingsstedet.
 6. Regulering af taksterne for kilometergodtgørelse  

 bekendtgøres i Kundgørelse for Forsvaret A.
7. Hermed udgår - Kundgørelse for Søværnet B. 4-1943, - Kundgørelse for Forsvaret A.104-1959, pkt.5 - Kundgørelse for Forsvaret A.105-1966, pkt.5, - Kundgørelse for Forsvaret A.119-1967, pkt.6, - Kundgørelse for Forsvaret A. 63-1968, - Kundgørelse for Forsvaret B. 7-1969, pkt.1, - Kundgørelse for Forsvaret B. 24-1969, pkt.2, - Love og bestemmelser for hæren, 7.hæfte, og - Love og bestemmelser for forsvaret, 18.hæfte, pkt.5.32, 5.4, 12.54 og  

 tillæg 5-1, samt - udsendte supplerende skrivelser m.v. vedrørende godtgørelse af  

 befordringsudgifter m.v.
 FMN 6.kt. 365.0-66. 365.16-118.
 Poul Søgaard.
