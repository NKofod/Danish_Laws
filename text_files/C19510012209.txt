 (Til de skattelignende myndigheder, kommunalbestyrelserne og amtstuerne).
 Hoslagt fremsendes eksemplarer af kgl. anordning nr. 18 af 18. januar 1951  

 om fritagelse for beskatning for internationale organisationer m.m.
 Anordningen indeholder de bestemmelser, der vil være at bringe til  

 anvendelse, forsåvidt der ved en af Danmark tiltrådt mellemfolkelig  

 overenskomst er eller måtte blive tillagt internationale organisationer m.m.  

 under de Forenede Nationer fritagelse for beskatning.
 Bestemmelser om fritagelse for beskatning findes i den af Danmark den 10.  

 juni 1948 tiltrådte, af De Forenede Nationers plenarforsamling den 13.  

 februar 1946 godkendte konvention om De Forenede Nationers rettigheder og  

 immuniteter, jfr. udenrigsministeriets bekendtgørelse af 10. juli 1948.
 Denne konvention angår rettigheder og immuniteter for De Forenede Nationer  

 og de under denne organisation hørende hjælpeorganer.
 Danmark har derhos den 25. januar 1950 tiltrådt den af De Forenede  

 Nationers plenarforsamling den 21. november 1947 godkendte konvention om  

 rettigheder og immuniteter for de til De Forenede Nationer knyttede særlige  

 institutioner, jfr. udenrigsministeriets bekendtgørelse af 11. april 1950.
 Denne tiltrædelse omfatter følgende institutioner: Den Internationale  

 Arbejdsorganisation, De Forenede Nationers Levnedsmiddels- og  

 Landbrugsorganisation, Organisationen for International Civilluftfart, De  

 Forenede Nationers Organisation for Undervisningsmæssige, Videnskabelige og  

 Kulturelle Spørgsmål, Den Internationale Valutafond, Den Internationale Bank  

 for Genopbygning og Økonomisk Udvikling, Verdenssundhedsorganisationen,  

 Verdenspostunionen, Den Internationale Flygtningeorganisation og Den  

 Internationale Telekommunikationsunion.
 Endelig har Danmark ved sin tiltrædelse af De Forenede Nationers pagt med  

 tilhørende statut for Den Mellemfolkelige Domstol, jfr. udenrigsministeriets  

 bekendtgørelse af 26. juni 1945, forpligtet sig til at indrømme Den  

 Mellemfolkelige Domstol visse skattemæssige koncessioner, som er omhandlet i  

 statuttens art. 19, samt i en af De Forenede Nationers plenarforsamling den  

 11. december 1946 vedtaget resolution.
 Om anordningens indhold og praktisering bemærkes følgende: Afsnit I.  

 Organisationerne.
 Anordningens § 1 indeholder bestemmelser om skattefrihed for  

 organisationerne som sådanne, idet den bestemmer, at De Forenede Nationer,  

 Den Mellemfolkelige Domstol og de særlige institutioner er fritaget for  

 indkomst- og formueskat, samt, forsåvidt de her i landet ejer fast ejendom,  

 for ejendomsskyld og grundskyld til staten, den fælleskommunale  

 udligningsfond og kommunerne, samt for grundstigningsskyld.
 De omhandlede organisationer vil ikke være at medtage ved ansættelsen til  

 indkomst- og formueskat ligesom der ikke skal tilstilles dem selvangivelse.
Kommunalbestyrelserne og amtsstuerne bemyndiges til at opføre de  

 organisationerne her i landet tilhørende faste ejendomme, der skal vurderes  

 på sædvanlig måde efter udfyldelse af ejerskema, som fritaget for  

 ejendomsskyld og grundskyld til staten og den fælleskommunale udligningsfond  

 samt for grundstigningsskyld.
På tilsvarende måde vil de pågældende ejendomme  

 være at opføre som fritaget for kommunal ejendomsskyld og grundskyld.
Sådanne  

 ejendomme vil heller ikke kunne pålægges dækningsafgift.
Afsnit II.  

 Medlemsstaternes repræsentanter.
 Ved anordningens § 2 bestemmes, at de tidsrum, i hvilke repræsentanter for  

 andre stater, der er medlemmer af de pågældende organisationer, har ophold  

 her i landet ved et herværende hoved- eller hjælpeorgan for De Forenede  

 Nationer eller på konferencer, sammenkaldt af denne organisation eller de til  

 denne knyttede særlige institutioner, samt i hvilke agenter, rådgivere og  

 sagførere, der møder for Den Mellemfolkelige Domstol, har opholdt sig her i  

 landet under udøvelsen af deres hverv, ikke medregnes ved afgørelsen af, om  

 de pågældende har haft ophold her af en sådan varighed, at skattepligt  

 indtræder her i landet.
 Bestemmelsen modificerer reglerne i ligningslovens § 2, stk. 1, idet det  

 skattefri opholdstidsrum efter denne bestemmelse forlænges med den tid, de  

 pågældende har opholdt sig her i landet under udførelsen af deres hverv.
Ved »repræsentanter« forstås alle delegerede, suppleanter,  

 rådgivere, tekniske konsulenter og delegationernes sekretærer.
Afsnit III.
De  

 i anordningens § 3 omhandlede embedsmænd:
 Bestemmelserne i anordningens § 3 tilsigter at fritage de i de nævnte  

 organisationer ansatte embedsmænd for beskatning af gager og andre ydelser  

 fra organisationerne.
 Ved udtrykket »embedsmænd« skal ifølge en af De Forenede  

 Nationers plenarforsamling vedtaget beslutning forstås alt personale, der er  

 knyttet til organisationerne, med undtagelse af sådanne personer, der er  

 antaget på stedet og lønnet med timebetaling.
Under betegnelsen embedsmænd hører dog ikke sagkyndige, der er udsendt i  

 særligt hverv for De Forenede Nationer m.m.
Disse sagkyndige omfattes således  

 ikke af skattefritagelsesbestemmelserne i anordningens § 3. De skattelignende  

 myndigheder må have opmærksomheden henvendt på dette forhold, således at  

 myndighederne, når det efter forholdene må anses for tvivlsomt, om de  

 pågældende personer er egentlige embedsmænd eller blot udsendt i særligt  

 hverv, betinger anvendelsen af anoddningens § 3 af, at vedkommende person  

 gennem erklæring fra den pågældende organisation dokumenterer, at han må  

 anses for at være embedsmand.
Bestemmelserne i anordningens § 3 ændrer som hovedregel ikke de i den  

 almindelige skattelovgivning indeholdte bestemmelser om skattepligtens  

 indtræden og ophør.
Fra denne hovedregel gælder der dog den ene undtagelse,  

 at en person, der alene har haft bopæl her i landet for at udføre sin  

 tjeneste i den pågældende organisation, og som i forbindelse med forflyttelse  

 eller udtræden af organisationen opgiver sin bopæl her, er fritaget for  

 ubegrænset skattepligt her i landet allerede fra den 1. i den efter  

 fraflytningen følgende måned (jfr.§ 3 B, 2. afsnit).
Anordningen ændrer derimod det almindelige ansættelsesgrundlag for den  

 skattepligtige indkomst.
A Beskatning ved indtræden i organisationen.
 Når en her i landet bosat person indtræder i den pågældende organisations  

 tjeneste her i landet eller i udlandet, vil der for den pågældende fra den 1.  

 i den efter hans indtræden i organisationen følgende måned være at foretage  

 en fornyet indkomstansættelse, således at man ved denne ansættelse bortser  

 fra de i den oprindelig foretagne ansættelse medregnede indtægter, der er  

 bortfaldet i anledning af den pågældendes indtræden i organisationen.
 Eksempel: En her i landet ubegrænset skattepligtig person tiltræder en  

 stilling i De Forenede Nationers tjeneste den 15. oktober.
 Hans skattepligtige indtægt er oprindelig opgjort således:
 Kontant løn ...............................................12 000 kr.
 Skattepligtig avance ved salg af værdipapirer ..............5 000 kr.
 Renteindtægt................................................6 000 kr.  

 -------- Ialt... 23 000 kr.
- erlagte skatter og forsikringer ..........................8 500 kr.  

 -------- Skattepligtig indkomst.....................................14 500 kr.
I forbindelse med hans indtræden i organisationen opgiver han sin  

 stilling, således at hans lønindtægt ophører.
Ansættelsen foretages herefter  

 med virkning fra den 1. november således:
 Ansat indkomst.............................................14 500 kr.
Ansættelsen nedsættes med indtægt ved lønarbejde...........12 000 kr.  

 -------- til skattepligtig indkomst..................................2 500 kr.  

 -------- På grundlag af denne ansættelse beregnes skatterne for hele det løbende  

 skatteår, og det således udfundne skattebeløb multipliceres med 5 (svarende  

 til det resterende antal måneder af skatteåret) og divideres med 12. Ved  

 skatternes beregning gives der de til den nedsatte indkomst svarende  

 sædvanlige skattefri fradrag.
 Efter samme retningslinier vil indkomstansættelsen for det følgende  

 skatteår være at foretage, forsåvidt den pågældende har bevaret bopæl her i  

 landet, og i så fald vil der naturligvis tillige være at bortse fra  

 vederlaget fra De Forenede Nationer.
 Forsåvidt den pågældende i forbindelse med sin indtræden i organisationen  

 opgiver sin bopæl her i landet, ophører hans skattepligt i overensstemmelse  

 med de almindelige regler med udgangen af det skatteår, i hvilket udrejse  

 finder sted.
 Såfremt en person opfylder betingelserne for begrænset skattepligt her i  

 landet, f.eks. fordi han er ejer af en fast ejendom, berøres dette forhold  

 ikke af, at han får ansættelse i en af de omhandlede organisationer.
Når en person, der er ansat i eller i forbindelse med sin ansættelse i en  

 af de nævnte organisationer tilflytter danmark, indtræder hans skattepligt i  

 overensstemmelse med de almindelige regler.
Den skattepligtige indkomst vil  

 imidlertid i medfør af anordningens § 3 A. b. være at opgøre for  

 beskatningsperioden på grundlag af et skøn over hans forventede fremtidige  

 årsindkomst med fradrag af lønnen fra organisationen og de ham iøvrigt efter  

 de sædvanlige regler tilkommende fradrag (skattefradrag m.v.).
På samme måde vil der være at forholde ved de fremtidige ansættelser, så  

 længe vedkommende er ansat i organisationen.
B Beskatning ved udtræden af  

 organisationen.
Når en person, der har haft ansættelse i en af de omhandlede  

 organisationer, udtræder af denne, vil han i medfør af anordningens § 3 B.  

 være at ansætte til indkomstskat af sin indkomst i det foregående indkomstår  

 med fradrag af vederlaget fra den pågældende organisation og med tillæg af  

 indtægter, der må anses fremtidig at ville træde i stedet for dette vederlag.  

 Har den pågældende bopæl her i landet, vil den ændrede ansættelse være at  

 foretage fra den 1. i den efter hans udtræden følgende måned.
Tilflytter han  

 Danmark fra udlandet, indtræder hans skattepligt efter de almindelige regler.  

 På tilsvarende måde forholdes i fornødent omfang ved ansættelse for det  

 følgende skatteår.
 Opmærksomheden henledes i denne forbindelse på den foran i nærværende  

 afsnit III 4. stk. omtalte særlige regel om udtræden i forbindelse med  

 flytning til udlandet, når den pågældende alene har haft ophold her for at  

 udføre sin tjeneste i en af de omhandlede organisationer (§ 3, B. 2. afsnit).
Udtræder den pågældende embedsmand af organisationen på et så tidligt  

 tidspunkt efter hans indtræden, at der i indkomsten i det foregående  

 indkomstår indgår indtægter, som der er bortset fra ved den ved hans  

 indtræden i organisationen foretagne ansættelse, vil der ved den  

 nyansættelse, der skal foretages efter hans udtræden, stadig være at bortse  

 fra sådanne indtægter.
Også i dette tilfælde skal ansættelsen foretages på  

 grundlag af hans skønnede fremtidige indtægt.
 Til belysning af det anførte meddeles følgende eksempel:
 En person, der er fast bosat i København, og som er forsørger, uden ret  

 til hustru- eller børnefradrag, er efter i nogle år at have gjort tjeneste i  

 de Forenede Nationer udtrådt af denne tjeneste den 15. oktober 1950.
 Han er for skatteåret 1950-51 ansat i medfør af anordningens § 3 A af en  

 indkomst, der er opgjort således (for kalenderåret 1949):
 Renteindtægt................................................6 000 kr.
- skatter og forsikringer ..................................1 500 kr.  

 -------- Skattepligtig indkomst......................................4 500 kr.  

 -------- 1. Nyansættelse for det løbende skatteår (1950-51).
 Fra den 1. november 1950 foretages der en fornyet ansættelse af den  

 pågældende, idet han fra dette tidspunkt skal beskattes af den fremtidige  

 indkomst, der træder i stedet for lønnen fra organisationen.
 Man tænker, at den pågældende fra den 1. november 1950 har fået en  

 stilling, lønnet med 1 200 kr. månedlig, altså med en årsgage på 14 400 kr.
 Ansættelsen foretages herefter således:
 Den tidligere ansatte indkomst var..........................4 500 kr.
Hertil lægges den forventede fremtidige årsindkomst .......14 400 kr.  

 -------- ialt... 18 900 kr. -------- Der indrømmes heri et beregnet skattefradrag, svarende til den forventede  

 indkomst 14 4000 kr.
 Ved beregningen af dette skattefradrag anvendes de for skatteåret 1950-51  

 gældende udskrivningsregler.
 Skattefradraget beregnes således:
 Af en ansat indkomst 18 900 kr. udskrives følgende skatter:
 Indkomsten ved nyansættelsen skal altså ansættes til.......18 900 kr.
- skattefradrag ............................................4 867 kr.  

 --------- eller til .................................................14 033 kr.  

 --------- På grundlag af denne indkomst beregnes skatterne for hele skatteåret, og  

 de herefter beregnede skattebeløb opkræves forsåvidt angår 5/12, idet der af  

 skatteåret resterer 5 måneder (fra 1. november 1950 til 31. marts 1951).
 Denne nyansættelse er foreløbig, og skatterådet skal efter skatteårets  

 udgang foretage en regulering af ansættelsen på grundlag af de da  

 foreliggende oplysninger, jfr. anordningens § 5. Viser det sig f.eks., at den  

 pågældendes lønindtægt i tidsrummet 1. januar - 31. marts 1951 har været 1  

 400 kr. månedlig, foretages reguleringen således:
 Lønindtægt 1. november-31. december 1950....................2 400 kr.
Lønindtægt 1. januar-31. marts 1951 ........................4 200 kr.  

 -------- Ialt... 6 600 kr. --------- 12 Hertil svarer en årsindtægt på 6 600 kr. x -- = 15 840 kr., der ved 5 reguleringen træder i stedet for den ved den foreløbige ansættelse  

 forventede fremtidige årsindkomst på 14 400 kr.
Denne regulering medfører  

 derhos en omberegning af det på grundlag af den foreløbige ansættelse  

 beregnede skattefradrag. 2. Ansættelsen for det påfølgende skatteår  

 (1951-52).
Den under 1. nævnte person har i kalenderåret 1950 været ansat i De  

 Forenede Nationers tjeneste indtil den 15. oktober; indtil den 1. november  

 har han ikke haft lønindtægt; fra den 1. november, altså i 2 måneder, har han  

 ved lønarbejde indtjent 2 400 kr.
I kalenderåret 1950 har han haft en  

 renteindtægt på 5 800 kr., han har i skatter betalt 2 000 kr., og der  

 tilkommer ham et fradrag for forsikringer på 400 kr.
 Ved ansættelsens foretagelse er det oplyst, at hans lønindtægt fra den 1.  

 januar 1951 er steget fra 1 200 kr. månedlig til 1 400 kr. månedlig.
 Ansættelsen foretages således:
 Renteindtægt i 1950 ........................................5 800 kr.
Lønindtægt 1. november-31. december 1950....................2 400 kr.  

 -------- 8 200 kr. -------- Fradrag for erlagte skatter...................... 2 000 kr.
 Fradrag for forsikringer......................... 400 kr. 2 400kr.  

 -------- Til rest... 5 800 kr.
 Hans forventede indkomst er 1 400 kr. månedlig.
Da han har haft lønindtægt i 2 måneder i 1950 og har været uden sådan indtægt i 1/2 måned i 1950, må der regnes med forventet fremtidig indkomst for resten af en 12-måneders periode, d.v.s. for 9 1/2 måned.
Den forventede fremtidige indkomst, der skal tages i betragtning, bliver herefter 9 1/2 x 1 400  

 kr..........................13 300 kr. -------- Ialt... 19 100 kr. -------- Der indrømmes, ligesom anført under 1., et beregnet skattefradrag,  

 svarende til den forventede fremtidige indkomst 13 300 kr.
Ved  

 skatteberegningen anvendes udskrivningsreglerne for skatteåret 1951-52.
 Skattefradraget beregnes således:
 Af en ansat indkomst på 19 100 kr. udskrives følgende skatter:
 Statsskat...........................................3 441 kr.
 Tillægsindkomstskat................................. 144 kr.
 Værneskat........................................... 780 kr.
 Fælleskommunal skat................................. 662 kr. 90 ø.
 Kommuneskat.........................................2 112 kr. 50 ø.
Kirkeskat........................................... 73 kr. 92 ø.  

 ---------------- Ialt... 7 214 kr. 32 ø. ---------------- Indkomsten for skatteåret 1951-52 skal altså ansættes til ...................................19 100 kr.
- det beregnede skattefradrag ............................. 5 023 kr.  

 -------- eller til .................................................14 077 kr.  

 -------- Også denne ansættelse vil eventuelt være at regulere efter udløbet af  

 skatteåret 1951-52, jfr. anordningens § 5.
Ved denne regulering må det erindres, at ansættelsen for skatteåret  

 1951-52 er baseret dels på en faktisk indkomst i indkomståret (for  

 lønindtægtens vedkommende 2 400 kr. for tidsrummet 1. november-31. december  

 1950), dels på en forventet fremtidig indkomst ved lønarbejde i et tidsrum af  

 9 1/2 måned.
Det er denne sidste indkomst, der eventuelt vil være at  

 regulere.
Den indkomst, som skal anvendes ved den eventuelle regulering, er  

 indkomsten i skatteåret 1951-52; i stedet for den ved ansættelsen for 1951-52  

 forventede indkomst for 9 1/2 måned, 13 300 kr., træder ved reguleringen 9  

 1/2-12 af den faktiske indtægt, den pågældende har haft i skatteåret 1951-52,  

 altså fra 1. april 1951 til 31. marts 1952.
 Ligesom ved den under 1. omtalte regulering må der foretages en  

 omberegning af det skattefradrag, der ved ansættelsen for skatteåret 1951-52  

 blev beregnet under hensyn til den forventede fremtidige indkomst.
 Ansættelsen for det fulde skatteår, der følger efter den pågældendes  

 udtræden af organisationen, vil ikke altid, således som i eksemplet, være  

 baseret dels på en faktisk indkomst, dels på en forventet fremtidig indkomst.  

 Såfremt den pågældende f.eks. først var udtrådt af organisationen med  

 udgangen af 1950, ville der ikke være nogen »faktisk« indkomst i  

 indkomståret, kalenderåret 1950 (bortset fra renteindtægten). Den forventede  

 fremtidige lønindtægt må i så fald ansættes for en periode på 12 måneder, og  

 der må ved den regulering, der eventuelt skal finde sted efter udløbet af  

 skatteåret 1951-52, regnes med den lønindtægt, den pågældende har haft i hele  

 skatteåret 1951-52. 3. Ansættelsen for det derpå følgende skatteår (1952-53).
For dette skatteår vil ansættelsen være at foretage på sædvanlig måde på  

 grundlag af indkomsten i det pågældende indkomstår (kalenderåret 1951), med  

 fradrag for de i indkomståret erlagte skatter.
Afsnit IV.
De øverste  

 administrative ledere m.v.
 I medfør af anordningens § 4 skal de øverste administrative ledere af De  

 Forenede Nationer og de til denne organisation knyttede særlige  

 institutioner, og de personer, der handler på ledernes vegne under disses  

 forfald, og medlemmer af de pågældendes husstande samt dommere, der er  

 knyttet til Den Mellemfolkelige Domstol, fritages for beskatning (d.v.s.  

 personlig beskatning) i overensstemmelse med de for fremmede staters  

 gesandter gældende bestemmelser, sålænge de beklæder den pågældende stilling.
En person, der har fast bopæl her i landet, og som bliver udnævnt til en  

 af de omhandlede stillinger, skal således have de ham for den resterende del  

 af vedkommende skatteår pålignede skatter ført til afgang fra den 1. i den  

 efter hans tiltræden følgende måned.
Oppebærer den pågældende indtægter af  

 den i statsskattelovens § 2, nr. 3 omhandlede art, vil der med virkning fra  

 det tidspunkt, da skatterne er ført til afgang, være at foretage en ny  

 ansættelse, hvorved den pågældende alene anses for skattepligtig af indtægter  

 af den nævnte art.
Fra samme tidspunkt at regne vil der eventuelt tillige  

 være at foretage en ny ansættelse til kommuneskat efter reglerne i  

 kommuneskattelovens kap.
IV.
 Når han udtræder af organisationen, vil han fra den 1. i den efter hans  

 fratræden fra stillingen følgende måned være at ansætte efter de foran i  

 afsnit III B givne retningslinier for embedsmænd, der udtræder af  

 organisationen, jfr. anordningens § 4, stk. 2.
Såfremt en af de i nærværende afsnit omhandlede personer tager bopæl her i  

 landet, medens han beklæder et af de nævnte embeder, vil han i det hele i  

 skattemæssig henseende være at behandle på samme måde som en gesandt for en  

 fremmed stat.
Afsnit V.
 Nærmere bestemmelser angående praktiseringen af den under afsnit III og IV  

 omhandlede skattefritagelse.
Hvor en person under henvisning til, at han er indtrådt i eller udtrådt af  

 en af de her omhandlede organisationers tjeneste, ønsker bestemmelserne i  

 anordningen bragt til anvendelse, må han fremsætte begæring herom, se herved  

 også det under afsnit VI anførte.
Med hensyn til begæringen skal der  

 forholdes på samme måde som med hensyn til begæringer om skattenedsættelse  

 efter statsskattelovens § 7, stk. 6, ved enkers første skatteansættelse efter  

 mandens død, altså efter reglerne i statsskattelovens § 23, sidste stk., jfr.  

 § 28, sidste stk.
Begæringen vil, ledsaget af dokumentation for, at den pågældende er  

 indtrådt i eller har været ansat i en af de omhandlede organisationers  

 tjeneste i en stilling, der betinger skattefrihed, være at indgive til den  

 kommunale ligningsmyndighed, der efter hos skatteyderen at have indhentet de  

 til ansættelsens foretagelse fornødne oplysninger fremsender begæringen med  

 sin erklæring til skatterådet.
Dette afsiger derefter en kendelse, hvorefter  

 ansættelsen foretages i overensstemmelse med de i anordningen og nærværende  

 cirkulære angivne regler.
Kendelsen skal indeholde oplysning om, hvilket  

 tidsrum ansættelsen vedrører.
Afskrift af kendelsen tilstilles vedkommende skatteyder samt i tilfælde,  

 hvor der bliver tale om en berigtigelse af en allerede foretagen ansættelse,  

 den kommunale ligningsmyndighed til brug ved dennes berigtigelse af  

 ansættelsen til kommuneskat.
Samtidig foretager skatterådet i disse tilfælde  

 de fornødne omberegninger af indkomstskatten til staten og den  

 fælleskommunale udligningsfond og udfærdiger de deraf følgende afgangsordrer  

 til kommunalbestyrelsen og vedkommende oppebørselsmyndighed.
 Skatterådets afgørelse kan påklages til landsskatteretten efter reglerne i  

 lov nr. 108 af 31. marts 1938.
Hvor en anslået fremtidig indtægt ifølge anordningens § 3 og § 4 foreløbig  

 skal lægges til grund ved ansættelsen, foretager skatterådet efter  

 skatteårets udløb regulering af ansættelsen på grundlag af de da foreliggende  

 oplysninger, jfr. det foran under afsnit III anførte.
Til denne ændring af  

 ansættelsen er bemyndigelse fra statens ligningsdirektorat ufornøden.
 I de i anordningens § 3 B., 2. afsnit (cirkulærets afsnit III 4. stk.)  

 omhandlede tilfælde af fraflytning fra Danmark, og i de tilfælde, hvor en her  

 bosat person udnævnes til en af de i § 4 omhandlede stillinger (cirkulærets  

 afsnit IV), afgangsføres de den pågældende pålignede skatter til staten og  

 den fælleskommunale udligningsfond, der er begrundede på bopæl, fra den 1. i  

 den efter fraflytningen henholdsvis udnævnelsen følgende måned ved kendelse  

 af skatterådet, der giver sædvanlig meddelelse til oppebørselsmyndighederne.  

 En tilsvarende afgangsførelse vil for de kommunale skatters vedkommende være  

 at foretage af vedkommende kommunalbestyrelse.
Personer, der gør tjeneste i en af de omhandlede organisationer, skal  

 indgive selvangivelse på sædvanlig måde.
Ved udfyldelsen af selvangivelsen  

 medtages de fra organisationen oppebårne indtægter.
De omhandlede organisationer er forpligtede til på begæring at meddele de  

 skattelignende myndigheder oplysning om udbetalte lønninger m.v. samt om  

 modtagerens navn og adresse.
Afsnit VI.
Ikrafttræden m.v.
 Anordningens bestemmelser vil efter de mellemfolkelige forpligtelser,  

 Danmark har påtaget sig, kunne bringes til anvendelse fra og med skatteåret  

 1945-46, og der opstår derfor spørgsmål om at ændre sådanne siden skatteåret  

 1945-46 foretagne indkomstansættelser, som strider mod de i anordningen  

 indeholdte bestemmelser.
 Såfremt en skattepligtig inden den 1. september 1951 begærer de ham for  

 nævnte skatteår foretagne skatteansættelser optaget til fornyet behandling i  

 medfør af anordningens bestemmelser, bemyndiges skatterådene til uden forud  

 indhentet bemyndigelse fra statens ligningsdirektorat at ændre de for nævnte  

 skatteår foretagne ansættelser.
 Begæringer, der allerede foreligger for skattemyndighederne, vil nu være  

 at optage til behandling i overensstemmelse med reglerne i anordningen og  

 nærværende cirkulære.
 Tvivlsspørgsmål med hensyn til anordningens og cirkulærets praktisering  

 vil være at forelægge skattedepartementet, dog at tvivlsspørgsmål, der alene  

 vedrører den kommunale beskatning, forelægges indenrigsministeriet.
 Skattedepartementet, den 12. juni 1951.
 P.G.V.
 Victor Nielsen.
 /Poul Plate.
