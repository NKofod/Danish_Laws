Landsskatteretskendelse af 11. juni 2003 vedr.  

 Virksomhedsordning  leaset bil  erhvervsmæssigt/privat A klager over, at en leaset varebil ikke er tilladt at indgå i  

 virksomhedsordningen.
I konsekvens heraf er kun 50 % af udgifterne vedrørende  

 varebilen godkendt fratrukket i driftsregnskabet, og klageren er ikke  

 beskattet  

 af fri bil.
Landsskatterettens  

 afgørelse Virksomhedsordning Skatteankenævnet har godkendt fradrag for driftsudgifter til en  

 leaset varebil med 38.606 kr.
Selvangivet fradrag 67.211 kr.
 Landsskatteretten godkender fradrag på 67.211 kr.
 Skatteankenævnet har ikke godkendt værdi af fri bil i 2 måneder,  

 selvangivet med 10.000 kr.
 Landsskatteretten godkender værdi af fri bil i 2 måneder med  

 10.000 kr.
Sagens oplysninger Klageren driver virksomhed med tagdækning og håndværkerservice.  

 Den 5. oktober 2000 har klageren leaset en WW Transporter i henhold til  

 leasingkontrakt med B.
Bilen anvendes både erhvervsmæssigt og privat.
Klageren har oprindeligt indsendt regnskabet for 2000 uden  

 anvendelse af virksomhedsordningen.
I regnskabet var fratrukket samtlige  

 udgifter vedrørende den leasede bil, og den private benyttelse af bilen var  

 medregnet efter reglerne om beskatning af fri bil til rådighed med 10.000 kr.  

 Efterfølgende er indsendt et tillæg til det oprindelige regnskab,  

    

  

 hvor reglerne i virksomhedsskatteloven  

 anvendes.
Klageren har i den forbindelse anmodet om, at reglerne om  

 beskatning  

 af fri bil anvendes, idet der nu sker beskatning efter  

 virksomhedsskatteordningen.
Skatteansættelsen er derfor genoptaget og  

 fortaget  

 efter reglerne i virksomhedsskatteloven.
Skatteankenævnets  

 afgørelse Skatteankenævnet har til støtte for ansættelsesændringerne  

 anført, at en leaset bil ikke kan indgå i virksomhedsordningen, og at  

 cirkulære  

 nr. 202 af 13. december 1993, punkt 2.4.2.3, alene vedrører situationen, hvor  

 firmaet stiller en leaset bil til fri rådighed for den ansatte.
Der tages  

 således ikke stilling til, hvorvidt en leaset bil kan indgå i  

 virksomhedsordningen.
Svaret herpå må søges i reglerne omkring  

 virksomhedsordningen.
Virksomhedsskattelovens § 1, stk. 3, 1. pkt. angiver  

 hovedreglen: "Aktiver, der benyttes både til erhvervsmæssige og private  

 formål, indgår ikke i den selvstændige erhvervsvirksomhed". I den  

 resterende del af lovens § 1, stk. 3, angives nogle undtagelser hertil, bl.a.  

 5. pkt., hvorefter biler der benyttes både privat og erhvervsmæssigt, kan  

 indgå  

 i virksomheden.
Når lovens § 1, stk. 3, anvender formuleringen, at aktiver ikke  

 indgår/kan indgå i virksomhedsordningen, ligger der en forudsætning om, at  

 aktiverne indskydes i virksomheden, jf. lovens § 3. og Told- og  

 Skattestyrelsens Ligningsvejledning 2000, punkt E.G.2.1.6.3. I lovens § 3,  

 stk. 1, 1. pkt., står følgende: "Overførsel af værdier fra den  

 skattepligtige til virksomheden anses for indskud". Eftersom bilen er  

 leaset, er klageren ikke ejer heraf.
Bilen kan af denne årsag ikke indskydes  

 som et aktiv i virksomheden.
En leaset bil kan således ikke indgå i  

 virksomhedsordningen.
Klagerens påstand og  

 argumenter Klagerens repræsentant har fremsat påstand om, at der godkendes  

 fradrag for driftsudgifter til en leaset varebil med 67.211 kr., og at der  

 godkendes beskatning af værdi af fri bil i 2 måneder med 10.000 kr.
Til  

 støtte  

 herfor har repræsentanten anført, at en leaset bil, som anvendes både i  

 virksomheden og privat, kan indgå i virksomhedsordningen.
Der er henvist til  

 virksomhedsskattelovens § 1, stk. 3, 6. pkt., hvorefter ligningslovens § 16,  

 stk. 4, finder anvendelse for biler, der indgår i virksomheden og benyttes  

 både  

 erhvervsmæssigt og privat.
Skatteankenævnet har fremhævet, at bilen ikke kan  

 indskydes i virksomheden, idet klageren ikke ejer bilen.
Der er imidlertid  

 ikke  

 tale om et indskud.
Virksomheden har indgået en leasingaftale, og udgiften  

 afholdes af virksomheden.
Det fremgår endvidere af cirkulære nr. 202 af 13. december 1993,  

 pkt. 2.4.2.3, at reglerne om beskatning af fri bil også gælder for biler, som  

 virksomheden har leaset.
Det er uden betydning, om det er afskrivninger eller  

 leasingudgiften, der fratrækkes i virksomhedens regnskab.
Der er i den  

 forbindelse henvist til den skematiske oversigt i Told- og  

 Skattestyrelsens  

    

  

 Ligningsvejledning  

 2000, punkt E.G.2.1.6.3, hvoraf det fremgår, at samtlige omkostninger inkl.  

 fulde afskrivninger fradrages ved opgørelsen af virksomhedens overskud, at et  

 beløb svarende til værdien af fri bil medregnes ved opgørelsen af  

 virksomhedens  

 overskud, og at beløbet anses for overført fra virksomheden til den  

 skattepligtige indkomst.
 Såfremt Landsskatteretten ikke finder, at bilen kan indgå i  

 virksomhedsordningen ønskes  

    

  

 den  

 skønsmæssige fordeling mellem erhvervsmæssigkørsel og privatkørsel ændret,  

 idet  

 den private andel er ansat for højt.
Landsskatterettens  

 bemærkninger og begrundelse Af virksomhedsskattelovens § 1, stk. 3, fremgår det, at biler,  

 der benyttes både erhvervsmæssigt og privat, kan indgå i virksomheden.
Den  

 selvstændige erhvervsdrivende kan således vælge at medtage en blandet  

 benyttet  

 bil som et virksomhedsaktiv.
Ved fastsættelsen af værdien af privat  

 benyttelse  

 af bilen finder ligningslovens § 16, stk. 4, tilsvarende anvendelse, som hvis  

 bilen var stillet til rådighed af en arbejdsgiver.
Den omhandlede varebil har siden oktober 2000 været anvendt som  

 et leaset driftsmiddel i virksomheden, der afholder lejeudgiften.
Klageren  

 ejer  

 således ikke bilen, men han anvender bilen til privat kørsel.
Den  

 omstændighed, at en leaset bil anvendes til ansattes private kørsel, er ikke  

 til hinder for, at bilen anses for 100 % erhvervsmæssig anvendt i  

 virksomheden.  

 Som det fremgår af cirkulære nr. 202 af 13. december 1993, pkt. 2.4.2.3,  

 gælder  

 reglerne om beskatning af fri bil for ansatte i virksomheden også for biler,  

 som virksomheden har leaset.
I Landsskatterettens kendelse af 28. november 1997, refereret i  

 TfS 1998.142, skulle en blandet benyttet bil i virksomhedsordningen  

 skattemæssigt behandles på samme måde som en bil, der var stillet til  

 rådighed  

 af en arbejdsgiver, idet det af forarbejderne til virksomhedsskattelovens §  

 1,  

 stk. 3 fremgår, at hensigten med bestemmelsen var at præcisere, "at hvis en selvstændig erhvervsdrivende, der anvender  

 virksomhedsskatteordningen, har valgt at placere sin bil, som anvendes både  

 til  

 erhvervsmæssig og privat formål, under virksomhedsskatteordningen, beskattes  

 den pågældende af den private benyttelse, som om der var stillet bil til  

 rådighed af en arbejdsgiver." Retten er af den opfattelse, at beskatningen af indehaverens  

 private kørsel i den leasede bil, der anvendes erhvervsmæssigt i  

 virksomheden,  

 skal ske på samme måde, som hvis bilen var stillet til rådighed af en  

 arbejdsgiver, hvilket Told- og Skattestyrelsen har tiltrådt.
Der er lagt vægt  

 på, at virksomhedsordningen bygger på en fuldstændig adskillelse af  

 virksomhedens og ejerens økonomi.
