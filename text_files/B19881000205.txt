BEKENDTGØRELSE OM MÆRKNING ELLER SKILTNING SAMT ANNONCERING MED KORTVARIGE GENERELLE PRISNEDSÆTTELSER FOR VARER.
MT. nr. 2-88 I medfør af § 6 i lov nr. 252 af 8. juni 1977 om mærkning og skiltning  

 m.v. fastsættes:
 § 1.  Ved kortvarige generelle prisnedsættelser for et  

 betydeligt antal varegrupper/-enheder, der udbydes i detailsalg, anses  

 pligten til at meddele prisoplysninger i henhold til mærkningslovens § 1 og §  

 5, stk. 1, for opfyldt, når den handlende ved skiltning og ved eventuel  

 annoncering oplyser nedsættelsens størrelse i procent eller i kr. og øre pr.  

 vareenhed.
 Stk. 2.  Omfatter den kortvarige nedsættelse ikke hele  

 det udbudte varesortiment, skal det omfattede varesortiment afgrænses  

 tydeligt.
 Stk. 3.  De omfattede varer skal være mærket eller  

 skiltet med de nettokontantpriser, der gjaldt umiddelbart før  

 prisnedsættelsen.
 § 2.  Ved kortvarige generelle prisnedsættelser  

 forstås, at de hidtidige gældende nettokontantpriser for et større antal  

 varegrupper/-enheder nedsættes med en vis procent eller et vist beløb i kr.  

 og øre pr. vareenhed i en periode der ikke overstiger 2 uger.
 § 3.  Monopoltilsynet kan i enkelte tilfælde for  

 nærmere angivne varegrupper/-enheder udvide den i § 2 angivne periode til 4  

 uger.
 § 4.  Overtrædelse af §§ 1-3 straffes med bøde.
 § 5.  Bekendtgørelsen træder i kraft den 1. maj 1988.
 Stk. 2.  Bekendtgørelse MT. nr. 10 af 15. marts 1978 om  

 mærkning eller skiltning samt annoncering med generelle prisnedsættelser for  

 varer ophæves.
