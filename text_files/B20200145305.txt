Bekendtgørelse om kompensation af statens voksenuddannelsesstøtte for udsat eller aflyst undervisning som følge af COVID-19 I medfør af akt nr. 194 af 11. juni 2020 fastsættes:
§ 1. Uddannelsessøgende, der har indgået en aftale med en arbejdsgiver om ulønnet orlov til uddannelse, kan modtage en kompensationsydelse, hvis 1) den uddannelsessøgende senest den 16. marts 2020 har søgt om statens voksenuddannelsesstøtte (SVU) til uddannelsen, 2) uddannelsesforløbet er aflyst eller udsat som følge af COVID-19, og 3) den uddannelsessøgende ikke kan vende tilbage til arbejdet i den aftalte orlovsperiode.
 § 2. Kompensationsydelsen udgør det beløb, jf. § 13 i lov om statens voksenuddannelsesstøtte og regler fastsat i medfør heraf, som den uddannelsessøgende ville have haft ret til på baggrund af den modtagne ansøgning om SVU.
 § 3. Bekendtgørelsen træder i kraft den 10. oktober 2020.
 Stk. 2. Bekendtgørelsen ophæves den 1. marts 2021.
