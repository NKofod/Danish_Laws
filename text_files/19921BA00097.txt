Nr BSF 97 Forslag til folketingsbeslutning Folketingsbeslutning om Danmarks  

 ratifikation af akt om ændring af protokollen vedrørende vedtægterne for Den  

 Europæiske Investeringsbank med henblik på at bemyndige Styrelsesrådet til at  

 oprette en europæisk investeringsfond Fremsat af udenrigsministeren (Niels Helveg Petersen) den 25. maj 1993 Vedtaget ved anden (sidste) behandling den 24. juni 1993 Folketinget meddeler sit samtykke til, at Danmark ratificerer en i Bruxelles den 25. marts 1993 undertegnet akt om ændring af protokollen vedrørende vedtægterne for Den Europæiske Investeringsbank med henblik på at bemyndige Styrelsesrådet til at oprette en europæisk investeringsfond.
Bilag Den akt, som er omtalt i folketingsbeslutningen, er optrykt som bilag til  

 det fremsatte forslag.
Oprindeligt fremsat forslag Folketinget meddeler sit samtykke til, at Danmark ratificerer en i Bruxelles den 25. marts 1993 undertegnet akt om ændring af protokollen vedrørende vedtægterne for Den Europæiske Investeringsbank med henblik på at bemyndige Styrelsesrådet til at oprette en europæisk investeringsfond.
AKT OM ÆNDRING AF PROTOKOLLEN VEDRØRENDE VEDTÆGERNE FOR DEN EUROPÆISKE INVESTERINGSBANK MED HENBLIK PÅ AT BEMYNDIGE STYRELSESRÅDET TIL AT OPRETTE EN EUROPÆISK INVESTERINGSFOND HANS MAJESTÆT BELGIERNES KONGE, HENDES MAJESTÆT DANMARKS DRONNING, PRÆSIDENTEN FOR FORBUNDSREPUBLIKKEN TYSKLAND, PRÆSIDENTEN FOR DEN HELLENSKE REPUBLIK, HANS MAJESTÆT KONGEN AF SPANIEN, PRÆSIDENTEN FOR DEN FRANSKE REPUBLIK, PRÆSIDENTEN FOR IRLAND, PRÆSIDENTEN FOR DEN ITALIENSKE REPUBLIK, HANS KONGELIGE HØJHED STORHERTUGEN AF LUXEMBOURG, HENDES MAJESTÆT DRONNINGEN AF NEDERLANDENE, PRÆSIDENTEN FOR DEN PORTUGISKE REPUBLIK, HENDES MAJESTÆT DRONNINGEN AF DET FORENEDE KONGERIGE STORBRITANNIEN OG NORDIRLAND, SOM ER BESLUTTET PÅ at tilvejebringe de nødvendige finansielle  

 instrumenter til at styrke det indre marked og den økonomiske og sociale  

 samhørighed, SOM TAGER I BETRAGTNING, at Det Europæiske Råd i Edinburgh anmodede om, at  

 muligheden for at oprette en europæisk investeringsfond tages op til  

 øjeblikkelig overvejelse som et middel til at fremme et økonomisk opsving i  

 Europa, SOM BEKRÆFTER fordelene ved et tæt samarbejde mellem Fællesskabet, Den  

 Europæiske Investeringsbank og andre finansielle institutioner i  

 medlemsstaterne med interesse i Fondens målsætninger, HAR VEDTAGET at ændre Bankens vedtægter med henblik på at bemyndige  

 Styrelsesrådet til at oprette en europæisk investeringsfond, og har med  

 henblik herpå som befuldmægtigede udpeget:
 HANS MAJESTÆT BELGIERNES KONGE:
Philippe DE SCHOUTHEETE DE TERVARENT, Ambassadør, Fast repræsentant HENDES MAJESTÆT DANMARKS DRONNING:
Gunnar RIBERHOLDT Ambassadør, Fast repræsentant PRÆSIDENTEN FOR FORBUNDSREPUBLIKKEN TYSKLAND:
Jochen GRUNHAGE, Stedfortrædende fast repræsentant PRÆSIDENTEN FOR DEN HELLENSKE REPUBLIK:
Leonidas EVANGELIDIS Ambassadør, Fast repræsentant HANS MAJESTÆT KONGEN AF SPANIEN:
Camilo BARCIA GARCIA-VILLAMIL, Ambassadør, Fast repræsentant PRÆSIDENTEN FOR DEN FRANSKE REPUBLIK:
Francois SCHEER, Ambassadør, Fast repræsentant PRÆSIDENTEN FOR IRLAND:
Padraic MAC KERMAN, Ambassadør, Fast repræsentant PRÆSIDENTEN FOR DEN ITALIENSKE REPUBLIK:
Federico DI ROBERTO Ambassadør, Fast repræsentant HANS KONGELIGE HØJHED STORHERTUGEN AF LUXEMBOURG:
Jean-Jacques KASEL, Ambassadør, Fast repræsentant HENDES MAJESTÆT DRONNINGEN AF NEDERLANDENE:
B.R.
BOT Ambassadør, Fast repræsentant PRÆSIDENTEN FOR DEN PORTUGISISKE REPUBLIK:
Jose Cesar PAULOURO DAS NEVES Ambassadør, Fast repræsentant HENDES MAJESTÆT DRONNINGEN AF DET FORENEDE KONGERIGE STORBRITANNIEN OG  

 NORDIRLAND:
Sir John KERR Ambassadør, Fast repræsentant SOM, efter at have udvekslet deres fuldmagter og fundet dem i god og  

 behørig form, ER BLEVET ENIGE OM FØLGENDE BESTEMMELSER:
Artikel A I protokollen vedrørende vedtægterne for Den Europæiske Investeringsbank,  

 som er vedføjet Traktaten om Oprettelse af Det Europæiske Økonomiske  

 Fællesskab, tilføjes følgende artikel:
»Artikel 30 1. Styrelsesrådet kan med ensstemmighed vedtage at oprette en europæisk  

 investeringsfond med status som juridisk person og finansiel  

 selvbestemmelsesret og med Banken som stiftende medlem.
2. Styrelsesrådet fastlægger vedtægterne for Den Europæiske  

 Investeringsfond med enstemmighed.
I vedtægterne defineres navnlig Fondens  

 målsætninger, struktur, kapital, medlemmer, finansielle ressourcer,  

 interventionsmuligheder og revisionsordninger samt forholdet mellem Bankens  

 og Fondens organer.
 3. Uanset artikel 20, stk. 2, er Banken berettiget til at deltage i  

 forvaltningen af Fonden og bidrage til dens tegnede kapital indtil det af  

 Styrelsesrådet fastsatte beløb efter enstemmig beslutning herom.
4. Det Europæiske Økonomiske Fællesskab kan blive medlem af Fonden og  

 bidrage til dens tegnede kapital.
Finansielle institutioner med interesse i  

 Fondens målsætninger kan indbydes til at blive medlemmer.
 5. Protokollen vedrørende De Europæiske Fællesskabers privilegier og  

 immuniteter finder anvendelse på Fonden, på medlemmerne af dens organer under  

 udøvelsen af deres hverv, og på dens personale.
Fonden er desuden fritaget for alle skatter og lignende afgifter i  

 anledning af udvidelser af dens kapital, såvel som for de forskellige  

 formaliteter, som måtte være forbundet hermed i det land, hvor den har sit  

 sæde.
Tilsvarende skal dens opløsning eller likvidation heller ikke give  

 anledning til nogen skatteopkrævning.
Endelig skal Fondens og dens organers  

 arbejde, for så vidt det udøves på de i vedtægterne fastlagte betingelser,  

 ikke medføre pålæggelse af omsætningsafgifter.
 Udbytte, kapitalgevinster og andre former for indtægter, der stammer fra  

 Fonden, og som medlemmerne, bortset fra Det Europæiske Økonomiske Fællesskab  

 og Banken, har ret til, forbliver imidlertid underkastet den gældende  

 skattelovgivning.
6. Domstolen har, med de begrænsninger, der er fastsat i det følgende,  

 kompetence til at afgøre tvister vedrørende foranstaltninger vedtaget af  

 Fondens organer.
Klager over sådanne foranstaltninger kan indbringes af  

 Fondens medlemmer i deres egenskab af medlemmer af Fonden eller af  

 medlemsstaterne på de betingelser, der er fastsat i Traktatens artikel  

 173.« Artikel B 1. Denne akt skal ratificeres af de høje kontraherende parter i  

 overensstemmelse med deres forfatningsmæssige bestemmelser.  

 Ratifikationsdokumenterne deponeres hos Den Italienske Republiks regering.
 2. Denne akt træder i kraft på den første dag i den måned, som følger  

 efter deponeringen af det sidste ratifikationsdokument.
Artikel C Denne akt, som er udarbejdet i eet eksemplar på dansk, engelsk, fransk,  

 græsk, irsk, italiensk, nederlandsk, portugisisk, spansk og tysk, idet hver  

 af disse tekster har samme gyldighed, deponeres i Den Italienske Republiks  

 regerings arkiver.
Denne regering fremsender en bekræftet genpart til hver af  

 de øvrige signatarstaters regeringer.
 TIL BEKRÆFTELSE HERAF har undertegnede befuldmægtigede underskrevet denne  

 akt.
 Udfærdiget i Bruxelles, den femogtyvende marts nitten hundrede og  

 treoghalvfems.
For Hendes Majestæt Danmarks Dronning Gunnar RIBERHOLDT Erklæringer 1. Det Europæiske Økonomiske Fællesskab repræsenteres i Den Europæiske  

 Investeringsfond af Kommissionen.
Retningslinjerne for, hvorledes  

 Kommissionen skal varetage denne repræsentation, vil blive fastlagt i en  

 afgørelse, der vil blive truffet på grundlag af artikel 235 i EØF-Traktaten.
 Endvidere vil der i afgørelsen på grundlag af artikel 235 blive fastsat  

 betingelser for Fællesskabets bidrag til Fondens tegnede kapital.
 2. Medlemsstaterne er enige om, at der ved anvendelse af kapitel IV i  

 protokollen vedrørende De Europæiske Fællesskabers privilegier og immuniteter  

 på medlemmerne af Fondens organer, skal tages hensyn til, at repræsentanterne  

 for de finansielle institutioner, der kan indbydes til at blive medlemmer af  

 Fonden, kan være repræsentanter for private institutioner.
Bemærkninger til forslaget Den 25. marts 1993 blev der i Bruxelles undertegnet en akt om ændring af  

 protokollen vedrørende vedtægterne for Den Europæiske Investeringsbank med  

 henblik på at bemyndige Styrelsesrådet til at oprette en europæisk  

 investeringsfond.
Denne akt træder i kraft på den første dag i den måned, som  

 følger efter deponeringen af det sidste ratifikationsinstrument.
 2. Den tekst, som Danmark skal ratificere, og hvortil Folketingets  

 samtykke med dette forslag til folketingsbeslutning søges indhentet, er den  

 vedlagte akt.
 3. I forbindelse med bestræbelserne på at fremme et økonomisk opsving i  

 Europa henstillede Det Europæiske Råd i Edinburgh den 11. og 12. december  

 1992, at der snarest af Rådet (økonomi- og finansministrene) blev taget  

 skridt til oprettelse af en europæisk investeringsfond (EIF).
 Fonden er en tredelt organisation, hvori Fællesskabet, Den Europæiske  

 Investeringsbank (EIB) og andre finansielle institutioner deltager.
 Fonden har til formål at støtte infrastrukturprojekter inden for  

 transeuropæiske net (TEN), herunder transport, telekommunikation og  

 energisektoren samt udviklingen af små og mellemstore virksomheder.
 4. EIF vil lette den private finansiering i infrastruktur ved at  

 tilvejebringe et supplement eller alternativ til statsgarantier. Økonomisk  

 levedygtighed vil ligeledes være et vigtigt kriterium i forbindelse med  

 støtte til små og mellemstore virksomheder.
EIF skal finansiere sin egen drift og vil derfor tilstræbe et acceptabelt  

 afkast af den investerede kapital ved at tage betaling for sine tjenester i  

 overensstemmelse med gældende praksis.
Som en særskilt juridisk enhed vil  

 Fondens regnskaber være fuldstændig adskilt fra EIB's regnskaber.
Tilsyn med og ledelse af Fondens aktiviteter varetages af  

 generalforsamlingen, tilsynsrådet og finansieringsudvalget.
Der holdes  

 generalforsamling for Fondens medlemmer mindst en gang om året.
Tilsynsrådet  

 består af to medlemmer fra EF-Kommissionen, tre medlemmer fra EIB og to  

 medlemmer fra finansielle institutioner.
Finansieringsudvalget består af et  

 medlem fra henholdsvis EF-Kommissionen, EIB og de finansielle institutioner.
Den tegnede kapital beløber sig til 2 mia.
ECU.
Ifølge de første overslag  

 på grundlag af den foreslåede sikkerhedsmargin for EIF skulle denne kapital  

 give mulighed for at afgive garantier på op til 6 mia.
ECU.
Dette loft kan  

 sidenhen i etaper løftes til 10 mia.
ECU, og efter en vis reserveopbygning  

 til 16 mia.
ECU.
 Fra Fællesskabets budget tilvejebringes 30 pct. af kapitalen, EIB  

 tilvejebringer 40 pct. og andre finansielle institutioner de resterende 30  

 pct.
Der indbetales 20 pct. af den tegnede kapital.
De deltagende  

 institutioners indbetalinger af den tegnede kapital foretages i fire årlige  

 rater på 5 pct.
Fællesskabets andel i kapitalen beløber sig således til fire  

 årlige rater på hver 30 mio.
ECU, eller i alt 120 mio.
ECU.
Fællesskabets  

 finansiering af den første årlige rate ligger inden for rammerne af budgettet  

 for 1993 samt tillægs- og ændringsbudget nr. 1/1993.
De øvrige 80 pct. af kapitalandelen udgøres af ikke-indbetalt tegnet  

 garantikapital.
Fonden kan alene kræve denne resterende kapital indbetalt,  

 når og hvis den skal opfylde sine forpligtelser.
EIB finansierer sin andel ud af sit årlige overskud.
De finansielle  

 institutioners tegning af andele vil formentlig strække sig over flere år.
