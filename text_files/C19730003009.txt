Cirkulære om udfærdigelse af planbogskort til brug ved ekspropriationer efter lov nr. 186 af 4. juni 1964.
(Til samtlige landinspektører og anlægsmyndigheder for vej- og jernbaneanlæg m.v.). I medfør af § 27, stk. 4, i lov nr. 186 af 4. juni  

 1964 fastsættes efter forhandling med ministeriet for offentlige arbejder  

 følgende regler for udfærdigelse af planbogskort i anledning af vej- og  

 jernbaneanlæg m.v., hvortil arealerhvervelse m.v. agtes gennemført ved  

 ekspropriation.
§ 1.  Forud for det pågældende anlægs udførelse må  

 foreligge et under medvirken af en praktiserende landinspektør udfærdiget planbogskort,  

 som regel i målforhold 1:1000. Kortet skal kunne danne grundlag for anlæggets  

 senere matrikulære berigtigelse samt for udfærdigelse af ejendomskort,  

 hvorfor den medvirkende landinspektør ved sin underskrift må indestå for  

 kortets matrikulære indhold.
§ 2.  Anvendes flyvefotogrammetri ved udfærdigelse af  

 planbogskort, må arbejdet udføres efter de af matrikeldirektoratet fastsatte  

 regler for flyvefotogrammetrisk fremstilling af matrikelkort, således at der  

 foretages målbestemmelse af alle relevante skelpunkter, fikspunkter og  

 hjælpelinier samt de særlige punkter, som sikrer kortets sammenpasning med  

 tidligere ved anlægsarbejdet benyttede kort.
Yderligere må anlægsmyndighedens  

 eventuelle krav vedrørende højdebestemmelser m.v. opfyldes.
 § 3.  Ved udfærdigelse af planbogskort må følgende  

 regler iagttages:
 1. Målingen knyttes som regel til System 1934, jfr.  

 dog § 15 i bekendtgørelse nr. 424 af 24. september 1949 som ændret ved  

 bekendtgørelse nr. 371 af 1. november 1966.
2. Kortets original udføres på målfast, transparent  

 materiale.
Kortet forsynes med kvadratnet (10 cm), og nye og ældre  

 fikspunkter angives.
3. Målbestemte skelpunkter kredses, og målbestemte  

 eller på anden måde sikkert bestemte skel angives med tykke fuldstreglinier.  

 Blinde skel vises med stregpriklinier.
Al anden afgrænsning, herunder også  

 skel, der ikke er bestemt som ovenfor angivet, tegnes med tynde, fuldstreg-,  

 kortstreg- eller priklinier.
Blinde skel indkonstrueres efter eventuelle  

 udstykningsmål eller indlægges omhyggeligt på grundlag af matrikelkortet.  

 Afviger et bestående skel væsentligt fra skellet efter matrikelkortet, vises  

 tillige sidstnævnte skel med tyk stregpriklinie, og der skrives henholdsvis:  

 »Skel i marken« og »Skel efter matrikelkortet«.
 4. Bygninger af enhver art, kyst-, skov-, fredskovs-,  

 eng-, klit-, brugs- og havegrænser, diger samt veje, vandløb, grusgrave eller  

 andre særlige terrængenstande medtages.
5. Vejes kategori (motorvej, hovedlandevej, landevej,  

 kommunevej, privat fællesvej eller rent privat adgangs- eller markvej) samt  

 deres eventuelle vejnummer angives, og for offentlige veje medtages  

 overkørsler.
For vandløb gælder tilsvarende bestemmelser.
Ved offentlige  

 vandløb indtegnes tillige eventuelle regulativmæssige rådighedsarealer.
 6. Amts-, kommune-, sogne- og ejerlavsskel (i  

 Sønderjylland kortdistriktgræn ser og kortbladgrænser) angives med påskrift  

langs de pågældende grænser.
 7. Udstukne eller fastlagte stationeringslinier  

 indlægges med angivelse af stationeringsintervallerne.
8. Kortet forsynes med titel (amt, kommune, sogn og  

 ejerlav, i Sønderjylland tillige kortdistrikt og kortblad), nordpil og  

 målestok.
Påskrift, herunder matrikelnumre, må have en sådan størrelse, at  

 skriften forbliver læselig ved eventuel fotografisk formindskelse af kortets  

 målforhold indtil 2,5 gange.
 9. Signaturer udføres efter »Dansk Standard«  

 (D.S. 198) med fornøden supplering.
§ 4.  Ved udfærdigelse af planbogskort i anledning af  

 vejanlæg gælder yderligere følgende regler:
1. Kortene udfærdiges normalt i planer svarende til 1  

 km vejlængde, og bredden af opmålingsområdet udstrækkes i almindelighed til  

 ca. 150 m på hver side af vejmidten.
Der tegnes ikke kombinationslinier, men  

 kortplanen skal have en sådan længde, at der kan blive en overlapning i hver  

 af planens ender.
 2. Ved grøfter og vandløb vises løbsretningen med pil.
3. For offentlige veje og stier angives kørebane-,  

 cykelsti-, fortovs- og kronekanter.
Midte af grøftebund angives ved  

 overkørsler og knækpunkter.
Ved skråninger, der er højere end 2 m, anvendes  

 skråningssignatur.
Endvidere indtegnes alle master, gennemløb, brønddæksler,  

 kilometersten og grænser for tinglyste oversigtsarealer.
 4. Adgangsveje, der findes på matrikelkortet, men ikke  

 i marken, overføres på kortet med påtegning: »Vej efter  

 matrikelkortet«.
 § 5.  De i § 4 nævnte regler kan ændres efter aftale  

 med vedkommende anlægsmyndighed.
 § 6.  Ved udfærdigelse af planbogskort i anledning af  

 jernbaneanlæg kan anlægsmyndigheden for så vidt angår planbogskortenes  

 indhold m.m. stille videregående kort.
 Landbrugsministeriet, matrikeldirektoratet, den 19. februar 1973.
