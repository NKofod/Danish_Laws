Betænkning afgivet af Boligudvalget den  

 7. december 2000 Betænkning over Forslag til lov om ændring af lov om  

 almene boliger samt støttede private andelsboliger m.v.
(Boliger til yngre fysisk handicappede, forbedring af  

 servicearealtilskud samt udvidelse og  forlængelse af  

 forsøgsordning med boliger til særligt udsatte grupper) [af  

 by- og boligministeren (Jytte Andersen)] 1. Udvalgsarbejdet Lovforslaget blev fremsat den 10. november 2000 og var til  

 1. behandling den 16. november 2000. Lovforslaget blev efter 1. behandling  

 henvist til behandling i Boligudvalget.
Møder Udvalget har behandlet lovforslaget i tre  

 møder.
Skriftlige henvendelser Udvalget har i forbindelse med udvalgsarbejdet modtaget en  

 skriftlig henvendelse fra Danmarks Lejerforeninger.
Spørgsmål Udvalget har stillet tre spørgsmål til by- og  

 boligministeren til skriftlig besvarelse, som denne har besvaret.
To af  

 udvalgets spørgsmål til by- og boligministeren og dennes svar  

 herpå er optrykt som bilag til betænkningen.
2. Indstillinger og politiske bemærkninger Udvalget indstiller lovforslaget til vedtagelse  

 uændret.
 En oversigt over Folketingets sammensætning er  

 optrykt i betænkningen.
 Lissa Mathiasen (S) nfmd.  

  Henrik Sass Larsen (S)  

  René Skau Björnsson (S)  

  Lars Kramer Mikkelsen (S)  Thomas Adelskov (S)  

 Knud Erik Hansen (SF)  Annie Lunde Hansen (CD)  

  Dorit Myltoft (RV)  Keld Albrechtsen (EL)  

  Gyda Kongsted (V)  Rikke Hvilshøj (V)  

  Karsten Nonbo (V) Kirsten Jacobsen (FRI)  

  John Vinther (KF)  Pernille Sams (KF)  

  Egil Møller (DF)  

  Flemming Kofod-Svendsen (KRF) fmd.
Folketingets sammensætning Socialdemokratiet (S) 64 * Det Radikale Venstre (RV) 7 Venstre, Danmarks Liberale Parti (V) 43 * Enhedslisten (EL) 5 Det Konservative Folkeparti (KF) 16 ** Kristeligt Folkeparti (KRF) 4 Socialistisk Folkeparti (SF) 13 Frihed 2000 (FRI) 4 Dansk Folkeparti (DF) 10 Valgt på Færøerne (FÆR) 1 Centrum-Demokraterne (CD) 8 Uden for Partierne (UP) 4 * Heraf 1 medlem valgt i Grønland ** Heraf 1 medlem valgt på  

 Færøerne Bilag 1 Bilagsoversigt Bilagsnr.
Titel 1 Meddelelse om åbning for spørgsmål til lovforslaget 2 Sidste frist for spørgsmål samt planlagt dato for afgivelse  

 af betænkning 3 Høringsnotat, fra by- og boligministeren 4 Høringssvar, fra by- og boligministeren 5 Spm. 1 om ministerbemyndigelse til fastsættelse af reglerne om  

 udformning af støtteordning til etablering af almene boliger til yngre  

 fysisk handicappede, til by- og boligministeren 6 Henvendelse fra Danmarks Lejerforeninger 7 Spm. 2 om ministerens kommentar til henvendelse af 27. november 2000 fra  

 Danmarks Lejerforening, til by- og boligministeren 8 Svar på spm. 2 om ministerens kommentar til henvendelse af 27.  

 november 2000 fra Danmarks Lejerforening, fra by- og boligministeren 9 Udkast til betænkning 10 Svar på spm. 1 om ministerbemyndigelse til fastsættelse af  

 reglerne om udformning af støtteordning til etablering af almene  

 boliger til yngre fysisk handicappede, fra by- og boligministeren 11 Høringssvar fra Kommunernes Landsforening samt ministerens  

 bemærkninger hertil, fra by- og boligministeren 12 Spm. 3 om støtte til etablering af boliger til yngre fysisk  

 handicappede, til by- og boligministeren 13 Svar på spm. 3 om støtte til etablering af boliger til yngre  

 fysisk handicappede, fra by- og boligministeren Bilag 2 To af udvalgets spørgsmål og by- og  

 boligministerens svar herpå Spørgsmålene og svarene er optrykt efter ønske fra V,  

 KF, DF, CD, FRI og KRF.
 Spørgsmål 1:
 Ministeren bedes redegøre nærmere for,  

 hvorledes ministeren agter at udfylde den i lovforslagets § 1, nr. 1,  

 indeholdte ministerbemyndigelse til at kunne fastsætte nærmere  

 regler om udformning af støtteordningen til etablering af almene  

 boliger til yngre fysisk handicappede.
 Svar:
 Det foreslås i lovforslagets § 1, nr. 3, at by- og  

 boligministeren bemyndiges til at fastsætte nærmere regler om  

 støtte til etablering af boliger til yngre fysisk handicappede, jf. §  

 1, nr. 1.
 Jeg agter at udfylde bemyndigelsen på  

 følgende måde:
 Ifølge et skøn fra Formidlingscenter  

 Øst er der på kort sigt behov for etablering af i  

 størrelsesordenen 1.300 nye boliger til yngre fysisk handicappede, der  

 i dag enten bor i amtskommunale botilbud eller på kommunale plejehjem.  

 Jeg henviser til min besvarelse af spørgsmål 2 af 1. december  

 2000. Derfor vil jeg i første omgang reservere støtten til  

 nybyggeri af almene boliger.
Som nævnt i min besvarelse af spørgsmål  

 2 vil en del af boligerne formentlig blive tilvejebragt ved ombygning af  

 især plejehjem eller ændret indretning eller anvendelse af  

 eksisterende boliger.
Adgangen til at ombygge plejehjem er imidlertid  

 allerede særdeles gunstig, og en yderligere støtte til ombygning  

 vil derfor efter min opfattelse ikke have nogen stor effekt på  

 tilvæksten af boliger. Ændret indretning af eksisterende boliger  

 kan støttes af Socialministeriets andel af puljen.
Jeg forventer, at ansøgningerne om støtte  

 altovervejende vil vedrøre almene ældreboliger, da  

 målgruppen normalt vil have behov for, at der er servicearealer i  

 umiddelbar tilknytning til boligerne.
Der bliver altså oftest tale om  

 plejeboliger.
Der er dog også adgang til, at boligerne kan etableres  

 som familie- eller ungdomsboliger.
Bortset fra den foreslåede særlige  

 støtte vil almenboliglovens almindelige regler gælde, herunder  

 reglerne om finansiering, støtte og bygherrekreds.
Når boligerne  

 opføres som almene ældreboliger, vil både almene  

 boligorganisationer, kommuner, amtskommuner og selvejende institutioner kunne  

 være bygherrer.
Boligformen vil altså få en bred  

 bygherrekreds.
Private, foreninger, organisationer o.l har mulighed for at  

 stifte en selvejende institution, som kan opnå støtte til  

 etablering af ældreboliger for yngre fysisk handicappede.
Det er min hensigt at udforme den særlige  

 støtte som en statslig refusion af en del af den  

 kommunale/amtskommunale grundkapital på 14 pct.
Dermed ydes  

 støtten som et engangsbeløb, sådan som det er forudsat i  

 de almindelige bemærkninger.
Med denne særlige støtte forøges  

 kommunernes og amternes incitament til at give ovennævnte bygherrer  

 tilsagn om støtte til etablering af den særlige boligform.  

 Når støtten ikke ydes direkte til bygherren, skyldes det at  

 bygherren ikke selv har udgifter til etablering af boligerne.
Boligerne  

 finansieries som alle andre almene boliger med 14 pct. kommunal/amtskommunal  

 grundkapital, 84 pct. støttet realkreditlån og 2 pct.  

 beboerindskud.
Støtten afspejler de særlige udgifter, der  

 kan være til etablering af denne boligform, f.eks. er der ofte behov  

 for mere plads, særlig indretning af køkken o.l.
Den  

 væsentligste begrundelse for at yde særlig støtte er dog  

 det tab af fleksibilitet, som følger af, at boligerne skal forbeholdes  

 en relativt snæver gruppe, som ofte bor geografisk spredt.
Etablering  

 af boligerne vil ofte kræve samarbejde mellem flere kommuner eller  

 kommuner og amter imellem.
For at sikre det særlige sociale miljø for de  

 yngre beboere vil jeg stille som vilkår for den særlige  

 støtte, at boligerne i de første 10 år ikke må  

 udlejes til andre end yngre fysisk handicappede under 60 år.
Hvis  

 vilkåret tilsidesættes, bortfalder støtten.
 Det er hensigten, at den særlige støtte skal  

 udgøre 40.000 kr. pr. bolig, dog maks. 40 pct. af kommunens udgift til  

 grundkapital.
Mit udgangspunkt har været, at engangsbeløbet  

 skal have en størrelse, der giver kommunerne og amterne et  

 tilstrækkeligt incitament til at etablere et passende antal boliger.  

 På den anden side må støtten ikke blive så stor, at  

 der bliver en unødig risiko for en utilsigtet stigning i  

 byggepriserne.
Ud fra en afvejning af disse hensyn finder jeg, at en refusion  

 på omkring 1/3 af grundkapitalen er passende.
Grundkapitalen til en  

 ældrebolig udgør i gennemsnit omkring 120.000 kr.
 Omkring 350 almene boliger til yngre fysisk handicappede  

 vil herefter kunne etableres med en ekstra støtte på 40.000 kr.  

 Boliger ud over dette antal finansieres efter de normale regler.
Det samlede støttebeløb vil blive fordelt  

 efter et færgereservationsprincip, dvs. i den rækkefølge,  

 som ansøgningerne modtages i By- og Boligministeriet.
Dermed styrkes  

 kommunernes og amternes incitament til hurtigt at træffe beslutning om  

 etablering af boligerne, og den sædvanlige decentrale  

 beslutningskompetence fastholdes.
Refusionen udbetales af Finansstyrelsen, når  

 kommunen eller amtskommunen har godkendt byggeregnskabet.
Kommunen eller  

 amtskommunen skal årligt indberette til Finansstyrelsen, hvorvidt alle  

 boliger er udlejet til den berettigede personkreds.
Af bemærkningerne til L 82 fremgår, at der ud  

 af den samlede ramme på 15 mio. kr. forudsættes anvendt midler  

 til evaluering og erfaringsopsamling, ligesom 3 pct. af rammen kan anvendes  

 til administration, heraf 2/3 til lønsum.
Herudover skal der inden for  

 den afsatte ramme afholdes udgifter til tilpasning af BOSSINF-systemet.
 Med henblik på at sikre, at der er midler til  

 rådighed til evaluering/erfaringsopsamling ultimo 2001, vil jeg derfor  

 ikke i første omgang give tilsagn om støtte for et samlet  

 beløb, der overstiger 14 mio. kr.
 Jeg vil snarest muligt efter lovens ikrafttræden og  

 efter drøftelse med de kommunale og amtskommunale parter udsende  

 nærmere information om mulighederne for at få støtte efter  

 denne ordning.
 Spørgsmål 3:
Hvordan vil ministeren sikre, at den støtte, der  

 ydes til etablering af boliger til yngre fysisk handicappede, bliver anvendt  

 til reelt at udvide antallet af boliger til fysisk handicappede? Svar:
Jeg kan oplyse, at den tilrettelæggelse af  

 ordningen, som er beskrevet i besvarelsen af spørgsmål 1 af 4.  

 december 2000, har som mål at øge kommunernes og amternes  

 incitament til at opføre boliger efter denne ordning.
Støtten  

 kan alene anvendes til nybyggeri.
 Som ligeledes nævnt i min besvarelse af  

 spørgsmål 1 vil det være et vilkår for denne  

 særlige støtte, at boligerne i de første 10 år ikke  

 må udlejes til andre end yngre fysisk handicappede under 60  

 år.
 Jeg vil herefter sikre, at vilkåret overholdes  

 gennem indberetning fra de tilsynsførende kommuner.  

 Tilsidesættes vilkåret, vil støtten bortfalde.
 Jeg vil snarest muligt efter lovens ikrafttræden  

 udsende nærmere information om mulighederne for at få  

 støtte efter ordningen.
 Jeg mener på denne måde at sikre, at  

 støtten bliver anvendt til reelt at udvide antallet af boliger til  

 yngre fysisk handicappede.
