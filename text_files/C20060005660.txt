Vejledning  

 til bekendtgørelse om kommunernes pligt til  

  

 varsling, vejledning m.v. af ægtefæller, hvis kontanthjælp kan  

  

 bortfalde som følge af 300 timers reglen I bekendtgørelse nr. 776 af 7. juli 2006 er fastsat regler  

 om kommunernes pligt til varsling, vejledning m.v. af ægtefæller, hvis  

 kontanthjælp kan bortfalde som følge af den såkaldte 300 timers regel, jf. §  

 13, stk. 8-14, og § 26, stk. 5-8, i lov om aktiv socialpolitik  

 (lovbekendtgørelse  

 nr. 1009 af 24. oktober 2005 som ændret ved § 2 i lov nr. 239 af 27. marts  

 2006, § 2 i lov nr. 565 af 9. juni 2006 og § 59 i lov nr. 566 af 9. juni  

 2006).
Område og begreber § 1.  

  

 Denne bekendtgørelse finder anvendelse for varsling, vejledning m.v. af  

 ægtepar, der står foran at blive omfattet af reglerne i lovens § 13, stk.  

 8-14, og § 26, stk. 5-8, om bortfald af hjælpen til en ægtefælle, der anses  

 for reelt hjemmegående, fordi den pågældende ikke opfylder lovens krav om  

 ordinært og ustøttet arbejde inden for en periode.
 Om selve 300 timers reglen henvises generelt til  

 bemærkningerne til L89 Forslag til lov om ændring af bl.a. lov om aktiv  

 socialpolitik, der kan ses på Folketingets hjemmeside  


  

 www.ft.dk  

  

 (under dokumenter, arkiv, folketingssamlingen 2005-06, lovforslag fordelt på  

 ministerområde, beskæftigelsesministeriet, af ministeren vedtagne), samt til  

 Arbejdsdirektoratets orienteringsbrev til kommunerne nr. 03/06 af 23. marts  

 2006, der kan ses på direktoratets hjemmeside  


  

 www.adir.dk  

  

 (under Regler, Orienteringsbreve  

 til kommunerne, 2006).
Det er forudsat, at kommunen allerede i forbindelse med lovens  

 ikrafttræden inddrager oplysning om de nye regler i den almindelige  

 vejledning  

 og information af ægtepar, der ansøger om eller modtager kontanthjælp, f.eks.  

 ved samtalerne i det individuelle kontaktforløb.
Samtidig bør kommunen  

 informere om, at ægtefællerne vil modtage et varslingsbrev senest 6 måneder  

 før, deres ret til kontanthjælp vil blive vurderet efter de nye regler, og at  

 ingen ægtefæller kan miste retten til kontanthjælp efter de nye regler før  

 tidligst pr. 1. april 2007, jf. overgangsbestemmelserne i lov nr. 239 af 27.  

 marts 2006.
 § 2.  

  

 Ved »overgangsdato« forstås i denne bekendtgørelse det tidspunkt, hvor et  

 ægtepars ret til kontanthjælp fremover vil blive vurderet efter reglerne i  

 lovens § 13, stk. 8-14, og § 26, stk. 5-8, dvs. det tidspunkt, hvor parret  

 har modtaget hjælp i sammenlagt 2 år eller derover, og hvor hjælpen til begge  

 ægtefæller beregnes efter lovens § 25, stk. 1, nr. 1 eller 2, stk. 2 eller  

 stk. 3.
 Overgangsdatoen kan tidligst være 1. april 2007,  

 jf.  

 overgangsbestemmelserne i lov nr. 239 af 27. marts 2006.
 Når kommunen skal finde frem til de ægtepar, der fremover skal  

 have vurderet deres ret til kontanthjælp efter det nye regelsæt i lovens §  

 13,  

 stk. 8-14, og § 26, stk. 5-8, tages udgangspunkt i følgende to kriterier A og  

 B:
A.
Parret skal have modtaget hjælp i sammenlagt 2 år Parret skal på overgangsdatoen have modtaget hjælp  

 efter aktivlovens § 11 (kontanthjælp, starthjælp eller tilbud efter lov om en  

 aktiv  

 beskæftigelsesindsats) i sammenlagt 2 år eller derover.
Det er uden  

 betydning,  

 om begge eller kun den ene af ægtefællerne har modtaget hjælp, herunder om  

 der  

 kun er ydet supplerende hjælp.
Der medregnes perioder med  

 éngangshjælp,  

 kontanthjælp, starthjælp, perioder, hvor en ægtefælle har deltaget i tilbud  

 efter lov om en aktiv beskæftigelsesindsats, herunder løntilskudsjob, samt  

 perioder, hvor hjælpen har været nedsat eller bortfaldet efter §§  

 38 a  

  41. Endvidere medregnes perioder,  

 hvor der kun er beregnet hjælp til den ene ægtefælle, fordi den anden  

 ægtefælle  

 har været under uddannelse eller har modtaget en offentlig forsørgelsesydelse  

 eller tilskud til pasning af egne børn efter § 26 a i lov om social service.  

 Hjælpen  

 skal være modtaget, mens ægteparret har været gift med hinanden.
 Hvis ingen af ægtefællerne har modtaget nogen form for hjælp efter  

 aktivlovens § 11 i en sammenhængende periode på 2 år, tælles forfra, jf.  

 lovens  

 § 13, stk. 10.
 I de fleste tilfælde vil kommunen ved opslag i  

 Forsørgelseshistorikken på Arbejdsmarkedsportalen kunne se, hvornår et  

 ægtepar har modtaget hjælp efter lovens § 11 i sammenlagt 2 år eller derover.  

 Tilsvarende vil kommunen kunne se, hvis ingen af ægtefællerne har modtaget  

 nogen form for hjælp efter lovens § 11 i en sammenhængende periode på 2 år.
B.
Hjælpen til begge ægtefæller beregnes på grundlag  

 af voksensats Begge ægtefæller skal på overgangsdatoen være  

 berettiget til hjælp efter § 11, og begges hjælp skal være beregnet på  

 grundlag af satserne  

 i aktivlovens § 25, stk. 1, nr. 1 eller 2, stk. 2 eller stk. 3  

 (voksensatserne). Dvs. at par, hvor én ægtefælle modtager starthjælp og den  

 anden kontanthjælp, ikke er omfattet.
Heller ikke par, hvor én modtager  

 voksensats og den anden ungesats, er omfattet.
Det er uden betydning, om der aktuelt kun ydes supplerende hjælp,  

 fordi én eller begge ægtefæller har indtægter, herunder indtægter fra et  

 løntilskudsjob, indtægt i form af sygedagpenge, arbejdsløshedsdagpenge eller  

 anden indtægt.
Det afgørende er, at hjælpen beregnes på grundlag af reglen i  

 lovens § 26, stk. 1, dvs. som summen af de beløb, hver af ægtefællerne er  

 berettiget til, med fradrag af eventuelle indtægter osv.
 Hvis kun den ene ægtefælle er berettiget til hjælp efter § 11, og  

 den anden modtager en anden offentlig ydelse, f.eks. folkepension,  

 førtidspension, SU eller efterløn, og der derfor kun beregnes hjælp til den  

 ene  

 ægtefælle, jf. lovens § 26, stk. 4, er parret ikke omfattet  

 (kombinationsægtepar).
 Når  

 kommunen har fundet frem til de ægtepar, der fremover skal have deres ret til  

 kontanthjælp vurderet efter det nye regelsæt, skal kommunen  for hver  

 ægtefælle for sig - tage stilling til, om den pågældende aktuelt er undtaget  

 fra kravet om ordinært og ustøttet arbejde inden for en periode efter  

 undtagelsesbestemmelsen i lovens § 13, stk. 9, dvs. om ægtefællen har en så  

 begrænset  

 arbejdsevne, at han eller hun ikke kan opnå beskæftigelse på det ordinære  

 arbejdsmarked.
 I bemærkningerne til L89  

 er det forudsat, at følgende ægtefæller er omfattet af  

 undtagelsesbestemmelsen  

 i § 13, stk. 9:
   

 	  

 Ægtefæller, der ved  

 kommunens helhedsvurdering af beskæftigelsespotentialet (matchvurdering) er  

 placeret  

 i matchkategori 5.
   

 	  

 Ægtefæller, der har så  

 omfattende begrænsninger i arbejdsevnen, at kommunen har påbegyndt en  

 vurdering  

 af de pågældendes arbejdsevne med henblik på visitation til revalidering,  

 fleksjob  

 eller evt. førtidspension (arbejdsevnemetodens område).
   

 	  

 Ægtefæller, der  

 modtager kontanthjælp under  

 forrevalidering.
   

 	  

 Ægtefæller, der er  

 visiteret til  

 fleksjob, og som modtager kontanthjælp  

 i venteperioden, indtil kommunen har skaffet dem et  

 fleksjob.
 § 3.  

 Ved »bortfaldsdato« forstås i denne bekendtgørelse det tidspunkt, hvor  

 hjælpen til en ægtefælle falder væk, fordi den pågældende ægtefælle ikke  

 opfylder lovens krav om ordinært og ustøttet arbejde inden for en periode.
 Når kommunen har fastlagt ægteparrets overgangsdato  

 og har taget stilling til, om ægtefællerne hver især er omfattet af kravet om  

 ordinært og ustøttet arbejde inden for en periode, skal kommunen  for  

 hver  

 ægtefælle - beregne bortfaldsdatoen, dvs. det tidspunkt, hvor den pågældende  

 ægtefælle ikke længere opfylder kravet om antal arbejdstimer i ordinært og  

 ustøttet arbejde inden for de seneste 12 eller 24 kalendermåneder.
 Bortfaldsdatoen kan tidligst være 1. april 2007, jf.  

 ikrafttrædelsesbestemmelsen i § 3, stk. 5, i lov nr. 239 af 27. marts 2006.
 Bortfaldsdatoen er altid den 1. i måneden efter, at betingelserne  

 for at modtage hjælp ikke længere er opfyldt, jf. lovens § 26, stk. 7.
 I perioden 1. april 2007 til og med 31. marts 2008 er arbejdskravet,  

 at ægtefællen har haft mindst 150 timers ordinært og ustøttet arbejde inden  

 for  

 de seneste 12 kalendermåneder jf. ikrafttrædelsesbestemmelsen i § 3, stk. 6,  

 i  

 lov nr. 239 af 27. marts 2006.
 Fra og med 1. april 2008 er arbejdskravet, at ægtefællen har haft mindst  

 300 timers ordinært og ustøttet arbejde inden for de seneste 24  

 kalendermåneder.
 De henholdsvis 12 og 24 kalendermåneder forlænges med perioder,  

 hvor den pågældende ægtefælle ikke har kunnet arbejde på grund af sygdom,  

 perioder med barsel osv., jf. lovens § 13, stk. 11.
 Beregningen sker på baggrund af oplysninger i kommunens sag om  

 ordinært og ustøttet arbejde og eventuelle forlængelsesgrunde for den enkelte  

 ægtefælle.
 Hvis der hverken er oplysning om det tilstrækkelige antal  

 arbejdstimer i ordinært og ustøttet arbejde eller om forlængelsesgrunde, vil  

 overgangsdato og bortfaldsdato være identiske.
 Udsendelse af varslingsbrev, vejledning m.v.
 § 4.  

  

 Senest 6 måneder før overgangsdatoen skal kommunen sende et varslingsbrev til  

 hver af ægtefællerne, der redegør for reglerne i lovens § 13, stk. 8-14, og §  

 26, stk. 5-8, og de konsekvenser, det vil få for den pågældendes  

 kontanthjælp, hvis vedkommende ikke opfylder lovens krav om ordinært og  

 ustøttet arbejde inden for en periode.
 Stk. 2. I  

 varslingsbrevet skal kommunen angive den beregnede bortfaldsdato under  

 forudsætning af, at der ikke sker ændringer i ægtefællens forhold.  

 Beregningen baseres på de oplysninger, der på udsendelsestidspunktet ligger i  

 kommunens sag om ordinært og ustøttet arbejde og om eventuelle  

 forlængelsesgrunde, jf. lovens § 13, stk. 11. Er det ikke muligt at beregne  

 en bortfaldsdato på udsendelsestidspunktet, f.eks. fordi ægtefællen for tiden  

 er sygemeldt, skal kommunen, så snart det er muligt, foretage en beregning og  

 skriftligt give ægtefællen oplysning om bortfaldsdatoen.
 Stk. 3.  

  

 I  

 varslingsbrevet skal kommunen vejlede ægtefællen om mulighederne for at søge  

 arbejde på Jobnet.dk eller i øvrigt på de måder, der er sædvanlige inden for  

 de arbejdsområder, som det er relevant for den pågældende at søge arbejde  

 inden for.
 Stk. 4.  

  

 Når ægtefæller  

 under 25 år i forbindelse med graviditet og fødsel fremover skal have  

 beregnet  

 hjælpen efter § 25, stk. 2 eller stk. 3, anses fristen i stk. 1 for  

 overholdt, hvis kommunen sender varslingsbrev senest 14 dage efter, at den er  

 blevet bekendt med graviditeten og den forestående fødsel.
 Varslingsbrev sendes til ægtepar senest 6 måneder  

 før, at deres ret til kontanthjælp vil blive vurderet efter reglerne i lovens  

 § 13,  

 stk. 8-14, og § 26, stk. 5-8, jf. bemærkningerne til § 2 ovenfor.
For ægtepar, hvor én eller begge ægtefæller modtager hjælp efter  

 satserne i lovens § 25, stk. 1, nr. 3 eller 4 (ungesatserne), betyder det, at  

 der skal sendes varslingsbrev senest 6 måneder før parrets overgang til  

 beregning  

 på grundlag af 2 gange voksensats, hvis parret på dette tidspunkt har  

 modtaget  

 hjælp i sammenlagt 2 år eller derover.
I de situationer, hvor overgangen til  

 voksensats skyldes graviditet og fødsel, anses fristen for overholdt, hvis  

 kommunen sender varslingsbrev senest 14 dage efter, at den er blevet bekendt  

 med graviditeten og den forestående fødsel.
Varslingsbrev udsendes til hver ægtefælle.
Det gælder også i de  

 situationer, hvor der evt. p.t. kun udbetales kontanthjælp til den ene  

 ægtefælle, fordi den anden er i ordinært arbejde eller i et løntilskudsjob  

 efter lov om en aktiv beskæftigelsesindsats.
I de situationer, hvor en ægtefælle for tiden er undtaget fra  

 kravet om ordinært og ustøttet arbejde, jf. lovens § 13, stk. 9, anføres  

 dette  

 i varslingsbrevet.
Ofte vil det netop være i disse situationer, at det ikke  

 er  

 muligt at beregne en bortfaldsdato.
Her må kommunen således følge op med et  

 nyt  

 brev, hvis den pågældende senere bliver omfattet af 300 timers reglen, f.eks.  

 fordi den pågældende rykker fra matchkategori 5 til 4, eller fordi et  

 revalideringsforløb ophører.
 Det samme kan gælde, hvis en ægtefælle på udsendelsestidspunktet  

 er i ordinært arbejde eller sygemeldt på ubestemt tid.
 § 5.  

  

 Når varslingsbrev er sendt, skal kommunen ved de efterfølgende samtaler i det  

 individuelle kontaktforløb følge op på brevet, herunder igen vejlede  

 ægtefællen om reglerne, mulighederne for jobsøgning og yde praktisk bistand  

 til jobsøgningsaktiviteter.
 Kommunen skal som led i sin sædvanlige  

 vejledningsforpligtelse ved de efterfølgende kontaktsamtaler så vidt muligt  

 sikre sig, at ægtefællen/ægtefællerne har forstået konsekvenserne for deres  

 kontanthjælp, hvis de ikke opfylder arbejdskravet.
 Samtidig skal kommunen følge op på ægtefællens/ægtefællernes  

 jobsøgning og vejlede om de forskellige jobsøgningskanaler (jobnet.dk,  

 lokalaviser, personlig henvendelse til arbejdsgivere m.v.).
 Kommunen bør endvidere vejlede ægtefællen/ægtefællerne om  

 mulighederne for at opfylde arbejdskravet gennem selvstændig virksomhed, hvis  

 det har et omfang, der kan sidestilles med lønarbejde i mindst 20 timer om  

 ugen, jf. lovens § 13, stk. 14.
 § 6.  

 Når den beregnede bortfaldsdato for en ægtefælle nærmer sig, skal kommunen  

 undersøge, om der siden beregningen blev foretaget, er fremkommet oplysninger  

 på kommunens sag om ordinært og ustøttet arbejde, eller om sygdom eller  

 andet, der kan begrunde en udskydelse af bortfaldsdatoen, jf. lovens § 13,  

 stk. 11. Er dette ikke tilfældet, skal kommunen senest 1 måned før  

 bortfaldsdatoen meddele ægtefællen, at kommunen agter at træffe afgørelse om  

 bortfald af hjælpen, idet ægtefællen i forbindelse med denne partshøring  

 opfordres  

 til at fremkomme med oplysninger om forhold, der efter reglerne ville kunne  

 begrunde en udskydelse af bortfaldsdatoen, og som ikke fremgår af kommunens  

 sag.
 Stk. 2.  

  

 Er der  

 grundlag for en udskydelse af bortfaldsdatoen skal kommunen skriftligt  

 orientere ægtefællen herom, og samtidig oplyse den ny beregnede  

 bortfaldsdato,  

 jf. § 4, stk. 2.
 I den løbende opfølgning på varslingsbrevet er det  

 forudsat, at kommunen sammen med ægtefællen vurderer virkningerne af, at  

 ægtefællen har arbejde, eller af andre forhold, som påvirker ægtefællens ret  

 til kontanthjælp.
Det er dog først, når den tidligere udmeldte beregnede  

 bortfaldsdato nærmer sig, at kommunen konkret skal tage stilling til, om  

 arbejdskravet er opfyldt eller ej.
Hvis kommunen på grundlag af de  

 oplysninger,  

 der ligger på kommunens sag, når frem til, at arbejdskravet ikke er opfyldt,  

 skal kommunen senest 1 måned før den beregnede bortfaldsdato meddele den  

 pågældende ægtefælle, at kommunen agter at træffe afgørelse om bortfald af  

 hjælpen med opfordring til, at ægtefællen inden for en frist fremkommer med  

 eventuelt yderligere oplysninger i sagen (partshøring). Bliver resultatet  

 efter  

 partshøringen, at kommunen træffer afgørelse om bortfald af kontanthjælpen,  

 kan  

 ægtefællen indbringe denne afgørelse for klageinstanserne efter de  

 almindelige  

 regler.
Er der grundlag for en udskydelse af bortfaldsdatoen, skal  

 ægtefællen have skriftlig besked herom sammen med oplysning om den ny  

 beregnede  

 bortfaldsdato.
Kan der på udsendelsestidspunktet ikke beregnes en ny  

 bortfaldsdato, anvendes samme fremgangsmåde som ved udsendelse af  

 varslingsbrev,  

 jf. bekendtgørelsens § 4, stk. 2.
 Hvis ingen af ægtefællerne  

 opfylder lovens krav om ordinært og ustøttet arbejde inden for en periode,  

 udbetales der fortsat hjælp til den ægtefælle, der efter kommunens vurdering  

 er  

 tættest på arbejdsmarkedet, jf. lovens § 26, stk. 6.
 Kommunen skal her  

 udtrykkeligt vejlede begge ægtefæller om, at denne »garantiydelse« ophører,  

 hvis en af ægtefællerne på et senere tidspunkt opfylder lovens krav om  

 300  

 timers ordinært og ustøttet arbejde inden for de seneste 24 måneder.
 Det vil sige, at hvis kun én af ægtefællerne genoptjener retten  

 til kontanthjælp, bortfalder »garantiydelsen«, og der udbetales fortsat kun  

 én  

 kontanthjælp (til den ægtefælle, der opfylder 300 timers kravet).
§ 7.  

  

 Hvis  

 kommunen ikke har overholdt den i § 4, stk. 1, fastsatte 6 måneders frist for  

 udsendelse af varslingsbrev til en ægtefælle, kan hjælpen tidligst falde væk  

 fra det tidspunkt, hvor der er forløbet 6 måneder fra varslingsbrevet rent  

 faktisk er blevet sendt.
Dette gælder uanset om ægtefællen opfylder lovens  

 krav om ordinært og ustøttet arbejde inden for en periode frem til  

 afslutningen af de 6 måneder eller ej.
 Stk. 2.  

  

 Hvis en  

 kommune ikke har overholdt den i § 4, stk. 4, fastsatte 14 dages frist for  

 udsendelse af varslingsbrev til ægtefæller under 25 år, der på grund af  

 graviditet og fødsel fremover skal have beregnet hjælpen efter § 25, stk. 2  

 eller stk. 3, forlænges ægtefællernes ret til hjælp efter de almindeligt  

 gældende regler med en periode svarende til den periode, som kommunen har  

 overskredet 14-dages fristen med.
 Hvis kommunen undtagelsesvis ikke overholder  

 6-måneders fristen i bekendtgørelsens § 4, stk. 1, for udsendelse af  

 varslingsbrev til  

 ægtefællerne, har det den retsvirkning i forhold til hver af ægtefællerne, at  

 hjælpen til den pågældende tidligst kan falde bort, når der er forløbet 6  

 måneder fra det tidspunkt, hvor det forsinkede varslingsbrev er sendt.
 Hvis den beregnede bortfaldsdato, jf. § 3, falder  

 tidligere end 6 måneder efter, at det forsinkede varslingsbrev er sendt, er  

 virkningen den, at den pågældende ægtefælle bevarer sin ret til kontanthjælp  

 efter de almindeligt gældende regler frem til det tidspunkt, hvor der er gået  

 6  

 måneder efter, at det forsinkede varslingsbrev er sendt.
 Hvis den beregnede bortfaldsdato, jf. § 3, falder  

 efter,  

 at der er gået 6 måneder efter, at det forsinkede varslingsbrev er sendt,  

 opretholdes den beregnede bortfaldsdato som det tidspunkt, hvor hjælpen  

 bortfalder.
 Hvis kommunen ligeledes undtagelsesvis ikke  

 overholder 14-dages fristen i bekendtgørelsens § 4, stk. 4, for udsendelse af  

 varslingsbrev til ægtefæller under 25 år, der på grund af graviditet og  

 fødsel  

 fremover skal have hjælpen beregnet efter § 25, stk. 2 eller stk. 3,  

 forlænges  

 begge ægtefællers ret til hjælp efter de almindeligt gældende regler med en  

 periode  

 svarende til den periode, som kommunen har overskredet 14-dages fristen med.
Når hjælpen er bortfaldet og en ægtefælle opnår 300  

 timers arbejde, der alle ligger efter bortfaldsdatoen § 8.  

  

 Hvis  

 en ægtefælle efter bortfald af hjælpen opnår mindst 300 timers ordinært og  

 ustøttet arbejde inden for de seneste 24 måneder, jf. lovens § 13, stk. 12,  

 og  

 udbetalingen af hjælp derfor genoptages, skal kommunen samtidig med  

 genoptagelsen skriftligt oplyse ægtefællen om den ny beregnede bortfaldsdato,  

 jf. § 4, stk. 2.
 Kan der på genoptagelsestidspunktet ikke beregnes  

 en ny bortfaldsdato, f.eks. fordi den pågældende er i ordinært  

 deltidsarbejde,  

 samtidig med at der udbetales supplerende hjælp, anvendes samme fremgangsmåde  

 som ved udsendelse af varslingsbrev, jf. bekendtgørelsens § 4, stk. 2.
 Ikrafttræden m.v.
 § 9.  

  

 Bekendtgørelsen træder i kraft den 15. juli 2006.
 Stk. 2.  

  

 Senest den 1.  

 oktober 2006 skal kommunen have sendt varslingsbreve til ægtepar, der pr.  

 denne dato har modtaget hjælp efter lovens § 11 i en sammenlagt periode på 18  

 måneder eller derover, og som pr. 1. april 2007 begge vil få hjælpen beregnet  

 på grundlag af satserne i lovens § 25, stk. 1, nr. 1 eller 2, stk. 2 eller  

 stk. 3. § 4, stk. 4, finder tilsvarende anvendelse.
