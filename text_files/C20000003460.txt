Vejledning om ændrede regler for beregning af  

 begravelseshjælp efter den 1. april 2000 (Til samtlige kommuner, amtskommuner m.fl.) Folketinget har den 29. december 1999 vedtaget lov om  

 ændring af lov om offentlig sygesikring (Ændring af regler om  

 begravelseshjælp) (vedlagt som Bilag 1). Ændringen tilsigter, at  

 der kun ydes begravelseshjælp efter ubemidlede personer, efter  

 børn under 18 år og efter personer, der må antages at have  

 et grundlovssikret krav på begravelseshjælp.
 Sundhedsministeriet har som følge af  

 lovændringen udsendt bekendtgørelse om beregning og udbetaling  

 af begravelseshjælp efter lov om offentlig sygesikring (vedlagt som  

 Bilag 2).
Lovændringen indebærer, at beregningen af  

 afdødes formue ændres fra den til skattevæsenet senest  

 indberettede samlede formue til hele den aktuelle formue på  

 dødstidspunktet.
Der er samtidig sket ændringer af  

 formueberegningen vedrørende personer, der efterlader  

 ægtefælle.
 Endelig er der nu hjemmel til, at kommunen efter et  

 konkret skøn kan udbetale begravelseshjælpen som et a  

 contobeløb.
 De nye regler gælder for dødsfald, der  

 indtræder fra og med den 1. april 2000.
 Reglerne om særlig begravelseshjælp efter  

 fripolicer er uændrede.
 Begravelseshjælpen udbetales som hidtil senest 1  

 måned efter, at kommunen har modtaget en anmodning herom med  

 oplysninger om formue og formuerettigheder, med mindre der foreligger  

 særlige omstændigheder, jf. pkt. 3.1. Endelig beregning af  

 begravelseshjælpen.
1. Takster (2000-niveau) Personer under 18 år uanset formue: 6.000 kr.
 Personer på 18 år og derover:
 Gifte:
 Samlede fælles formue og formuerettigheder under 23.950 kr.:  

 7.150 kr.
 Samlede fælles formue og formuerettigheder 23.950   31.100 kr.:  

 Aftrapning af begravelseshjælpen med det beløb, hvormed formuen  

 overstiger 23.950 kr.
 Ugifte med børn under 18 år:
 Formue og formuerettigheder under 23.950 kr.: 7.150 kr.
 Formue og formuerettigheder 23.950   31.100 kr.: Aftrapning af  

 begravelseshjælpen med det beløb, hvormed formuen overstiger  

 23.950 kr.
 Ugifte uden børn:
 Formue og formuerettigheder under 11.950 kr.: 7.150 kr.
 Formue og formuerettigheder 11.950   19.100 kr.: Aftrapning af  

 begravelseshjælpen med det beløb, hvormed formuen overstiger  

 11.950 kr.
 Alle født før 1. april 1957: mindst 1.050 kr.
2. Beregning af formue Formuen beregnes efter reglerne i bekendtgørelse om  

 beregning og udbetaling af begravelseshjælp efter lov om offentlig  

 sygesikring, jf.
Bilag 2, som de samlede aktiver fratrukket de samlede  

 passiver på dødstidspunktet.
Hvis afdøde efterlader  

 ægtefælle (eller registreret partner) beregnes formuen som  

 ægtefællernes samlede formue inkl. formuerettigheder på  

 dødstidspunktet.
Fast ejendom, der tjener til familiens bolig, indgår  

 kun i formueberegningen med det beløb, friværdien overstiger  

 100.000 kr.
Ved friværdi forstås værdien af boligen efter  

 fradrag af gæld med sikkerhed i ejendommen.
 Når familiens bolig er en andelslejlighed e.l.  

 gælder tilsvarende, at boligen indgår i formueberegningen med det  

 beløb, værdien efter fradrag af gæld, der alene  

 vedrører finansieringen af boligen eller forbedringer af denne,  

 overstiger 100.000 kr.
 Værdien af boligen er den værdi, skifteretten  

 har lagt til grund ved fastsættelsen af værdi af fast ejendom,  

 andelsbevis m.v.
Fast ejendom kan omfatte såvel helårsbolig som  

 sommerbolig, der overvejende benyttes af familien, men ikke f.eks. et  

 sommerhus, der udlejes erhvervsmæssigt, en grund eller en brugsret  

 på timeshare-basis.
Hvis familien har både helårsbolig og  

 sommerbolig, indgår den del af boligernes samlede friværdi, der  

 overstiger 100.000 kr., i formueberegningen.
 For separerede ægtefæller og for samlevende,  

 der ikke er gift, foretages formueberegningen som for ugifte.
2.1. Formueaktiver kan omfatte:1) 1.	kontant beløb 2.	afdødes tilgodehavende løn /feriepenge 3.	afdødes indestående i Lønmodtagernes  

 Dyrtidsfond 4.	værdi af fast ejendom (helårshus, sommerhus, grund) som  

 ikke indgår i erhvervsvirksomhed) 5.	værdi af bil 6.	værdi af campingvogn /lystbåd 7.	værdi af kolonihave 8.	værdi af indbo, smykker, samlinger 9.	boligindskud 10.	tilbagebetaling ved ophør af løbende  

 aftale/forpligtelse (f.eks.
DR-licens, forsikringer, avis,  

 vægtafgift) 11.	ophavsrettigheder 12.	overskydende skat, hvis meddelelse om beløbet er givet  

 før dødsfaldet 13.	indestående på bankkonti 14.	præmieobligationer 15.	aktier og andelsbeviser 16.	obligationer og pantebreve 17.	anparter 18.	investeringsbeviser 19.	forretning/virksomhed inkl. fast ejendom 20.	landbrugsejendom 21.	forsikringspolicer, kapitalpension- og indekskontrakter o.l.
22.	andre aktiver (f.eks. udestående fordringer) 2.2. Formuepassiver kan omfatte:2) 1.	forfalden husleje, vand 2.	el, gas 3.	telefon 4.	ejendomsskatter 5.	restskat fra tidligere år, hvis meddelelse om beløbet  

 er givet før dødsfaldet 6.	kontogæld 7.	gæld på købekontrakter 8.	retsafgift 9.	istandsættelse af lejebolig 10.	udgifter til boets behandling 11.	gæld på købekontrakter 12.	gæld til pengeinstitut, pensionskasse, forsikrings- og  

 finansieringsselskaber o.l.
13.	gæld med pant i fast ejendom 14.	gæld med pant i løsøre (f.eks. bil) 15.	passiver vedrørende anparter 16.	gæld sikret på anden måde (f.eks. ved  

 tilbageholdsret) 17.	anden gæld 2.3. Formuerettigheder omfatter engangsudbetalinger, der  

 udløses som følge af dødsfaldet fra f.eks.
ATP,  

 forsikringer og pensionskasser.
Ved beregningen indgår beløbet  

 efter fradrag af skat.
 Efterlevelseshjælp, jf. lov nr. 1115 af 29. december  

 1999 om ændring af lov om aktiv socialpolitik og lov om social pension,  

 og løbende pensionsudbetalinger til den efterlevende  

 ægtefælle indgår ikke i formueberegningen.
3. Udbetaling af begravelseshjælpen Begravelseshjælpen udbetales normalt senest 1  

 måned efter, at kommunalbestyrelsen har modtaget anmodning derom med  

 dokumentation for formue og formuerettigheder.
3.1. Endelig beregning af begravelseshjælpen Endelig beregning af begravelseshjælpen kan ske  

 på grundlag af følgende dokumenter fra skifteretten med de  

 nævnte supplerende oplysninger, hvor disse konkret er  

 nødvendige:
 1. Skifteretsattest om boudlæg, eventuelt  

 suppleret med oplysninger om afdødes gæld og om  

efterlevende ægtefælles formue og gæld inklusiv  

 særeje og oplysninger vedrørende engangsudbetalinger  

 til ægtefællen.
 2. Skifteretsattest om udlæg til  

 ægtefælle, med tilhørende åbningsstatus  

 og oplysninger vedrørende engangsudbetalinger til  

ægtefællen.
 3. Ved uskiftet bo og forenklet privat skifte:  

 Åbningsstatus, suppleret med oplysninger om efterlevende  

ægtefælles særeje og engangsudbetalinger til  

ægtefællen .
 4. Ved almindeligt privat skifte og  

bobestyrerboer: Boopgørelse, suppleret med oplysninger  

 vedrørende ægtefællens særeje og  

engangsudbetalinger til ægtefællen.
 Det bemærkes, at beløb vedrørende begravelsen ikke  

 indgår i formueberegningen.
3. 2. A contoudbetaling Kommunalbestyrelsen kan efter et konkret skøn efter  

 ansøgning udbetale begravelseshjælpen som et a conto  

 beløb.
Kommunalbestyrelsen kan herved tage udgangspunkt i  

 skattevæsenets seneste oplysninger om afdødes og den  

 efterlevendes formueforhold, en erklæring på tro og love om  

 formueforholdene på dødstidspunktet og forventede udbetalinger  

 til boet og den efterlevende ægtefælle.
Som Bilag A er vedlagt  

 forslag til vejledning til ansøgere om begravelseshjælp med tro  

 og love erklæring (Bilag B).
Det bemærkes, at der ikke foreligger noget retskrav  

 på at få begravelseshjælpen udbetalt a conto.
Kommunen kan  

 benytte denne mulighed, hvis det i det konkrete tilfælde skønnes  

 rimeligt på grundlag af de foreliggende oplysninger.
Hvis kommunen  

 skønner, at der vil skulle udbetales maksimal begravelseshjælp,  

 kan kommunen vælge at udbetale beløbet endeligt, selv om boet  

 ikke er afsluttet.
 Begravelseshjælpen kan kun forlanges tilbagebetalt,  

 hvis der skriftligt er gjort opmærksom på denne mulighed, og  

 borgeren har skrevet under på at være bekendt hermed.
4. Ankeadgang Kommunalbestyrelsens afgørelse kan indbringes for  

 det sociale nævn, jf. lov om offentlig sygesikring § 24,  

 stk. 4.
Sundhedsministeriet, den 15. marts  

 2000 Kirsten Hvid Bilag 1 A.
Forslag til kommunens vejledning til ansøgere om  

 begravelseshjælp B.
Forslag til erklæring vedr. a contoudbetaling 1.	Lov nr. 1118 af 29. december 1999 om ændring af lov om  

 offentlig sygesikring (Ændring af regler om begravelseshjælp) 2.	Bekendtgørelse af 15. marts 2000 om beregning og udbetaling  

 af begravelselseshjælp efter lov om offentlig sygesikring 3.	Cirkulæreskrivelse af 14. marts 2000 om begravelseshjælp  

 og formuegrænser efter lov om offentlig sygesikring.
Bilag A Forslag til vejledning til ansøgere om  

 begravelseshjælp Man kan søge kommunalbestyrelsen i afdødes  

 bopælskommune om begravelseshjælp.
 De kan få en blanket til brug for ansøgning  

 om begravelseshjælp hos bedemanden eller i kommunen.
Faste beløb, der udbetales uafhængig af formuen Begravelseshjælpen efter børn under 18  

 år udgør 6.000 kr. pr. 1. januar 2000.
 Begravelseshjælpen efter personer, der er  

 født før 1. april 1957, udgør mindst 1.050 kr.
Beløb, der reguleres afhængig af formuen Begravelseshjælpen efter personer over 18 år  

 kan maksimalt udgøre 7.150 kr. pr. 1. januar 2000. Dette beløb  

 nedsættes med det beløb, formuen overstiger visse  

 grænser:
Hvis afdøde efterlader ægtefælle eller  

 børn under 18 år, er formuegrænsen 23.950 kr.
Der  

 udbetales ingen begravelseshjælp, hvis formuen overstiger 31.100 kr.  

 (bortset fra de 1.050 kr., der altid udbetales efter personer, der er  

 født før 1. april 1957).
Hvis afdøde hverken efterlader  

 ægtefælle (eller registreret partner) eller børn under 18  

 år, er formuegrænsen 11.950 kr.
Der udbetales ingen  

 begravelseshjælp, hvis formuen overstiger 19.100 kr. (bortset fra de  

 1.050 kr., der altid udbetales efter personer, der er født før  

 1. april 1957).
Formueberegning Begravelseshjælpens størrelse beregnes efter  

 formuen på dødsdagen.
De oplysninger om afdødes formue,  

 kommunen skal bruge for at beregne hjælpen, svarer til de oplysninger,  

 der skal skaffes til skifteretten.
Formuen omfatter også formuerettigheder som  

 engangsudbetalinger, der udbetales i anledning af dødsfaldet fra  

 f.eks.
ATP, forsikringer og pensionsordninger.
Engangsudbetalinger  

 indgår i beregningen efter fradrag af eventuel skat.
 Når afdøde efterlader ægtefælle  

 eller registreret partner, er det ægtefællernes samlede formue og  

 formuerettigheder, inklusiv særeje, der lægges til grund.
 En eventuel efterlevelseshjælp i medfør af  

 lov om aktiv socialpolitik og løbende pensionsudbetalinger til den  

 efterlevende ægtefælle indgår ikke i formueberegningen.
Udbetaling af begravelseshjælpen Normalt udbetales begravelseshjælp 1 måned  

 efter, at kommunalbestyrelsen har modtaget ansøgningen med dokumenter  

 fra skifteretten og evt. anden nødvendig dokumentation for  

 afdødes (og den efterlevende ægtefælles) formue og  

 formuerettigheder.1) 3) Udbetaling før boet er afsluttet Begravelseshjælpen kan udbetales, før  

 skifterettens dokumenter foreligger hvis begravelseshjælp skal udbetales efter et barn under 18  

 år, eller hvis der kun søges om det faste minimumsbeløb efter  

 personer, der er født før 1. april 1957.
 I undtagelsestilfælde kan kommunen efter et konkret  

 skøn beslutte, at begravelseshjælpen udbetales som et a  

 contobeløb, der kan efterreguleres, når boet er endeligt  

 opgjort.
 De skal søge særskilt, hvis De ønsker  

 a contoudbetaling.
Ved afgørelsen af, om der kan udbetales et a  

 contobeløb, kan kommunen tage udgangspunkt i skattevæsenets  

 formueoplysninger for afdøde og den efterlevende  

 ægtefælle og i de oplysninger, De giver om afdødes  

 og den efterlevendes formue og formuerettigheder.
De skal derfor oplyse  

 hvilke aktiver, passiver og formuerettigheder, boet og den efterlevende  

 ægtefælle havde på dødstidspunktet.
I tilfælde af, at begravelseshjælpen udbetales  

 som et a contobeløb, kan kommunen kræve, at De skriver under  

 på, at de oplysninger, De har givet, er rigtige, at De er indforstået med, at der kan finde  

 efterregulering sted, at De vil oplyse kommunen om resultatet af boets  

 afslutning, og at De vil tilbagebetale (en del af) a contobeløbet,  

 hvis det ved boets afslutning viser sig, at der er udbetalt for meget i  

 begravelseshjælp.
 1) De dokumenter, der kan være tale om er:
Skifteretsattest , åbningsstatus og boopgørelse.  

Derudover skal De oplyse om afdødes gæld, den efterlevendes  

 særeje samt engangsudbetalinger til ægtefællen i anledning  

 af dødsfaldet, hvis disse oplysninger ikke fremgår af  

 skifterettens dokumenter.
Bilag B Forslag til erklæring vedr. a contoudbetaling af  

 begravelseshjælp E R K L Æ R I N G Jeg vedlægger dokumentation for aktiver og passiver efter  

______________________ (afdødes navn og CPR-nummer).
 Jeg erklærer hermed, at de oplysninger, jeg har givet, er i  

 overensstemmelse med de virkelige forhold.
 Jeg forpligter mig til at meddele kommunen resultatet af boets afslutning,  

 når boet er afsluttet.
 Jeg er indforstået med, at der kan ske en efterregulering, når  

 boet er endeligt opgjort, og forpligter mig til at tilbagebetale  

 begravelseshjælp, der er udbetalt a conto, hvis det ved boets  

 afslutning viser sig, at der er udbetalt for meget i  

 begravelseshjælp.
