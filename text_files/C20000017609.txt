Cirkulære om tjenestefrihed mv. for  

 ansatte i   

 staten og folkekirken til pasning af alvorligt syge børn og  

 slægtninge (Til samtlige ministerier mv.) § 1. I Socialministeriets lovbekendtgørelse  

 nr. 147 af 2. marts 2000 om dagpenge ved sygdom eller fødsel,  

 § 19 a, er det fastsat, at forældre med alvorligt syge børn  

 under 14 år har ret til dagpenge fra kommunen, hvis de i forbindelse  

 med barnets sygdom helt eller delvist opgiver deres arbejde, jf. bilag  

 1.
 Stk. 2. I Socialministeriets lovbekendtgørelse nr. 944  

 af 16. oktober 2000 om social service, § 104, er det fastsat, at  

 personer, som passer en nærstående, der ønsker at  

 dø i eget hjem, efter ansøgning er berettiget til at få  

 godtgørelse for tabt arbejdsindtægt (plejevederlag), jf. bilag  

 2.
 § 2. Lovene indeholder ikke regler om adgang til  

 tjenestefrihed, men det er forudsat, at de offentlige arbejdsgivere  

 efterlever lovens intentioner og bevilger tjenestefrihed.
 § 3. Finansministeriet skal derfor henstille, at  

 der i det fornødne omfang ydes tjenestefrihed uden løn eller  

 nedsat arbejdstid efter gældende regler til de to ovennævnte  

 formål.
 § 4. Perioder med tjenestefrihed uden løn  

 eller nedsat arbejdstid til de nævnte formål medregnes fuldt ud i  

 lønancienniteten og i optjening af pensionsalder.
 Stk. 2. For tjenestemænd og andre med  

 tjenestemandspensionsrettigheder indbetaler ansættelsesmyndigheden i  

 tjenestefrihedsperioden løbende 15 pct. af den pensionsgivende  

 løn til finanslovens § 36. Pensionsvæsenet.
 Stk. 3. For overenskomstansatte og andre med  

 forsikringsmæssige pensionsordninger indbetaler  

 ansættelsesmyndigheden løbende det aftalte arbejdsgiver- og  

 egetbidrag til den ansattes pensionsordning.
 § 5. Cirkulæret har virkning fra 1. december  

 2000. Samtidig ophæves cirkulære nr. 173 af 16. november 1995 om  

 tjenestefrihed mv. til pasning af alvorligt syge børn og  

 slægtninge (Fmst. nr. 63/95).
Finansministeriet, Personalestyrelsen, den  

 1. december 2000 P.M.V.E.B.Court Møller Bilag 1 Uddrag af lovbekendtgørelse nr. 147 af 2. marts  

 2000  

 om dagpenge ved sygdom eller fødsel § 19 a.
Forældre med alvorligt syge børn under 14  

 år har ret til dagpenge fra kommunen, hvis de i forbindelse med barnets  

 sygdom helt eller delvis opgiver lønarbejde eller personligt arbejde i  

 selvstændig virksomhed.
Stk. 2. Det er en betingelse, at barnets sygdom skønnes  

 at medføre behov for ophold på hospital eller lignende  

 institution i 25 dage eller mere.
Behandling eller pleje i hjemmet kan  

 sidestilles med ophold på hospital, hvis barnets behov i forbindelse  

 med sygdommen taler for det.
 Stk. 3. Kravet i stk. 2 om en sygeperiode på 25  

 dage eller mere gælder ikke ved hospitalsophold for børn af  

 enlige forsørgere, der har ret til ordinært børnetilskud  

 efter § 2, nr. 1 eller 2, i lov om børnetilskud og forskudsvis  

 udbetaling af børnebidrag.
Stk. 4. Dagpengene svarer til de dagpenge, modtageren i  

 tilfælde af egen sygdom ville være berettiget til.
Til  

 selvstændige, som ikke er tilmeldt den frivillige sikring, kan der dog  

 udbetales dagpenge fra 1. fraværsdag.
Kommunen kan i særlige  

 tilfælde beslutte, at der til barnets forældre kan ydes et  

 højere dagpengebeløb end fastsat i § 9, stk. 5.
 Stk. 5. Der kan højst ydes dagpenge i medfør af  

 stk. 1 i 52 uger inden for de forudgående 18  

 kalendermåneder.
Stk. 6. Socialministeren fastsætter nærmere regler  

 om betingelserne for udbetaling af dagpenge til forældre med alvorligt  

 syge børn under 14 år, herunder regler om, hvorledes dagpengene  

 fordeles mellem barnets forældre.1) 1)   Note: Jf.  

 Arbejdsministeriets bekendtgørelse nr. 442 af 23. juni 1998 (med  

 senere ændringer).
Bilag 2 Uddrag af lovbekendtgørelse nr. 944 af 16. oktober  

 2000  

 om social service Kapitel 20 Pasning af døende § 104. Personer, som passer en nærstående, der  

 ønsker at dø i eget hjem, er efter ansøgning berettiget  

 til at få godtgørelse for tabt arbejdsindtægt  

 (plejevederlag). Det er en betingelse for at yde plejevederlag, at  

 hospitalsbehandling efter en lægelig vurdering må anses for  

 udsigtsløs, og at den syges tilstand ikke i øvrigt  

 nødvendiggør indlæggelse eller forbliven på  

 sygehus, ophold i plejehjem, plejebolig eller lignende.
Det er endvidere en  

 betingelse, at den syge er indforstået med etableringen af  

 plejeforholdet.
§ 105. Plejevederlag efter § 104 svarer til 1,5 gange det  

 dagpengebeløb, som modtageren i tilfælde af egen sygdom ville  

 have ret til efter lov om dagpenge ved sygdom eller fødsel.
Til  

 selvstændige, som ikke er tilmeldt den frivillige forsikring, kan der  

 udbetales plejevederlag fra 1. fraværsdag.
Plejevederlaget kan ikke  

 overstige den hidtidige indtægt, jf. § 9 i lov om dagpenge ved  

 sygdom eller fødsel.
 Stk. 2. I ganske særlige tilfælde kan kommunen  

 beslutte at yde plejevederlag med et højere beløb end  

 anført i stk. 1.
§ 106. Retten til plejevederlag ophører ved  

 plejeforholdets afslutning.
Ved den plejekrævendes død bevares  

 retten til plejevederlag i indtil 14 dage efter dødsfaldet.
Den  

 plejekrævendes indlæggelse af kortere varighed på sygehus  

 eller lignende medfører ikke i sig selv bortfald af plejevederlag.
 Stk. 2. Kommunen kan undtagelsesvis træffe  

 afgørelse om ophør af retten til plejevederlag, hvis pleje i  

 hjemmet ikke fortsat kan anses for hensigtsmæssig.
