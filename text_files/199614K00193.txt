Nr BTL 193 Betænkning over Forslag til lov om ændring af lov om Danmarks  

 Forskningsråd og offentlige forskningsudvalg og ændring af lov om  

 Forskningspolitisk Råd og forskningsråd og om ophævelse af lov om  

 forskningsråd   

 Nr L 193 1996-97, 1. samling Afgivet af Forskningsudvalget Afgivet: 19970507 Udvalget har behandlet lovforslaget i nogle møder og har herunder stillet spørgsmål til forskningsministeren, som denne har besvaret skriftligt og mundtligt.
 Der er af forskningsministeren stillet ændringsforslag, hvorom henvises  

 til de ledsagende bemærkninger.
 Udvalgets medlemmer er enige i intentionerne bag oprettelsen af et nyt  

 forskningsforum, der bedre end det nuværende Forskningsrådenes  

 Formandskollegium skal være i stand til at varetage de strategiske og  

 tværgående forskningsindsatser.
Udvalget fastholder, at et vigtigt formål med loven er at bryde de  

 stivnede mønstre i den traditionelle disciplinopdeling.
Forskningsforum skal  

 have ansvaret for, at tværgående aktiviteter og rådgivning, der forvaltes af  

 eller bestilles hos forskningsrådene af f.eks.
Folketinget, ministre eller  

 Danmarks Forskningsråd, løses på en tilfredsstillende måde af  

 forskningsrådene.
Der skal derfor sikres en klar kompetencefordeling mellem forskningsråd og  

 Forskningsforum.
Forskningsforum skal med andre ord have kompetencen til at  

 træffe de nødvendige afgørelser i alle sager, der vedrører mere end et  

 forskningsråd.
Det enkelte forskningsråd skal fortsat have kompetence til  

 uafhængigt at træffe beslutninger af faglig art på sit eget område.
Udvalget understreger, at Forskningsforum ikke skal være et 7.  

 forskningsråd.
Forskningsforums opgave er at råde over de bevillinger, der er  

 fastsat på finansloven til tværrådslige aktiviteter, men ikke selv at udøve  

 bevillingsfunktion.
Forskningsforum skal derimod træffe beslutning om de  

 tværrådslige bevillingers fordeling på et eller flere forskningsråd eller  

 eventuelt programkomiteer.
Forskningsforum skal kunne give de enkelte  

 forskningsråd pålæg i alle tværgående sager og har på disse områder en  

 overordnet rolle i forhold til de statslige forskningsråd.
Det fremhæves, at Forskningsforum især skal påtage sig ansvaret for  

 iværksættelsen af de tværvidenskabelige forskningsindsatser.
I det hidtidige  

 rådssystem har mange forskere været usikre på, hvilket forskningsråd de  

 skulle ansøge om støtte til nye og tværvidenskabelige forskningsprojekter.  

 Det er derfor en hovedopgave for Forskningsforum at foretage en klar og  

 entydig ansvarsplacering af tværvidenskabelige forskningsområder hos flere  

 forskningsråd.
Det understreges, at de tværrådslige forskningsindsatser kan  

 iværksættes både som led i en mere strategisk orienteret forskningsindsats og  

 som frie midler, dvs. midler, som forskerne kan ansøge om uden hensyn til  

 strategisk udpegede programmer.
Det ligger udvalget på sinde, at Forskningsforum får til opgave at sikre,  

 at de tværgående strategiske forskningsinitiativer forankres bedre på  

 forskningsinstitutioner end hidtil, således at satsningerne efterlader sig  

 mere langvarige og synlige spor i dansk forskning.
Forskningsforum skal  

 sikres myndighed til at indgå bindende aftaler, herunder stille krav til  

 medfinansiering og krav til forankring af programinitiativerne, der  

 forpligter de deltagende forskningsråd eller nedsatte programkomiteer.
I forbindelse med Forskningsforums kompetence til at nedsætte  

 programkomiteer fremhæves det, at det fortsat er det normale, at  

 bevillingskompetencen beror hos de statslige forskningsråd.
Det skal således  

 kun være muligt at oprette et begrænset antal programkomiteer og alene på  

 områder, der omfatter mere end et af de statslige forskningsråds fagområder.
Udvalget finder det afgørende, at forskningsrådenes dialog og løbende  

 samarbejde med omverdenen forbedres.
Derfor lægger udvalget afgørende vægt  

 på, at flertallet af medlemmerne i Forskningsforum er eksterne medlemmer, der  

 udpeges uden for kredsen af forskningsråd.
De eksterne medlemmer skal  

 medvirke til at sikre den nødvendige nytænkning og give forskningsrådene  

 inspiration.
Med hensyn til udpegningen af de eksterne medlemmer er det vigtigt at  

 holde fast i, at kravene til de eksterne medlemmers profil ikke skal være  

 identiske med de krav, der stilles til medlemmer af de enkelte statslige  

 forskningsråd.
De eksterne medlemmer skal kunne tilføre Forskningsforum øget  

 kapacitet med henblik på administration af tværgående og strategiske  

 forskningsinitiativer og skal repræsentere en bred forskningsfaglig indsigt.  

 Der bør derfor ved udpegning af eksterne medlemmer lægges vægt på erfaring  

 inden for disse områder.
Udvalgets medlemmer lægger afgørende vægt på, at de statslige  

 forskningsråds og det nye Forskningforums uafhængighed respekteres.
Set i  

 forhold til det politiske system skal der opnås balance mellem  

 Forskningsforum, der på den ene side er uafhængigt af ministeren, og på den  

 anden side er et forum, der effektivt kan omsætte politiske beslutninger til  

 handling.
Derfor skal alle medlemmer udpeges i deres personlige egenskab.
 Udvalget ønsker desuden at understrege, at Forskningsforum er forpligtiget  

 til at samordne forskningsrådenes tværfaglige rådgivning samt at levere denne  

 rådgivning til Danmarks Forskningsråd i overensstemmelse med dette råds  

 overordnede rolle som regeringens og Folketingets forskningspolitiske  

 rådgivere bl.a. i forbindelse med den nationale forskningsstrategi.
 Udvalgets medlemmer er bekendt med, at Forskningsministeriet har iværksat  

 en ekstern organisationsanalyse af forskningsrådenes sekretariatsfunktion.  

 Denne undersøgelse hilses velkommen, og udvalget opfordrer til, at  

 forskningsrådenes sekretariatsfunktion tilpasses den nye lovgivning, i  

 særdeleshed oprettelsen af det nye Forskningsforum.
 Herefter indstiller udvalget lovforslaget til vedtagelse med  

 de stillede ændringsforslag.
 ÆndringsforslagAf forskningsministeren, tiltrådt af  

udvalget:
 Til § 1 1) I den under nr. 7 foreslåede § 4 a  

 affattes stk. 1 således:
»De statslige forskningsråd rådgiver forskningsministeren.  

 Folketinget og de øvrige ministre kan blive rådgivet af de statslige  

 forskningsråd.
Rådgivningen sker efter anmodning eller på eget  

 initiativ.« 2) I det under nr. 7 forslåede § 4 i, stk. 1, ændres  

 »9 medlemmer« til: »13 medlemmer«.
 3) I den under nr. 7 foreslåede § 4 i affattes  

stk. 3 således:
»Stk. 3. Forskningsministeren beskikker formanden og de 6  

 øvrige medlemmer i deres personlige egenskab.
Hver for sig skal de både have  

 eller tidligere have haft en karriere som anerkendte forskere og have indsigt  

 i og erfaring med varetagelse af strategiske forskningsopgaver i dansk eller  

 international sammenhæng.« 4) I det under nr. 7 foreslåede § 4 i, stk. 4,  

 ændres »2 øvrige medlemmer« til: »6 øvrige medlemmer«.
Bemærkninger Til nr. 1 Med ændringsforslaget præciseres det, at de statslige  

 forskningsråds rådgivning i forskningsfaglige anliggender kan ske efter  

 anmodning eller på eget initiativ, uanset om rådgivningen retter sig mod  

 Folketinget, forskningsministeren eller en af de øvrige ministre.
Der  

 henvises i øvrigt til bemærkningerne til bestemmelsen i det fremsatte  

 lovforslag.
Til nr. 2-4 Med ændringsforslaget får Forskningsforum eksternt flertal,  

 sådan at hvert af de 6 statslige forskningsråd indstiller et medlem, medens  

 forskningsministeren udpeger formanden og 6 øvrige medlemmer.
Det er  

 hensigten på en gang at udvikle det interne tværrådslige samarbejde og at  

 styrke forskningsrådenes dialog og løbende samarbejde med den øvrige  

 forskningsverden.
Det eksterne flertal skal sikre den nødvendige nytænkning  

 og give forskningsrådene inspiration.
De eksterne medlemmer skal tilføre  

 Forskningsforum øget kapacitet med henblik på administrationen af tværgående  

 og strategiske forskningsinitiativer og skal derfor repræsentere en bred  

 forskningsfaglig baggrund og indsigt.
Forskningsministeren beskikker formanden og de eksterne medlemmer i deres  

 personlige egenskab.
Forskningsministeren vil i lighed med praksis for  

 beskikkelsen af medlemmer af forskningsrådene indhente forslag til medlemmer  

 gennem offentlig indkaldelse og gennem Rektorkollegiet, Sektorforskningens  

 Direktørkollegium og de offentlige forskningsudvalg.
Forinden den endelige  

 beskikkelse vil ministeren give Folketingets Forskningsudvalg en fortrolig  

 orientering om sammensætningen.
Sonja Mikkelsen (S) Kim Nøhr Skibsted (S) Helen Beim (S) Inger Bierbaum  

 (S) Lis Greibe (S) Kjeld Rahbæk Møller (SF) fmd.
Henrik Svane (RV) Hardy  

 Hansen (S) Jørn Jespersen (SF) Henning Urup (V) Mariann Fischer Boel (V)  

 Anders Mølgaard (V) nfmd.
Tove Fergo (V) Grethe Rostbøll (KF) Niels  

 Ahlmann-Ohlsen (KF) Frank Dahlgaard (KF) Niels Højland (FP) Enhedslisten, Centrum-Demokraterne, og Dansk Folkeparti havde ikke  

 medlemmer i udvalget.
