Betænkning afgivet af Sundhedsudvalget  

 den 2. maj 2002 Betænkning over Forslag til folketingsbeslutning om forbud  

 mod tilbud om insemination, hvis behandlingen ikke foretages af personer, der  

 er læger eller under en læges ansvar [af Tove Videbæk (KRF) m.fl.] 1. Udvalgsarbejdet Beslutningsforslaget blev fremsat den 12. marts 2002 og  

 var til 1. behandling den 4. april 2002. Beslutningsforslaget blev efter 1.  

 behandling henvist til behandling i Sundhedsudvalget.
Møder Udvalget har behandlet beslutningsforslaget i 3  

 møder.
Skriftlige henvendelser Udvalget har i forbindelse med udvalgsarbejdet modtaget  

 skriftlige henvendelser fra:
Sanne Andersen og Lenike Vemmelund, Søborg, Dansk Kvindesamfund, Anne Fabiansen og Birgitte Thielsen,  

 Mørkøv, Foreningen Sex & Samfund, Jette og Kjeld Hansen, Frederiksberg, Tove Ingstrup, Strandby, Jordemoderklinikken Stork, Landsforeningen for Bøsser og Lesbiske, Regnbue Familier og Charles og Mona Vemmelund, Give.
 Indenrigs- og sundhedsministeren har over for udvalget  

 kommenteret de skriftlige henvendelser.
Deputationer Endvidere har følgende mundtligt over for udvalget  

 redegjort for deres holdning til beslutningsforslaget:
Jordemoderklinikken Stork, Landsforeningen for Bøsser og Lesbiske og Regnbue Familier.
Spørgsmål Udvalget har stillet 9 spørgsmål til  

 indenrigs- og sundhedsministeren til skriftlig besvarelse, som denne har  

 besvaret.
2. Indstillinger og politiske bemærkninger Er flertal i udvalget (V, S, SF og RV) indstiller  

 beslutningsforslaget til forkastelse.
Venstres medlemmer af udvalget  

 har oplyst, at medlemmerne af Venstres folketingsgruppe stemmer  

 individuelt.
Venstre er enig i forslagsstillernes intentioner om at  

 beskytte barnets tarv.
Forslaget berører imidlertid kun en  

 begrænset del af denne problemstilling, som efter Venstres mening  

 bør anskues i et bredere og større perspektiv.
 Venstre hilser derfor det tværministerielle  

 udredningsarbejde, der er igangsat mellem socialministeren og indenrigs- og  

 sundhedsministeren velkomment og ser frem til, at der på baggrund heraf  

 kan dannes et beslutningsgrundlag for en helhedsorienteret sikring af barnets  

 tarv.
På den baggrund vil hovedparten af Venstres  

 folketingsgruppe stemme imod beslutningsforslaget.
Men problemstillingen er  

 nuanceret, og der vil være medlemmer af folketingsgruppen, som stemmer  

 for.
 Socialdemokratiet mener ikke, at der er blevet  

 præsenteret et eneste godt argument for, at det kun er læger, der  

 skal kunne foretage insemination af kvinder.
 Sundhedsstyrelsen finder det angiveligt ikke problematisk,  

 at det ikke er læger, der foretager den simple behandling, som en  

 insemination er, og mener heller ikke, at der er fagligt belæg for at  

 kræve, at behandlingen kun kan foregå under lægeligt opsyn.  

 Socialdemokratiet har stor tillid til Sundhedsstyrelsens evne til at vurdere  

 de lægefaglige aspekter og mener ikke, at det er politikernes opgave at  

 afgøre, hvornår en behandling bør foretages af en  

 læge eller andre sundhedspersoner.
 Det andet aspekt i beslutningsforslaget, der går ud  

 på at forhindre bestemte grupper adgang til insemination, finder  

 Socialdemokratiet usagligt og bygget på fordomme og uvidenhed.
Da loven om kunstig befrugtning blev vedtaget, blev  

 Folketingets medlemmer gjort opmærksomme på, at det var muligt  

 for enlige og lesbiske kvinder at få foretaget insemination af for  

 eksempel en jordemoder, som det foregår på Jordemoderklinikken  

 Stork i dag.
Derfor er dette beslutningsforslag ikke et forsøg  

 på at indrettet lovens bogstav efter dens ånd, men et  

 forsøg på at stramme loven om kunstig befrugtning, så  

 nogle grupper ikke kan få adgang til insemination.
 At få børn er en personlig sag.  

 Socialdemokratiet har ikke tradition for at forbyde visse grupper i Danmark  

 at få børn og heller ikke for at afskære nogle fra at  

 modtage en behandling af læge eller jordemoder med baggrund i deres  

 seksualitet eller deres religion.
Det mener Socialdemokratiet heller ikke bør  

 være tilfældet med den behandling, der hedder insemination.
Det  

 er desværre således, at det tidligere er blevet vedtaget, at  

 enlige og lesbiske kvinder ikke kan få foretaget de former for kunstig  

 befrugtning, der skal varetages af en læge, men det er ikke en grund  

 til at gøre urimeligheden større ved også at fjerne  

 muligheden for insemination.
Forbuddet mod at inseminere enlige og lesbiske kvinder ses  

 ofte begrundet i barnets tarv.
Det er desværre en udbredt fordom, at  

 børn, der vokser op med to forældre af det samme køn,  

 skulle få et hårdere liv end børn af et traditionelt  

 forældrepar.
Socialdemokratiet stiller sig uforstående over for  

 kritikken af lesbiskes og enliges evner til at give deres børn en tryg  

 opvækst og mener ikke, at forslag som dette, hvor samfundet  

 fordømmer og tager afstand fra homoseksualitet eller enlige  

 forældre, på nogen måde retfærdiggør, at man  

 forhindrer dem i at sætte børn i verden.
 Socialdemokratiet mener, at lesbiske og enlige er lige  

 så gode forældre som alle andre, og kan ikke forstå, at der  

 er nogle, der mener, at det er værre at vokse op i disse familier end  

 slet ikke at blive født.
 Socialdemokratiet anerkender, at børn har ret til  

 en familie, men mener ikke, at det vil betyde noget skred i  

 samfundsværdierne eller nedbrydelse af familiemønstrene, at de,  

 der ønsker at bo alene eller sammen med en partner af deres eget  

 køn, også gør det og får børn i deres lille  

 familie.
 Socialdemokratiet henleder også opmærksomheden  

 på, at det siden 1989 har været muligt for homoseksuelle at  

 indgå registreret partnerskab, og at et homoseksuelt par dermed kan  

 siges at leve i ægteskab eller ægteskabslignende forhold, samt at  

 enlige i dag allerede har mulighed for at adoptere.
 Det Radikale Venstre kan ikke støtte  

 beslutningsforslaget om at fratage enlige og lesbiske kvinder deres  

 nuværende mulighed for at blive insemineret, for eksempel af en  

 jordemoder.
Det er først og fremmest hensynet til barnets tarv,  

 som er den erklærede baggrund for beslutningsforslaget.
Men bag det  

 begreb gemmer sig en række forestillinger om, hvad man opfatter som  

» naturligt«, hvad man  

 anser for at være en familie, og hvad man mener, et barn har ret til,  

 som Det Radikale Venstre ikke kan tilslutte sig.
Der kan ikke føres  

 videnskabeligt bevis for, at et barn trives dårligere ved at blive  

 opdraget i et lesbisk forhold.
Tværtimod peger en række  

 undersøgelser på det modsatte, jf. det notat fra den svenske  

 socialstyrelse vedrørende børn i homoseksuelle familier, som er  

 omdelt som bilag til beslutningsforslaget.
Der er heller intet, der tyder  

 på, at børn, som vokser op med to mødre, af den grund har  

 større sandsynlighed for at få problemer med  

 kønsidentiteten.
Det Radikale Venstre mener derfor heller ikke, at det skal  

 være statens opgave   på baggrund af disse kvinders seksuelle  

 observans eller civilstand   at sætte sig til dommer over, hvem der fra  

 »naturens hånd«  

 er gode forældre.
Kristelig Folkeparti anfører, at det er i  

»naturens orden, at der skal en mand og en kvinde  

 til at skabe et barn« . Det er der ingen, der  

 sætter spørgsmålstegn ved.
Spørgsmålet er, om  

 der også skal en mand og en kvinde til at opdrage et barn.
Her  

 må der skelnes mellem, hvilke slags forældre det er, der tales om  

   barnets biologiske, genetiske eller sociale forældre.
De  

 bemærkninger, som følger beslutningsforslaget, forholder sig  

 ikke til det spørgsmål, og i øvrigt mener Det Radikale  

 Venstre ikke, at Kristelig Folkepartis fortolkning af FN s  

 børnekonvention er korrekt.
Det Radikale Venstre mener, at  

 Landsforeningen for Bøsser og Lesbiske redegørelse på det  

 område er langt mere dækkende, jf. bilag 5.
Et andet argument er, at et barn har behov for at kende,  

 forstå og forholde sig til sit ophav på begge sider.
Det er dog  

 ikke et problem, som er forbeholdt lesbiske eller enlige kvinder, for der er  

 generelt donoranonymitet i Danmark, og det kan derfor heller ikke bruges som  

 argument for, at enlige og lesbiske kvinder ikke skal have mulighed for at  

 få kunstig befrugtning.
 Et tredje argument handler om kontaktflader -  

  om barnets behov for at have kontakt til både mænd og kvinder.  

 Der er intet til hinder for, at de kontaktflader ikke kan sikres på  

 anden vis   ligesom det til stadighed bliver gjort af enlige  

 forældre.
Hvis beslutningsforslaget får opbakning i  

 Folketinget, bliver resultatet, at der sker en kriminalisering af enlige og  

 lesbiske kvinder, som ønsker at få foretaget insemination.
Det  

 kan og vil Det Radikale Venstre ikke forsvare.
Et mindretal i udvalget (DF, KF og KRF) indstiller  

 beslutningsforslaget til vedtagelse uændret.
Det Konservative  

 Folkepartis medlemmer af udvalget har oplyst, at medlemmerne af partiets  

 folketingsgruppe stemmer individuelt.
 Enhedslisten, Tjóðveldisflokkurin, Inuit  

 Ataqatigiit og Siumut var på tidspunktet for betænkningens  

 afgivelse ikke repræsenteret med medlemmer i udvalget og havde dermed  

 ikke adgang til at komme med indstillinger eller politiske udtalelser i  

 betænkningen.
 En oversigt over Folketingets sammensætning er  

 optrykt i betænkningen.
Hans Andersen (V)  

  Ester Larsen (V)  Preben Rudiengaard (V)  

  Jørgen Winther (V) nfmd.  

  Birthe Skaarup (DF) fmd.  Anita Knakkergaard (DF)  

 Else Theill Sørensen (KF)  

  Pia Christmas-Møller (KF)  

  Tove Videbæk (KRF)  

  Jette Bergenholz Bautrup (S)  

  Karen J.
Klint (S)  Lone Møller (S)  

 René Skau Björnsson (S)  

  Sophie Hæstorp Andersen (S)  

  Lene Garsdal (SF)  Kamal Qureshi (SF)  

  Naser Khader (RV) Enhedslisten, Tjóðveldisflokkurin, Inuit  

 Ataqatigiit og Siumut havde ikke medlemmer i udvalget.
Folketingets sammensætning Venstre, Danmarks Liberale Parti (V) 57 * Enhedslisten (EL) 4 Socialdemokratiet (S) 52 Kristeligt Folkeparti (KRF) 4 Dansk Folkeparti (DF) 22 Tjóðveldisflokkurin (TF) 1 Det Konservative Folkeparti (KF) 16 Inuit Ataqatigiit (IA) 1 Socialistisk Folkeparti (SF) 12 Siumut (SIU) 1 Det Radikale Venstre (RV) 9 * Heraf 1 medlem valgt på  

 Færøerne Bilag 1 Oversigt over bilag vedrørende B 81 Bilagsnr.
