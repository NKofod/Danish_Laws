Bekendtgørelse om ændring af  

 bekendtgørelse  

 om spillekasinoer (Optælling af bokse og tronce) § 1 I bekendtgørelse nr. 496 af 13. juni 1994 om spillekasinoer, som  

 ændret ved bekendtgørelse nr. 248 af 6. april 2000, foretages  

 følgende ændringer:
 1. § 15, stk. 1, affattes således:
»Optælling af boksens indhold skal ske dagligt.
Efter et spillebords  

 lukning skal indholdet i spillebordets boks optælles, inden  

 spillebordet åbnes på ny.
Optælling skal foretages af  

 mindst én i spillekasinoet beskæftiget person sammen med en af  

 spillekasinoet uafhængig person (kontrollant), som til enhver tid skal  

 have samtlige nøgler til den ene af boksens låse.« 2. § 17, stk. 1, affattes således:
»Optælling af troncens indhold skal ske dagligt.
Efter et  

 spillebords lukning skal indholdet i spillebordets tronc optælles,  

 inden spillebordet åbnes på ny.
Efter spillekasinoets lukning  

 skal indholdet af troncen ved vekselkassen og ved spillekasinoets udgang  

 optælles, inden spillekasinoet åbner på ny.
Optælling  

 skal foretages af mindst én i spillekasinoet beskæftiget person  

 sammen med en af spillekasinoet uafhængig person (kontrollant), som til  

 enhver tid skal have samtlige nøgler til den ene af troncens  

 låse.« 3. § 19, stk. 4, ophæves, og i stedet  

 indsættes:
»Stk. 4. Ved lukningen af det enkelte spillebord skal  

 kontrollanten påse, at spillebordets beholdning af spillemærker  

 opbevares i en boks, hvorfra spillemærkerne kun kan fjernes ved  

 åbning af 2 forskellige låse.
Kontrollanten skal have samtlige  

 nøgler til den ene af boksens låse.
Stk. 5. Kontrollanten skal overvære optælling af  

 det enkelte spillebords kontanter og spillemærker samt optælling  

 af troncens indhold og ved sin underskrift attestere optællingen, jf.  

 § 17, stk. 2. I forbindelse med optælling skal kontrollanten  

 endvidere påse, at det enkelte spillebords beholdning af  

 spillemærker bringes i overensstemmelse med den for spillebordet  

 fastsatte beholdning af spillemærker og ved sin underskrift attestere  

 beholdningen.« Stk. 5-9 bliver herefter stk. 6-10.
§ 2 Bekendtgørelsen træder i kraft den 1. januar 2003.
