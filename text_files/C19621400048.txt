 Regler for færdsel m.v. på Esrum sø.
 Efter samråd med handelsministeriet og justitsministeriet fastsætter  

 landbrugsministeriet herved med forbehold af de kgl. hofetaters rettigheder  

 følgende regler for færdsel m.v. på Esrum sø:
§ 1.  Færdsel med ro- og sejlbåde samt kajakker og  

 kanoer og andre fartøjer, der drives uden maskinkraft, er tilladt, når der  

 benyttes a. både tilhørende enkeltpersoner, der ejer ejendomme, som grænser op til  

 søen, dog kun for så vidt bådene benyttes af ejerne eller medlemmer af disses  

 husstande.
 b. både tilhørende beboerne i Fredensborg, Esrum og Nødebo, dog kun for så  

 vidt bådene benyttes af beboerne selv.
c. både udlejet af bådudlejere, der er godkendt af landbrugsministeriet, d. både tilhørende amtsforvalteren for Frederiksborg amtstuedistrikt og  

 bestyrerne af de til søen grænsende statsskovdistrikter, e. både bemandet med mindst eet medlem af klubber, der er tilsluttet Dansk  

 Kano- og Kajakforbund, Dansk Forening for Rosport eller Dansk Sejlunion,  

 såfremt fartøjet bærer sammenslutningens eller klubbens mærke eller stander,  

 og såfremt legitimationskort udstedt af sammenslutningen medbringes under  

 sejladsen og forevises på forlangende, samt f. både tilhørende personer eller foreninger, som har skriftlig tilladelse  

 fra landbrugsministeriet til sejlads på søen.
Tilladelse meddeles kun, for så  

 vidt særlige forhold taler derfor, og kun på nærmere fastsatte vilkår.
 § 2.  Færdsel med maskindrevne fartøjer er kun  

 tilladt, for så vidt det drejer sig om:
 a. både tilhørende statsskovvæsenet.
b. både tilhørende statens fiskeriforpagter, c. både tilhørende forpagterne af retten til erhvervsmæssig  

 personbefordring eller udflugtssejlads på søen.
d. både udlejet af bådudlejere, der er godkendt af landbrugsministeriet, e. både, hvis fører kan fremvise skriftlig tilladelse fra  

 landbrugsministeriet til færdsel med maskindrevet fartøj på søen.
§ 3.  Under sejlads på Esrum sø vil være at iagttage  

 de internationale søvejsregler med de afvigelser og tilføjelser, der følger  

 af handelsministeriets bekendtgørelse af 14. december 1953 om særlige regler  

 for sejlads m.m. i visse danske farvande.
For robåde, kanoer og kajakker  

 gælder følgende:
a.
Sådanne fartøjer bør ved fare for sammenstød med anden robåd, kano  

 eller kajak holde til styrbord, således at det andet fartøj passeres på  

 bagbords side.
b.
Et fartøj, der indhenter et andet fartøj, skal gå af vejen for det, der  

 indhentes.
c.
Enhver vigemanøvre skal udføres klart og tydeligt og i god tid.
d.
Fartøjer, der færdes på søen før solopgang eller efter solnedgang, skal  

 være forsynet med elektrisk lygte eller en tændt lanterne med hvidt lys, som  

 skal vises i så god tid, at sammenstød kan forebygges.
 Færdsel på søen sker i enhver henseende på vedkommendes egen risiko.
 § 4.  Af hensyn til kontrollen med færdselen på søen,  

 til forebyggelse af faresituationer og iøvrigt til sikring af god orden vil  

 yderligere følgende regler være at iagttage.
a.
Intet maskindrevet fartøj må føres af personer under 16 år.
b.
Sejlads med maskindrevne fartøjer må ikke uden politiets og  

 landbrugsministeriets tilladelse finde sted i tiden fra 1 1/2 time efter  

 solnedgang til 1 1/2 time før solopgang.
c.
Landbrugsministeriet kan forbyde sejlads med maskindrevne fartøjer på  

 nærmere afmærkede dele af søen.
d.
Anvendelse af maskindrevne fartøjer, der kan sejle over 10 knob (18 km  

 i timen), er forbudt.
Tilladelse til sejlads med sådanne fartøjer kan dog  

 meddeles af landbrugsministeriet, men sådan tilladelse kan kun forventes  

 meddelt i meget begrænset omfang og kun indenfor de af landbrugsministeriet  

 fastsatte områder og på nærmere af ministeriet i samråd med politiet  

 fastsatte vilkår.
e.
Der må ikke benyttes fartøjer, der fremkalder unødvendig støj eller  

 andre ulemper.
Fartøjer må ikke fremføres på en måde eller med en fart, der  

 efter forholdene frembyder fare eller ulempe for andre, jfr. herved ovenfor  

 under d.
Maskindrevne fartøjer skal udvise særligt hensyn overfor  

 sejlfartøjer, robåde, kajakker, kanoer og fiskende både.
f.
Landbrugsministeriet kan, såfremt det skønnes nødvendigt af hensyn til  

 ordenens opretholdelse, bestemme, at alle fartøjer, der færdes på søen, skal  

 være forsynet med et nummer, der for ejerens eller brugerens regning tildeles  

 ved henvendelse til den af landbrugsministeriet ansatte opsynsmand.
Denne  

 bestemmelse gælder ikke for fartøjer, der er registreret i skibsregistret  

 eller fartøjsfortegnelsen samt fartøjer bemandet med mindst eet medlem af  

 klubber, der er tilsluttet Dansk Kano- og Kajakforbund, Dansk Forening for  

 Rosport eller Dansk Sejlunion, såfremt fartøjet bærer sammenslutningens eller  

 klubbens mærke eller stander, og såfremt legitimationskort udstedt af  

 sammenslutningen medbringes under sejladsen og forevises på forlangende.
 § 5.  På de til søen grænsende arealer må landgang og  

 ophold kun finde sted efter tilladelse fra vedkommende lodsejer.
 § 6.  Jagt på søen er kun tilladt personer, der har  

 skriftlig tilladelse fra landbrugsministeriet, samt statsskovvæsenets  

 personale.
 § 7.  For fiskeri på søen gælder nedenstående regler:
A.
I grødevandet ud for de til Stenholt Mølle hidtil hørende jorder -  

 matr.nr. 5a af Nødebo - indenfor en afstand af 31,5 m fra skellet mellem  

 disse og søen: Fiskeriet tilkommer ejeren af Stenholt Mølle.
B.
I den øvrige del af søen:
 1. Erhvervsfiskeri er alene tilladt statens  

 fiskeriforpagter.
2. Lystfiskeri, herunder fiskeri fra isen, er kun  

 tilladt Oplysning om afgiften for kort til lystfiskeri fås hos fiskeriforpagteren  

 og færgemanden.
 Nærmere oplysning om fiskeriet i Esrum sø vil kunne fås ved henvendelse  

 til Frederiksborg amtstue, Hillerød.
§ 8.  Personer, der færdes på søen, skal udvise  

 sømmelig og hensynsfuld optræden og afholde sig fra al støjende eller  

 generende adfærd.
Det er således ikke tilladt at anvende grammofon,  

 højttaler, radioapparat, musikinstrument eller lignende, med mindre  

 anvendelse ikke kan give anledning til ulempe for andre.
Det er forbudt at medtage hunde og skydevåben, herunder luftbøsse, bue og  

 pil, samt at forulempe eller forurolige dyrelivet.
Reder, æg og unger må ikke  

 beskadiges eller bortfjernes.
Siv- og rørbevoksninger må ikke befærdes eller  

 beskadiges, og de af statens fiskeriforpagter i og ved søen anbragte  

 redskaber må ikke beskadiges eller fjernes.
Plukning af åkander eller  

 indsamling af planter må ikke ske uden forudgående tilladelse.
 Det er forbudt at henkaste affald, herunder flasker og papir, i søen og på  

 opgrødearealer.
§ 9.  Den af landbrugsministeriet ansatte opsynsmand  

 og dennes medhjælp er berettiget til at påtale overtrædelser af  

 bestemmelserne i disse regler.
Pålæg, der i så henseende gives, skal straks  

 efterkommes.
Personer, der ikke efterkommer sådanne pålæg, kan bortvises fra  

 søen.
 § 10.  Etablering af både- og badebroer, bådehuse,  

 moler, havne og anlæg af enhver art samt anbringelse af forankrede flåder og  

 lign. flydende eller bundfaste indretninger må kun ske efter forud indhentet  

 skriftlig tilladelse fra landbrugsministeriet.
 Indehaverne af broer, havne m.v. - bortset fra de af landbrugsministeriet  

 godkendte bådudlejere - må uden ministeriets tilladelse kun have både, der  

 ejes af og benyttes af dem selv, stationeret ved broen eller anlægget.
 De ved nærværende reglers ikrafttræden allerede eksisterende broer og  

 anlæg tillades bibeholdt, sålænge de vedligeholdes forsvarligt, og iøvrigt på  

 de vilkår, som tidligere måtte være fastsat for broen eller anlægget.  

 Genopførelse må ikke foretages uden landbrugsministeriets tilladelse.
 § 11.  Enhver benyttelse af opgrødearealer og tørlagte  

 arealer, herunder afgravning, bebyggelse eller lign. er forbudt.
 Opfyldning i søen må ikke foretages uden landbrugsministeriets skriftlige  

 tilladelse.
 § 12.  Det er tilladt fiskeriforpagteren at udnytte  

 siv- og rørskæret, ligesom det er tilladt statsskovvæsenets personale eller  

 andre, der har landbrugsministeriets tilladelse til jagt, at foretage de for  

 jagten fornødne udskæringer.
 § 13.  Nye spildevandsafløb må ikke etableres uden  

 særskilt tilladelse fra vandløbsretterne.
 § 14.  Overtrædelse af de i § 3 anførte bestemmelser  

 kan straffes i overensstemmelse med reglerne i lov nr. 118 af 28. marts 1951  

 om forholdsregler til skibsfartens betryggelse.
 Overtrædelse af de i §§ 6 og 7 anførte bestemmelser kan straffes i henhold  

 til jagt- og ferskvandsfiskerilovgivningen.
 Overtrædelse af bestemmelserne i § 4, § 8 og § 9 kan medføre strafansvar  

 efter politivedtægten for Frederiksborg amts landdistrikter.
 Beskadigelse af rør- og sivbevoksninger, beskadigelse af fiskeredskaber  

 eller andre skadegørende handlinger medfører erstatningsansvar efter  

 lovgivningens almindelige regler.
 § 15.  Foranstående regler træder i kraft fra den 15.  

 juni 1962 at regne.
 Landbrugsministeriet, den 26. maj 1962.
 Karl Skytte.
/P.
Skibsted.
