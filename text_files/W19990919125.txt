 Bladet burde have angivet, at der var tale om modelfotos.
 God presseskik var overtrådt, og bladet blev pålagt at  

 offentliggøre et resumé af kendelsen.
Kendelse fra Pressenævnet i sag nr.  

 81/1998 K har ved advokat Lars Højgaard klaget til  

 Pressenævnet over billeder bragt i tilknytning til en artikelserie i  

 Hjemmet nr. 33, 34 og 35, idet hun mener, at god presseskik er  

 tilsidesat.
 Serien blev bragt over to dobbeltsider i hvert nummer  

 under titlen "Når maden tager magten". I alle 3 blade var der en  

 underrubrik, og i forbindelse hermed anførtes: "EN KVINDES BERETNING  

 FRA DET VIRKELIGE LIV".
Serien blev illustreret med billeder af klageren.
Det blev  

 ikke anført, at der var tale om modelfotos.
 I nr. 33 blev yderligere anført "Roman i 3  

 afsnit".
 Underrubrikken i dette nummer lød:
"En sommeraften, da jeg var 17 år, spurgte min brors  

 veninde mig, om jeg ikke var ved at blive lidt tyk.
Og pludselig kunne jeg  

 selv se det: Jeg var blevet fed.
Jeg var ganske vist 1,80 m høj og  

 vejede 68 kg, men der var ikke nogen, der skulle fortælle mig, at jeg  

 ikke havde styr på mit liv.
Jeg skulle vise dem, at jeg kunne  

 kontrollere mig selv " Der blev ikke angivet forfatter til romanen.
I nr. 34 blev under titlen anført: "Afsnit  

 2:3. Af  Kirstine  Heide.
Foto:  Søren  Jansby".
I nr. 35 anførtes nederst på  

 første side: "Af  Kirstine  Heide.
Foto :  Søren  Jansby.  

 Afsnit 3:3" Ved afslutningen af det sidste afsnit i nr. 35  

 anførtes: "Uddrag fra bogen "Når maden tager magten   en bog om  

 bulimi og spiseforstyrrelser" af  Kirstine  Heide, udgivet på Lindhardt  

 og Ringhof 1997." Klageren har anført, at hun er tilknyttet et  

 model/statistbureau.
Herigennem blev hun kontaktet af bladet, der  

 ønskede hende som "model" i en romanserie.
Hun fik at vide, at romanen  

 var skrevet af forfatteren  Eva  Serner og handlede om bulimi.
Romanen skulle  

 beskrive pigens op og nedture med sygdommen, og hun skulle blot - som model -  

 illustrere stemninger og udtryk i romanens tekst.
 Klageren har videre anført, at hun føler sit  

 privatliv krænket ved brugen af optagelserne, idet det i artikelserien  

 fremstod, som om det var en historie hun fortalte fra sin egen virkelighed.  

 Endvidere blev det ingen steder anført, at der var tale om  

 modelfotos.
 Klageren har yderligere anført, at hun  

 ønsker en undskyldning bragt i bladet eller økonomisk  

 godtgørelse.
 Bladet har i en udtalelse om sagen anført, at det  

 er fast procedure på bladet, at anvendelse af modelfotos tydeligt skal  

 fremgå af teksten.
I dette tilfælde er der sket en beklagelig fejl  

 både ved redigeringen og i kontrolfasen.
Bladet har derfor bragt en  

 berigtigelse i nr. 40.
Bladet har videre anført, at det fremgår af  

 den redaktionelle tekst, at der er tale om en roman.
Bladets læsere er  

 bekendt med bladets praksis for anvendelse af modelfotos og vil derfor  

 næppe have opfattet klageren som identisk med hovedpersonen i  

 romanen.
 Bladet har endelig anført, at klageren allerede tre  

 dage efter udgivelsen af bladet indeholdende første afsnit af romanen  

 blev opmærksom på forholdet og vel vidende, at romanen var i tre  

 afsnit, ventede indtil samtlige tre afsnit var bragt, før hun rettede  

 henvendelse til bladets redaktion.
 Berigtigelsen er ikke fremlagt i sagen.
 I sagens behandling har følgende  

 nævnsmedlemmer deltaget: Per Sørensen, Bo Maltesen, Lene Sarup  

 og Ole Askvig.
 Pressenævnet udtaler:
Pressenævnet bemærker, at nævnet ikke  

 kan pålægge et medie at bringe en beklagelse.
Nævnet kan  

 heller ikke pålægge et medie at betale godtgørelse til en  

 person, der er blevet omtalt.
 Klageren har rettet henvendelse til bladet og til  

 nævnet inden for klagefristen i medieansvarslovens § 34, stk. 2. Det er  

 derfor uden betydning, at klageren ikke klagede straks, da hun blev bekendt  

 med offentliggørelsen.
Pressenævnet finder, at det er i strid med god  

 presseskik, når det i strid med virkeligheden fremgik af bladet, at der  

 var tale om en historie fra det virkelige liv, uden at det blev  

 anført, at billederne var modelfotos.
Pressenævnet udtaler  

 derfor sin kritik af Hjemmet.
 I medfør af medieansvarslovens § 49  

 pålægges det herefter den ansvarshavende redaktør af  

 Hjemmet at offentliggøre følgende:
 "Kendelse fra Pressenævnet.
 bragte i nr. 33, 34 og 35/1998 en artikelserie under  

 titlen "Når maden tager magten". I alle 3 blade var der en underrubrik,  

 og i forbindelse hermed anførtes: "EN KVINDES BERETNING FRA DET  

 VIRKELIGE LIV".
Serien blev illustreret med billeder af en kvinde.
Det  

 blev ikke anført, at der var tale om modelfotos.
 Kvinden på de bragte modelfotos har klaget til  

 Pressenævnet, idet hun mener, at god presseskik er tilsidesat ved  

 bladets anvendelse af billederne under de givne omstændigheder.
 Bladet har i en udtalelse anført, at der er sket en  

 beklagelig fejl både ved redigeringen og i kontrolfasen, og bladet har  

 oplyst, at der er bragt en berigtigelse.
 Pressenævnet har i anledning af klagen  

 anført, at det er i strid med god presseskik, når det i strid  

 med virkeligheden fremgik af bladet, at der var tale om en historie fra det  

 virkelige liv, uden at det blev anført, at billederne var modelfotos.  

 Pressenævnet udtaler derfor sin kritik af Hjemmet.
 København, den 4. oktober 1998.
Per Sørensen, Bo Maltesen, Lene Sarup og Ole  

 Askvig." Afsagt den 4. oktober 1998.
