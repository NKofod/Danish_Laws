Betænkning afgivet af Sundheds- og Forebyggelsesudvalget den 9. december 2014 Betænkning over Forslag til lov om ændring af sundhedsloven (Hjælperordninger til personer med kronisk respirationsinsufficiens) [af ministeren for sundhed og forebyggelse (Nick Hækkerup)]:
1. Udvalgsarbejdet Lovforslaget blev fremsat den 6. november 2014 og var til 1. behandling den 21. november 2014. Lovforslaget blev efter 1. behandling henvist til behandling i Sundheds- og Forebyggelsesudvalget.
Møder Udvalget har behandlet lovforslaget i 1 møde.
Høring Et udkast til lovforslaget har inden fremsættelsen været sendt i høring, og ministeren for sundhed og forebyggelse sendte den 28. august 2014 dette udkast til udvalget, jf.
SUU alm. del  bilag 584, folketingsåret 2013-14. Den 6. november 2014 sendte ministeren for sundhed og forebyggelse de indkomne høringssvar og et notat herom til udvalget.
Skriftlige henvendelser Udvalget har i forbindelse med udvalgsarbejdet modtaget 1 skriftlig henvendelse fra Dansk Erhverv.
 Ministeren for sundhed og forebyggelse har over for udvalget kommenteret den skriftlige henvendelse til udvalget.
Spørgsmål Udvalget har stillet 8 spørgsmål til ministeren for sundhed og forebyggelse til skriftlig besvarelse, som denne har besvaret.
 1 af udvalgets spørgsmål og ministeren for sundhed og forebyggelses svar herpå er optrykt som bilag 2 til betænkningen.
2. Indstillinger og politiske bemærkninger Udvalget indstiller lovforslaget til vedtagelse uændret.
Dansk Folkepartis medlemmer af udvalget bemærker, at DF har arbejdet meget med at forbedre ordningen med brugerstyret personlig assistance (BPA-ordningen) og også har haft indkaldt tidligere ministre i flere samråd for at kortlægge forskellige muligheder for at forenkle og forbedre ordningen.
Der har været flere udfordringer med ordningen, heriblandt at man som respiratorbruger ofte har haft to hjælpere  en i forbindelse med respiration, som hører under sundhedsloven, og en, som varetog BPA-ordningen i henhold til serviceloven.
Med lovforslaget sikres borgerne størst mulig indflydelse på tilrettelæggelsen af hjælperordningerne og en høj kvalitet i behandlingen.
Samtidig skal regionsrådenes og kommunalbestyrelsernes administration af de fælles ordninger forenkles og samlet set reduceres.
DF kan støtte lovforslaget, men er ikke enig i, at ministeren skal have yderligere bemyndigelser.
Det er et lovforslag, der har været længe undervejs, og der er tale om et område, som DF har fulgt tæt og fortsat vil følge tæt.
DF vil holde et vågent øje med udmøntningen af lovforslaget, især i forhold til arbejdsmiljøregler og samarbejdet mellem regionsråd og kommunalbestyrelser og i forhold til om lovforslaget virker efter hensigten.
Ministeren har i den forbindelse tilkendegivet, at partierne bag aftalen om lovforslaget vil få tilsendt et udkast til bekendtgørelse forud for den offentlige høring, jf. det optrykte svar på spørgsmål 6.
 Inuit Ataqatigiit, Siumut, Sambandsflokkurin og Javnaðarflokkurin var på tidspunktet for betænkningens afgivelse ikke repræsenteret med medlemmer i udvalget og havde dermed ikke adgang til at komme med indstillinger eller politiske udtalelser i betænkningen.
 En oversigt over Folketingets sammensætning er optrykt i betænkningen.
Annette Lind (S) Flemming Møller Mortensen (S) Julie Skovsby (S) Karen J.
Klint (S) fmd.
Anne Sina (S) Rasmus Horn Langhoff (S) Orla Hav (S) Helle Løvgreen Mølvig (RV) Marlene Borst Hansen (RV) Liv Holm Andersen (RV) Özlem Sara Cekic (SF) Karl H.
Bornhøft (SF) Eigil Andersen (SF) Stine Brix (EL) Per Clausen (EL) Hans Andersen (V) nfmd.
Martin Geertsen (V) Jane Heitmann (V) Sophie Løhde (V) Hans Christian Schmidt (V) Eyvind Vesselbo (V) Finn Thranum (V) Liselott Blixt (DF) Jens Henrik Thulesen Dahl (DF) Karina Adsbøl (DF) Anita Christensen (DF) Simon Emil Ammitzbøll (LA) Thyra Frank (LA) Daniel Rugholm (KF) Inuit Ataqatigiit, Siumut, Sambandsflokkurin og Javnaðarflokkurin havde ikke medlemmer i udvalget.
Bilag 1 Oversigt over bilag vedrørende L 57 Bilagsnr.
Titel Oversigt over spørgsmål og svar vedrørende L 57 Bilag 2 Et af udvalgets spørgsmål til ministeren for sundhed og forebyggelse og dennes svar herpå Spørgsmålet og ministeren for sundhed og forebyggelses svar herpå er optrykt efter ønske fra DF.
 Spørgsmål 6:
Vil ministeren nærmere redegøre for den bemyndigelse vedr. fordeling af udgifter som ministeren skal have - hvad indeholder den? Svar:
Med lovforslag nr.
L 57 foreslås det, at ministeren for sundhed og forebyggelse bemyndiges til efter forhandling med ministeren for børn, ligestilling, integration og sociale forhold, at fastsætte regler om fordeling mellem regionsrådet og kommunalbestyrelsen af udgifterne til hjælperordninger til personer, som modtager hjælp til respirationsbehandling og hjælp efter §§ 83, 85, 95 eller 96 i serviceloven, jf. den foreslåede § 240 a, stk. 3.
 Bemyndigelsen vil bl.a. blive benyttet til at fastsætte regler for fordelingen af udgifter til hjælpere til personer, der både har respirationshjælpere og hjælp efter servicelovens §§ 83, 85, 95 eller 96, hvis samarbejdsaftalen mellem regionsrådet og kommunalbestyrelserne i regionen, jf. den foreslåede § 205, stk. 1, ikke omfatter sådanne principper, jf. afsnit 2.3.2 i de almindelige bemærkninger og pkt. 3 i de specielle bemærkninger i lovforslaget.
 Jeg vil sammen med ministeren for børn, ligestilling, integration og sociale forhold til det formål efter forhandling med Danske Regioner og KL fastsætte en fordelingsnøgle, som regionsrådet og kommunalbestyrelserne i regionen i så fald skal benytte til beregning af, hvilken andel af udgifterne til fælles hjælperordninger, som skal afholdes af henholdsvis regionsrådet og kommunalbestyrelserne.
 Bemyndigelsen vil endvidere blive benyttet til at fastsætte, at udgiftsfordelingen mellem regionsrådet og kommunalbestyrelserne i alle tilfælde skal tage udgangspunkt i udgifterne til det samlede antal timer, en borger modtager til hjælp til respirationsbehandling og hjælp efter servicelovens §§ 83, 85, 95 eller 96.
 De beskrevne bestemmelser vil blive fastsat i en bekendtgørelse.
 Partierne bag aftalen om lovforslaget vil få tilsendt et udkast til bekendtgørelse forud for den offentlige høring.
