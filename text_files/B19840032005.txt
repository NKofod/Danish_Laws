 I medfør af § 8, § 9, stk. 3, § 11, stk. 2, og § 18 i lov om  

 investeringsfonds, jfr. lovbekendtgørelse nr. 401 af 19. august 1983, som  

 ændret ved lov nr. 209 af 16. maj 1984, fastsættes:
§ 1.  En konto for investeringsfond må kun omfatte  

 indskud, der er foretaget i henhold til lov om investeringsfonds.
Samme konto  

 kan omfatte indskud vedrørende forskellige henlæggelsesår, når det klart  

 fremgår, hvilke henlæggelsesår indskuddene vedrører.
§ 2.  Senest den 15. maj skal pengeinstituttet til  

 statsskattedirektoratet indberette de indskud på investeringsfondskonti, der  

 er foretaget før den 1. maj, og som ikke tidligere er indberettet.
Senest den  

 15. august skal pengeinstituttet indberette de indskud på  

 investeringsfondskonti, der er foretaget i perioden fra den 1. maj til den 1.  

 august.
 Stk. 2.  De i stk. 1 nævnte indberetninger skal for hver  

 kontohaver omfatte oplysning om:
 § 3.  Det skema, der er nævnt i lovens § 8, udarbejdes  

 af statsskattedirektoratet.
 Stk. 2.  Pengeinstituttet skal påse, at samtlige  

 rubrikker på skemaet er udfyldt, når beløb hæves.
Stk. 3.  Pengeinstituttet skal opbevare skemaet i 5 år  

 efter udløbet af det kalenderår, hvori beløbet er hævet.
Skemaet skal dog  

 indsendes til en skattelignende myndighed efter dennes begæring.
 § 4.  Senest den 15. maj skal pengeinstituttet til  

 statsskattedirektoratet indberette de beløb, der er hævet på  

 investeringsfondskonti før den 1. maj, og som ikke tidligere er indberettet.  

 Senest den 15. august skal pengeinstituttet indberette de beløb, der er hævet  

 på investeringsfondskonti i perioden fra den 1. maj til den 1. august.  

 Indberetningen skal ske samtidig med indberetningen efter § 2.
 Stk. 2.  De i stk. 1 nævnte indberetninger skal for hver  

 kontohaver omfatte oplysning om:
§ 5.  De i §§ 2 og 4 nævnte indberetninger skal  

 indgives på edb-medium.
Vilkårene herfor fastsættes af  

 statsskattedirektoratet.
Oplysningerne kan dog i stedet indgives på skemaer,  

 der udarbejdes af statsskattedirektoratet.
 Stk. 2.  Indberetningerne må ikke omfatte  

 rentetilskrivninger eller renter, der er hævet efter lovens § 15.
§ 6.  I de i lovens § 9, stk. 3, jfr. § 10, stk. 1,  

 nævnte tilfælde må pengeinstituttet først udbetale beløbet, når det har  

 modtaget meddelelse herom fra statsskattedirektoratet.
Pengeinstituttet skal  

 tilbageholde den del af beløbet, som ifølge statsskattedirektoratets  

 meddelelse svarer til skatten.
Skattebeløbet indbetales senest 10  

 ekspeditionsdage efter, at pengeinstituttet har modtaget meddelelsen, til  

 statsskattedirektoratet med oplysning om kontohaverens CPR- eller CIR-nummer.
 § 7.  Overtrædelse af bestemmelserne i denne  

 bekendtgørelse straffes med bøde, såfremt overtrædelsen er begået forsætligt  

 eller ved grov uagtsomhed.
 § 8.  Denne bekendtgørelse træder i kraft den 1.  

 oktober 1984. Samtidig ophæves bekendtgørelse nr. 346 af 18. december 1958 om  

 investeringsfonds og bekendtgørelse nr. 668 af 18. december 1975 vedrørende  

 frigivelse af indskud på investeringsfondskonti.
 Stk. 2.  Indberetningerne efter §§ 2 og 4 skal første  

 gang ske senest den 15. maj 1985. Indberetningen efter § 2 skal ikke omfatte  

 beløb, der er indskudt på en konto for investeringsfonds før den 1. oktober  

 1984. Indberetningen efter § 4 skal ikke omfatte beløb, der er hævet på en  

 sådan konto før denne dato.
