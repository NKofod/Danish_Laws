I henhold til § 85 c, stk. 7, i lov om arbejdsløshedsforsikring m.v., jf. lovbekendtgørelse nr. 6 af 9. januar 1995, som ændret ved lov nr. 142 af 8. marts 1995, lov nr. 337 af 31. maj 1995 og lov nr.
359 af 14. juni 1995, og til § 38 a, stk. 7, i lov om arbejdsmarkedsuddannelser, jf. lovbekendtgørelse nr. 776 af 20.
september 1995, fastsættes efter indstilling fra direktøren for Arbejdsløshedsforsikringen og bestyrelsen for Arbejdsmarkedets Tillægspension:
Det samlede ATP-bidrag § 1.  Der indbetales bidrag til Arbejdsmarkedets  

 Tillægspension for medlemmer af arbejdsløshedskasser for lønmodtagere, der  

 får udbetalt dagpenge eller kursusgodtgørelse.
Bidraget udgør for alle  

 medlemmer det bidrag, der er fastsat efter § 15, stk. 1, i lov om  

 Arbejdsmarkedets Tillægspension, jf. dog § 2, stk. 1, § 3, stk. 1, og § 4,  

 stk. 1.
Stk. 2.  Der indbetales bidrag for hver time, der  

 udbetales dagpenge eller kursusgodtgørelse for.
Bidraget pr. time fastsættes  

 af bestyrelsen for Arbejdsmarkedets Tillægspension og udgør 1,62 kr.
Medlemmets del af ATP-bidraget § 2.  1/3 af bidraget efter § 1 betales af det medlem,  

 der får udbetalt dagpenge eller kursusgodtgørelse.
Medlemmets bidragsandel  

 for en uge nedrundes til nærmeste hele kronebeløb.
 Stk. 2.  Arbejdsløshedskassen tilbageholder bidraget ved  

 udbetaling af ydelsen.
Arbejdsløshedskassernes del af ATP-bidraget § 3.  1/3 af bidraget efter § 1 betales af  

 arbejdsløshedskasserne for lønmodtagere.
Arbejdsløshedskassernes bidragsandel  

 for en uge nedrundes til nærmeste hele kronebeløb.
 Stk. 2.  Til dækning af kassernes udgifter til  

 finansiering af bidraget, jf. stk. 1, kan kasserne opkræve et særligt bidrag,  

 der betragtes som en del af medlemskontingentet til kassen, jf.  

 arbejdsløshedsforsikringslovens § 78.
 Stk. 3.  Der kan ikke opkræves bidrag fra  

 efterlønsmodtagere og delefterlønsmodtagere og medlemmer, der ikke kan  

 pålægges bidrag efter arbejdsløshedsforsikringslovens § 76, stk. 7 og 8.
Stk. 4.  Direktoratet for Arbejdsløshedsforsikringen  

 beregner på grundlag af et skøn over antallet af timer, der skal udbetales  

 dagpenge og kursusgodtgørelse for, det bidrag, der kan opkræves pr. medlem,  

 jf. stk. 2, i det kommende regnskabsår.
Bidraget er ens for alle kasser.  

 Bidraget for deltidsforsikrede udgør 2/3 af bidraget for fuldtidsforsikrede.
 Stk. 5.  Bidraget, jf. stk. 4, reguleres med et beløb,  

 der svarer til det over-/underskud, de indbetalte bidrag har givet i forhold  

 til det faktiske bidrag, jf. stk. 1, i det seneste afsluttede regnskabsår.
Stk. 6.  Kassernes bidrag efter denne bestemmelse  

 indbetales til staten efter reglerne i § 11 i Direktoratet for  

 Arbejdsløshedsforsikringens bekendtgørelse om tilsynet med de anerkendte  

 arbejdsløshedskassers økonomi og regnskabsvæsen m.v.
Bidraget udgør for hver  

 måned 1/12 af det årlige beløb afrundet til nærmeste hele kronebeløb.
Arbejdsgivernes del af ATP-bidraget § 4.  1/3 af bidraget efter § 1 betales af  

 arbejdsgivere, der er omfattet af § 17 a i lov om Arbejdsmarkedets  

 Tillægspension.
Bidraget finansieres gennem en modregning i  

 kompensationsbeløbet efter samme bestemmelse.
Arbejdsgivernes andel af  

 bidraget for en uge nedrundes til nærmeste hele kronebeløb.
 Stk. 2.  Modregningsbeløbet, jf. stk. 1, fastsættes for  

 et år ad gangen af arbejdsministeren efter indstilling fra Arbejdsmarkedets  

 Tillægspension på grundlag af Direktoratet for Arbejdsløshedsforsikringens  

 skøn over antallet af timer, der skal udbetales dagpenge og kursusgodtgørelse  

 for, jf. § 3, stk. 4.
 Stk. 3.  Modregningsbeløbet, jf. stk. 2, reguleres med  

 et beløb, der svarer til det over-/underskud, de indbetalte bidrag har givet  

 i forhold til det faktiske bidrag, jf. stk. 1, i det seneste afsluttede  

 regnskabsår.
Stk. 4.  Modregningsbeløbet beregnes af Arbejdsmarkedets  

 Tillægspension på grundlag af de samlede ATP-bidrag, som er modtaget fra  

 arbejdsgiveren i de 3-måneders perioder, der gælder for beregning af  

 kompensationsbeløbet, jf. § 17 a, stk. 2, i lov om Arbejdsmarkedets  

 Tillægspension.
Beløbet udgør årligt det af arbejdsministeren fastsatte  

 bidrag, for hver gang arbejdsgiveren indbetaler et beløb, der svarer til  

 årsbidraget efter § 15, stk. 1, i lov om Arbejdsmarkedets Tillægspension.
ATP-bidragets opgørelse og overførsel til ATP § 5.  Det samlede ATP-bidrag af dagpenge og  

 kursusgodtgørelse opgøres kvartalsvis af Direktoratet for  

 Arbejdsløshedsforsikringen på grundlag af kvartalsvise indberetninger fra  

 arbejdsløshedskasserne af tilbageholdte bidrag efter § 2, stk. 2. Bidraget  

 overføres fra Danmarks Nationalbank til Arbejdsmarkedets Tillægspension  

 senest den 14. i måneden efter hvert kvartals udløb.
For bidraget, der skal  

 overføres i januar måned, er sidste rettidige indbetalingsdag dog den 20.  

 januar.
Stk. 2.  Arbejdsløshedskassernes opgørelser skal være  

 indberettet til Direktoratet for Arbejdsløshedsforsikringen senest den 10. i  

 kvartalets 1. måned.
Hvis direktoratet på grund af for sen indberetning fra  

 en kasse ikke kan overføre bidrag fra denne kasse rettidigt, ifalder kassen  

 ansvaret for betaling af renter for forsinket indbetaling.
Renten opkræves af  

 Arbejdsmarkedets Tillægspension og udgør 11/2 pct. af det samlede bidrag for  

 hver påbegyndt måned regnet fra kvartalets udløb.
Arbejdsløshedskassernes indberetning til ATP § 6.  Arbejdsløshedskasserne indberetter en gang om  

 året til Arbejdsmarkedets Tillægspension det samlede ATP-bidrag, jf. § 1, der  

 er indbetalt for hvert medlem.
Indberetningen sker på den årlige  

 oplysningsseddel til Told- og Skatteregionen, som videresender oplysningerne  

 til Arbejdsmarkedets Tillægspension.
Tilbagebetaling af ATP-bidrag § 7.  Hvis et medlem skal tilbagebetale dagpenge eller  

 kursusgodtgørelse, der er modtaget med urette, skal indbetalte ATP-bidrag af  

 disse ydelser overføres fra Arbejdsmarkedets Tillægspension til Direktoratet  

 for Arbejdsløshedsforsikringens konto i Danmarks Nationalbank.
Beløb under 57  

 kr. tilbagebetales ikke.
 Stk. 2.  Tilbagebetalte bidrag indgår i reguleringerne  

 efter § 3, stk. 5, og § 4, stk. 3.
 Ikrafttræden m.v.
 § 8.  Bekendtgørelsen træder i kraft den 1. januar  

 1996 og finder anvendelse ved udbetaling af arbejdsløshedsdagpenge og  

 kursusgodtgørelse, der vedrører perioden fra og med den 1. januar 1996.
 Stk. 2.  Samtidig ophæves Arbejdsministeriets  

 bekendtgørelse nr. 741 af 9. september 1993 om indbetaling af ATP-bidrag for  

 medlemmer af arbejdsløshedskasser, der modtager arbejdsløshedsdagpenge eller  

 kursusgodtgørelse, m.v.
