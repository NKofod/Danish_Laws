Skriftlig fremsættelse (1. februar 2000) Frank Dahlgaard (UP):
 Jeg tillader mig herved at fremsætte:
 Forslag til folketingsbeslutning om genprivatisering af  

 forældreopgaverne.
(Beslutningsforslag nr.
B 84).
Et samfund skal vurderes på, hvordan det behandler  

 sine svage grupper.
Børnene hører til en af de svage grupper i  

 det danske samfund.
De er helt afhængige af andres hjælp og  

 omsorg, men det voksne Danmark behandler ikke børnegruppen godt.
For  

 mange børns vedkommende er der direkte tale om omsorgssvigt.
Disse  

 svigt giver sig sjældent til kende ved fysisk misrøgt.
Til  

 gengæld er uhyggeligt mange børn i dagens Danmark udsultede,  

 når det gælder kærlighed, nærhed,  

 forældrekontakt og forældretid.
Resultatet er ulykkelige,  

 rodløse, uopdragne, forvirrede, aggressive, egocentriske, asociale og  

 uunderviselige børn.
Symptomerne på omsorgssvigt over for mange  

 børn er ikke til at tage fejl af.
Det kan landets pædagoger,  

 skolelærere, psykiatere og børnelæger berette om.
Vi har i Danmark en statsminister, som praler af, at der i  

 hans regeringstid er oprettet over 100.000 nye daginstitutionspladser.
Som om  

 det er noget at prale af.
Det er jo ikke børnene, som kræver  

 institutionspladser, det er deres forældre.
Da det længe har været »politisk korrekt« at  

 anbringe sine børn i institutioner, gør næsten alle  

 forældre dette i dag.
Vi er på vej mod kasernesamfundet   for  

 vore børn.
I takt med udviklingen er almindelige  

 forældreopgaver tørret af på institutionerne og på  

 skolerne.
Pædagoger og lærere må i dag optræde som  

 reserveforældre.
Det kan vi ikke være bekendt.
Nu bør Folketinget handle voksent, ansvarligt og  

 humant.
Det drejer sig om en af samfundets svage grupper: Børnene.  

 Forældreansvaret og forældreopgaverne skal tilbage, hvor de  

 hører til: Hos forældrene.
 Idet jeg henviser til de bemærkninger, der ledsager  

 forslagets 10 konkrete punkter og til forslagets fyldige bemærkninger,  

 anbefaler jeg hermed forslaget til Tingets velvillige og ansvarlige  

 behandling.
