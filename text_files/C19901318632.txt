Til sædekorns-, markfrø- og havefrøfirmaerne ------------------------------- I meddelelsen vejledes om, hvordan firmaerne skal forholde sig for at  

 få udstedt sundhedscertifikat for frøpartier til eksport, samt retningslinier  

 for, hvilke betingelser der i den forbindelse stilles til parti- og  

 avlskontrol.
 I Landbrugsministeriets bekendtgørelse nr. 782 af 13. december 1989 om  

 indførsel og udførsel af planter m.m. er fastsat, at Plantedirektoratet skal  

 udøve den i forbindelse med udførsel af frø til udsæd omtalte kontrol, og at  

 Plantedirektoratet skal fastsætte nærmere regler til gennemførelse af denne.
 Denne meddelelse indeholder disse regler.
1.  UDSTEDELSE AF PLANTESUNDHEDSCERTIFIKAT 1.1 Bestilling af certifikat ------------------------ Den eksportør, der ønsker at eksportere frø til lande, der som betingelse  

 for indførsel kræver et sundhedscertifikat på varen, skal på en særlig  

 blanket (PD FORM. 302) bestille certifikat- udstedelse hos  

 Plantedirektoratet.
Eksportøren udfylder blan- ketten og sender den til  

 Plantedirektoratet.
På blanketten skal bl.a. oplyses frøets latinske  

 artsnavn, avlsland og det land, hvortil partiet skal eksporteres.
1.2 Indsendelse af partiprøve ------------------------- Såfremt der stilles krav om frihed for specielle skadegørere, som  

 forekommer i avlslandet, kan det være nødvendigt at fore- tage en  

 laboratorieundersøgelse af en partiprøve.
Eksportøren skal da drage omsorg  

 for, at Plantedirektoratet modtager en prøve af partiet.
Prøven skal være  

 udtaget i overensstemmelse med Plantedirektoratets regler for prøvetagning og  

 være led- saget af bestillingsblanket eller af en prøveanmeldelse (PD FORM.  

 11). Hvis partiet er forseglet af Plantedirektoratet, skal prøven være  

 udtaget af Plantedirektoratet.
Partier, der ikke ønskes forseglet af  

 Plantedirektoratet, kan prøvetages af eksportøren.
Såvel den udtagne prøve  

 som bestillings- blanket eller formular til anmeldelse af prøver skal mærkes  

 således, at prøven og partiet uden vanskeligheder kan identi- ficeres, og  

 prøven skal kunne sammenholdes med oplysningerne på forannævnte  

 bestillingsblanket.
For frøpartier, der eks- porteres i delpartier, kan den  

 oprindelige partiprøve danne grundlag for laboratorieundersøgelserne.
1.3 Laboratorieundersøgelser  ------------------------ De nødvendige sygdomsundersøgelser udføres i laboratoriet under anvendelse  

 af metoder beskrevet i Plantedirektoratets analyseregler eller af andre  

 anerkendte metoder, der er egnet påvisning af eventuelle forekomster af de  

 aktuelle skadegørere.
1.4 Avlskontrol  ------------ Hvis frøet ønskes eksporteret til lande, der stiller krav om, at frøet er  

 avlskontrolleret, skal avlskontrol være udført af Plantedirektoratet eller af  

 en instution, som Plante- direktoratet har anerkendt til dette formål.
1.5 Dokumentation for tidligere udførte undersøgelser -------------------------------------------------- Ved bestillingen af certifikat skal der, når det er relevant henvises til  

 avlskontrol- og analysebeviser ved at angive nummeret på disse beviser eller  

 ved at indsende en kopi af beviserne.
For importeret frø, skal der medsendes  

 de til- svarende udenlandske beviser.
Disse skal klart angive, om erklæringer  

 om frihed for bestemte organismer er baseret på en avlskontrol eller en  

 analyse af en frøprøve.
1.6 Normer ------- Er Plantedirektoratet bekendt med, at modtagerlandet har andre  

 importbestemmelser vedrørende skadegørere end dem, der er op- givet af  

 eksportøren, forbeholder man sig ret til at nægte ud- stedelse af certifikat,  

 såfremt unersøgelserne har vist, at im- portlandets bestemmelser ikke er  

 opfyldt.
1.7 Certifikatudstedelse --------------------- Hvis de nødvendige betingelser er opfyldt, udstedes et originalt  

 plantesundhedscertifikatet og fire kopier.
2.  AVLSKONTROL 2.1 Almindelige bestemmelser ------------------------- Til avlskontrol kan anmeldes frøavlsarealer af arter af have- og  

 landbrugsplanter.
Anmeldelsen skal være Plantedirektoratet i hænde senest 1.  

 maj i det pågældende år.
Anmeldelsen skal normalt ske på særlige blanketter  

 (PD FORM. 301), som rekvireres hos Plantedirektoratet.
På anmeldel- sen skal  

 anføres firmaets navn, avlerens navn, gårdnavn og adresse samt markens  

 beliggenhed og størrelse.
Deruden skal anføres arts- og sortsnavn samt  

 udlægspartiets referencenummer og/eller mærke.
Endelig skal anmeldelsen  

 indeholde oplysninger om, hvilke sygdomme afgrøden skal kontrolleres for.  

 Hver an- meldelse må kun omfatte 1 avler, 1 art, 1 sort og 1 generation.
Dog  

 kan arealer med forsøgs- og forædlermateriale anmeldes samlet, forudsat at  

 der medgives en detaljeret beskrivelse af parcellernes betegnelse, placering  

 og størrelse.
Når Plantedirektoratet finder det hensigtsmæssigt, kan der ind-  

 føres særlige ordninger, hvor anmeldelsen af arealer til avls- kontrollen for  

 sygdomme kan ske på de blanketter, der anvendes ved anmeldelse af frø til  

 certificering.
2.2 Avlskontrol ------------ Avlskontrollen skal gennemføres på det tidspunkt, hvor såvel bestandens  

 som eventuelle sygdommes udvikling muliggør den mest effektive kontrol.
Om  

 nødvendigt gennemføres flere in- spektioner.
Når avlskontrollen er  

 gennemført, meddeler Plante- direktoratet resultatet af undersøgelsen.
3.  BETALING Betaling for avlskontrol, prøvetagning, laboratorieundersøgelse og  

 certifikatudstedelse sker i overensstemmelse med Plante- direktoratets  

 betalingsreglement.
4.  IKRAFTTRÆDEN Meddelelsen erstatter Statsfrøkontrollens meddelelse 164-88 af 16.  

 september 1988, og reglerne træder i kraft straks.
