Ligestillingsnævnets afgørelse J.nr.
E. 2.2.111 Nævnet kunne ikke behandle en klage over påstået krænkende udtalelser om en elevs udseende, da en afgørelse af sagen nødvendiggjorde en bevisførelse i form af parts- og vidneforklaringer, der ikke kan finde sted ved nævnet.
¬En kvindelig elev var af indklagede under sin ansættelse i en frisørsalon blevet bedt om at bære make-up.
Da klagerens brug af make-up ikke var tilfredsstilende, havde indklagede ifølge klageren udtalt, at klager skulle "sminke sig, så hun ligner en luder". Indklagede bestred klagerens beskrivelse af hændelsesforløbet og påstod, at hun alene havde bedt indklagede om at være velfriseret og bære make-up på arbejdet.
Da parternes oplysninger var stærkt modstridende, fandt ligestillingsnævnet, at en afgørelse af sagen forudsatte en bevisførelse i form af parts- og vidneforklaringer, som ikke kan ikke finde sted ved nævnet, men må finde sted ved domstolene.
Sagen afvistes herefter i medfør af ligestillingslovens § 20, stk. 1.
Sagen drejer sig om krænkende udtalelser om en elevs udseende. ¬¬Sagsfremstilling ¬Klageren (en kvinde) og indklagede (indehaveren af en frisør salon) indgik den 19. juli 2004 en uddannelsesaftale efter erhvervsuddannelsesloven.
Parterne besluttede at ophæve aftalen i prøvetiden den 1. november 2004. ¬¬Under ansættelsesperioden havde indklagede fremsat bemærkninger om klagerens fremtoning. ¬¬Klageren har anført, at indklagede havde bedt hende om at bruge make-up, hvilket klageren også havde gjort.
Imidlertid brugte klageren ifølge indklagede ikke nok make-up, hvorefter indklagede havde sagt, at hun skulle "sminke sig, så hun ligner en luder". ¬¬Indklagede har anført, at hun overfor klageren alene havde påpeget, at klageren skulle være velfriseret og bære make-up på arbejdet. ¬¬Parternes påstande ¬Klageren har påstået sig tilkendt godtgørelse for krænkende udtalelser i medfør af ligestillingslovene. ¬¬Indklagede har principalt nedlagt påstand om afvisning af sagen fra nævnsbehand-ling.
Subsidiært påstås frifindelse. ¬¬Parternes argumentation ¬Klageren har anført, at hun finder udtalelserne vedrørende hendes udseende, dvs. at hun sminke sig, "så hun ligner en luder" stærkt krænkende.
Endvidere mener klage-ren ikke, at der har været grundlag for at påtale hendes udseende, lige som hun ikke mener, at overenskomsten på området eller udannelsesreglerne stiller krav om make-up at bære make-up. ¬¬Indklagede har anført, at sagen bør afvises fra nævnsbehandling, idet sagen, som også omfatter spørgsmålet om de krænkende udtalelser, er rejst for det faglige ud-valg med henblik på at blive indbragt for Tvistighedsnævnet. ¬¬Vedrørende udtalelsen om klagers udseende har indklagede gjort gældende, at hun aldrig har sagt, at klager "skulle sminke sig, så hun ligner en luder". Derimod har indklagede bedt hende om at ligne en frisør, hvilket er ensbetydende med at hun skal være velfriseret og velplejet. ¬¬Nævnets bemærkninger og konklusion ¬Efter § 19 i ligestillingsloven (jf. lovbekendtgørelse nr. 1527 af 19. december 2004) kan Ligestillingsnævnet behandle sager om forskelsbehandling på grund af køn efter li-gestillingslovens § 2. ¬¬En udtalelse om, at klageren skulle sminke sig "så hun lignede en luder", kan efter omstændighederne være udtryk for seksuel chikane og som sådan være omfattet af ligestillingslovens § 2, stk. 3. Imidlertid har indklagede bestridt at have udtalt sig som påstået af klageren. ¬¬Ligestillingsnævnet finder, at en afklaring af, om indklagede har fremsat den udtalel-se, som klageren har citeret hende for, er nødvendig for, at sagen kan afgøres.
En så-dan afklaring findes ikke at kunne opnås uden en bevisførelse i form af parts- og/eller vidneforklaringer.
Det fremgår af bemærkningerne til forslaget til ligestil-lingsloven, at det er forudsat, at en sådan bevisførelse ikke kan ske ved nævnet, men må ske ved domstolene.
Nævnet afviser derfor at behandle sagen i medfør af ligestil-lingsloven § 20, stk. 1, hvorefter nævnet afviser klager, der ikke er egnet til behand-ling ved nævnet. ¬¬Herefter ¬¬bestemmes: ¬¬Nævnet kan ikke behandle denne klage.
