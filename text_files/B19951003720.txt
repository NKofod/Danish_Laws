(Meddelelser E) Stabilitet og sødygtighed 4.100 Almindelige bestemmelser .110 Formål .120 Definitioner .130 Beskrivelse af beregninger 4.200 Stabilitetskriterier .210 Kriterier .220 Særlige fiskemetoder 4.300 Lastekonditioner .310 Beregninger m.v.
.320 Overisning 4.400 Krængningsprøve og letvægtsopgørelse .410 Letvægts- og tyndepunktsbestemmelse .420 Krængningsprøvens og letvægtsopgørelsens praktiske udførelse 4.500 Stabilitetsoplysninger .510 Vejledning .520 Planer, konditioner og kurver m.v.
4.600 Stabilitetsmateriale .610 Foreløbige stabilitetsberegninger .620 Skibe indkøbt fra udlandet .630 Ombygning af eksisterende danske skibe 4.700 Periodisk stabilitetskontrol .710 Kontrol Stabilitet og sødygtighed 4.100 Almindelige bestemmelser 4.110 Formål.
 .111 Skibet skal konstrueres og bygges således, at forskrifterne i dette  

 kapitel kan opfyldes under de i pkt. 4.300 beskrevne lastekonditioner.
 4.120 Definitioner.
 .121 Basislinien for træskibe er en linie parallel med skibets  

 konstruktionsvandlinie gennem udvendig spunding på middelspantet.
 .122 Basislinien for skibe af stål, aluminium, glasfiberarmeret polyester  

 og lignende er en linie parallel med skibets konstruktionsvandlinie gennem  

 kølpladens indvendige skæring med centerlinien på middelspantet.
 .123 Grænsekurve (kæntringssikkerhedsdiagram) er et diagram, som viser det  

 maksimale KG afsat i forhold til deplacement eller middeldybgang for  

 opfyldelse af de i pkt. 4.200 angivne stabilitetskriterier.
 4.130 Beskrivelse af beregninger.
 .131 Hydrostatiske og isocline (MS eller KN) data skal beregnes på et  

 typegodkendt EDB-program eller skal udføres af en anerkendt institution.
 .132 Hydrostatiske og isocline data skal beregnes på basis af skibets  

 konstruktionsvandlinie.
.133 For skibe af stål eller lignende materiale skal beregningerne udføres  

 for skroget opmålt til overkant af dæksbjælker og spanternes yderside.
For  

 træskibe foretages opmålingen til ydersiden af klædningen og overkant dæk.
 For skibe af ferrocement afgør Søfartsstyrelsen i hvert enkelt tilfælde,  

 hvordan opmålingen skal foretages.
 .134 Overbygninger på fribordsdækket kan medregnes, forudsat at alle  

 åbninger er forsynet med forsvarlige vejrtætte lukkemidler.
 .135 Lukkede dækshuse, trunke og luger, der opfylder bestemmelserne i  

 Lasteliniekonventionen af 1966, kan medtages i beregningerne, såfremt de  

 ligger umiddelbart på øverste gennemgående dæk.
4.200 Stabilitetskriterier 4.210 Kriterier.
 .211 Følgende kriterier skal betragtes som minimumskriterier, der i alle  

 tilfælde skal være opfyldt, medmindre andet udtrykkeligt er bestemt.
 .212 Arealet under stabilitetskurven (GZ-kurven) skal være:
 Mindst 0,055 radianmeter op til en krængningsvinkel på 30 grader.
Mindst 0,09 radianmeter op til en krængningsvinkel på 40 grader eller  

 indstrømningsvinklen Of, hvis denne vinkel er mindre end 40 grader.
Of er den  

 krængningsvinkel, hvor åbninger i skrog og overbygninger, der ikke kan lukkes  

 vejrtæt, kommer under vand).
Mindst 0,03 radianmeter mellem krængningsvinklerne 30 grader og 40 grader eller Of, hvis denne er mindre end 40 grader.
 .213 Stabilitsarmen GZ skal være mindst 200 mm ved en krængningsvinkel,  

 der er lig med eller større end 30 grader, men ikke over 40 grader eller Of,  

 hvis denne er mindre end 40 grader.
 .214 Den maksimale stabilitetsarm (GZ) skal forekomme ved en  

 krængningsvinkel, der er mindst 25 grader.
 .215 Metacenterhøjden GM skal være mindst 350 mm efter evt. korrektioner  

 for frie overflader.
 .216 For fiskeskibe, hvor længden L er under 24 m, kan kravet til  

 GZ-armens størrelse (pkt. 4.213) reduceres med 2 x (24 - L)%.
 .217 Hvor rulledæmpningstanke er installeret, skal det påvises, at  

 ovennævnte kriterier kan overholdes, efter at korrektion for frie overflader  

 i sådanne tanke er foretaget.
 4.220 Særlige fiskemetoder.
 .221 Skibe, der anvender særlige fiskemetoder, hvorunder skibet udsættes  

 for forøgede ydre påvirkninger under fiskeriet, f.eks. ved bomtrawling, skal,  

 hvis Søfartsstyrelsen finder det fornødent, opfylde forøgede krav i forhold  

 til kravene angivet i pkt. 4.210. .222 Bomtrawlere med et maksimalt pæletræk  

 på Lpp2 x 0,015 tons og derover, hvor pæletrækket måles direkte ved fysisk  

 prøve ved hovedmotorens fulde effekt, skal yderligere opfylde nedenstående  

 stabilitetskrav:
4.300 Lastekonditioner 4.310 Beregninger m.v.
 .311 Der skal foretages beregninger af lastekonditioner med tilhørende  

 GZ-kurver svarende til den forventede brug af skibet, og som angiver samtlige  

 vægte (let skib, ladning, tankindhold, besætning, stores, fiskeredskaber,  

 evt. is og kasse) med lodret og langskibs tyngdepunkt, korrektioner for frie  

 overflader, deplacement, GM, KG, dybgange, trim og min. fribord samt arealer  

 under GZ-kurven.
 .312 Der skal i almindelighed beregnes mindst følgende konditioner:
 .313 Fiskeredskabernes og fiskekassernes placering i de enkelte  

 konditioner skal svare til det i praksis normalt forekommende.
 .314 For skibe, som er indrettet til tankføring af fisk, skal der  

 korrigeres for fri overflader, hvis det i sådanne konditioner forekommer, at  

 tankene ikke er fyldt op i lugetrunkene.
 .315 For skibe, der laster industrifisk, skal der korrigeres for frie  

 overflader, hvis rummene, hvor fangsten placeres, ikke er opdelt med passende  

 langskibs og tværskibs deleskodder.
 .316 I lastkonditioner skal der regnes med følgende rumvægte:
 Hvis der forekommer lasteformer, som afviger væsentligt fra ovennævnte,  

 skal rumvægten aftales med Søfartsstyrelsen i det enkelte tilfælde.
 .317 Ingen af de nævnte lastetilfælde med undtagelse af kondition 1) må  

 udvise et agterligt trim, der er større end angivet i pkt. 3.213. .318 For  

 bomtrawlere gælder, at udriggerbommene skal indregnes i toppet stilling ved  

 beregning af letskibs konditionen, og slæbebommene med tilbehør skal  

 indregnes i konditionerne som fiskegrej.
 4.320 Overisning.
 .321 I den eller de stabilitetsmæssigt dårligste lastekonditioner skal der  

 beregnes tillæg for overisning, jfr. bestemmelserne i pkt. 4.322. I sådanne  

 lastekonditioner med overisning skal alle stabilitetskriterier i pkt. 4.210  

 være opfyldt med undtagelse af kondition 1), hvis skibet skal benyttes i  

 farvande nord for 66I 30' nordlig bredde.
 .322 For skibe, der arbejder i områder, hvor der er risiko for, at  

 overisning kan forekomme, skal der ved beregningerne indregnes følgende  

 tillæg for is: 30 kg pr. (m2) udsat dæk. 7 kg pr. (m2) i begge sider af  

 skrogarealet over vandlinien, sider af overbygninger og dækshuse samt  

 dæksmaskineri og -arrangementer af væsentlig størrelse.
 .323 Der skal om bord findes egnede trækøller til fjernelse af is i et  

 antal svarende til skibets besætning.
4.400 Krængningsprøve og letvægtsopgørelse 4.410 Letvægts- og tyngdepunktsbestemmelse.
 .411 Ethvert skib skal ved færdiggørelse underkastes en krængningsprøve og  

 en letvægtsopgørelse for bestemmelse af den endelige letvægt og dennes  

 tyngdepunkt i lodret og langskibs retning.
 .412 Krængningsprøve og letvægtsopgørelse skal udføres under kontrol af  

 Søfartsstyrelsen eller anden institution, som Søfartsstyrelsen har bemyndiget  

 til dette.
 .413 Der skal til alle tanke findes pejlemuligheder og tilhørende  

 pejlekurver eller -tabeller.
 .414 Data for krængningsprøve og letvægtsopgørelse skal angives på  

 Søfartsstyrelsens standardformular og skal være underskrevet af den person,  

 som har kontrolleret krængningsprøven og letvægtsopgørelsen, inden det  

 samlede stabilitetsmateriale fremsendes til Søfartsstyrelsen.
 .415 I forbindelse med den nævnte formular skal følgende fremhæves:
 . 1 Dybgange aflæses på dybgangsmærker og korrigeres for afstand til  

 perpendikulærer.
 . 2 Dybgange kontrolleres ved måling af fribord SB og BB vedo.
 . 3 Til måling af krængningerne benyttes 2 lodliner anbragt så langt fra  

 hinanden som muligt eller inclinometer og en lodline (inclinometerudskrift  

 skal vedlægges).
 . 4 Lodlinerne skal have en passende længde, men må ikke være kortere end  

 2 m.
 . 5 Der foretages mindst 4 krængninger.
 . 6 Krængningerne skal have en passende størrelse (0,025 < tgO <  

 0,040) og kan foretages enten ved krængning fra midterstilling til  

 henholdsvis SB og BB eller fra SB til BB og BB til SB.
 . 7 Hvis skibets trim i forhold til konstruktionsvandlinien under  

 krængningsprøven er større end 1,5% af Lpp, skal deplacement og Bm specielt  

 beregnes til den aktuelle vandlinie.
 . 8 Der skal ved beregning af KG korrigeres for evt. frie overflader under  

 krængningsprøven.
 . 9 Den endelige letvægt og letvægts KG skal beregnes.
 .10 Der skal foretages beregning af langskibs tyngdepunkt for let skib.
 4.420 Krængningsprøvens og letvægtsopgørelsens praktiske  

 udførelse.
 .421 Alle skibets tanke skal pejles og skal så vidt muligt være fulde  

 eller tomme.
 .422 Skibet skal så vidt muligt være færdigudrustet, således at korrektion  

 for manglende og overtallige vægte bliver så lille som mulig.
 .423 Opgørelse af overtallige og manglende vægte skal vedlægges  

 krængningsrapporten.
 .424 Som manglende vægt kan maksimalt medregnes ekstra fast ballast  

 svarende til 3% af skibets letvægt.
 .425 Ilægges der en større mængde fast ballast end de nævnte 3% af  

 letvægten efter krængningsprøven, skal der udføres en ny krængningsprøve.
 .426 Hvis vejrforholdene skønnes at være for dårlige, eller hvis  

 korrektioner for overtallige og manglende vægte skønnes at være for store,  

 kan Søfartsstyrelsen eller den af Søfartsstyrelsen bemyndigede institution  

 udsætte krængningsprøven og letvægtsopgørelsen til et tidspunkt, hvor det  

 skønnes, at tilstrækkeligt nøjagtige data kan opnås.
 .427 Søfartsstyrelsen kan forlange en ny krængningsprøve og  

 letvægtsopgørelse udført, hvis der ved gennemgangen af krængningsrapporten  

 konstateres unøjagtigheder, som efter Søfartsstyrelsens skøn kan have  

 væsentlig indflydelse på beregningen af skibets stabilitetsforhold.
 .428 Formular for krængningsprøve og letvægtsopgørelse kan rekvireres i  

 Søfartsstyrelsen.
4.500 Stabilitetsoplysninger Om bord i ethvert skib, som er omfattet af nærværende regelsæt, skal der  

 til brug for skibets fører findes en stabilitetsbog på dansk, som er godkendt  

 og forseglet af Søfartsstyrelsen, og som kun skal indeholde følgende:
 4.510 Vejledning.
 Vejledning, der gør skibets fører i stand til at vurdere skibets  

 stabilitetsforhold under forskellige driftsforhold.
 .511 Vejledningen skal samtidig give oplysninger om brugen af  

 KG-grænsekurven og oplysning om, at skibets stabilitet generelt er  

 utilstrækkelig i lastekonditioner, hvor KG ligger uden for det tilladte  

 område på KG-grænsekurven.
 .512 På rejser, hvor et skib udelukkende driver fiskeri i en afstand af  

 indtil 2 timers sejlads fra nærmeste havn eller tilsvarende beskyttet område,  

 kan de nævnte kriterier i pkt. 4.210 dog fraviges i mindre omfang, når  

 føreren under omhyggelig hensyntagen til farvandets beskaffenhed, de aktuelle  

 vejr- og søforhold samt andre forhold, der påvirker sikkerheden, finder dette  

 forsvarligt.
 .513 Hvis skibet er udstyret med rulledæmpningstanke, skal det fremgå af  

 vejledningen, hvordan anlægget benyttes forsvarligt.
 .514 Det skal endvidere fremgå af vejledningen:
at overholdelse af de godkendte konditioner ikke sikrer ubetinget mod  

 kæntring eller fritager skibsføreren for hans ansvar, og at skibsføreren  

 derfor stadig skal udøve sund dømmekraft og godt sømandskab under hensyntagen  

 til vejrforhold og farvand og træffe sådanne hensigtsmæssige foranstaltninger  

 med hensyn til sejladsen, som de tilstedeværende omstændigheder tilsigter, at der skal drages omsorg for, at skibets fangst stuves forsvarligt, og at  

 fangsten om nødvendigt begrænses og/eller ballast indtages, at der drages omsorg for, at fangstredskaber og større  

 udrustningsgenstande er forsvarligt stuvet, således at risikoen for  

 forskydning under sejlads begrænses mest muligt, samt at skibets stabilitet forringes væsentligt ved overisning.
 .515 Søfartsstyrelsen skal kontaktes, hvis der foretages ændringer ved  

 skibet eller dets udstyr, for vurdering af, om ændringerne nødvendiggør, at  

 skibets stabilitetsberegninger skal korrigeres.
 4.520 Planer, konditioner og kurver m.v.
 .521 Kapacitetsplan med angivelse af volumen og tyngdepunkter af alle  

 tanke og lastrum.
 .522 Målsat skitse, der viser styrlastighed, kølens højde, basislinien for  

 beregningerne samt dybgangsmærkers placering, jfr. pkt. 3.280.
 .523 opstalt af skibet med vandlinier for krævede lastekonditioner  

 indtegnet og som viser, at ingen af de krævede lastekonditioner, med  

 undtagelse af letskibskonditionen, medfører et for stort agterligt trim, jfr.  

 pkt. 3.213.
 .524 Endelige lastekonditioner baseret på den afsluttende krængningsprøve  

 med oplysninger om vægte, tyngdepunkter, deplacement, dybgange, trim,  

 fribord, metacenterhøjde med evt. korrektion for frie overflader,  

 GZ-beregning og -kurve, beregnede arealer under GZ-kurven samt skitse af  

 skibet med signaturer af last- og tankindhold m.v.
 .525 Krængningsprøverapport underskrevet af Søfartsstyrelsen eller den  

 bemyndigede institution, som har kontrolleret krængningsprøven og  

 letvægtsopgørelsen.
 .526 KG-grænsekurve (kæntringssikkerhedsdiagram) med de beregnede  

 lastekonditioner indplottet.
 .527 Hydrostatiske tabeller med ca. 5 cm dybgangsinterval eller kurver,  

 som skal indeholde følgende data:
 .528 Isocline tabeller (MS eller KN) med ca. 2 cm dybvandsintervaller  

 eller kurver opsat over mindst 6 deplacementer fra let skib til fuld last  

 beregnet til krængningerne 10 grader, 20 grader, 25 grader, 30 grader, 40  

 grader, 50 grader og 60 grader.
4.600 Stabilitetsmateriale 4.610 Foreløbige stabilitetsberegninger.
 .611 Foreløbige stabilitetsberegninger skal på så tidligt et tidspunkt som  

 muligt og senest 3 måneder før skibets aflevering fremsendes til  

 Søfartsstyrelsen for godkendelse.
 Disse beregninger kan danne grundlag for tilladelse til sejlads  

 umiddelbart efter beregningen af krængningsprøven og letvægtsopgørelsen, men  

 inden godkendelsen af de endelige stabilitetsberegninger foreligger, forudsat  

 at de foreløbige beregningers data ligger inden for følgende afvigelser fra  

 krængningsprøvens og letvægtsopgørelsens resultat:
 KG er lig med eller mindre en foreløbigt beregnet og letvægten max.7 +/-  

 3% af den foreløbigt beregnede.
 .612 De foreløbige beregninger skal i princippet indeholde samme  

 oplysninger som angivet i pkt. 4.300, 4.510, 4.521, 4.522, 4.523, 4.526,  

 4.527 og 4.528.
 .613 Dokumentation.
 Sammen med de ovennævnte foreløbige beregninger skal der i samlet form  

 fremsendes et eksemplar af følgende oplysninger og dokumentationer:
 .1 Identifikation af det firma, som har udført beregningerne.
 .2 Beskrivelse af, hvilke programmer der er anvendt.
 .3 Et eksemplar af de tegninger, der ligger til grund for beregningerne,  

 såsom linietegning, generalarrangement, spanterids, overbygninger, trunke og  

 luger.
 .4 Beskrivelse af off-set opbygninger, d.v.s. antal stationer,  

 spantepositioner (x-koordinater) og beskrivelse af »appendages«.
 .5 Beregningsudskrifter, der danner grundlag for kurveblade og  

 interpolerede tabeller.
 .6 Maskinens kontroludtegning af off-set i 3-dimensional form af  

 skrogdefinitionen.
 .7 Grænsekurve udregnet, så minimumskravene til stabilitet netop er  

 opfyldt.
 4.620 Skibe indkøbt fra udlandet.
.621 Hvis der om bord findes stabilitetsoplysninger, som i det  

 væsentligste svarer til de faktiske forhold om bord, og disse beregninger er  

 godkendt af sælgerlandets skibsmyndighed, kan der gives en frist på op til 6  

 måneder for fremsendelse af stabilitetsberegninger, som opfylder  

 bestemmelserne for nye danske skibe.
Hvis den sidst afholdte krængningsprøve  

 er mere end 5 år gammel, skal ovennævnte nye beregninger være baseret på en  

 ny krængningsprøve.
 4.630 Ombygning af eksisterende danske skibe.
 .631 Når der foretages ændringer ved et skib, hvorved skibets vægt og  

 tyngdepunkt berøres, skal Søfartsstyrelsen kontaktes for vurdering af  

 ændringernes indflydelse på skibets stabilitetsforhold.
 .632 Vurderingen af ændringerne vil medføre en af følgende  

 foranstaltninger:
 .1 Ubetydelige ændringer.
 Skibets oprindelige stabilitetsberegninger kan fortsat anvendes uden  

 ændringer.
 .2 Mindre vægtændringer (typisk udskiftning af motor til lettere type).
De eksisterende beregninger korrigeres ved en vægt-momentberegning omkring  

 dækket, og der ilægges evt. supplerende ballast for opnåelse af samme  

 stabilitetsforhold som før ændringen.
Hvis skibet på grund af  

 byggetidspunktet ikke skal være forsynet med stabilitetsberegninger, er  

 vægt-momentberegningen fyldestgørende, når det tilgående ballastmoment er  

 110% af det fragående moment.
 .3 Væsentlige vægtændringer.
Hvis vægtændringerne vurderes til at få væsentlig indflydelse på skibets  

 stabilitet, skal der foretages en krængningsprøve som grundlag for  

 korrektionen af de oprindelige beregninger.
Hvis skibet på grund af  

 byggetidspunktet ikke har stabilitetsberegninger, skal der i almindelighed  

 stilles krav om, at komplette beregninger udføres.
 .4 Ombygninger, som medfører ændringer i hydrostatiske og isocline data.
 Ved sådanne ombygninger skal der i alle tilfælde udføres komplette  

 beregninger som for en nybygning.
4.700 Periodisk stabilitetskontrol 4.710 Kontrol.
.711 Stabilitetsforholdene skal kontrolleres periodisk ved udførelsen af  

 en krængningsprøve og en letvægtsopgørelse.
De ombordværende  

 stabilitetsberegninger skal korrigeres, hvis disse viser sig ikke at opfylde  

 kriterierne i pkt. 4.210.
 .712 Denne kontrolprøve, som skal overværes af Søfartsstyrelsen eller en  

 af Søfartsstyrelsen bemyndiget institution, skal foretages ved hvert andet  

 periodiske hovedsyn (periode 10 år).
 .713 Hvis der foretages ombygning af skibet, hvorved  

 stabilitetsberegningerne korrigeres på basis af en ny krængningsprøve og  

 letvægtsopgørelse, betragtes ombygningstidspunktet dog som sidestillet med  

 ovennævnte periodiske kontroltidspunkt.
 .714 Hvis der foretages en ombygning af skibet, hvor  

 stabilitetsberegningerne korrigeres på basis af en momentberegning eller  

 lignende, som ikke kan sammenlignes med en fuldstændig  

 stabilitetsundersøgelse, vil dette ikke kunne accepteres som sidestillet med  

 ovennævnte periodiske kontrol.
 .715 Godkendelse af stabilitetskontrollen.
 Resultaterne af kontrolkrængningsprøve og letvægtsopgørelse skal  

 fremsendes til Søfartsstyrelsen, underskrevet af den skibsinspektør eller  

 bemyndigede institution, som har kontrolleret prøven.
.716 Hvis kontrollen viser en afvigelse i letvægten på max.7 +/- 3%, og KG ikke er forøget, skal der ikke foretages korrektioner af skibets eksisterende stabilitetsoplysninger.
 .717 Hvis kontrolprøven viser afvigelser i letvægten eller forøgelse af  

 KG, som overstiger ovennævnte grænser, skal Søfartsstyrelsen tage stilling  

 til, om skibet fortsat kan sejle, inden der er foretaget korrektioner af de  

 oprindelige beregninger.
 Hvis Søfartsstyrelsen finder afvigelserne i skibets stabilitetsforhold så  

 væsentlige, at det ikke med sikkerhed kan angives, under hvilke lasteforhold  

 minimumskriterierne er opfyldt, vil skibet ikke få tilladelse til sejlads,  

 før nye stabilitetsberegninger, godkendt af Søfartsstyrelsen, er udleveret  

 til skibets fører.
 (* 1) For skibe med en længde L på 24 m og derover med egnet  

 tankarrangement kan det tillades, at letskibskonditionen opnås ved en  

 tankfyldning, som skal foretages, inden fiskelasten helt eller delvis  

 oplosses.
 Denne tankfyldning skal være så enkel som mulig og skal fremtræde som  

 kondition 1.a, og tankfyldningen skal fremgå af opslag i styrehuset.
