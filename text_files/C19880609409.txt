 Finansministeriet, Amtsrådsforeningen i Danmark, Komnunernes  

 Landsforening, Foreningen af kommuner i Københavns amt, Frederiksberg kommune  

 har med Teknisk Landsforbund indgået vedlagte overenskomst af 25. juni 1987,  

 der træder i stedet for den i 1985 forlængede overenskomst af 26. juli 1983,  

 jf. cirkulæreskrivelse af 7. februar 1986.
Almindelige bemærkninger 1. Overenskomsten omfatter bygningskonstruktører, der  

 er uddannet efter de indtil 1970 gældende regler for uddannelse på  

 bygningskonstruktørskoler.
 2. Det henstilles til de enkelte  

 styrelser/institutioner, at der ved opslag af stillinger gives en nærmere  

 beskrivelse af det til stillingen knyttede arbejds- og ansvarsområde i  

 tilfælde, hvor stillingsbetegnelsen i sig selv ikke giver tilstrækkelig  

 oplysning herom.
Ved opslag af stillinger skal anvendes en sådan form for avertering, som  

 findes bedst egnet til at bringe opslaget til offentligt kendskab.
Alt efter  

 stillingens art og tjenestestedets beliggenhed kan avertering ske gennem  

 statstidende, dagspressen eller fagblade eller på anden måde, som findes  

 formålstjenlig.
 Det henstilles, at der samtidig med annoncering efter teknikere i henhold  

 til denne overenskomst rettes henvendelse til Teknisk Landsforbunds  

 arbejdsløshedskasse, der har modtaget tilladelse til arbejdsanvisning i  

 henhold til Arbejdsministeriets bekendtgørelse af 11. maj 1978.
 3. Det henstilles til de enkelte  

 styrelser/institutioner, at personalereduktioner, der agtes gennemført i  

 forbindelse med større rationaliseringsforanstaltninger og omlægning af  

 virksomheder/institutioner samt strukturrationaliseringer, der berører de  

 ansatte, drøftes mellem vedkommende virksomhed/ institution og repræsentanter  

 for de berørte faglige organisationer, forinden de pågældende  

 foranstaltninger besluttes og iværksættes, jf. tillige Finansministeriets  

 cirkulære af 21. november 1979 om samarbejde og samarbejdsudvalg i statens  

 virksomheder og institutioner, § 4, stk. 4.
 4. Det henstilles til de enkelte  

 styrelser/institutioner, at ansatte, der er afskediget på grund af sygdom,  

 genansættes, når de pågældende på ny er blevet tjenstdygtige, og forholdene i  

 øvrigt tillader dette.
 5. Det henstilles, at der i forbindelse med en  

 ansættelse i henhold til nærværende overenskomst gives hurtig meddelelse  

 herom til Teknisk Landsforbund.
 6. Lønfradrag i forbindelse med fravær på enkelte dage  

 foretages efter følgende regler:
 Lønnen i § 2 forudsætter fuldtidsbeskæftigelse svarende til gennemsnitlig  

 39 timer (fra 1. september 1988 38 timer og fra 1. september 1990 37 timer)  

 ugentlig.
 For personale med fuldtidsbeskæftigelse foretages i tilfælde, hvor en  

 ansat er fraværende enkelte dage fra tjenesten under omstændigheder, hvor der  

 efter gældende regler skal foretages lønfradrag, et sådant fradrag med 1/2028  

 (fra 1. september 1988 1/1976 og fra 1. september 1990 1/1924) af  

 årsbruttolønnen pr. fraværstime.
 Ved årsbruttoløn forstås den årlige løn incl. eventuelt eget  

 pensionsbidrag og kvalifikationstillæg.
 Der foretages ikke indbetaling af pensionsbidrag i den periode, for  

 hvilken der er sket lønfradrag.
 Bestemmelsen om fradrag i forbindelse med fravær på grund af sygdom  

 (karensdagsloven) er ophævet med virkning fra 1. januar 1987, jf. lov af 18.  

 december 1986 og Finansministeriets cirkulære 5. januar 1987.
 Hvor en ansat holder ferie i henhold til overenskomstens § 13 med  

 feriegodtgørelse fra en tidligere arbejdsgiver eller afholder ferie uden ret  

 til ferie med løn eller feriegodtgørelse, foretages fradrag i  

 overensstemmelse med punkt a), men der indbetales i disse tilfælde sædvanlige  

 pensionsbidrag af årsbruttolønnen.
 Hvor en ansat har tjenestefrihed uden løn (med dagpenge) i forbindelse med  

 barsel eller adoption i henhold til lov om barselorlov (jf. bemærkning ad §  

 12), foretages fradrag i overensstemmelse med punkt a).
Bemærkninger til de enkelte bestemmelser ad § 1, stk. 2 og 3.
Der er indgået aftale om en vis decentralisering af aftale om  

 ydelse/forhøjelse af § 1, stk. 2-tillæg.
Ministerier, hvortil retten er  

 overdraget, kan herefter med Teknisk Landsforbund indgå aftaler om  

 ydelse/forhøjelse af tillæg i overensstemmelse med den af Finansministeriet  

 udarbejdede vejledning.
 ad § 1, stk. 3.
 Ved overenskomstpart forstås Finansministeriet, Kommunernes Landsforening,  

 Amtsrådsforeningen i Danmark, Foreningen af kommuner i Københavns amt og  

 Frederiksberg kommune.
 ad § 2, stk. 1.
 Det bemærkes, at lønskalaen for bygningskonstruktører uddannet før 1970  

 pr. 1. april 1987 er ændret således, at løntrinene er nummereret fra 1 til  

 11. Denne ændring medfører imidlertid ikke, at der sker ændringer i den efter  

 1985 overenskomsten fastsatte lønanciennitetsberegning.
 Det hidtidige dyrtidstillæg på kr. 28.080 årlig er indregnet i  

 grundlønnen.
 ad § 2, stk. 2.
 Det uregulerede ikke-pensionsgivende tillæg på kr. 904,80 er indregnet i  

 det ikke-pensionsgivende tillæg.
 ad § 3.
 Med virkning fra 1. april 1988 indføres en ny lønskala.  

 Bygningskonstruktører indplaceres pr. 1. april 1988 i den nye lønskala i  

 overensstemmelse med reglerne i stk. 3 til 6.
 ad § 3, stk. 1.
 Det hidtidige dyrtidstillæg på kr. 28.080 årlig er indregnet i  

 grundlønnen.
 ad § 3, stk. 2.
 Det uregulerede ikke-pensionsgivende tillæg på kr. 904,80 er indregnet i  

 det ikke pensionsgivende tillæg.
 ad § 3, stk. 3.
 Pr. 1. april 1988 indplaceres alle ansatte i overensstemmelse med reglerne  

 i § 3, stk. 3. Bygningskonstruktører, som ansættes pr. 1. april 1988 eller  

 senere, indplaceres efter samme bestemmelser.
 ad § 3, stk. 6.
 Det er mellem parterne aftalt, at der pr. 1. april 1988 inden for statens  

 område kan oprykkes 54 personer til løntrin 12.
 ad § 3, stk. 7.
 Finansministeriet vil meddele de enkelte styrelser/ ministeriet, hvilke  

 personer som oprykkes.
 ad § 3, stk. 8.
 Der er mellem parterne enighed om, at der ikke kan foretages oprykning fra  

 trin 11 til trin 12 i den pr. 1. april 1988 gældende lønskala udover det i ad  

 § 3 stk. 6 angivne antal, medmindre der tilføres yderligere puljemidler.
 Oprykning vil finde sted efter nærmere aftale med Teknisk Landsforbund.
 Med henblik på styring af de til rådighed værende puljer skal der ved  

 enhver oprykning/indplacering af ansatte på 11. løntrin i  

 amtskommuner/kommuner/ styrelser/ministerier ske indberetning til vedkommende  

 arbejdsgiverpart, jf. § 1, stk. 2.
 Tilsvarende indberetning skal ske, såfremt en ansat, som er indplaceret på  

 12. løntrin, fratræder.
 Indberetning foretages på den som bilag I til overenskomsten vedlagte  

 blanket.
 ad § 4.
 Der henvises til Finansministeriets cirkulæreskrivelse af 21. januar 1977  

 vedrørende deltidsbeskæftigelse af ansatte i staten, folkeskolen og  

 folkekirken. (PAV bilag 17.22).
 ad § 5, stk. 2.
 Der henvises til PAV bilag 10.1 og den heri optagne reguleringsordning for  

 offentligt ansatte.
 ad § 6, stk. 1-3.
Kan en bygningskonstruktør ikke opnå en under hensyn til sin alder  

 tilfredstillende pensionsordning, kan der mellem den ansatte og  

 organisationen eller pensionsforeningen træffes aftale om tilbageholdelse af  

 et ekstraordinært pensionbidrag over en nærmere fastsat periode.
Dette bidrag  

 indbetales i overensstemmelse med reglerne i § 6, stk. 1.
 ad § 8.
 For så vidt angår pauser, der medregnes i arbejdstiden, præciseres:
at den ansatte ikke kan forlade arbejdsstedet i sådanne pauser, at den ansatte i pausen er til rådighed for arbejdsgiveren, samt at der ikke sker ændring i gældende regler om pausernes omfang.
 Bygningskonstruktører med nedsat arbejdstid har ret til indtil en 1/2  

 times betalt spisepause, når den daglige arbejdstid andrager over 4 timer.
 Deltidsansattes arbejdstid kan i forbindelse med arbejdstidsnedsættelsen  

 med et varsel svarende til den ansattes opsigelsesvarsel nedsættes  

 forholdsmæssigt, hvis nedsættelse er sagligt begrundet i bevillingsmæssige,  

 arbejdstilrettelæggelsesmæssige eller andre forhold, dog ikke til mindre end  

 15 timer om ugen.
 ad § 9.
 Bygningskonstruktører, der er ansat i ledende stillinger eller i  

 stillinger, som sidestilles hermed, og som følge herafoppebærer § 1, stk.  

 2-tillæg, er undtaget fra bestemmelserne i stk. 2, 3, 4 og 5.
 ad § 12, stk. 2-8.
Bestemmelserne om graviditet m.v. skal suppleres med bekendtgørelse nr.  

 101 af 6. marts 1987 om barselorlov mv.
I øvrigt gælder Finansministeriets  

 cirkulære LP.nr. 94/87 af 11. september 1987 om barselorlov mv. (PAV bilag  

 27.2).
 Ansatte, der har barselorlov/adoptionsorlov uden løn, optjener  

 lønanciennitet, men ikke ret til ferie med løn.
 For ansatte, der i henhold til § 16, stk. 6 1. afsnit, oppebærer 1/2 løn  

 under adoptionsorlov i indtil 3 måneder indbetaler ansættelsesmyndigheden i  

 overensstemmelse med reglerne i § 10, stk. 1 10 pct. i pensionsbidrag af den  

 hidtidige løn, under forudsætning af at den pågældende selv betaler 5 pct. i  

 pensionsbidrag af den samme løn.
 ad § 15.
 Opsigelser fra ansættelsesmyndighedens side skal meddeles Teknisk  

 Landsforbund og indeholde begrundelse for opsigelsen.
 ad § 18, stk. 1.
 Bestemmelserne om frihed til varetagelse af borgerligt ombud er fastsat i  

 Finansministeriets bekendtgørelse af 25. november 1985, jf.  

 Finansministeriets cirkulæreskrivelse af samme dato om tjenestefrihed og  

 lønafkortning for ansatte i staten mv., der varetager ombud og lignende. (PAV  

 bilag 28.6).
 ad § 22, stk. 4.
 Sygelisten suppleres med oplysning om fravær på grund af barns 1. sygedag.
Bestemmelserne indebærer, at der under tjenestefrihed på barns 1. sygedag  

 ikke afkortes i skalalønnen.
Den, der får fri for at passe et sygt barn, får  

 derimod ikke eventuelle tillægsydelser.
 Eventuelle tvivlsspørgsmål vedrørende overenskomsten og dens fortolkning  

 forventes forelagt Finansministeriet.
P.
M.
V.
E.
B.
Steen Rasmussen OVERENSKOMST § 1.  ANSÆTTELSE.
Stk. 1 Undtaget herfra er tjenestemænd og pensionerede tjenestemænd fra stat,  

 kommuner og koncessionerede virksomheder samt andre, der oppebærer pension  

 fra en pensionsordning, til hvilken stat, kommuner eller koncessionerede  

 virksomheder har ydet bidrag, og personer, der er fyldt 70 år.
Endvidere er  

 undtaget personer, der er ansat i Grønland.
Stk. 2 Ved ansættelse i en stilling, der i arbejdsmæssig, administrativ,  

 kvalifikationsmæssig eller anden henseende indtager en sådan særstilling, at  

 den ikke omfattes af de almindelige forudsætninger for nedenstående lønninger  

 m.v., træffes der mellem vedkommende part og Teknisk Landsforbund speciel  

 aftale om tillæg til lønnen og eventuelle andre vilkår.
Stk. 3 Der kan i overenskomstperioden ikke ydes nye tillæg eller ske forhøjelse  

 af bestående tillæg i henhold til stk. 2. Dog vil der fortsat kunne indgås  

 aftaler om ydelse af nye tillæg i tilfælde afnyansættelser og om ydelse af  

 nye tillæg eller forhøjelse af bestående tillæg i tilfælde af, at der sker  

 væsentlige ændringer i den pågældendes stilling.
 Anmodning om ydelse af tillæg i forbindelse med nyansættelse skal være  

 indgivet til vedkommende overenskomstpart senest 1/2 år efter ansættelsen.
Stk. 4 Enhver ansættelse i henhold til nærværende overenskomst i staten, ved  

 Frederiksberg kommune, ved en amtskommune eller ved kommuner repræsenteret  

 ved Foreningen af kommuner i Københavns amt, skal meddeles Teknisk  

 Landsforbund.
Stk. 5 Ved ansættelsesmyndighed forstås i denne overenskomst henholdsvis  

 statsinstitution, kommune eller amtskommune.
 § 2.  LØN OG ANCIENNITET INDTIL 31. MARTS 1988.
Stk. 1 For overenskomstmæssigt ansatte udgør den normale løn i forhold til  

 ancienniteten, jfr. nedenstående indplacecingsnøgle, følgende årlige beløb:
 Løntrinene er, hvor intet andet er angivet 2-årige.
Stk. 2 Der ydes udover de i stk. 1, nævnte lønninger et ikke-pensionsgivende  

 tillæg, der udgør følgende årlige beløb:
Stk. 3 Ansatte indplaceres i ovennævnte lønskala efter nedenstående regler, idet  

 der tages udgangspunkt i den faktisk optjente lønanciennitet på  

 ansættelsesdagen:
 Den beregnede lønanciennitetsdato fremkommer ved at tage udgangspunkt i  

 ansættelsesdatoen for den pågældende og herefter fradrage den faktisk  

 optjente lønanciennitet.
Stk. 4 Ancienniteten regnes normalt efter det antal år, den pågældende efter  

 bestået eksamen har været beskæftiget med bygningskonstruktørmæssigt arbejde,  

 idet eventuel værnepligtstjeneste medtages ved beregningen, og således at  

 ancienniteten afrundes opad til et helt antal måneder.
 Ancienniteten beregnes dog tidligst fra udgangen af den måned, i hvilken  

 den pågældende har bestået eksamen.
Stk. 5 Hvis forholdene taler derfor, kan der mellem vedkommende part, jfr. § 1,  

 stk. 2, og Teknisk Landsforbund træffes aftale om fastsættelse af anciennitet  

 efter andre regler.
Ancienniteten kan i ganske særlige tilfælde begrænses til  

 trin 10 uden forudgående aftale mellem overenskomstens parter.
Stk. 6 Til bygningskonstruktører, der er beskæftiget med undervisningsarbejde ved  

 byggetekniske højskoler i København og Horsens, for så vidt angår  

 bygningskonstruktøruddannelsen og byggeteknikeruddannelsen, ydes der af  

 skolen et særligt tillæg på kr. 6.110,00 (1/10 1984-niveau).
 Til deltidsbeskæftigede ydes tillægget forholdsmæssigt.
 § 3.  LØN OG ANCIENNITET FRA 1. APRIL 1988.
Stk. 1 For overenskomstmæssigt ansatte udgør den normale løn i forhold til  

 ancienniteten, jfr. nedenstående indplaceringsnøgle, følgende årlige beløb:
 Alle løntrin er 1-årige.
 Der gælder dog særlige regler for oprykning ud over trin 11, jfr. stk. 4,  

 5, 6, 7 og 8.
Stk. 2 Der ydes udover de i stk. 1, nævnte lønninger et ikke-pensionsgivende  

 tillæg, der udgør følgende årlige beløb:
Stk. 3 Ansatte indplaceres med virkning fra 1. april 1988 i ovennævnte lønskala  

 efter nedenstående regler, idet der tages udgangspunkt i indplaceringsdatoen  

 1. april 1988 eller ved ansættelse efter 1. april 1988 i ansættelsesdatoen  

 for den pågældende:
 Den beregnede lønanciennitetsdato fremkommer ved at tage udgangspunkt i  

 indplaceringsdatoen 1. april 1988 eller ved ansættelser efter 1. april 1988 i  

 ansættelsesdatoen for den pågældende og herefter fradrage den faktisk  

 optjente lønanciennitet.
Stk. 4 Indenfor Amtsrådsforeningen i Danmarks, Foreningen af kommuner i  

 Københavns Amts, Kommunernes Landsforenings og Frederiksberg kommunes  

 områder, oprykkes visse ansatte pr. 1. april 1988 til 12. løntrin, jfr. stk.  

 5.
 Oprykning finder sted efter erhvervet anciennitet på slutløn i den indtil  

 31. marts 1988 gældende lønskala.
Stk. 5 Oprykning til 12. løntrin efter stk. 4 kan først finde sted efter  

 forelæggelse for vedkommende arbejdsgiverpart.
Stk. 6 Indenfor statens område oprykkes visse ansatte pr. 1. april 1988 til 12.  

 løntrin, hvis de i mindst 1 år har været indplaceret på slutløn i den indtil  

 31. marts 1988 gældende lønskala, jfr. stk. 7.
Stk. 7 Oprykning til 12. løntrin efter stk. 6, vil blive meddelt de enkelte  

 styrelser/ministerier af Finansministeriet.
Stk. 8 Bygningskonstruktører, som oprykkes til 11. løntrin i den pr. 1. april  

 1988 gældende lønskala pr. 1. april 1988 eller senere, eller ved nyansættelse  

 indplaceres på 11. løntrin, oprykkes til 12. løntrin efter indstilling fra  

 den enkelte amtskommune/kommune/styrelse/ministerium til vedkommende  

 arbejdsgiverpart.
Stk. 9 Ancienniteten regnes normalt efter det antal år, den pågældende efter  

 bestået eksamen har været beskæftiget med bygningskonstruktørmæssigt arbejde,  

 idet eventuel værnepligtstjeneste medtages ved beregningen, og således at  

 ancienniteten afrundes opad til et helt antal måneder.
 Ancienniteten beregnes dog tidligst fra udgangen af den måned, i hvilken  

 den pågældende har bestået eksamen.
Stk. 10 Hvis forholdene taler derfor, kan der mellem vedkommende part, jfr. § 1,  

 stk. 2, og teknisk Landsforbund træffer aftale om fastsættelse af anciennitet  

 efter andre regler.
Stk. 11 Til bygningskonstruktører, der er beskæftiget med undervisningsarbejde ved  

 byggetekniske højskoler i København og Horsens, for så vidt angår  

 bygningskonstruktøruddannelsen og byggeteknikeruddannelse, ydes der af skolen  

 et særligt tillæg på kr. 6.110,00 (1/10 1984-niveau).
 Til deltidsbeskæftigede ydes tillægget forholdsmæssigt.
§ 4.  DELTIDSBESKÆFTIGELSE.
LØN OG ANCIENNITET.
Stk. 1 For ansatte med nedsat arbejdstid reduceres lønnen i forhold til den  

 nedsatte arbejdstid.
Stk. 2 Ved ansættelse på deltid med mindre end 15 arbejdstimer pr. uge optjenes  

 anciennitet i forhold til den nedsatte arbejdstid.
 Ved ansættelse på deltid med mindst 15 arbejdstimer pr. uge optjenes fuld  

 anciennitet.
 For beskæftigelse forud for 1. april 1987 beregnes anciennitet  

 forholdsmæssigt ved mindre end 20 timer pr. uge og fuldt ud for 20 timer  

 eller mere pr. uge.
 § 5.  PROCENTREGULERING.
Stk. 1 Den samlede faste løn i henhold til § 2 og § 3 forhøjes pr. 1. april 1987  

 med 8,5435 pct. og pr. 1. april 1988 med yderligere 2,4857 pct.
Stk. 2 Pr. 1. april i årene 1987, 1988, 1989 og 1990 foretages desuden eventuel  

 ekstraordinær lønregulering af den aktuelle løn i overensstemmelse med de for  

 tjenestemænd gældende regler, jfr.
Aftale af april 1987 om  

 tjenestemandslønninger.
Stk. 3 Tilsvarende regulering som nævnt i stk. 1 og 2 foretages af de i § 1, stk.  

 2, § 2, stk. 6 og § 3, stk. 11 omhandlede tillæg.
 § 6.  PENSION.
Stk. 1 Som bidrag til fastansattes pensionering betaler ansættelsesmyndigheden 10  

 pct. af de i § 2, stk. 1 og § 3, stk. 1, nævnte lønninger samt 10 pct. af  

 procentreguleringen af disse løndele.
Endvidere tilbageholder  

 ansættelsesmyndigheden i den ansattes løn et beløb på 5 pct. af de samme  

 løndele.
Pensionsbidragene indbetales af ansættelsesmyndigheden til Teknisk  

 Landsforbunds Pensionsforening.
 For bygningskonstruktører uddannet før 1970, der ikke er medlemmer af  

 Teknisk Landsforbund, og for hvem der som følge heraf ikke kan tegnes  

 pensionsforsikring i Teknisk Landsforbunds Pensionsforening, oprettes  

 pensionsordninger, der giver adgang til overførelse af de indbetalte  

 pensionsbidrag til en offentlig eller en under forsikringsrådets tilsyn  

 stående pensionsordning, og som i øvrigt kan godkendes af vedkommende  

 arbejdsgiverpart.
Stk. 2 Der tilkommer ud over det i stk. 1 nævnte pensionsbidrag ikke ansatte  

 nogen ret til pension eller understøttelse fra ansættelsesmyndigheden på  

 grundlag af ansættelsesforholdet.
Stk. 3 I tilfælde, hvor en ansat ikke ønsker etableret den i stk. 1 omhandlede  

 pensionsordning, kan der alene udbetales løn i henhold til overenskomsten med  

 fradrag af eget pensionsbidrag, og uden det uregulerede ikke-pensionsgivende  

 tillæg på kr. 904,80, som er indregnet i § 2, stk. 2 og § 3, stk. 2.
Stk. 4 Indenfor Kommunernes Landsforenings, Amtsrådsforeningen i Danmarks,  

 Foreningen af kommuner i Københavns amts og Frederiksberg kommunes områder  

 skal der ikke etableres pensionsordning til personer, som ansættes pr. 1.  

 juli 1987 eller senere i vikariater m.v., til midlertidig beskæftigelse af  

 indtil 1 års varighed.
 § 7.  LØNUDBETALING OG PENSIONSBIDRAGSBETALING.
Lønnen udbetales månedsvis bagud.
Samtidig med udbetaling af lønnen  

 indbetaler ansættelsesmyndigheden såvel sit som den ansattes pensionsbidrag  

 til den anviste pensionsordning.
 § 8.  ARBEJDSTID.
 Lønnen i § 2 og § 3 forudsætter fuldtidsbeskæftigelse svarende til en  

 ugentlig arbejdstid incl. spisepauser på 39 timer (fra 1. september 1988 38  

 timer, og fra 1. september 1990 37 timer).
 § 9.  OVERARBEJDSBETALING OG VARSKOBETALING.
Stk. 1 Overarbejde bør så vidt muligt undgås.
Stk. 2 For beordret og kontrollabelt overarbejde ydes der en timebetaling på  

 1/2028 (pr. 1. september 1988: 1/1976 og pr. 1. september 1990: 1/1924) af  

 den pågældendes sædvanlige nettoårsløn (incl. eventuelt § 1, stk. 2-tillæg)  

 med tillæg for 1., 2. og 3. overtime af 50 pct. og for 4. og følgende  

 overtimer samt for overarbejde på søn-og helligdage af 100 pct.. Ved  

 opgørelse af overarbejde sker beregning pr. påbegyndt 1/2 time, dog således  

 at tilfældige meget kortvarige overskridelser af arbejdstiden ikke medregnes.
Stk. 3 Overarbejde skal dog så vidt muligt godtgøres med fritid af samme varighed  

 som det præsterede overarbejde med tillæg i frihed svarende til de i stk. 2  

 nævnte procentsatser.
Stk. 4 I Kommunernes Landsforenings, Amtsrådsforeningen i Danmarks og Foreningen  

 af kommuner i Københavns amts områder skal afspadsering efter fælles aftale  

 så vidt muligt finde sted senest 3 måneder efter arbejdets udførelse.
Hvis  

 overarbejdet ikke er afspadseret inden for dette tidsrum, fastsættes  

 afspadseringstidspunktet af ledelsen, idet kun helt tvingende tjenstlige  

 forhold kan medføre kontant vederlæggelse for overarbejde.
Stk. 5 Ved overarbejde, eller for deltidsansattes vedkommende merarbejde, der  

 ikke er varskoet dagen før ved normal arbejdstids ophør, betales, for så vidt  

 overarbejdet/merarbejdet udstrækkes udover 1 time efter almindelig  

 arbejdstids ophør, 14,15 kr. pr. gang (pr. 1.4 1988, 18,00 kr. pr. gang).
Stk. 6 Undtaget fra bestemmelserne i stk. 2, 3, 4 og 5 er ansatte, som oppebærer  

 tillæg i henhold til § 1, stk. 2.
 § 10.  UDKALDELSER.
Stk. 1 I Kommunernes Landsforenings og Amtsrådsforeningen i Danmarks områder,  

 gælder følgende regler vedrørende udkaldelser.
Stk. 2 Ved udkaldelse forstås tilsigelse til arbejde uden for normal arbejdstid,  

 for så vidt tilsigelse finder sted efter normal arbejdstids ophør.
Som  

 udkaldelse anses ikke tilsigelse til sådant arbejde uden for normal  

 arbejdstid, som vederlægges efter Stk. 3 Ved udkaldelse betales arbejdet således, at de præsterede arbejdstimer  

 vederlægges med timeløn plus overarbejdstillæg efter 100pct.satsen, idet dog  

 betalingen mindst skal svare til betalingen for 2 normale dagarbejdstimer  

 (uden overarbejdstillæg).
Stk. 4 Udover det i stk. 3 nævnte vederlag betales en godtgørelse, der andrager:
Stk. 5 Der kan højst ydes en godtgørelse på indtil 145 kr. pr. døgn (24 timer)  

 regnet fra normal arbejdstids ophør.
Fra 1. april 1988 151 kr. pr. døgn.
 § 11.  OPSIGELSESVARSEL, LØN UNDER SYGDOM,  

 VÆRNEPLIGTSTJENESTE SAMT EFTERLØN.
 De i funktionærloven omhandlede regler om opsigelse, løn under fravær på  

 grund af sygdom og afskedigelse som følge af sygdom, indkaldelse til  

 værnepligtstjeneste samt efterløn finder anvendelse på ansatte efter  

 nærværende overenskomst.
 § 12.  GRAVIDITET, BARSEL OG ADOPTION.
Stk. 1 Med henblik på arbejdsgiverens tilrettelæggelse af arbejdet skal den  

 ansatte senest 3 måneder før det forventede fødselstidspunkt give oplysning  

 om, hvornår hun påregner at begynde sin barselorlov.
Stk. 2 Ansatte har ret til fravær fra arbejdet på grund af graviditet, barsel og  

 adoption efter reglerne i lov nr. 234 af 4. juni 1980 om barselorlov m.v. med  

 senere ændringer.
Stk. 3 Til kvindelige ansatte, der har været beskæftiget under 1 år, ydes der  

 under fravær som følge af graviditet og barsel halv løn i indtil 5 måneder i  

 tiden fra arbejdsudygtighedens indtræden, dog tidligst 3 måneder før fødslen,  

 indtil 3 måneder efter fødslen.
Stk. 4 Efter 1 års uafbrudt beskæftigelse er en kvindelig ansat under fravær fra  

 tjenesten på grund af graviditet og barsel berettiget til sædvanlig løn fra  

 det tidspunkt, da der skønnes at være 8 uger til fødslen, og i indtil 14 uger  

 i alt.
Stk. 5 En ansat, der i forbindelse med barnets ophold på sygehus genoptager  

 tjenesten inden den i stk. 4 eller stk. 6, omtalte 14 ugers periodes udløb,  

 har i tilknytning til barnets udskrivelse ret til fravær fra tjenesten med  

 sædvanlig løn i den del af perioden, der var tilbage ved genoptagelsen af  

 tjenesten, såfremt udskrivelsen finder sted inden 6 måneder fra fødslen eller  

 modtagelsen af barnet.
Stk. 6 En ansat, der har været beskæftiget under 1 år, har under fravær fra  

 arbejdet på grund af adoption ret til halv løn i indtil 3 måneder efter  

 barnets modtagelse.
 Efter 1 års uafbrudt beskæftigelse har en ansat under fravær fra arbejdet  

 på grund af adoption ret til sædvanlig løn i indtil 14 uger efter barnets  

 modtagelse.
Stk. 7 Retten til løn efter stk. 6 indtræder kun, såfremt myndighederne stiller  

 krav om at den ansatte i forbindelse med adoptionen skal være ude af erhverv.
Stk. 8 Bestemmelserne i stk. 6 og 7, har virkning for orlovsperioder eller dele  

 heraf, der ligger efter 1. april 1987.
 § 13.  FERIE M.V.
Stk. 1 Ansatte i henhold til nærværende overenskomst er omfattet af lov nr. 273  

 af 4. juni 1970 om ferie med senere ændringer.
 Til ansatte, der holder ferie med løn, ydes en særlig feriegodtgørelse på  

 1 1/2 pct., der træder i stedet for det i ferielovens § 14, stk. 1 omhandlede  

 ferietillæg på 1pct..
 Godtgørelsen beregnes af samtlige de i optjeningsåret oppebårne  

 indkomstskattepligtige beløb for tjenstligt arbejde, excl. ordinært  

 pensionsbidrag, men der bortses fra løn, der er udbetalt under ferie, og fra  

 udbetalt feriegodtgørelse.
Til en ansat, der er berettiget til ferie med løn, og som ved feriens  

 afholdelse har anden arbejdstid end i det foregående optjeningsår, ydes  

 ferielønnen med samme brøkdel, som tjenesten i det foregående optjeningsår  

 har andraget.
Såfremt der i optjeningsåret har været periodevise ændringer i  

 den faste arbejdstid, tages der ved ferielønnens beregning alene hensyn til  

 arbejdstidsændringer af 1 måneds varighed og derover.
Stk. 2 Til deltidsbeskæftigede, som udover den aftalte arbejdstid udfører  

 merarbejde, der ikke betragtes som overarbejde, ydes der for sådant  

 merarbejde i stedet for særlig feriegodtgørelse på 1 1/2 pct.,  

 feriegodtgørelse på 12 1/2 pct..
 § 14.  RÅDIGHEDSVAGT OG FORSKUDTTIDSBETALING.
Stk. 1 Med hensyn til etablering af, samt betaling for rådighedsvagt i hjemmet er  

 de mellem Teknisk Landsforbund og de enkelte overenskomstparter aftalte  

 regler gældende.
Stk. 2 For så vidt angår ansatte i Frederiksberg kommune samt i kommuner  

 repræsenteret ved Foreningen af kommuner i Københavns amt ydes  

 tillægsgodtgørelse for forskudt arbejdstid efter de for kommunernes  

 tjenestemænd gældende regler.
Til ansatte med fast aftentjeneste en gang ugentlig ydes godtgørelse beregnet som foran nævnt - efter de regler, der måtte være gældende for  

 det øvrige administrationspersonale.
Stk. 3 Ansatte i Kommunernes Landsforenings og Amtsrådsforeningen i Danmarks  

 områder, er omfattet af den mellem parterne indgåede »Aftale om  

 tilrettelæggelse af, samt betaling for arbejde i forskudt tid og for arbejde  

 i holddrift, herunder kontinuerlig drift«.
 § 15.  AFSKEDIGELSE.
Stk. 1 Det påhviler ansættelsesmyndigheden skriftligt at meddele enhver opsigelse  

 fra ansættelsesmyndighedens side til den ansatte og Teknisk Landsforbund.  

 Meddelelsen til organisationen skal indeholde begrundelsen for opsigelsen.
Stk. 2 Skønner Teknisk Landsforbund, at en afskedigelse af en efter nærværende  

 overenskomst ansat ikke kan anses for rimeligt begrundet i pågældendes eller  

 ansættelsesmyndighedens forhold, kan forbundet inden for en frist af 1 måned  

 efter opsigelsen kræve spørgsmålet forhandlet med ansættelsmyndigheden og de  

 enkelte overenskomstparter, jfr. § 1, stk. 2.
Stk. 3 Opnås der ikke enighed ved forhandling, kan spørgsmålet inden for en frist  

 af 1 måned efter forhandlingen af Teknisk Landsforbund kræves gjort til  

 genstand for behandling i et i denne anledning nedsat nævn, der består af to  

 repræsentanter valgt af hver af parterne samt en af vedkommende  

 landsretspræsident blandt rettens dommere udpeget formand.
Nævnet fastsætter  

 selv sin forretningsorden.
For nævnet kan foretages afhøring af parter og  

 vidner.
Stk. 4 Nævnet afsiger en motiveret kendelse, og i de tilfælde, hvor nævnet måtte  

 finde, at den foretagne opsigelse ikke er rimeligt begrundet i den  

 pågældendes eller ansættelsesmyndighedens forhold, kan det pålægges  

 ansættelsesmyndigheden at afbøde virkningerne af opsigelsen.
Det kan herved  

 pålægges ansættelsesmyndigheden, såfremt den pågældende og  

 ansættelsesmyndigheden ikke begge ønsker ansættelsesforholdet opretholdt, da  

 at betale den pågældende en erstatning, hvis størrelse fastsættes af nævnet  

 og skal være afhængig af sagens omstændigheder og pågældendes anciennitet ved  

 ansættelsesmyndigheden.
Nævnets omkostninger i forbindelse med sagen  

 fastsættes af nævnet og fordeles mellem parterne eller pålægges den tabende  

 part.
Stk. 5 Bestemmelsen om afskedigelsessagens eventuelle indbringelse for  

 foranstående nævn finder ikke anvendelse ved opsigelse af en ansat, som ikke  

 har været uafbrudt beskæftiget ved ansættelsesmyndigheden mindst 1 år før  

 afskedigelsen, eller ved opsigelse af en ansat, med hvem der er truffet  

 aftale om, at arbejdet er af rent midlertidig karakter, og arbejdsforholdet  

 ikke vedvarer ud over 2 år.
 § 16.  BEFORDRINGSGODTGØRELSE SAMT TIME- OG DAGPENGE.
Stk. 1 Der tilkommer på tjenesterejser og ved udstationering ansatte  

 befordringsgodtgørelse m.v. efter de for tjenestemænd under  

 ansættelsesmyndigheden til enhver tid gældende regler og satser.
Stk. 2 Ansatte, der oppebærer time- og dagpenge efter de for statens tjenestemænd  

 gældende regler, henføres til sats B.
Sats B bortfalder pr. 1. april 1988.
 Ansatte i Frederiksberg kommune, der er placeret på 3. løntrin eller  

 højere, henføres til sats A.
 § 17.  FLYTTEGODTGØRELSE.
Såfremt en i statens eller en amtskommunes tjeneste ansat uden at overgå  

 til anden ansættelsesmyndighed forflyttes til et andet tjenestested, uden at  

 dette sker efter ansøgning, og i denne anledning er nødsaget til at foretage  

 flytning af husstand og bohave, tilstås der den pågældende godtgørelse efter  

 de for statens tjenestemænd gældende regler, idet det supplerende  

 godtgørelsesbeløb, der reguleres og eventuelt forhøjes eller nedsættes som  

 for tjenestemænd, udgør 1.660 kr.
For ansatte på 4. løntrin og derover, pr.  

 1. april 1988 7. løntrin og derover, udgør beløbet dog 2.140 kr.
 § 18.  TJENESTEFRIHED.
Stk. 1 Der tilkommer ansatte fridage efter de for tjenestemænd under  

 ansættelsesmyndigheden gældende regler.
Stk. 2 Der kan gives ansatte adgang til ekstraordinær tjenestefrihed uden løn i  

 tilfælde, hvor det ikke strider mod ansættelsesmyndighedens interesse.
 Tjenestefrihed kan gives i indtil 5 år, og det er ansættelsesmyndighedens  

 ansvar, at der er en stilling ledig til pågældende ved tjenestefrihedens  

 ophør.
Stk. 3 Ansatte i staten tillægges ret til tjenestefrihed uden løn til de formål  

 og af den varighed, der er nævnt i Finansministeriets bekendtgørelse nr. 851  

 af 28. november 1986 om ret for tjenestemænd til tjenestefrihed uden løn til  

 nærmere afgrænsede formål.
Stk. 4 Der kan gives ansatte hel eller delvis tjenestefrihed uden lønafkortning  

 til pasning af sygt barn, når Ordningen kan for den enkelte inddrages ved misbrug.
 § 19.  ARBEJDSTØJ.
 Specielt arbejdstøj, der efter arbejdets beskaffenhed er nødvendigt,  

 herunder ved opmåling, tilsyn i marken m.v., stilles efter institutionens  

 skøn til rådighed til brug for den ansatte.
 § 20.  FUNKTIONÆRBOLIG.
Såfremt der til en stilling i statens eller en amtskommunes tjeneste er  

 knyttet funktionærbolig, og det af tjenstlige grunde er nødvendigt, at denne  

 bebos af den ansatte, er den pågældende pligtig at indflytte i boligen, idet  

 lejevilkårene fastsættes ved aftale mellem ansættelsesmyndigheden og den  

 ansatte under hensyntagen til det almindelige lejeniveau for tilsvarende  

 boliger på vedkommende sted.
Ved den ansattes opsigelse eller død gælder  

 funktionærlovens bestemmelser om fraflytning af boligen.
 § 21.  DISKRETIONSPLIGT.
 Den ansatte skal iagttage tavshed med hensyn til de forhold, som den  

 pågældende i medfør af sin stilling bliver bekendt med, og hvis  

 hemmeligholdelse ifølge sagens natur er påkrævet eller bliver ham foreskrevet  

 af hans foresatte.
 Tavshedspligten ophører ikke ved udtrædelse af ansættelsesmyndighedens  

 tjeneste.
 § 22.  TJENESTEMANDSFORHØR.
Ansatte efter nærværende overenskomst i Kommunernes Landsforenings område  

 har pligt til at give møde ved tjenestemandsforhør og afgive forklaring.  

 Forhørslederen kan forlange udtalelser af en som vidne ført ansat afgivet på  

 ære og samvittighed.
Vidnesbyrd kan dog nægtes, når besvarelsen af det  

 stillede spørgsmål vil udsætte vidnet selv for tab af borgerlig agtelse eller  

 velfærd.
 § 23.  ADGANG TIL BIBESKÆFTIGELSE.
 Ansatte i Kommunernes Landsforenings område har kun adgang til  

 beskæftigelse uden for den kommunale tjeneste efter de for kommunens  

 tjenestemænd i § 15 i tjenestemandsregulativet for kommuner uden for  

 hovedstadsområdet fastsatte regler.
 § 24.  FORSIKRING MOD ARBEJDSLØSHED.
 Ansættelsesmyndighederne forpligter sig til fortrinsvis at beskæftige  

 medlemmer af en statsanerkendt arbejdsløshedskasse.
 § 25.  TILLIDSMANDSREGLER.
 Som tillidsmandsregler gælder de mellem vedkommende part og Teknisk  

 Landsforbund aftalte bestemmelser.
 § 26.  OVERENSKOMSTENS GYLDIGHED.
Stk. 1 Nærværende overenskomst har virkning fra 1. april 1987.
Stk. 2 Overenskomsten kan af såvel Finansministeriet, Frederiksberg kommune,  

 Amtsrådsforeningen i Danmark, Kommunernes Landsforening og Foreningen af  

 kommuner i Københavns amt som af Teknisk Landsforbund skriftligt opsiges med  

 3 måneders varsel til en 31. marts, dog tidligst til den 31. marts 1989.
Stk. 3 Følgende bestemmelser kan dog tidligst opsiges til den 31. marts 1991:
TEKNISK LANDSFORBUND Eske Pedersen København, den 25. juni 1987 FINANSMINISTERIET P.
M.
V.
 E.B.
