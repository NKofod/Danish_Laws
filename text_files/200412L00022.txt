Fremsat den 7.  

 oktober 2004 af undervisningsministeren (Ulla Tørnæs) Forslag til Lov om stipendier  

 til visse udenlandske studerende ved korte og mellemlange videregående  

 uddannelser § 1.  

  

 Staten yder efter  

 reglerne i denne lov stipendier, der omfatter friplads og delvis  

 dækning af leveomkostningerne, jf. dog stk. 4, til visse udenlandske  

 studerende  

 ved visse korte og mellemlange videregående uddannelser inden for  

 Undervisningsministeriets område.
Stk. 2.  

  

 Adgang til stipendier efter stk. 1 har højt kvalificerede udenlandske  

 studerende fra udvalgte lande med tidsbegrænset opholdstilladelse meddelt med  

 henblik på midlertidigt ophold til uddannelse.
Studerende har dog ikke adgang  

 til stipendier efter stk. 1, hvis de er udvekslet med danske studerende efter  

 aftale mellem institutionen og en institution i udlandet, eller hvis de efter  

 EU-retten, herunder EØS-aftalen, eller internationale aftaler, som Danmark  

 har  

 indgået, har krav på ligestilling med danske statsborgere for så vidt angår  

 de  

 økonomiske vilkår for optagelsen på uddannelsen.
 Stk. 3.  

  

 Undervisningsministeren fastsætter nærmere regler om, til hvilke uddannelser  

 eller dele af uddannelser studerende kan opnå stipendier og om, hvilke landes  

 statsborgere der kan opnå sådanne stipendier.
 Stk. 4.  

  

 En  

 studerende, der er berettiget til at modtage stipendium efter reglerne i lov  

 om  

 statens uddannelsesstøtte, kan ikke modtage stipendium til delvis dækning af  

 leveomkostninger, jf. stk. 1.
§ 2.  

  

 Undervisningsministeren fastsætter  

 nærmere regler om administrationen af ordningen, herunder om 1)  

 	  

 ansøgning, tildeling og udmåling af  

 stipendium, 2)  

 	  

 ydelse af friplads, 3)  

 	  

 udbetaling af stipendium til delvis dækning  

 af leveomkostninger, 4)  

 	  

 tilbagekaldelse af stipendietilsagn, og 5)  

 	  

 tilbagebetaling af for meget udbetalt  

 stipendium til delvis dækning af leveomkostninger, med regler om forfaldstid,  

 forrentning og inddrivelse m.v.
Stk. 2.  

  

 Stipendium til delvis dækning af leveomkostninger skal udgøre mindst et  

 beløb,  

 der svarer til satsen for stipendium til udeboende studerende ved  

 videregående  

 uddannelser efter reglerne i lov om statens uddannelsesstøtte § 3.  

  

 Undervisningsministeren kan bemyndige en  

 styrelse under Undervisningsministeriet eller en anden offentlig institution  

 til at varetage administrationen af stipendieordningen, ligesom  

 undervisningsministeren  

 kan bemyndige en af disse eller de uddannelsesinstitutioner, der udbyder de  

 pågældende uddannelser, til at træffe afgørelse om tildeling af stipendiet i  

 forbindelse med afgørelse om optagelse af den studerende.
Afgørelser, der  

 træffes  

 efter en sådan bemyndigelse, kan indbringes for undervisningsministeren efter  

 nærmere af ministeren fastsatte regler.
 Stk. 2.  

  

 Undervisningsministeren kan endvidere efter udbud bemyndige en selvejende  

 institution eller privat virksomhed til at varetage administration af  

 stipendieordningen.
 § 4.  

  

 Loven træder i kraft den 1. marts 2005  

 og har virkning for tildeling af stipendier til uddannelse, der begyndes den  

 1.  

 august 2005 eller senere.
 § 5.  

  

 Loven gælder ikke for Færøerne og  

 Grønland.
Bemærkninger til lovforslaget Almindelige  

 bemærkninger 1. Baggrunden for lovforslaget Det danske samfunds  

 fremtidige vækst, velstand og udvikling er afhængig af højtuddannet  

 arbejdskraft.
Regeringens målsætning om, at Danmark skal være et af de  

 førende,  

 højteknologiske samfund inden 2010 påvirkes af bl.a. uddannelsessystemets  

 evne  

 til at tiltrække højt kvalificerede danske og udenlandske unge til  

 uddannelser  

 i Danmark.
Uddannelsesinstitutionerne har som centrale videns- og  

 kulturbærende  

 institutioner en stor international berøringsflade, og omfattende samarbejde  

 er  

 en væsentlig brik i udviklingen af Danmark til udfordringerne i en global  

 verden.
Virksomheder  

 rekrutterer veluddannet arbejdskraft fra hele verden, og flere og flere  

 studerende søger uddannelser uden for deres hjemlande.
Både danske og  

 udenlandske studerende ønsker i stigende grad uddannelser, der retter sig mod  

 beskæftigelse på et globalt arbejdsmarked.
Danmark skal også i  

 fremtiden kunne tilbyde en arbejdsstyrke med højtkvalificerede personer, hvis  

 vi skal kunne fastholde danske virksomheder og danske arbejdspladser,  

 etablere  

 nye videnstunge virksomheder, og tiltrække udenlandske virksomheder til  

 Danmark.
Endnu flere danske veluddannede med et udenlandsk studieophold bag  

 sig  

 og endnu flere udlændinge med en dansk uddannelse, vil bidrage til at øge  

 dels  

 Danmarks konkurrencekraft, dels udviklingen af et mere globalt orienteret  

 dansk  

 arbejdsmarked.
 Regeringen afgav på  

 denne baggrund den 21. april 2004 en redegørelse til Folketinget om styrket  

 internationalisering af uddannelserne (R 14). Redegørelsen er afgivet af  

 undervisningsministeren og ministeren for Videnskab, Teknologi og Udvikling i  

 fællesskab og omfatter et oplæg til en sammenhængende plan for styrket  

 internationalisering af uddannelserne.
Med dette lovforslag  

 udmøntes redegørelsens forslag om en stipendieordning inden for  

 Undervisningsministeriets  

 område.
Ministeren for Videnskab, Teknologi og Udvikling etablerer en  

 selvstændig stipendieordning for sit område.
Redegørelsen  

 betoner bl.a., at den internationale dimension i uddannelserne skal styrkes  

 til  

 gavn for den fortsatte udvikling af uddannelser og undervisning.
Indførelse  

 af  

 en stipendieordning på de videregående uddannelser er et af initiativerne i  

 redegørelsen.
I et globalt  

 perspektiv er der stigende behov for højtuddannede med internationale  

 kompetencer.
Derfor er mobiliteten blandt studerende og arbejdstagere af  

 afgørende betydning.
Allerede nu studerer flere millioner verden over uden  

 for  

 deres respektive hjemlande, og antallet ventes at stige i de kommende år.
Det er et gode, når  

 danske studerende uddanner sig i udlandet og bringer internationale  

 erfaringer  

 med hjem.
På samme måde er det et gode, når udlændinge uddanner sig i Danmark  

 og bringer erfaringer fra studieophold i Danmark med tilbage til hjemlandet  

 eller et andet land.
Det er tillige en gevinst for samfundet, hvis de  

 studerende efter endt uddannelse får ansættelse i danske virksomheder i  

 Danmark  

 eller i udlandet og på den måde fungerer som ambassadører for Danmark.
Bl.a.  

 af  

 disse grunde fokuserer redegørelsen og dermed også lovforslaget på mobilitet  

 som et centralt element.
Endvidere er det  

 til gavn for studiemiljøerne i Danmark, og dermed for de danske studerende  

 her  

 i landet, at der tilføres nye impulser og en ny bredde i erfaringsgrundlaget,  

 når udenlandske studerende deltager i undervisningen.
Det vil være  

 kendetegnende for de udenlandske studerende, der søger til Danmark   

 såvel de  

 betalende som de, der opnår stipendium  at de er åbne over for fremmede  

 kulturer, at de har et højt fagligt niveau og en høj arbejdsmoral, og at de  

 tilfører sproglige kompetencer til undervisningsmiljøet.
Hertil kommer, at  

 mangfoldighed blandt studerende er en gevinst for det faglige og sociale  

 studiemiljø.
 Stipendieordningen  

 foreslås anvendt både til hele uddannelser og dele af uddannelser, f.eks.  

 forløb, der afslutter en eksamen eller en grad.
2. Lovforslagets indhold I  

 internationaliseringsredegørelsen (R 14) har regeringen stillet tre  

 væsentlige  

 forslag til ændringer, der tilsammen skal danne grundlag for, at der kan  

 føres  

 en målrettet offensiv og ekspansiv uddannelsespolitik.
De tre samtidige  

 ændringer er bortfald af taxametertilskud, indførelse af en betalingsordning  

 (studieafgift) og etablering af en stipendieordning (friplads og delvis  

 dækning  

 af leveomkostninger).
Stipendieordningen  

 skal ses i sammenhæng med forslag til lov om ændring af forskellige love på  

 Undervisningsministeriets område (afskæring af statstilskud og opkrævning af  

 betaling for visse udenlandske studerende), der fremsættes samtidig med dette  

 lovforslag.
Ifølge det pågældende lovforslag vil de berørte  

 uddannelsesinstitutioner  

 for fremtiden ikke længere få taxametertilskud for de udenlandske studerende,  

 der hverken efter EU-retten, herunder EØS-aftalen, eller internationale  

 aftaler  

 m.v., som Danmark har indgået, har krav på ligestilling i økonomisk henseende  

 med danske statsborgere.
Til gengæld udbydes uddannelserne til de pågældende  

 som indtægtsdækket virksomhed.
Etablering af en  

 stipendieordning for udenlandske studerende ved korte og mellemlange  

 videregående uddannelser skal tiltrække højt kvalificerede studerende, der  

 ikke  

 i forvejen har krav på ligestilling med danske studerende med hensyn til  

 optagelse på et studium, herunder f.eks. højt kvalificerede studerende fra  

 oversøiske lande, der deltager i naturvidenskabelige, højteknologiske eller  

 merkantile uddannelser som f.eks. bioanalytikeruddannelsen,  

 diplomingeniøruddannelsen, uddannelsen til professionsbachelor i  

 karakteranimation (bl.a. tegnefilm og spil) eller erhvervsakademiuddannelse  

 (AK) inden for international handel og markedsføring.
Det er bl.a. forskning  

 og  

 uddannelse inden for disse områder, der skal bidrage til vækst og langsigtet  

 udvikling af erhvervslivet i Danmark.
Satsningen på netop disse områder  

 understøtter regeringens målsætninger om at styrke de naturvidenskabelige,  

 højteknologiske og merkantile uddannelser bl.a. med henblik på at tilgodese  

 erhvervslivets efterspørgsel efter netop disse kompetencer.
Derfor vil det  

 også  

 være til gavn for vækst og udvikling i Danmark, hvis nogle af de udenlandske  

 studerende efter afsluttet uddannelse får arbejde her i landet inden for de  

 fagområder, hvor antallet af danske studerende ikke er tilstrækkeligt til at  

 dække efterspørgslen.
Forslagene  

 indebærer udover etablering af en stipendieordning, at  

 uddannelsesinstitutionerne får frihed til at drive kommercielle  

 uddannelsesaktiviteter på det globale uddannelsesmarked gennem opkrævning af  

 betaling fra visse udenlandske studerende, hvorved Danmark kan få del i den  

 betalingsdygtige del af udenlandske studerende.
Optagelse af udenlandske  

 studerende omfattet af betalingsordningen indebærer, at de ikke udløser  

 statstilskud, men at optagelsen sker som indtægtsdækket virksomhed.
 Stipendieordningen  

 vil i lighed med betalingsordningen ikke omfatte de studerende, som 1) er  

 meddelt tidsubegrænset opholdstilladelse eller tidsbegrænset  

 opholdstilladelse  

 med mulighed for varigt ophold i Danmark, 2) er udvekslet med danske  

 studerende  

 efter aftale mellem en dansk institution og en institution i udlandet eller  

 3)  

 efter EU-retten, herunder EØS-aftalen, særlige konventioner og  

 udvekslingsaftaler m.v. har ret til ligebehandling med danske statsborgere  

 ved  

 optagelse på de pågældende hele eller dele af hele uddannelser.  

 Familiesammenførte udlændinge og udlændinge,  

 der har fået asyl i Danmark, vil således ikke blive omfattet af  

 stipendieordningen.
Lovforslaget  

 vedrører en stipendieordning, som består af et begrænset antal stipendier  

 under  

 hensyn til en fast økonomisk ramme, der fastsættes på de årlige finanslove.  

 Stipendieordningen består af delvis dækning af leveomkostninger og tildeling  

 af  

 friplads.
Tildeling af friplads indebærer, at den udenlandske studerende  

 fritages for betaling af studieafgift.
For så vidt angår den delvise dækning  

 af  

 leveomkostninger kan undervisningsministeren udnytte sin hjemmel i  

 lovforslagets § 2 til f.eks. at bestemme, at støtten skal udbetales på flere  

 niveauer, jf. bemærkningerne til § 2, stk. 2, samt til at fastsætte andre  

 regler om, hvorledes støtten beregnes.  

 Der  

 foreslås fastsat regler om stipendier svarende til mindst det danske  

 SU-stipendie-niveau.
Skatteministeriet  

 har om stipendieordningen oplyst, at en ordning som den her foreslåede i  

 lighed  

 med andre uddannelsesstipendier bør være omfattet af den begrænsede  

 skattepligt.
Skatteministeriet vil derfor, inden loven træder i kraft, tage  

 initiativ til, at den foreslåede stipendieordning bliver indarbejdet i  

 bekendtgørelsen  

 om A-indkomst, hvor reglerne om begrænset skattepligt hører til.
Det foreslås, at  

 stipendieordningens administration varetages af undervisningsministeren.  

 Undervisningsministeren fastsætter nærmere regler om administrationen af  

 ordningen, herunder om ansøgning, tildeling, udmåling, ydelse af friplads,  

 udbetaling af stipendium til delvis dækning af leveomkostninger, om  

 tilbagekaldelse  

 af stipendietilsagn og om tilbagebetaling af for meget udbetalt stipendium  

 til  

 delvis dækning af leveomkostninger.
Ministeren bemyndiges til at udpege  

 administratoren af ordningen.
Det forventes, at CIRIUS  Center for  

 information  

 og rådgivning om internationale uddannelses- og samarbejdsaktiviteter udpeges  

 til at varetage den centrale administration af ordningen.
Stipendieordningen  

 er henvendt til den enkelte studerende, og tildeling vil foregå på baggrund  

 af  

 individuel ansøgning.
Ansvaret for visitering og udvælgelse af de konkrete  

 studerende, herunder vurdering af om de pågældende er højt kvalificerede,  

 forventes at skulle ligge hos de uddannelsesinstitutioner, der udbyder de  

 pågældende uddannelser.
Ministeren  

 fastsætter regler om, til hvilke uddannelser og lande, stipendieordningen  

 skal  

 henvendes.
Det påtænkes lejlighedsvis at sammensætte et rådgivende panel med  

 repræsentanter for uddannelsesinstitutioner og erhvervslivet, som kan bistå  

 ministeren med forberedelse af disse tilbagevendende prioriteringer.  


  

 Ved  

 udvælgelse af uddannelser og lande vil der blive lagt saglige kriterier til  

 grund, således at der bl.a. ikke sker forskelsbehandling efter nationalitet  

 uden en saglig begrundelse.
Udvælgelsen af lande vil være baseret på  

 kendskabet  

 til, hvilke lande der har teknologiske eller naturvidenskabelige innovative  

 miljøer på et internationalt anerkendt niveau inden for de fagområder, der  

 efterspørges i Danmark.
Udvælgelsen af højt kvalificerede studerende vil være  

 baseret på de kvalifikationer, der normalt ligger til grund for vurdering af  

 adgangsgivende  

 eksamen især på de fagområder, der indgår i de udvalgte uddannelser (f.eks.  

 gode karakterer i naturvidenskabelige fag).
 Finansieringen af  

 stipendieordningen skal ses i sammenhæng med betalingsordningen, idet  

 udgiften  

 til stipendieordningen er forudsat afholdt af den mindreudgift til  

 taxametertilskud, der følger af betalingsordningen.
 Ordningen foreslås  

 at få virkning fra og med studieåret 2005/06.
For tiden opholder  

 den overvejende del af udenlandske studerende sig i Danmark som led i  

 udvekslingsprogrammer, bilaterale statslige aftaler eller aftaler mellem  

 danske  

 og udenlandske uddannelsesinstitutioner.
Forholdene for disse studerende vil  

 ikke blive ændret som følge af stipendieordningen.
Det samme gælder allerede  

 optagne studerende, idet disse heller ikke omfattes af det samtidig hermed  

 fremsatte lovforslag om afskæring af statstilskud og opkrævning af betaling.  

 Disse studerende vil ikke blive berørt af nærværende lovforslag i relation  

 til  

 det igangværende studie.
3. Økonomiske konsekvenser for stat,  

 kommuner og amtskommuner Lovforslaget  

 forventes at medføre en udgift på ca. 15 mio. kr. årligt ved fuld indfasning,  

 svarende til udgifter til friplads og stipendium til en årlig bestand på ca.  

 120  

 studerende -  

 forbundet med et årligt  

 optag i størrelsesorden 35 studerende - samt udgifter til administration af  

 ordningen.
Ordningen foreslås administreret som en fast rammebevilling.  

 Antallet af studerende, der årligt kan tildeles friplads og stipendium vil  

 afhænge  

 af de udvalgte uddannelser og den fastsatte størrelse af det stipendium, der  

 ydes til delvis dækning af leveomkostninger.
Ordningen vil kunne omfatte  

 såvel  

 hele uddannelser som kortere uddannelsesforløb og vil medføre en stigende  

 udgiftsprofil i indfasningsperioden.
Stipendium til delvis dækning af  

 leveomkostninger  

 er forudsat udbetalt løbende.
Der forventes afsat 1 mio. kr. i 2005, 10 mio.  

 kr. i 2006 og 15 mio. kr. årligt herefter som en samlet ramme for tildeling  

 af  

 friplads og studieafgift samt afholdelse af udgifter til administration.  

 Udgiften i 2006 og frem er forudsat finansieret af mindreudgiften til  

 taxametertilskud som følge af det samtidigt fremsatte forslag om afskæring af  

 statstilskud og opkrævning af betaling for visse udenlandske studerende.  

 Udgiften i 2005 finansieres af øvrige midler inden for  

 Undervisningsministeriets ramme.
4. Administrative konsekvenser for stat,  

 kommuner og amtskommuner Forslaget medfører,  

 at der skal etableres en administration af stipendieordningen, herunder til  

 behandling af ansøgninger og tildeling af stipendier m.v.
Ansvaret for  

 ordningens administration påhviler Undervisningsministeriet, men det  

 forventes,  

 at opgaven i et vist omfang skal varetages af CIRIUS efter bemyndigelse.  

 Ordningen vurderes ikke at have øvrige administrative konsekvenser for stat,  

 amtskommuner og kommuner.
5. Økonomiske og administrative  

 konsekvenser for erhvervslivet Lovforslaget  

 forventes ikke at have økonomiske og administrative konsekvenser for  

 erhvervslivet.
6. Miljømæssige konsekvenser Lovforslaget har  

 ingen miljømæssige konsekvenser.
7. Forholdet til EU-retten Studerende, der  

 efter EU-retten, herunder EØS-aftalen, har krav på ligestilling med danske  

 statsborgere, bliver ikke omfattet af nærværende lovforslag, idet de efter  

 afgrænsningen  

 i det samtidig fremsatte lovforslag om afskæring af statstilskud og  

 opkrævning  

 af betaling for visse udenlandske studerende indgår ved beregningen af  

 taxametertilskud og således ikke kan optages som betalende heltidsstuderende.  

 Lovforslaget indeholder således ikke EU-retlige aspekter.
8. Høring Et udkast til  

 lovforslaget har været sendt til høring hos følgende myndigheder og  

 organisationer:
 Amtsrådsforeningen,  

 KL, Københavns Kommune, Frederiksberg Kommune, Styrelsen for Statens  

 Uddannelsesstøtte,  

 Danmarks Evalueringsinstitut, Rektorkollegiet,  

 CVU-rektorkollegiet, Interesseorganisationen for handelsskolernes  

 ledelser (HFI), Foreningen af skoleledere ved tekniske skoler,  

 Handelsskolernes  

 Bestyrelsesforening, Foreningen af landbrugsskoler, Rådet for de  

 grundlæggende  

 erhvervsrettede uddannelser, Danmarks Erhvervsskoleforening, Handelsskolernes  

 Lærerforening, Dansk Teknisk Lærerforbund, Akademikernes Centralorganisation,  

 Lærernes Centralorganisation, Rådet for Mellemlange Videregående Uddannelser,  

 Erhvervsakademirådet, Rådet om Kortuddannedes Fortsatte Uddannelse,  

 Foreningen  

 af Statsautoriserede Revisorer, Foreningen af Registrerede Revisorer, CIRIUS,  

 Rigsrevisionen, De Samvirkende  

 Invalideorganisationer, Det Centrale Handicapråd, Danske Studerendes  

 Fællesråd,  

 Dansk Ungdoms Fællesråd, Danmarks Landboungdom, Erhvervsskolernes  

 Elevorganisation, Landssammenslutningen af Handelsskoleelever,  

 Lærerstuderendes  

 Landskreds, Pædagogstuderendes Landsråd, Konkurrencestyrelsen,  

 Landbrugsuddannelsesudvalget,  

 Foreningen af frie Samarbejdende MVU-Institutioner, Lærerseminariernes  

 Rektorforsamling, Pædagogernes Rektorforsamling og Sundhedsstyrelsen.
 Lovudkastet har  

 endvidere  

 været offentliggjort  

 på  

 Undervisningsministeriets hjemmeside.
9.  

 Vurdering af konsekvenser for lovforslaget Positive  

 konsekvenser/mindre udgifter (hvis ja, angiv omfang) Negative  

 konsekvenser/merudgifter (hvis ja, angiv omfang) Økonomiske  

 konsekvenser for stat, kommuner og amtskommuner Ingen Der  

 forventes en udgift på ca. 1 mio. kr. i 2005, ca. 10 mio. kr. i 2006 og ca.  

 15 mio. kr. årligt herefter.
Administrative  

 konsekvenser for stat, kommuner og amtskommuner Ingen Ingen Økonomiske  

 konsekvenser for erhvervslivet Ingen Ingen Miljømæssige  

 konsekvenser Ingen Ingen Forholdet  

 til EU-retten Forslaget  

 indeholder ikke EU-retlige aspekter Bemærkninger  

 til lovforslagets enkelte bestemmelser Til § 1 Til stk. 1 Det foreslås, at  

 der etableres en stipendieordning for visse udenlandske studerende i visse  

 korte og mellemlange videregående uddannelser i Danmark.
Stipendieordningen  

 skal anvendes til at tiltrække udenlandske studerende inden for områder, der  

 har særlig dansk bevågenhed eller interesse, f.eks. i form af, at danske  

 virksomheder mangler kvalificeret arbejdskraft på området, eller at Danmark  

 har  

 prioriteret området ved investeringer eller lignende.
Forslaget tager derfor  

 sigte på at tiltrække højt kvalificerede udenlandske studerende  

 fra udvalgte lande til deltagelse i  

 visse korte og mellemlange videregående uddannelser inden for  

 Undervisningsministeriets område, herunder f.eks. højt kvalificerede  

 studerende, der deltager i naturvidenskabelige, højteknologiske eller  

 merkantile uddannelser som f.eks.  

 bioanalytikeruddannelsen, diplomingeniøruddannelsen, uddannelsen til  

 professionsbachelor i karakteranimation (bl.a. tegnefilm og spil) eller  

 erhvervsakademiuddannelse (AK) inden for international handel og  

 markedsføring.
Til stk. 2 Udvælgelsen af højt  

 kvalificerede studerende vil være baseret på de kvalifikationer, der normalt  

 ligger til grund for vurdering af adgangsgivende eksamen især på de  

 fagområder,  

 der indgår i de udvalgte uddannelser, f.eks. gode karakterer i  

 naturvidenskabelige fag.
Satsningen på netop  

 disse områder understøtter regeringens målsætninger om at styrke de  

 naturvidenskabelige, og højteknologiske eller merkantile uddannelser.
Det er  

 bl.a. forskning og uddannelse inden for disse områder, der skal bidrage til  

 vækst og langsigtet udvikling af erhvervslivet i Danmark.
Ordningen omfatter  

 studerende med tidsbegrænset opholdstilladelse meddelt med henblik på  

 midlertidigt ophold til uddannelse i visse korte og mellemlange videregående  

 uddannelser.
Det medfører, at en udlænding, der er meddelt tidsbegrænset  

 opholdstilladelse med henblik på midlertidigt ophold på andet grundlag end  

 uddannelse, skal søge om ny opholdstilladelse med henblik på uddannelse, hvis  

 pågældende ønsker at studere i Danmark.
Ordningen omfatter alene udenlandske  

 studerende, der har uddannelse som opholdsgrundlag, og som ikke har krav på  

 ligestilling med danske studerende.
Ordningen omfatter således ikke  

 studerende,  

 der er udvekslet med danske studerende efter aftale mellem institutionen og  

 en  

 institution i udlandet ( hvis institutionen får tilskud til studiepladsen  

 efter  

 de almindelige tilskudsregler). Ligeledes omfatter ordningen ikke studerende  

 som på andet grundlag lovligt har ophold i Danmark af mindst et års varighed  

 med henblik på varigt ophold.
Det vil sige familiesammenførte udlændinge og  

 udlændinge, der har fået asyl i Danmark.
Forslaget skal ses  

 i sammenhæng med det samtidig fremsatte forslag om afskæring af statstilskud  

 og  

 opkrævning af betaling for visse udenlandske studerende, der indebærer, at de  

 berørte uddannelsesinstitutioner for fremtiden ikke længere får  

 taxametertilskud for de udenlandske studerende, der hverken efter EU-retten,  

 herunder EØS-aftalen, eller efter internationale aftaler, som Danmark har  

 indgået, har krav på ligestilling i så henseende med danske statsborgere.
Til  

 gengæld udbydes uddannelserne til de pågældende som indtægtsdækket  

 virksomhed.
Til stk. 3 Det  

 foreslås, at ministeren fastsætter nærmere regler om, hvilke uddannelser der  

 omfattes, og fra hvilke lande, de begunstigede studerende kan komme.
Det er  

 hensigten, at udvælgelsen af uddannelser skal ske inden for  

 naturvidenskabelige, højteknologiske eller merkantile uddannelser som f.eks.  

 erhvervsakademiuddannelse (AK) inden for visse tekniske uddannelser,  

 bioanalytikeruddannelsen, diplomingeniøruddannelsen, uddannelsen til  

 professionsbachelor i karakteranimation (bl.a. tegnefilm og spil) eller  

 erhvervsakademiuddannelse (AK) inden for international handel og  

 markedsføring.
 Bemyndigelsen  

 i loven, hvorefter undervisningsministeren fastsætter nærmere regler om,  

 hvilke  

 landes statsborgere, der kan få mulighed for at opnå stipendier efter loven,  

 forudsættes anvendt således, at der sker en prioritering af lande, hvor  

 uddannelsesinstitutioner og erhvervslivet har erfaring for, at det faglige  

 niveau på de prioriterede uddannelser er højt, samt af lande, hvorfra de  

 studerende kan bibringe de danske uddannelser og institutioner inspiration  

 til  

 attraktive tilrettelæggelsesformer, pædagogiske metoder og øvrige  

 studieforhold.  

 Reglerne tænkes at skulle afspejle de ændrede prioriteringer, som udviklingen  

 i  

 erhvervslivet og på det globaliserede marked kan begrunde.
Generelt vil  

 sådanne lande for tiden kunne lokaliseres især i Nordamerika, Australien og  

 Sydøstasien.
Endvidere vil andre lande uden for EU/EØS, som Danmark har  

 særlige  

 uddannelsesfaglige, forskningsmæssige, politiske, kulturelle eller  

 erhvervsmæssige forbindelser med, kunne forventes at blive prioriterede.
 Da  

 prioriteringen  

 forudsættes at omfatte et  

 begrænset antal lande i hvert studieår, foreslås i lovforslaget, at der  

 løbende  

 og med en frekvens på ca. fire år skal foretages en revision af listen over  

 prioriterede lande.
Det  

 påtænkes at sammensætte et rådgivende panel med repræsentanter for  

 uddannelsesinstitutioner og erhvervslivet, som kan bistå ministeren med  

 forberedelse af disse tilbagevendende prioriteringer.
Ved udvælgelsen vil der  

 blive lagt saglige kriterier til grund, således at der ikke sker  

 forskelsbehandling efter nationalitet uden en saglig begrundelse.
 Udvælgelsen  

 vil som udgangspunkt skulle ske for en 4-årig periode ad gangen.
Til stk. 4 Ordningen består  

 dels af tildeling af friplads, der indebærer, at den studerende ikke skal  

 betale studieafgift, dels af delvis dækning af leveomkostninger mindst  

 svarende  

 til det danske SU-stipendie-niveau, som dog ikke kan tildeles, hvis den  

 pågældende er berettiget til stipendium efter lov om statens  

 uddannelsesstøtte.
De nærmere regler om  

 stipendier fastsættes efter § 2.
Der gives efter  

 forslaget ikke mulighed for at studerende, der allerede har ret til at  

 oppebære  

 uddannelsesstøtte efter lov om statens uddannelsesstøtte, kan opnå stipendier  

 til dækning af leveomkostninger efter forslaget.
Lovforslaget udelukker  

 derimod  

 ikke, at udlændinge, der måtte have ret til uddannelsesstøtte efter lov om  

 statens uddannelsesstøtte, kan opnået stipendium til friplads efter  

 forslaget.  

 Der er således tale om en undtagelse fra hovedreglen i § 1, stk. 1, om, at  

 stipendierne omfatter både friplads og dækning af leveomkostninger.
Det  

 forventes kun sjældent at blive aktuelt, at en udenlandsk studerende, som er  

 omfattet af § 1, stk. 2, og som således bl.a.  

  

 hverken  

 er familiesammenført  

 eller flygtning  

  

 eller  

 efter EU-retten etc. har ret til ligestilling med  

 danske statsborgere m.h.t. betaling for uddannelsen, opfylder betingelserne  

 for  

 opnåelse af uddannelsesstøtte.
I sådanne tilfælde vil § 1, stk. 4, medføre,  

 at  

 tildeling af stipendium efter § 1, stk. 1, alene udløser friplads, og i  

 tilfælde af, at betingelserne for opnåelse af uddannelsesstøtte først  

 opfyldes  

 fra et senere tidspunkt, vil retten til stipendium efter denne lov bortfalde  

 ved opnåelsen af retten til uddannelsesstøtte.
Til § 2 Til stk. 1 Det foreslås, at  

 ministeren bl.a. kan fastsætte regler om principper og procedurer for  

 tildeling  

 af stipendium herunder friplads, beregning af stipendiets størrelse og  

 udbetalingsform, betingelser og procedure for tilbagekaldelse af  

 stipendietilsagn samt regler om tilbagebetaling af for meget udbetalt  

 stipendium til delvis dækning af leveomkostninger.
Reglerne kan f.eks.  

 omfatte  

 krav til form og fremgangsmåde ved indgivelse af ansøgning og krav til  

 institutioners og myndigheders behandling af ansøgningerne m.v.
Hvis der er  

 tale om et flerårigt studieophold forventes et stipendietilsagn genbevilget  

 inden for den årlige ramme, hvis den studerendes studieaktivitet mv. kan  

 begrunde det.
Afgørelsen vedr. den begunstigedes uddannelse og hjemland  

 tænkes  

 således ikke genoptaget.
 Stipendieordningen  

 henvender sig efter lovforslaget til den enkelte studerende, og tildeling af  

 stipendier vil skulle foretages på baggrund af individuelle ansøgninger.
 Det forventes, at  

 institutioner med videregående uddannelser i kraft af deres internationale  

 samarbejdsrelationer aktivt vil fremkalde ansøgninger fra højt kvalificerede  

 studerende fra de prioriterede lande.
 Da der er tale om  

 forholdsvis mange institutioner for korte og mellemlange videregående  

 uddannelser  

 sammenholdt med antallet af stipendier  som i udgangspunktet vil udgøre  

 ca. 35  

 på årsbasis - , vil det være nødvendigt at foretage en centralt styret  

 prioritering af ansøgningerne på baggrund af indstillinger fra institutioner  

 med de prioriterede uddannelser og de fornødne faglige, herunder  

 undervisningssproglige kompetencer.
 Den centrale  

 myndighed vil også skulle varetage den nærmere juridiske og økonomiske  

 administration af ordningen.
 Det forventes, at  

 opgaven indtil videre vil blive henlagt til CIRIUS - Center for information  

 og  

 rådgivning om internationale uddannelses- og samarbejdsaktiviteter, der er en  

 institution under Undervisningsministeriet.
Den skitserede  

 administrationsmodel bygger på kendte rutiner, som både CIRIUS og  

 institutionerne har erfaring med fra EU's Erasmus-programmer.
Med denne model  

 påføres uddannelsesinstitutionerne ansvaret for identifikation af udenlandske  

 samarbejdspartnere samt tiltrækning, visitering og udvælgelse af studerende,  

 der kan opnå stipendium hos uddannelsesinstitutionerne.  

 Uddannelsesinstitutionerne vil på denne måde kunne anvende stipendieordningen  

 som et aktiv ved tiltrækningen af betalende udenlandske studerende.
 Danske  

 institutioner eller netværk af institutioner, der udbyder den type af  

 uddannelser, der optræder på listen over prioriterede uddannelser, vil kunne  

 benytte de samarbejdsaftaler, som de allerede har i de prioriterede lande.  

 Hvis  

 institutionerne har udvekslingsaftaler, der indebærer at danske og  

 udenlandske  

 studerende kan udveksles, er disse studerende dog ikke omfattet af loven.
Administrationen  

 tænkes tilrettelagt således, at institutionerne inden en vis årlig frist  

 indsender ansøgning til CIRIUS med angivelse af udenlandske ansøgere om  

 optagelse, der efter institutionens opfattelse bør være berettiget til  

 stipendium i det kommende studieår.
På baggrund af listen over prioriterede  

 uddannelser, prioriterede lande og den indsendte dokumentation fra  

 uddannelsesinstitutionen tildeler CIRIUS institutionen et eller flere  

 stipendier til de indstillede udlændinge.
Institutionen bekræfter over for  

 den  

 studerende, at personen dels kan optages på uddannelsen og dels kan optages  

 med  

 stipendium, der omfatter friplads og delvis dækning af leveomkostninger i  

 Danmark.
Med disse dokumenter kan den studerende hos Udlændingestyrelsen søge  

 opholdstilladelse til studieformål i Danmark.
Opholdstilladelsen til studier  

 giver tillige adgang til efter ansøgning at få begrænset arbejdstilladelse,  

 normalt svarende til maksimalt 15 timers ugentligt arbejde.
 Tiltrækning af individuelle  

 studerende, der ikke allerede er indskrevet på eller i øvrigt er tilknyttet  

 en  

 uddannelsesinstitution i hjemlandet vil evt. kunne foregå ved medvirken af de  

 danske ambassader i udlandet.
Ordningens nærmere  

 administration fastsættes efter vedtagelse af lovforslaget.
Det overvejes at  

 fastsætte, at de studerende evt. via uddannelsesinstitutionen  

 skal indsende ansøgning til CIRIUS, som den  

 myndighed, der varetager administrationen af stipendieordningen.
Ansvaret for  

 visitering og udvælgelse af de konkrete studerende forventes herefter at  

 skulle  

 ligge hos de uddannelsesinstitutioner, der udbyder de pågældende uddannelser.  

 Undervisningsministeren fastsætter nærmere regler efter § 2, stk. 1.
Til stk. 2 Det  

 præciseres, at stipendiet til delvis dækning af leveomkostninger i Danmark  

 skal  

 udgøre mindst et beløb, der svarer til stipendiesatsen for udeboende  

 studerende  

 ved videregående uddannelser efter reglerne i lov om statens  

 uddannelsesstøtte.  

 Mindstebeløbet forudsættes herefter at svare til den til enhver tid gældende  

 sats for det månedlige stipendium for udeboende uddannelsessøgende ved  

 videregående uddannelser.
De nærmere regler fastsættes i medfør af  

 bestemmelsen  

 i stk. 1, hvor der påtænkes indført mulighed for at udmåle et stipendium til  

 et  

 højere beløb, hvor særlige forhold gør sig gældende, fx at den studerende som  

 følge af et handicap har særlige økonomiske behov, som man ønsker at  

 tilgodese.
Til § 3 Til stk. 1 Det foreslås, at  

 ministeren kan bemyndige en styrelse under Undervisningsministeriet eller en  

 anden offentlig institution til at varetage administrationen af  

 stipendieordningen.
Som udgangspunkt forventes det, at CIRIUS får en sådan  

 bemyndigelse.
Ansvaret for, at administrationen udføres efter loven, vil  

 påhvile ministeren, også hvis bemyndigelsen anvendes.
 Det foreslås  

 endvidere, at ministeren kan bemyndige en styrelse under  

 Undervisningsministeriet, en anden offentlig institution eller de  

 uddannelsesinstitutioner, herunder selvejende institutioner, der udbyder de  

 pågældende  

 uddannelser, til i forbindelse med afgørelse om optagelse at træffe afgørelse  

 om tildeling af stipendiet.
Det foreslås, at  

 afgørelser truffet efter bemyndigelse kan indbringes for  

 Undervisningsministeriet efter nærmere af ministeren fastsatte regler.  

 Ministeren kan eventuelt fastsætte regler om, at klager over afgørelser  

 truffet  

 efter denne bemyndigelse kun kan indbringes for så vidt angår retlige  

 spørgsmål.
Baggrunden herfor er bl.a., at en rekursadgang vil kunne være  

 vanskelig at fastholde, fordi afgørelsen af tildeling af stipendium indgår i  

 sammenhæng med andre afgørelser, bl.a. om optagelse og opholdstilladelse til  

 de  

 pågældende studerende.
Forslagets bestemmelse om mulighed for begrænsning af  

 rekursadgang til ministeriet er således analog med klagebestemmelserne efter  

 lov  

 om Centre for Videregående Uddannelse og andre selvejende institutioner for  

 videregående uddannelser og lov om institutioner for erhvervsrettet  

 uddannelse.  

 Afgørelser om tilbagekaldelse af stipendietilsagn og om tilbagebetaling af  

 for  

 meget udbetalt stipendium, jf. § 2, stk. 1, nr. 4 og 5, forudsættes dog at  

 blive omfattet af klageadgang til Undervisningsministeriet som følge af disse  

 afgørelsers særligt indgribende karakter.
 Da de nævnte  

 selvejende institutioner ikke er en del af den offentlige forvaltning, vil  

 det  

 i givet fald blive fastsat i forbindelse med en bemyndigelse, at  

 forvaltningsloven finder anvendelse for afgørelser, der træffes efter  

 bemyndigelsen.
 Til stk. 2.
Der foreslås en  

 hjemmel for ministeren til efter udbud at bemyndige en selvejende institution  

 eller en privat virksomhed til at varetage administration af  

 stipendieordningen.
Der er ikke herved taget stilling til udbudets form.  

 Bemyndigelsen forudsættes i givet fald anvendt på en sådan måde, at de  

 studerendes retsstilling ikke bliver ringere end efter bestemmelserne i stk.  

 1.  

 Det indebærer bl.a., at forvaltningsloven vil finde anvendelse for  

 afgørelser,  

 der træffes efter bemyndigelsen, og at der bliver klageadgang til  

 Undervisningsministeriet over negative afgørelser vedrørende stipendier.
Til § 4 Det foreslås, at  

 lovforslaget skal træde i kraft den 1. marts 2005 med virkning for tildeling  

 af  

 stipendier til studerende, der begynder på uddannelsen den 1. august 2005  

 eller  

 senere.
Det vil således ikke være muligt at give stipendier til  

 uddannelsesforløb,  

 som er påbegyndt forinden lovens ikrafttræden.
 Det forudsættes, at  

 bemyndigelserne til nærmere regelfastsættelse m.v. anvendes således, at der  

 kan  

 ydes stipendier med virkning fra den 1. august 2005. Tilsvarende forudsættes  

 det, at der indhentes ansøgninger og træffes afgørelser om tildeling af  

 stipendier så betids, at stipendierne kan komme til udbetaling til  

 studerende,  

 der optages til begyndelse af deres studie fra starten af studieåret, der  

 begynder efter den 1. august 2005.
Til § 5 Lovforslaget gælder  

 ikke for Færøerne og Grønland.
Dette indebærer, at stipendieordningen ikke  

 kommer til at omfatte uddannelsesforløb på en institution på Færøerne eller i  

 Grønland.
