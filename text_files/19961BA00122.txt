Nr BSF 122 Forslag til folketingsbeslutning om udsættelse af indleveringsfristen for  

 selvangivelser for indkomståret 1996 Fremsat af Kristian Thulesen Dahl (DF) Ole Donner (DF) Pia Kjærsgaard (DF)  

 Poul Nødgaard (DF) den 16. april 1997 Folketinget opfordrer regeringen til at ændre skattekontrollovens § 4, således at privatpersoner og små ikke bogføringspligtige virksomheder kan vente med at aflevere selvangivelsen for indkomståret 1996 til den 1. juli 1997.
Bemærkninger til forslaget Edb-problemer i skattevæsenet har betydet, at mange skatteydere har fået  

 deres foreløbige selvangivelse for indkomståret 1996 på et meget sent  

 tidspunkt.
Det vil derfor være forbundet med store vanskeligheder for mange  

 skatteydere at overholde afleveringsfristen i skattekontrollovens § 4 - det  

 vil sige at aflevere selvangivelsen inden 1. maj 1997.
 Forslagsstillerne finder det urimeligt, at mange skatteydere bliver  

 presset tidsmæssigt på grund af praktiske problemer hos skattemyndighederne  

 og som følge heraf uforskyldt kommer til at overskride fristen for aflevering  

 af selvangivelsen og derved ifalder skattetillæg (bøder) på 200 kr. pr. dag  

 for hver dag, fristen for aflevering af selvangivelsen overskrides, dog  

 maksimalt 5.000 kr. i alt.
Skatteyderne stilles i en situation, hvor det vil være svært at nå at  

 foretage en grundig efterkontrol af skattemyndighedernes oplysninger.
Der er  

 endvidere risiko for, at revisorerne som følge af den senere påbegyndelse af  

 arbejdet med revisionen ikke kan nå at færdigbehandle de mange regnskaber  

 inden fristens udløb.
 Lovændringen skal kun have virkning for indkomståret 1996.
Skriftlig fremsættelse Kristian Thulesen Dahl (DF):
 Som ordfører for forslagsstillerne tillader jeg mig herved at fremsætte:
 Forslag til folketingsbeslutning om udsættelse af indleveringsfristen  

 for selvangivelser for indkomståret 1996.
(Beslutningsforslag nr.
B 122).
 Jeg henviser i øvrigt til de bemærkninger, der ledsager forslaget, og  

 anbefaler det til Tingets velvillige behandling.
