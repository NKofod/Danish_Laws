Skriftlig fremsættelse (29. marts 2006) Undervisningsministeren  

  

 (Bertel Haarder):
 Herved tillader jeg mig for Folketinget at fremsætte:
Forslag til lov  

 om ændring af lov om uddannelsen til  

 studentereksamen (stx) (gymnasieloven) og af lov om uddannelserne til højere  

 handelseksamen  

 (hhx) og højere teknisk eksamen (htx) (Ændring af grundforløbet i de treårige  

 uddannelser) (Lovforslag nr.
L 181).
Formålet med lovforslaget er at give skolerne større frihed  

 til selv at bestemme, hvordan de vil tilrettelægge grundforløbet  

 i de treårige gymnasiale uddannelser.
Forslaget  

 bygger dels på anbefalinger fra den følgegruppe, som jeg har nedsat til at  

 følge og foretage en vurdering af realiseringen af gymnasieforløbet, dels på  

 et  

 stort antal tilbagemeldinger fra skolerne  især det almene gymnasium -  

 om  

 reformen.
 Følgegruppens forslag vedrørende grundforløbet  

 i stx-uddannelsen:
Følgegruppen har  

 i sin anden  

 rapport (januar 2006)  

 peget på, at de krav og vilkår, der gælder for  

 grundforløbet, kan gøre det vanskeligt at realisere målene med grundforløbet  

 fuldt ud.
Endvidere har mange skoler over for mig givet udtryk for, at der er  

 behov for luft i grundforløbet.
Dette skyldes, at der er mange fag, at mindst  

 20 procent af uddannelsestiden skal bruges til det faglige samarbejde, der  

 finder sted inden for rammen almen studieforberedelse, og at  

 eleverne møder  

 mange forskellige lærere.
Følgegruppen har på denne baggrund  

 anbefalet, at skolerne får større frihed til selv at bestemme, hvordan  

 undervisningen i almen studieforberedelse skal fordeles over det treårige  

 forløb, således at kravet om, at mindst 20 procent af uddannelsestiden i  

 grundforløbet og mindst 10 procent af tiden i studieretningsforløbet skal  

 anvendes til almen studieforberedelse, bortfalder.
I stedet har følgegruppen  

 foreslået  

 en samlet procentsats på 10 procent for hele forløbet i almen  

 studieforberedelse op til studentereksamen, herunder at mindst 1/3 af  

 uddannelsestiden til almen studieforberedelse skal være gennemført ved  

 udgangen  

 af 1.g.
Den større frihed, som skolerne får til at tilrettelægge  

 grundforløbet  

 og almen studieforberedelse, indebærer ikke, at skolerne kan undlade at  

 påbegynde almen studieforberedelse i grundforløbet.
I konsekvens heraf har følgegruppen desuden foreslået, at  

 almen studieforberedelse ikke nødvendigvis skal evalueres efter  

 grundforløbet,  

 men at evalueringen skal finde sted, når 1/3 af den samlede uddannelsestid  

 til  

 almen studieforberedelse er gennemført.
Evalueringen skal således senest  

 finde  

 sted ved afslutningen af 1.g, og der er dermed mulighed for, at prøven kan  

 indgå som en årsprøve.
Det foreslås tillige, at skolerne får frihed til at  

 beslutte, at undervisningen i et eller flere af de obligatoriske fag dansk,  

 engelsk, historie og idræt, som eleverne i dag har i samtlige tre år, først  

 begynder  

 samtidig med studieretningsforløbet.
De enkelte fags uddannelsestid ændres  

 ikke  

 hermed, men skolerne får større frihed til at fordele den samlede  

 uddannelsestid til disse fag mere fleksibelt.
 Følgegruppens forslag vedrørende grundforløbet  

 i uddannelserne til hhx og htx:
 Følgegruppen har i sin rapport lagt vægt på, at hhx- og  

 htx-skolerne ikke i samme grad som stx-skolerne har givet udtryk for, at de  

 har  

 haft problemer med grundforløbet, men at en række skoler har rejst kritik af  

 fordelingen af timer til studieområdet i henholdsvis grundforløbet og  

 studieretningsforløbet.  

 Argumentet bag kritikken har været, at det faglige samspil har bedre vilkår  

 senere i uddannelsen, fordi eleverne her kan arbejde på baggrund af mere  

 solid  

 enkeltfaglig viden.
For at sikre studieområdet bedre vilkår foreslås det, at  

 skolerne får frihed til selv at beslutte, om der fra grundforløbets start  

 skal  

 påbegyndes undervisning i yderligere et eller flere fag, samt at skolerne får  

 frihed til at udstrække studieområdets første del i op til et år, dvs. ud  

 over  

 grundforløbets længde.
Ved at give skolerne frihed til at påbegynde flere fag  

 i  

 grundforløbet kan der kompenseres for de timer fra studieområdets første del,  

 der placeres i begyndelsen af studieretningsforløbet.
Den større frihed, som  

 skolerne får til at tilrettelægge grundforløbet og studieområdet, indebærer  

 ikke, at skolerne kan undlade at påbegynde studieområdet i grundforløbet.
I konsekvens heraf tilsigtes det at give de skoler, der  

 udstrækker studieområdets første del i op til et år, mulighed for at placere  

 prøven i studieområdets første del senest ved afslutningen af 1. år.
Der  

 bliver  

 dermed mulighed for, at prøven kan indgå som en årsprøve.
 Med lovforslaget gennemføres de af følgegruppens forslag,  

 der kræver lovændringer.
 Idet jeg i øvrigt henviser til  

 lovforslaget med tilhørende bemærkninger, tillader jeg mig at anbefale  

 lovforslaget til hurtig og velvillig behandling i det høje Ting.
