Fremsat den 22. april 2003 af Nicolai Wammen (S),  

 Svend Auken (S), Inger Bierbaum (S), Pernille Blach Hansen (S),  

  

 Torben Hansen (S) og Helge Mortensen (S) Forslag til folketingsbeslutning om hormonforstyrrende stoffer Folketinget opfordrer regeringen til at iværksætte en særlig  

 indsats i forhold til de stigende problemer med hormonforstyrrende stoffer.
 Herunder opfordres regeringen til:
 1.  

 	  

    

 At iværksætte en  

 øget forskning i forekomsten og effekten af hormonforstyrrende stoffer og  

 herunder iværksætte en national kortlægning af forekomsten af  

 hormonforstyrrende stoffer i danske vandløb.
 2.  

 	  

    

 At arbejde for, at  

 stoffer med hormonforstyrrende effekter og stoffer med allergifremkaldende  

 effekter anerkendes som farlige stoffer i EU og dermed inkluderes i  

 autorisationsordningen  

 under det kommende REACH-system.
 3.  

 	  

    

 At arbejde for, at  

 stoffer med beviste hormonforstyrrende effekter udfases eller forbydes uden  

 yderligere forsinkelser, og at stoffer, som er mistænkt for at have  

 hormonforstyrrende effekter, men mangler  

 »  

 tilstrækkelige  

 beviser  

 «  

 , udfases eller forbydes ud fra  

 den foreliggende mistanke, medmindre de kan frikendes på grundlag af nye data  

 fremlagt af industrien.
 4.  

 	  

    

 At arbejde for et  

 EU-forbud mod gruppen brommerede flammehæmmere og sikre, at Danmark bliver  

 foregangsland ved at indføre nationale forbud.
Bemærkninger til forslaget Ad 1 Forskning tyder på, at danske mænds sædkvalitet er faldet  

 med ca. 50 pct. i løbet af de sidste 50 år.
Undersøgelser af danske rekrutter  

 viser, at næsten halvdelen har så dårlig sædkvalitet, at de vil have  

 problemer  

 med at få børn.
Tilfældene af testikelkræft i Europa er steget de sidste  

 årtier.
Deforme kønsorganer hos drenge forekommer hyppigere og hyppigere.
De  

 sidste 10 år har der været en støt stigning i antallet af tilfælde af  

 brystkræft  

 i Europa (Det Økologiske Råd, Danmarks Naturfredningsforening,  

 Forbrugerrådet,  

 Kemikalier i Søgelyset, 2000).
 Ingen ved med sikkerhed, hvad disse forstyrrelser skyldes.  

 Meget peger imidlertid i retning af, at der et tale om påvirkninger fra  

 hormonforstyrrende stoffer.
Betegnelsen hormonforstyrrende stoffer dækker en gruppe  

 kemikalier   kommercielt fremstillede såvel som naturlige   der kan forstyrre  

 menneskers og dyrs hormonfunktioner.
Vore hormonsystemer forstyrres således  

 af  

 fremmede stoffer, som ligner vore egne hormoner.
Det drejer sig blandt andet  

 om  

 østrogenlignende stoffer, som kan fremme en feminisering af både mennesker og  

 dyr eller f.eks. accelerere udviklingen af kræftceller i brystet.
Andre  

 stoffer  

 ligner det mandlige hormon testosteron og bidrager til en maskulinisering af  

 livet.
Disse hormonlignende stoffer fremmer altså en naturlig proces   blot i  

 det forkerte køn.
Hanner får feminine træk og omvendt.
Senest er forskerne  

 blevet opmærksomme på, at visse stoffer også virker modsat de naturlige  

 kønshormoner og hæmmer udviklingen af disse.
Status for viden om hormonforstyrrende stoffer er, at  

 effekterne i miljøet er omfattende, hvorimod der stadig mangler viden om  

 stoffernes præcise påvirkning af  

 mennesker samt  

 overblik over, præcis hvilke stoffer der er de farligste.
Myndigheder er i  

 øjeblikket i gang med at udvikle testmetoder for hormonforstyrrende stoffer,  

 men det vil højst sandsynligt tage mange år, før der er opnået enighed om  

 sikre  

 metoder, med hvilke det kan bestemmes, hvor mange af de cirka 70.000  

 kemikalier, der er i brug i Europa, der er hormonforstyrrende.
Det vil tage  

 endnu længere tid at afgøre præcist, hvilke kemikalier der er skyld i hvilke  

 effekter og kemikaliernes potentielle kombinerede effekter.
Det er på denne baggrund vigtigt at sætte skarpt fokus på  

 hormonforstyrrende stoffer og intensivere forskningsindsatsen.
Regeringen  

 opfordres derfor til at iværksætte en øget forskning i forekomsten og  

 effekten  

 af hormonforstyrrende stoffer Danmarks Miljøundersøgelser har påvist tvekønnethed hos 10  

 danske arter af havsnegle (Strand, J. & Kofoed, P.: Results from the  

 Danish  

 Monitoring Programme NOVA 2003. QUASIMEME Workshop of Imposex and Intersex in  

 Marine Snails, Aberdeen, Scotland, 28-30 May 2002). Unaturlige kønsændringer  

 i  

 snegle i danske havne er nu reglen snarere end undtagelsen.
Også hos fisk er der kønsforstyrrelser.
En nylig  

 offentliggjort undersøgelse fra Østjylland viste, at op til 26 pct. af  

 skallerne i forskellige spildevandsbelastede vandløb havde tvekønnede træk  

 (Århus Amt, Intersex og andre effekter på reprodutionssystemet i skalle og  

 bækørred, 2001). Disse tal bekræftes af forskning fra resten af verden.
Fra  

 de  

 arktiske egne indløber der f.eks. rapporter om stadigt flere sterile isbjørne  

 som følge af tvekønnethed.
 Der er således ingen tvivl om, at forekomsten af  

 hormonforstyrrende stoffer i vores vandløb udgør en stor miljø- og  

 sundhedsrisiko.
 Socialdemokratiet opfordrer på denne baggrund regeringen  

 til at iværksætte en national kortlægning af forekomsten af  

 hormonforstyrrende  

 stoffer i det danske vandmiljø med henblik på at skabe et overblik over  

 problemets omfang.
Ad 2 EU anerkender ikke hormonforstyrrende stoffer eller  

 hormonforstyrrende effekter som et selvstændigt farlighedskriterium.  

 Opfattelsen i EU har været, at hormonforstyrrende stoffer også ofte har andre  

 farlige egenskaber (f.eks. kræftfremkaldende), og at de derfor vil være  

 dækket  

 ind ad anden vej.
Dette forhold er dybt problematisk.
De testmetoder, som man  

 i  

 dag bruger i forbindelse med vurdering og risikovurdering af kemiske stoffer,  

 er ikke designet til at vurdere hormonforstyrrende egenskaber.
Der findes  

 heller ingen samlet opgørelse over disse stoffer, men der er en række  

 stoffer,  

 som menes at være hormonforstyrrende.
Der er som beskrevet en stigende  

 erkendelse af, at en lang række kemiske stoffer går ind og forstyrrer  

 hormonsystemerne hos både mennesker og dyr.
Hormonforstyrrende stoffer hører  

 derfor hjemme på en liste over særlig farlige stoffer.
 Regeringen opfordres på denne baggrund til at presse på i  

 EU, for at stoffer med hormonforstyrrende effekter anerkendes som farlige  

 stoffer.
Den samme problemstilling  

 gør sig i forlængelse heraf gældende for stoffer med allergifremkaldende  

 effekter.  

 Allergifremkaldende stoffer er i dag ikke omfattet af EUs  

 kategori af særlig farlige stoffer.
Dette er uholdbart.
Allergi er en  

 folkesygdom, som er til stor gene for mange mennesker i deres hverdag, og det  

 er derfor helt urimeligt, at farerne ved aller~gi~frem~kaldende stoffer i dag  

 ikke anerkendes fuldt ud.
Regeringen må på denne baggrund arbejde aktivt for,  

 at allergifremkaldende stoffer optages i den kommende EU-kemikaliestrategis  

 kategori af særlig farlige stoffer.
Ad 3 Den politiske indsats i  

 Danmark såvel som på EU-plan har først og fremmest været fokuseret på behovet  

 for mere forskning.
Der er nu behov for at handle ud fra en erkendelse af, at  

 man højst sandsynligt aldrig opnår 100 pct. sikre beviser for  

 hormonforstyrrende  

 stoffers effekter.
Derfor bør der nu skrides til politisk handling med  

 udgangspunkt i forsigtighedsprincippet.
Problemet med EUs håndtering af hormonforstyrrende stoffer  

 er, at man ikke tager udgangspunkt i forsigtighedsprincippet.
Altså  

 princippet  

 om, at usikkerhed omkring et stofs virkning skal komme miljø og mennesker til  

 gavn   f.eks. i form af et forbud, indtil det er bevist, at stoffet er  

 sikkert.
Perspektiverne for de skader, som hormonforstyrrende  

 stoffer kan påføre mennesker og miljø, er så omfattende og alvorlige, at der  

 netop bør handles i overensstemmelse med forsigtighedsprincippet på nationalt  

 såvel som på EU-niveau.
Hormonforstyrrende stoffer bør ikke forekomme i  

 forbrugerprodukter og ikke udledes til miljøet.
 Problemerne med hormonforstyrrende stoffer skal således  

 tages langt mere seriøst, end de bliver i dag   både fra den danske regerings  

 side og på EU-niveau.
De stoffer, hvis hormonforstyrrende effekter i dag er  

 videnskabeligt bevist, bør uden yderligere undersøgelser og forsinkelser  

 udfases eller forbydes.
Samtidig bør de mange stoffer, som er mistænkt for at  

 have hormonforstyrrende effekter, men mangler  

 »  

 tilstrækkelige  

 beviser  

 «  

 , udfases ud fra den  

 foreliggende mistanke, medmindre de kan frikendes på grundlag af nye data.  

 Fremlæggelse af sådanne data bør være producenternes ansvar.
Ad 4 Brommerede flammehæmmere er betegnelsen for en række  

 forskellige organiske forbindelser indeholdende grundstoffet brom, som virker  

 hæmmende på brand.
Stoffet findes i bl.a. tv-, radio- og computerudstyr, i  

 biler og elektroniske husholdningsapparater, men også i eksempelvis tøj,  

 møbler  

 m.v.
Brommerede flammehæmmere er nogle af de farligste miljøgifte, man  

 kender,  

 og de findes nu overalt i miljøet.
Problemet med brommerede flammehæmmere er,  

 at de ikke forbliver i de produkter, de er blevet tilsat.
Flammehæmmerne  

 fordamper fra f.eks. computere og fjernsyn under brug, og de afgives ved  

 produktion, og når produkterne bliver til affald.
Brommerede flammehæmmere er  

 karakteriserede ved at være en gruppe svært nedbrydelige og bioakkumulerbare  

 kemikalier i miljøet.
Det vil sige, at de har en evne til at opkoncentrere  

 sig  

 i levende væv.
Hos mennesker er de fundet i blod og modermælk og i naturen  

 eksempelvis i fisk og muslinger, i sæler og hvaler, i falkeæg og i jord og  

 slam.
En svensk undersøgelse fra 1998 viser, at  

 PBDE-koncentrationen i brystmælk hos svenske kvinder er 50-doblet i løbet af  

 de  

 seneste 25 år (1972-1997). En ny amerikansk undersøgelse (2001) viser, at  

 problemet er endnu større i USA og Canada.
Her er de målte koncentrationer i  

 kvinders brystmælk ca. 40 gange så store som dem, man fandt i Sverige.
Der  

 henvises til Det Økologiske Råd, Fokus på flammehæmmere   et voksende  

 miljøproblem, 2002.
Der findes i dag en række flammehæmmere, som kan anvendes i  

 stedet for brommerede flammehæmmere,  


  

 og  

 et forbud mod brommerede flammehæmmere er derfor oplagt.
Regeringen opfordres  

 derfor i forlængelse heraf til at presse på, for at et sådant forbud bliver  

 en  

 realitet i EU-regi.
Indtil et forbud er på plads, skal Danmark være  

 foregangsland og indføre nationale forbud i lighed med de tiltag, vi kender  

 fra  

 Holland, hvor man har indført et såkaldt forsigtighedsforbud mod en  

 flammehæmmer med den begrundelse, at industrien ikke har kunnet bevise, at  

 den  

 var tilstrækkelig sikker.
Skriftlig fremsættelse Nicolai Wammen  

  

 (S):
 Som ordfører for forslagsstillerne tillader jeg mig herved at  

 fremsætte:
 Forslag til  

 folketingsbeslutning om hormonforstyrrende stoffer.
(Beslutningsforslag nr.
B 156).
 Jeg henviser i øvrigt til de bemærkninger, der ledsager  

 forslaget, og anbefaler det til Tingets velvillige behandling.
