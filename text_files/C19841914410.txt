 Med finanslovforslagets vedtagelse træder den i socialministeriets  

 cirkulæreskrivelse af 5. december 1983 omhandlede udvidelse af  

 befordringsordningen nu i kraft.
 Adgang til at købe og benytte 65-billetter til rejser på danske jernbaner  

 - dog ikke rejser lokalt i hovedstadsområdet - får således nu alle personer  

 under 65 år, der modtager førtidspension (invalide- eller førtidspension)  

 efter den sociale lovgivning.
 De nye legitimationskort, der skal anvendes af førtidspensionister, som  

 ønsker at rejse på 65-billet, jfr. cirkulæreskrivelsen af 5. december 1983,  

 vil kunne udstedes på DSB stationerne omkring den 1. marts 1984.
 Legitimationsbeviser til invalidepensionister, som af kommunerne er  

 fornyet for 1984, vil blive godtaget af DSB, men fra 1. januar 1985 erstattes  

 det hidtidige legitimationsbevis i fuldt omfang af det nye legitimationskort.  

 Eventuelle restoplag af legitimationsbeviset bedes makuleret.
 Ved henvendelser til kommunen bedes førtidspensionster og  

 invalidepensionister, der ikke på nuværende tidspunkt har fået fornyet  

 legitimationsbeviset, orienteret om nyordningen og henvist til at henvende  

 sig på en DSB station.
 Der er med henblik på orientering af de førtidspensionister, som nu bliver  

 berettiget til at benytte befordringsordningen, udsendt en pressemeddelse.
