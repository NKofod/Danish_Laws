 I henhold til § 2a, stk. 1, i lov om retsforholdet mellem arbejdsgivere og  

 funktionærer (lovbekendtgørelse nr. 413 af 30. august 1971) skal  

 arbejdsgiveren, såfremt en funktionær, der har været uafbrudt beskæftiget i  

 samme virksomhed i 12, 15 eller 18 år, opsiges, ved funktionærens fratræden  

 udrede et beløb svarende til henholdsvis 1, 2 eller 3 måneders løn.
 Denne bestemmelse finder ifølge paragraffens stk. 2 ikke anvendelse  

 såfremt funktionæren ved fratrædelsen vil oppebære pension fra arbejdsgiveren  

 eller folkepension.
 På given foranledning skal finansministeriet anmode ministerierne om at  

 ville iagttage følgende ved behandling af spørgsnål om eventuel udbetaling af  

 fratrædelsesgodtgørelse i henhold ti1 funktionærlovens § 2a:
 1. Funktionærer, der ved deres fratræden efter  

 opsigelse opfylder betingelserne for at oppebære understøttelse på grund af  

 alder i medfør af økonomi- og budgetministeriets cirkulære af 26. januar 1972  

 om ændrede regler om ydelse af understøttelse til ikke-pensionssikret  

 personale i statens tjeneste, er ikke berettigede til fratrædelsesgodtgørelse  

 i henhold til funktionærlovens § 2a.
 2. Tilsvarende gælder funktionærer, der ved deres  

 fratræden efter opsigelse opfylder betingelserne for at oppebære  

 understøttelse i medfør af nævnte understøttelsescirkulære på grund af  

 helbredsbetinget utjenstdygtighed.
 3. Funktionærer, der ved deres fratræden efter  

 opsigelse oppebærer eller er berettigede til at oppebære folkepension, kan  

 ikke oppebære fratrædelsesgodtgørelse i henhold til funktionærlovens § 2a.
 4. Udtrykket »samme virksomhed« må i  

 forbindelse med statslig virksomhed i almindelighed forstås som onfattende  

 »samme ansættelsesområde« .
P.
M.
V.
E.
B.
