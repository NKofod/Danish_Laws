 I medfør af § 14, stk. 5, og §§ 43 og 44 i skovloven, jf.  

 lovbekendtgørelse nr. 959 af 2. november 1996 fastsættes:
 § 1.  Hvis Skov- og Naturstyrelsen giver tilladelse  

 til ophævelse af fredskovspligt i h.t. skovlovens § 9, stk. 1, eller til  

 byggeri, anlæg eller terrænændringer m.v. på et fredskovspligtigt areal i  

 h.t. til skovlovens § 12, jf. § 10, fastsætter styrelsen vilkår om, at der  

 lægges fredskovspligt efter skovlovens § 8 på et andet areal  

 (erstatningsskov).
 Stk. 2.  Der fastsættes ikke vilkår om erstatningsskov,  

 hvis fredskovspligt ophæves i h.t. skovlovens § 9, stk. 2, eller i  

 forbindelse med tilbagebetaling af tilskud til skovrejsning inden for den ved  

 tildelingen af tilskuddet fastsatte frist.
 Stk. 3.  Styrelsen kan bestemme, at der ikke fastsættes  

 vilkår om erstatningsskov, hvis de arealer, hvor fredskovspligten ophæves,  

 eller hvor der tillades byggeri, anlæg eller terrænændringer, er enten  

 uegnede til skovdrift eller meget små, d.v.s. som hovedregel mindre end 0,5  

 ha.
Stk. 4.  Ved meget små arealer forstås i bynære områder  

 og ved strækningsanlæg arealer, som er mindre end 0,1 ha.
Det gælder dog  

 ikke, ved ophævelse af fredskovspligt i forbindelse med frastykning af huse  

 uden for byzone, hvor der ved meget små arealer forstås arealer, der er  

 mindre end 0,5 ha.
 Stk. 5.  Ved strækningsanlæg skal det samlede  

 fredskovspligtige areal, der indgår i anlægget, være mindre end 0,1 ha, for  

 at der ikke fastsættes vilkår om erstatningsskov.
Erstatningsskovens størrelse, placering og etablering § 2.  Erstatningsskovens areal skal som udgangspunkt  

 være mindst 10% større end det areal, den skal erstatte.
 Stk. 2.  Ved tilladelse til ophævelse af fredskovspligt  

 eller til byggeri, anlæg eller terrænændringer i forbindelse med  

 strækningsanlæg eller på bynære arealer kan Skov- og Naturstyrelsen stille  

 vilkår om erstatningsskov, der er op til dobbelt så stor som det areal, den  

 skal erstatte.
 Stk. 3.  Ved fastsættelse af erstatningsskovens  

 størrelse tager styrelsen udgangspunkt i de hensyn, der er nævnt i skovlovens  

 § 15, samt til størrelsen af og bevoksningens alder og træartssammensætning  

 på det areal, den skal erstatte.
 § 3.  Hvis det areal, hvor erstatningsskoven  

 etableres, er uden skovbevoksning, skal det lovligt kunne tilplantes, og  

 inden for en rimelig tid bringes til at opfylde skovlovens krav.
§ 4.  Skov- og Naturstyrelsen kan stille vilkår om, at Stk. 2.  Styrelsen skal godkende en plan for etablering  

 af erstatningsskoven, herunder tidsfristen for etableringen.
Puljeordning § 5.  Ved etablering af en puljeordning tillader Skov-  

 og Naturstyrelsen, at der lægges fredskovspligt på et nærmere bestemt areal  

 (puljeareal), som herefter inden for en nærmere afgrænset periode kan  

 anvendes til at modsvare fremtidige vilkår om erstatningsskov, uanset at  

 puljearealet er fredskovspligtigt på det tidspunkt, hvor krav om  

 erstatningsskov skal opfyldes.
 Stk. 2.  I en puljeordning kan indgå både skovbevoksede  

 arealer og arealer, som tilplantes gradvist, indtil hele arealet opfylder  

 skovlovens krav til fredskovspligtige arealer.
 Stk. 3.  Et puljeareal kan anvendes til at modsvare krav  

 om erstatningsskov, der stilles både til ejeren af puljearealet og til andre,  

 som har aftalt med ejeren, at krav om erstatningsskov kan opfyldes på det  

 pågældende puljeareal, jf. § 6.
Opfyldelse af vilkår om erstatningsskov ved betaling for  

 etableringen § 6.  Skov- og Naturstyrelsen kan tillade, at en  

 anlægsmyndighed eller en skovejer, som skal opfylde vilkår om etablering af  

 erstatningsskov, betaler for skovetablering på et privat eller offentligt  

 ejet areal, som vedkommende ikke selv ejer, og som samtidig pålægges  

 fredskovspligt.
 Stk. 2.  Den i § 5 nævnte puljeordning kan også finde  

 anvendelse i den forbindelse.
 Stk. 3.  Ved fastsættelse af størrelsen af det beløb,  

 der skal betales for etablering af erstatningsskov som nævnt i stk.1, tages  

 der på offentlige arealer udgangspunkt i de faktiske omkostninger ved  

 tilplantning og pleje af den konkrete erstatningsskov.
Sikkerhed for erstatningsskovens etablering § 7.  Den, der skal etablere erstatningsskov, skal  

 overfor Skov- og Naturstyrelsen stille sikkerhed i form af en bankgaranti  

 eller lignende for etablering af erstatningsskoven inden for en nærmere  

 angiven frist.
Sikkerhedens størrelse skal kunne dække omkostningerne til  

 jordbearbejdning, såning eller plantekøb, plantning, renholdelse og eventuel  

 efterbedring m.v.
 Stk. 2.  Der kræves ikke sikkerhedsstillelse for  

 offentlige myndigheders forpligtelser til at etablere erstatningsskov, eller  

 i tilfælde hvor erstatningsskovarealerne i forvejen er skovbevoksede.
§ 8.  Sikkerhedsstillelsen kan frigives, når Skov- og  

 Naturstyrelsen har godkendt, at den etablerede erstatningsskov opfylder de  

 vilkår, der er stillet i forbindelse med tilladelsen.
Frigivelsen kan ske  

 etapevis i takt med, at de fastsatte vilkår opfyldes.
Sikkerhedstillelsen vil  

 blive frigivet til den, der ejer ejendommen på det tidspunkt, hvor  

 betingelserne for frigivelsen er opfyldt.
 Stk. 2.  Hvis etableringen af erstatningsskoven ikke er  

 sket inden for den fastsatte frist, kan sikkerheden frigives til Skov- og  

 Naturstyrelsen, som derefter kan anvende beløbet til at etablere  

 erstatningsskoven i h.t. de vilkår, der er fastsat for etableringen.  

 Eventuelle overskydende beløb udbetales til ejeren af ejendommen.
Straf og ikrafttræden § 9.  Den, der tilsidesætter et vilkår om etablering  

 af erstatningsskov straffes med bøde.
 Stk. 2.  Sker der ikke konfiskation af udbytte, som er  

 opnået ved overtrædelsen, skal der ved udmåling af bøde tages særligt hensyn  

 til størrelsen af en opnået eller tilsigtet økonomisk gevinst.
 Stk. 3.  Der kan pålægges selskaber m.v. (juridiske  

 personer) strafansvar efter reglerne i straffelovens 5. kapitel.
 § 10.  Bekendtgørelsen træder i kraft den 10. december  

 1997.
