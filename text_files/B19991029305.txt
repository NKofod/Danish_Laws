Teknisk forskrift om mekanisk udsugning fra  

 rum til håndtering af maling m.v. og fra arbejdssteder i skibe I medfør af § 2, stk. 5, § 5, § 11, stk. 2 og § 28 i lov om skibes  

 sikkerhed m.v. jf. lovbekendtgørelse nr. 594 af 26. juni 1996 og efter  

 bemyndigelse i bekendtgørelse nr. 694 af 17. august 1995  

 fastsættes:
Anvendelsesområde § 1. Denne forskrift gælder for alle nye  

 skibe med undtagelse af lystfartøjer med en bruttotonnage under  

 20.
Definitioner § 2. I denne forskrift forstås  

 ved:
 1)	"Rum til håndtering af maling": Rum hvori maling, organiske  

 opløsningsmidler og brændbare væsker håndteres eller  

 åbnet emballage opbevares og som er af en sådan størrelse,  

 at en person kan opholde sig i rummet.
 2)	"Separat mekanisk udsugning": Mekanisk udsugningssystem, der ikke  

 har forbindelser til andre ventilationssystemer.
 3)	"Mekanisk lokal-udsugning": Udsugning der fjerner luftbårne  

 partikler, dampe og gasser, så tæt ved forureningskilden som  

 muligt.
 4)	"Faste arbejdssteder": Borde eller lignende steder, hvor maling  

 blandes og tilhørende arbejdsredskaber rengøres, svejseborde,  

 rensekar til afvaskning af maskindele, filtre og lignende, stegepladser i  

 kabys, større opvaskemaskiner mv.
Mekanisk udsugning § 3. Rum til håndtering af maling skal  

 være forsynet med separat mekanisk udsugning.
 Stk. 2. Ved installationen skal de foreskrevne  

 bestemmelser i Meddelelser fra Søfartsstyrelsen B, kapitel II-1, regel  

 45, stk. 10 og kapitel II-2, regel 16 endvidere opfyldes.
 Stk. 3. Udsugningen skal kunne standses ved  

 udløserstedet for det brandslukningsanlæg, som er foreskrevet i  

 Meddelelser fra Søfartsstyrelsen B, kapitel II-2, regel 18, stk.  

 7.
 § 4. Alle faste arbejdssteder skal forsynes med  

 fastinstalleret mekanisk lokal-udsugning, hvis der er risiko for sikkerheds  

 og/eller sundhedsskadelige påvirkninger fra luftbårne partikler,  

 dampe og gasser herunder brændbare gasser.
 Stk.2 Ved andre arbejdssteder, hvor de samme påvirkninger som  

 nævnt under stk. 1 kan forekomme, skal der anvendes transportabelt  

 udsugningsudstyr og/eller personlige værnemidler.
 § 5. Den udsugede luft fra de steder, som er  

 nævnt i § 3 og § 4, skal føres til frit dæk, og må  

 ikke kunne recirkuleres i andre ventilationssystemer i skibet.
 Stk.2. Udsugningssystemerne skal være forsynet med  

 driftsindikering.
Ækvivalens § 6. Denne forskrifts bestemmelser skal ikke  

 forhindre, at man om bord benytter andet udstyr, materiale, udrustninger,  

 apparater m.v. eller gennemfører andre foranstaltninger, som  

 repræsenterer mindst den samme grad af sikkerhed som efter denne  

 forskrift.
 Stk. 2. Søfartsstyrelsen accepterer  

 afprøvninger, der udføres af anerkendte  

 prøveinstitutter, herunder af prøveinstitutter i andre  

 EU-medlemsstater samt i lande, der er omfattet af EØS-aftalen, og som  

 giver passende og tilfredsstillende garantier af teknisk, fagmæssig og  

 uafhængig art.
Straf § 7.  Overtrædelse af denne forskrift straffes med  

 bøde, hæfte eller fængsel i indtil 1 år.
Stk. 2. Straffen kan stige til hæfte eller  

 fængsel i indtil 2 år, hvis overtrædelsen er begået  

 forsætligt eller ved grov uagtsomhed, og hvis der ved  

 overtrædelsen er 1)	voldt skade på unge mennesker under 18 år eller  

 fremkaldt fare herfor eller 2)	opnået eller tilsigtet en økonomisk fordel for den  

 pågældende selv eller andre, herunder ved besparelse.
 Stk. 3. Sker der ikke konfiskation af udbytte, som er  

 opnået ved overtrædelsen, skal der ved udmåling af  

 bøde, herunder tillægsbøde, tages særligt hensyn  

 til størrelsen af en opnået eller tilsigtet økonomisk  

 fordel, jf. stk. 2, nr. 2.
Stk. 4. Er en overtrædelse begået af et  

 selskab, en forening, en selvejende institution, en fond eller lignende, kan  

 der pålægges den juridiske person som sådan  

 bødeansvar.
Er overtrædelsen begået af staten, en kommune  

 eller et kommunalt fællesskab, jf. § 60 i lov om kommunernes styrelse,  

 kan der pålægges staten, kommunen eller det kommunale  

 fællesskab bødeansvar.
Ikrafttræden § 8. Forskriften træder i kraft den 1.  

 januar 1998.
