I medfør af § 16 i lov nr. 431 af 30. juni 1993 om arbejdsmarkedsuddannelsescentre og efter forhandling med finansministeren fastsættes:
Betingelser for ydelse af statslån § 1.  Til de selvejende  

 arbejdsmarkedsuddannelsescentre (AMU-centre) kan der ydes rente- og  

 afdragsfrie statslån til køb, opførelse og ombygning af fast ejendom.  

 Statslån kan ydes med indtil 85 pct. af den samlede anskaffelsessum.
Stk. 2.  Ansøgning indgives til Arbejdsmarkedsstyrelsen,  

 der efter forhandling med Uddannelsesrådet afgiver indstilling til  

 arbejdsministeren.
Uddannelsesrådets udtalelse skal indeholde en vurdering af  

 behovet for de pågældende lokaliteter til brug for undervisning i medfør af  

 lov om arbejdsmarkedsuddannelser og om det foreslåede køb eller byggeri er  

 egnet og økonomisk hensigtsmæssigt.
 Stk. 3.  Arbejdsmarkedsstyrelsen kan efter indhentet  

 udtalelse fra Uddannelsesrådet godkende statslån til køb, opførelse og  

 ombygning af fast ejendom, hvor den samlede anskaffelsessum er mindre end 5  

 mio. kr.
Egenkapital § 2.  Det er en forudsætning for ydelse af statslån,  

 at det selvejende AMU-center tilvejebringer en egenkapital på mindst 15 pct.  

 af den samlede anskaffelsessum.
 Stk. 2.  Kommuner og amtskommuner kan bidrage til  

 tilvejebringelsen af egenkapital.
Optagelse af realkreditlån § 3.  Arbejdsmarkedsstyrelsen kan bestemme, at ydelse  

 af statslån er betinget af, at AMU-centret optager realkreditlån i et  

 realkreditinstitut, der er godkendt efter lov om realkreditinstitutter.
Andre lån § 4.  Hvor lån i særlige tilfælde optages andet sted  

 end i et realkreditinstitut, kan godkendelse kun ske, hvis vilkårene ikke er  

 væsentligt anderledes end de, der er sædvanlige for lån i  

 realkreditinstitutter.
Ved køb gælder tilsvarende ved overtagelse af allerede  

 eksisterende pantehæftelser.
Vilkår for ydelse af statslån § 5.  Statslån skal sikres ved oprykkende panteret i  

 ejendommen næst efter de foranstående lån, der er nævnt i §§ 3 og 4, og kan  

 sammen med disse højst udgøre 85 pct. af den samlede anskaffelsessum.
Lånene  

 er rente- og afdragsfrie og uopsigelige fra statens side, så længe  

 institutionen anvendes efter sit formål.
Vilkår for ydelse af egenkapital § 6.  Egenkapital ydes normalt som tilskud.
Ydes  

 egenkapital som lån, skal disse være rente- og afdragsfrie og uopsigelige fra  

 långivers side, så længe institutionen anvendes efter sit formål.
 Stk. 2.  Lån kan sikres ved panteret i ejendommen, når  

 pantebrevet forsynes med respektpåtegning om, at det til enhver tid  

 respekterer nuværende og fremtidige pantehæftelser i ejendommen.
 Stk. 3.  Samtlige omkostninger i forbindelse med  

 låneoptagelsen, stempeludgifter, tinglysning m.v. er AMU-centret  

 uvedkommende.
Tilsagn om egenkapital § 7.  Tilsagn om egenkapital skal foreligge senest ved  

 godkendelse af byggeprogram.
Dokumentation for, at egenkapitalen er likvid,  

 skal foreligge senest ved sagens forelæggelse for Uddannelsesrådet.
Den samlede anskaffelsessum § 8.  Arbejdsmarkedsstyrelsen afgør, hvilke beløb, der  

 kan godkendes medregnet ved opgørelsen af den samlede anskaffelsessum.
 Stk. 2.  Ved beregning af den samlede anskaffelsessum  

 medregnes eventuelle kurstab.
Forholdsmæssigt lån § 9.  I tilfælde, hvor arbejdsministeren godkender, at  

 et selvejende AMU-center køber, opfører eller ombygger en fast ejendom i  

 samarbejde med en anden uddannelsesinstitution eller lignende, ydes statslån  

 i medfør af § 1 i forhold til den anpart, som AMU-centret har i det samlede  

 byggeri.
Tilsyn og a conto § 10.  Arbejdsmarkedsstyrelsen fører tilsyn med  

 byggearbejderne.
Tilsynets opgave er at varetage statens interesser, herunder  

 statens interesser som fremtidig panthaver og driftstilskudsyder og at sikre,  

 at a conto udbetalinger sker på et forsvarligt grundlag.
Stk. 2.  Arbejdsmarkedsstyrelsen kan godkende a conto  

 udbetaling.
A conto udbetaling kan dog aldrig overstige værdien af det på  

 byggepladsen udførte arbejde på udbetalingstidspunktet.
Godkendelse af byggeregnskab § 11.  Efter indstilling fra AMU-centrets bestyrelse  

 på grundlag af revisorattesteret regnskab godkender Arbejdsmarkedsstyrelsen  

 byggeregnskab og foretager den endelige fastsættelse af statslånet.
Ombygning og salg § 12.  Ombygning, væsentlig forandring eller  

 afhændelse af en ejendom, hvortil der er ydet statslån, må ikke ske uden  

 Arbejdsmarkedsstyrelsens godkendelse.
Stk. 2.  Ved salg af fast ejendom, hvori der står  

 statslån, anvendes salgsprovenuet førsttil indfrielse af pantegælden.
Over  

 yderligere salgsprovenue disponeres efter godkendelse af  

 Arbejdsmarkedsstyrelsen således:
 Stk. 3.  Hvis salgsprovenuet ikke hensættes som  

 egenkapital, jf. stk. 2, eller ved salg i forbindelse med likvidation af den  

 selvejende institution, forelægges fordelingen af og dispositionen over  

 salgsprovenue arbejdsministeren.
Nærmere regler § 13.  De nærmere retningslinjer for behandling af  

 byggesager, herunder om indgivelse af ansøgning, dennes indhold og form, samt  

 om ændringer, tilsyn, udbetaling og vedligeholdelse, fastsættes af  

 Arbejdsmarkedsstyrelsen i en byggevejledning.
Ikrafttræden § 14.  Bekendtgørelsen træder i kraft den 1. januar  

 1995.
