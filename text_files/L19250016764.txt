 PROTOKOL ANGAAENDE VOLDGIFTSKLAUSULER.
 De Undertegnede, der er forsynet med behørig Fuldmagt, erklærer, at de paa  

 det af dem repræsenterede Lands Vegne antager følgende Bstemmelser:
 1. Enhver af de kontraherende Stater anerkender  

 Gyldigheden af en Overenskomst - hvad enten den angaar allerede bestaaende  

 eller fremtidige Uoverensstemmelser - indgaaet mellem Parter, der hver er  

 underkastet forskellige kontraherende Staters Jurisdiktion, hvorved Parterne  

 i en Kontrakt forpligter sig til at gøre alle eller visse Uoverensstemmelser,  

 der maatte opstaa i Forbindelse med en saadan Kontrakt, angaaende  

 Handelsspørgsmaal eller et hvilket som helst andet Spørgsmaal, der kan ordnes  

 ved Voldgift, til Genstand for saadan, selv om Voldgiften skal finde Sted i  

 et Land, under Jurisdiktion ingen af Parterne hører.
Enhver kontraherende Stat forbeholder sig Retten til at begrænse  

 ovennævnte Forpligtelse til saadanne Kontrakter, der af dens nationale  

 Lovgivning betragtes som Handelskontrakter.
Den kontraherende Stat, der  

 benytter sig af denne Ret, skal underrette Generalsekretæren for Folkenes  

 Forbund derom, for at der kan tilgaa de andre kontraherende Stater Meddelelse  

 desangaaende.
 2. Voldgiftsproceduren, deri indbefattet Nedsættelsen  

 af Voldgiftsdomstolen, skal ordnes efter Parternes Vilje og efter  

 Lovgivningen i det Land, indenfor hvis Omraade Voldgiften finder Sted.
 De kontraherende Stater forpligter sig til at lette ethvert Skridt, som  

 under Proceduren maa under Proceduren maa foretages paa deres Omraade, i  

 Overensstemmelse med de Bestemmelser, der efter deres Lovgivning ordner  

 Proceduren ved Voldgift.
 3. Enhver kontraherende Stat paatager sig at sikre, at  

 Voldgiftskendelser, afsagte paa dens eget Omraade i Henhold i Henhold til de  

 foregaaende Artikler, gennemføres af dens Myndigheder og i Overensstemmelse  

 med dens nationale Lovgivnings Bestemmelser.
 4. Naar en Retsvist angaaende en Kontrakt indgaaet  

 mellem Personer, paa hvem Art. 1 finder Anvendelse, og indeholdende en  

 Voldgiftsaftale, det være sig om allerede bestaaende eller fremtidige  

 Uoverensstemmelser, der er gyldig i Medfør af nævnte Artikel og egnet til at  

 anvendes, indbringes for en af de kontraherende Staters Domstole, skal denne  

 paa en af Parternes Begæring henvise dem til Voldgiftsdommernes Afgørelse.
 En saadan Henvisning skal ikke præjudicere Domstolenes Kompetence i  

 Tilfælde af, at Voldgiftsaftalen eller Voldgiftsbehandlingen ikke kan føres  

 igennem eller bliver uvirksom.
5. Denne Protokol, der skal staa aaben til  

 Undertegnelse af alle Stater, skal ratificeres.
Ratifikationerne skal  

 deponeres snarest muligt hos Generalsekretæren for Folkenes Forbund, der vil  

 drage Omsorg for, at alle undertegnede Magter erholder Underretning derom.
6. Denne Protokol skal træde i Kraft saa snart to  

 Ratifikationer er blevet deponerede.
Derefter træder den i Kraft for hver  

 kontraherende Stats Vedkommende en Maaned efter at Generalsekretæren har  

 udsendt Meddelelse om Deponeringen af dens Ratifikation.
7. Denne Protokol kan opsiges af enhver kontraherende  

 Stat med et Aars Varsel.
Opsigelsen skal finde Sted ved en Meddelelse stilet  

 til Generalsekretæren for Folkenes Forbund, der straks skal oversende  

 Genparter af denne Meddelelse til alle andre undertegnede Magter med  

 Angivelse af den Dato, paa hvilken den blev modtaget.
Opsigelsen træder i  

 Kraft et Aar efter den Dag, paa hvilken den blev meddelt Generalsekretæren og  

 skal kun gælde for den Stat, der har anmeldt den.
 8. Det staar de kontraherende Stater frit for at  

 erklære, at deres Tiltrædelse af denne Protokol ikke gælder for alle eller  

 nogle af nedennævnte Omraader, nemlig: deres Kolonier, oversøiske Besiddelser  

 eller Omraader, Protektorater eller saadanne Omraader, over hvilke de udøver  

 et Mandat.
Saadanne Stater kan senere tiltræde Protokollen særskilt for ethvert af de  

 saaledes udelukkende Omraaders Vedkommende.
Enhver saadan Tiltræden skal  

 snarest muligt meddeles Generalsekretæren for Folkenes Forbund, som derefter  

 skal underrette alle Signatarmagterne derom.
Den træder i Kraft en Maaned  

 efter Meddelelsen fra Generalsekretæren til alle Signatarmagterne.
De kontraherende Stater kan ligeledes opsige nærværende Protokol særskilt  

 for hvert enkelt af de ovenfor nævnte Omraader.
Art. 7 finder Anvendelse paa  

 en saadan Opsigelse.
 En bekræftet Genpart af denne Protokol vil af Generalsekretæren blive  

 oversendt til alle de kontraherende Stater.
Sket i Genf, den fireogtyvende September Nitten Hundrede og Treogtyve, I en enkelt Udfærdigelse, hvis franske og engelske Tekst begge skal være  

 autentiske, og som skal opbevares i Folkeforbundssekretariatets Arkiv.
 I Overensstemmelse med Art. 1, 2. Stk. forbeholder Belgien sig Ret til at  

 begrænse den i Art. 1, 1. Stk. omhandlede Forpligtelse til Kontrakter, der af  

 dets nationale Ret betragtes som Handelskontrakter.
PAUL HYMANS, Belgiens 1ste Delegerede.
V.
SIDZIKAUSKAS, Lithauens 1ste Delegerede.
A.
MICHALAKOPOULOS, Grækenlands Delegerede, (med Forbeholdet i Art. 1).
ROBERT CECIL, Det britiske Riges 1ste Delegerede.
 Jeg erklærer, at min Underskrift kun gælder for Storbritannien og  

 Nord-Irlands Vedkommende og følgelig ikke indbefatter nogen af de under Hans  

 Britiske Majestæts Overhøjhed eller Myndighed hørende Kolonier, oversøiske  

 Besiddelser eller Protektorater eller noget Omraade, over hvilket Hans  

 Majestæts Regering udøver et Mandat.
AFRANIO DE MELLO FRANCO, Brasiliens Delegerede.
JUAN J.
AMEZAGA, B.
FERNANDEZ Y MEDINA, I Medfør af denne Konventions Art. 1, 2. Stk. forbeholder den franske  

 Regering sig Retten til at begrænse den i nævnte Artikel omhandlede  

 Forpligtelse til Kontrakter, der af dens nationale Lovgivning erklæres for  

 Handelskontrakter.
 I Henhold til Art. 8 i denne Konvention erklærer den franske Regering, at  

 dens Vedtagelse af denne Protokol ikke udstrækker sig til dens Kolonier.  

 Besiddelser eller oversøiske Omraader, saalidt som dens Protektorater eller  

 til Omraader, over hvilke Frankrig udover et Mandat.
G.
HANOTAUX.
R.A.
AMADOR, (Delegeret for Panama).
GARBASSO; (for Italien).
 Fyrstedømmet Monaco forbeholder sig Retten til at beegrænse sin  

 Forpligtelse til de Kontrakter, der af dets nationale Ret erklæres for  

 Handelskontrakter.
For Fyrstedømmet Monaco, den 29. 3. 1924:
R.
ELLES-PRIVAT.
GOTTFRIED ASCHMANN, (for Tyskland).
Paa den kongelige rumænske Regerings Vegne undertegner jeg denne  

 Konvention med det Forbehold, at den kongelige Regering i ethvert paakommende  

 Tilfælde vil kunne indskrænke den i Art. 1, 2. Stk. omhandlede Forpligtelse  

 til de Kontrakter, der af dens nationale Ret erklæres for Handelskontrakter, N.P.COMMENE, (for Rumænien).
 I Medfør af Art. 8 i nærværende Protokol erklærer den japanske Regering,  

 at dens Antagelse af nærværende Protokol ikke udstrækker sig til følgende af  

 dens Omraader: Korea, Taiwan, Karafuto, det forpagtede Omraade i Kwantung og  

 de Omraader, over hvilke Japan udøver et Mandat.
K.
ISHII.
 For Japan.
 I Medfør af Stk. 2 i Art. 1 i nærværende Protokol forbeholder Hans  

 Majestæt Kongen af Spaniens Regering sig Retten til at begrænse den i nævnte  

 Artikel omhandlede Forpligtelse til Kontrakter, der af dens nationale Ret  

 maatte betragtes som Handelskontrakter.
 I Medfør af Art. 8 i Protokollen erklærer Hans Majestæt Kongen af Spaniens  

 Regering, at dens Antagelse af nærværende Protokol hverken udstrækker sig til  

 de spanske Besiddelser i Afrika eller til det spanske Protektorats Omraade i  

 Marokko.
 30. August 1924.
J.
QUINONES DE LEON.
 Den nederlandske Regering forbeholder sig Retten til at begrænse den i  

 Art.1. 1. Stk. omhandlede Forpligtelse til Kontrakter, der ifølge nederlandsk  

 Ret anses som Handelskontrakter.
 Desuden erklærer den som sin Opfattelse, at den principielle Anerkendelse  

 af Voldgiftsklausulers Gyldighed paa ingen Maade berører hverken de  

 indskrænkede Bestemmelser, der findes i den nuværende hollandske Lovgivning,  

 eller Retten til fremtidigt at optage andre Begrænsninger i denne.
Nederlandene.
For Kongeriget i Europa.
W.
DOUDE VAN TROOSTWIJK.
 HEIKKI RENVALL.
 For Finland.
Idet jeg undertegner den i Genf den 24. September 1923 aabnede Protokol  

 angaaende Voldgiftsklausuler, erklærer jeg undertegnede.
Repræsentant for den  

 danske Regering ved Folkeforbundets Sekretariat, med Hensyn til Art. 3  

 følgende: Efter dansk Ret er Voldgiftskendelser, afsagt af en Voldgiftsret,  

 ikke umiddelbart eksigible, men det vil i hvert enkelt Tilfælde være  

 nødvendigt, saafremt Eksekution skal foretages, at anlægge sædvanligt  

 Søgsmaal, under hvilket den paagældende Voldgiftskendelse dog i Almindelighed  

 uden nærmere Prøvelse vil blive lagt til Grund ved Sagens Paadømmelse.
 - Med Forbehold af Ratifikation -.
 Genf. den 30. Maj 1924.
 For Danmark:
 A.OLDENBURG.
For Norge, den 5. August 1924:
CHR.
L.
LANGE.
 For det schweiziske Forbund.
 den 10. September 1924:
 MOTTA.
 I Medfør af Art. 1, 2. Stk. i nærværende Protokol forbeholder den lettiske  

 Regering sig Retten til at begrænse den i nævnte Artikel omhandlede  

 Forpligtelse til Kontrakter, der af dens nationale Ret betragtes som  

 Handelskontrakter.
For Letland, den 12. September 1924:
L.
SEJA.
J.
GUSTAVO GUERRERO.
For Salvador, den 13. September 1924.
For Chile, den 16. September 1924.
 ARMANDO QUEZADA A.
E.
VILLEGAS.
Nederlandene.
For de tre oversøiske Omraader, nederlandsk Indien, Surinam  

 og Curacao.
Den hollandske Regering forbeholder sig Retten til at begrænse den i Art.  

 1, 1. Stk. omhandlede Forpligtelse til Kontrakter, der af nederlandsk Ret  

 anses som Handelskontrakter.
Den erklærer endvidere som sin Opfattelse,  

 »at den principielle Anerkendelse af Voldgiftsklausulers Gyldighed paa  

 ingen Maade berører hverken de indskrænkende Bestemmelser, der findes i den  

 nuværende hollandske Lovgivning, eller Retten til fremtidigt at optage andre  

 Begrænsninger i denne.« W.
DOUDE VAN TROOSTWIJK.
 20. September 1924.
For Paraguay, Genf, 29. September 1924.
R.V.
CABALLERO.
For Østrig, Genf, 24. November 1924.
E.
PFLUGL.
