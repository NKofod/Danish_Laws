Betænkning afgivet af Kommunaludvalget den 18. maj 2006 Betænkning over Forslag til lov om ændring af lov om kommunal  

 indkomstskat (Omlægning og forenklinger i indkomstskattereglerne som  

 led i udmøntningen af aftalen om en kommunal finansieringsreform) [af  

 indenrigs‑ og sundhedsministeren (Lars Løkke&nbsp  

 ;Rasmussen)] 1. Udvalgsarbejdet Lovforslaget blev fremsat den 29. marts 2006 og var til 1.  

 behandling den 6. april 2006. Lovfor-slaget blev efter 1. behandling henvist  

 til behandling i Kommunaludvalget.
Møder Udvalget har behandlet lovforslaget i 3 møder.
Høring Et udkast til lovforslaget har inden fremsættelsen været sendt i  

 høring, og indenrigs- og sundhedsministeren sendte den 24. marts 2006 dette  

 udkast til udvalget, jf. alm. del  bilag 123. Den 30. marts 2006 sendte  

 indenrigs- og sundhedsministeren de indkomne høringssvar samt et notat herom  

 til udvalget.
Spørgsmål Udvalget har stillet 7 spørgsmål til indenrigs- og  

 sundhedsministeren til skriftlig besvarelse, som denne har besvaret.
2. Indstillinger og politiske bemærkninger Et  

  

 flertal  

  

 i udvalget  

 (V, DF, KF og RV) indstiller lovforslaget til  

  

 vedtagelse uændret.
 Et  

  

 mindretal  

  

 i  

 udvalget (S, SF og EL) indstiller lovforslaget til  

  

 forkastelse  

  

 ved 3. behandling.
Socialdemokratiets og Socialistisk Folkepartis medlemmer af  

 udvalget har været kritiske over for resultatet af regeringens forhandlinger  

 om  

 udmøntning af de økonomiske og lovgivningsmæssige konsekvenser af  

 kommunalreformens omfattende opgaveændringer sammenbygget med et ændret  

 tilskuds- og udligningssystem.
Den efterfølgende høring samt  

 udvalgsbehandlingen i Folketingets Kommunaludvalg har på alle måder bekræftet  

 dette kritiske udgangspunkt.
Der henvises til betænkningsbidrag til  

 hovedforslaget, L 194 om kommunal udligning og generelle tilskud.
Lovforslaget er et element i den samlede opfølgning af  

 kommunalreformen.
S og SF er imod nedlæggelsen af amterne, der bl.a. vil  

 betyde  

 en mindre effektiv udligning, hvorfor S og SF ved en samlet behandling af  

 hovedforslag og konsekvensændringer, ville have stemt imod lovforslaget.
Men  

 S  

 og SF ville som udgangspunkt ikke modsætte sig, at Folketingets flertal (V,  

 DF  

 og KF) får mulighed for at gennemføre de nødvendige konsekvensændringer.
Imidlertid har regeringen valgt at indbygge en i øvrigt  

 ubegrundet ændring af reglerne for dækningsafgift i lovforslaget.
Det anførte  

 argument for denne ændring er, at man derved foretager en harmonisering af  

 reglerne.
Dette er imidlertid på ingen måde tilfældet  tværtimod er der  

 tale  

 om at sikre offentlige ejendomme en anden og lempeligere beskatning end  

 ejendomme anvendt til erhverv.
Dette synes aldeles ubegrundet, hvorfor S og  

 SF  

 stemmer imod lovforslaget ved den endelige behandling.
 Siumut, Tjóðveldisflokkurin, Fólkaflokkurin og Inuit Ataqatigiit  

 var på tidspunktet for betænkningens afgivelse ikke repræsenteret med  

 medlemmer  

 i udvalget og havde dermed ikke adgang til at komme med indstillinger eller  

 politiske udtalelser i betænkningen.
 En oversigt over Folketingets sammensætning er optrykt i  

 betænkningen.
Erling Bonnesen (V)   

 Troels Christensen (V)   

 Flemming Damgaard Larsen (V)   

 Leif Mikkelsen (V)   

 Jens Vibjerg (V)   

 Poul Nødgaard (DF)  

  

  fmd.  

  

 Kristian Thulesen Dahl (DF)   

 Christian Wedell‑Neergaard (KF)  

  

  nfmd.  

  

 Allan Niebuhr (KF)   

 Pia Gjellerup (S)   

 Ole Stavad (S)   

 Arne Toft (S)   

 Magnus Heunicke (S)   

 Margrethe Vestager (RV)   

 Ole Glahn (RV)   

 Kristen Touborg (SF)   

 Line Barfod (EL) Siumut, Tjóðveldisflokkurin, Fólkaflokkurin og Inuit  

 Ataqatigiit havde ikke medlemmer i udvalget.
Folketingets sammensætning Venstre, Danmarks Liberale Parti (V) 52 Enhedslisten (EL) 6 Socialdemokratiet (S) 47 Siumut (SIU) 1 Dansk Folkeparti (DF) 24 Tjóðveldisflokkurin (TF) 1 Det Konservative Folkeparti (KF) 18 Fólkaflokkurin (FF) 1 Det Radikale Venstre (RV) 17 Inuit Ataqatigiit (IA) 1 Socialistisk Folkeparti (SF) 11 Bilag 1 Oversigt over bilag vedrørende L 190 Bilagsnr.
Titel 1 Høringsnotat, fra indenrigs- og sundhedsministeren 2 Høringssvar, fra indenrigs- og sundhedsministeren 3 Meddelelse om svarfrist for spørgsmål til ministeren 4 Tidsplan for udvalgets behandling af lovforslaget 5 1. udkast til betænkning Oversigt over spørgsmål og svar vedrørende L 190 Spm.nr.
