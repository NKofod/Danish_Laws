Betænkning afgivet af Europaudvalget den 28. maj 2004 Betænkning over Forslag til  

 folketingsbeslutning om at gå imod, at der gives Tyrkiet en startdato for  

 optagelsesforhandlinger med EU [af Peter Skaarup (DF) m.fl.] 1. Udvalgsarbejdet Beslutningsforslaget blev fremsat den 14. april 2004 og var til  

 1. behandling den 19. maj 2004. Beslutningsforslaget blev efter 1. behandling  

 henvist til behandling i Europaudvalget.
Møder Udvalget har behandlet beslutningsforslaget i 1 møde.
2. Indstillinger og politiske bemærkninger Et  

  

 flertal  

  

 i udvalget  

 (V, S, KF, SF, RV og EL) indstiller beslutningsforslaget til  

  

 forkastelse.
Socialdemokratiets medlemmer af udvalget bemærker, at  

 Socialdemokratiet afviser Dansk Folkepartis forslag om at træffe en  

 beslutning  

 om Tyrkiet nu, fordi en sådan beslutning ikke respekterer, at alle EU-landene  

   

 inklusive Danmark  har stillet Tyrkiet i udsigt, at hvis det inden  

 udgangen af  

 2004 opfylder de objektive politiske Københavnskriterier, vil Tyrkiet kunne  

 begynde forhandling om medlemskab af EU.
Danmark fik i 1993 vedtaget  

 Københavnskriterierne, der er objektive kriterier til bedømmelse af, om  

 EU-ansøgerlande opfylder en række grundlæggende krav om demokrati,  

 menneskerettigheder, retsstat, økonomi osv.
Københavnskriterierne sikrer, at  

 alle ansøgerlande får en ligeværdig og objektiv behandling.
Derfor vil det  

 være  

 urimeligt at kortslutte den igangværende proces, hvor Tyrkiet har ansvaret  

 for  

 at efterleve disse krav.
Socialdemokratiet afventer derfor Kommissionens  

 rapport om Tyrkiet i efteråret 2004.
SFs medlem af udvalget understreger, at SF afviser  

 beslutningsforslaget, og at SF ikke mindst finder forslagets argumentation  

 om,  

 hvilken religion der er dominerende i Tyrkiet, helt irrelevant i forhold til  

 diskussionen om EU og Tyrkiet.
En sådan fremhævelse i forslagets bemærkninger  

 bidrager desværre til at sprede myter om, at bestemte religiøse præferencer i  

 en befolkning ikke kan trives side om side med verdslige, demokratiske  

 systemer  

  uagtet Tyrkiet har et system, hvor stat og religion er adskilt.
Det er  

 ikke  

 den type myter, vi har behov for.
Vi har tværtimod behov for en konstruktiv,  

 fremadrettet og forpligtende dialog med dette store og væsentlige naboland  

 til  

 EU.
Et naboland, der samtidig er placeret i krydsfeltet mellem EU og  

 Mellemøsten, og hvis udvikling har stor betydning for udviklingen i det  

 egentlige Mellemøsten.
Hertil kommer, at Tyrkiet i 1999 fik status som ansøgerland.  

 Denne status er siden bekræftet, ligesom det er blevet gjort klart, at en  

 startdato for egentlige optagelsesforhandlinger afhænger af, om og hvornår  

 Tyrkiet lever op til de såkaldte Københavnskritierier om demokrati,  

 menneskerettigheder og økonomi.
Disse løfter og krav har betydet ændringer i  

 Tyrkiet i positiv retning.
Det er samtidig tydeligt, at der fortsat er  

 adskillige  

 kritisable forhold i landet, ikke mindst på menneskerettighedsområdet og i  

 spørgsmålet om respekten for ligestilling mellem kvinder og mænd.
 SF finder det vigtigt at fortsætte den proces, der er sat i  

 gang, og vil i øvrigt tage stilling til, hvad der skal ske fremover, når  

 Kommissionens rapport om Tyrkiet foreligger i oktober 2004.
 Det Radikale Venstres medlem af udvalget fremhæver, at det er en  

 enig radikal folketingsgruppe, der står bag en afvisning af Dansk Folkepartis  

 beslutningsforslag.
Tyrkiet har i en lang årrække arbejdet sammen med EU og fik i  

 1999 status af ansøgerland.
EU blev med den beslutning enig om, at Tyrkiet er  

 et europæisk land, og at EU ikke er en organisation, der skelner på baggrund  

 af  

 religion.
I oktober skal Kommissionen aflevere en rapport til Rådet om  

 Tyrkiets overholdelse af de kriterier, der har ligget til grund for  

 udvidelsen  

 med de øst- og centraleuropæiske lande.
Københavnskriterierne, der handler om  

 demokrati, menneskerettigheder og økonomi, er målestok for, om landet er klar  

 til de egentlige optagelsesforhandlinger.
Et egentligt medlemskab kommer  

 først  

 på tale efter optagelsesforhandlingernes afslutning, hvilket formentlig vil  

 tage tid, hvis man bruger tidligere optagelsesforhandlinger som  

 erfaringsgrundlag.
Tyrkiet er en del af den europæiske virkelighed, og Tyrkiet er  

 f.eks. allerede medlem af NATO og Europarådet.
Tyrkiet har de senere år  

 gennemgået en række forandringer for at kunne opfylde Københavnskriterierne,  

 og  

 den udvikling skal vi støtte og presse på, så den fortsætter.
På den måde kan  

 Tyrkiet blive en vigtig allieret i EUs bestræbelser på at få en  

 fredelig og  

 demokratisk udvikling i den arabiske verden og hele Mellemøsten.
 Et  

  

 mindretal  

  

 i  

 udvalget (DF) indstiller beslutningsforslaget til  

  

 vedtagelse uændret.
 Mindretallet er bekendt med, at Kristendemokraterne, der ikke er  

 repræsenteret i udvalget, deler denne indstilling.
Dansk Folkepartis medlemmer af udvalget undrer sig over, at  

 Socialdemokratiet ikke kan støtte beslutningsforslaget, da Poul Nyrup  

 Rasmussen  

 den 19. april 2004 i Jyllands-Posten udtalte: » Jeg har ikke tilrådet at give  

 Tyrkiet en vurderingsdato og evt. forhandlingsstart allerede i år.« Kristendemokraterne, Tjóðveldisflokkurin, Inuit Ataqatigiit og  

 Siumut var på tidspunktet for betænkningens afgivelse ikke repræsenteret med  

 medlemmer i udvalget og havde dermed ikke adgang til at komme med  

 indstillinger  

 eller politiske udtalelser i betænkningen.
Charlotte Antonsen (V)  

  

  nfmd.  

  

 Eva Kjer Hansen (V)  

 Jens Kirk (V)  

 Thor Gunnar Kofoed (V)  

 Tina Nedergaard (V)  

 Kristian Thulesen Dahl (DF)  

 Karina Sørensen (DF)  

 Helle Sjelle (KF)  

 Gitte Seeberg (KF)  

 Claus Larsen‑Jensen (S)  

  

  fmd.  

  

 Henrik Dam Kristensen (S)  

 Jacob Buksti (S)  

 Ritt Bjerregaard (S)  

 Nicolai Wammen (S)  

 Anne Grete Holmsgaard (SF)  

 Elisabeth Arnold (RV)  

 Keld Albrechtsen (EL) Kristendemokraterne, Tjóðveldisflokkurin, Inuit  

 Ataqatigiit og Siumut havde ikke medlemmer i udvalget.
Folketingets sammensætning Venstre, Danmarks Liberale Parti (V) 55 * Enhedslisten (EL) 4 Socialdemokratiet (S) 52 Kristendemokraterne (KD) 4 Dansk Folkeparti (DF) 22 Tjóðveldisflokkurin (TF) 1 Det Konservative Folkeparti (KF) 16 Inuit Ataqatigiit (IA) 1 Socialistisk Folkeparti (SF) 12 Siumut (SIU) 1 Det Radikale Venstre (RV) 9 Uden for folketingsgrupperne (UFG) 2 * Heraf  

 1 medlem valgt på Færøerne Bilag 1 Oversigt over bilag vedrørende B 175 Bilagsnr.
