Nr BSF 32 Forslag til folketingsbeslutning om ordningen for De Europæiske  

 Fællesskabers egne indtægter Fremsat af udenrigsministeren (Helveg Petersen) den 30. november 1994 Vedtaget ved anden (sidste) behandling den 16. december 1994 Folketinget meddeler sit samtykke til Danmarks ratifikation af den af  

 Rådet for Den Europæiske Union trufne afgørelse af 31. oktober 1994 om  

 ordningen for De Europæiske Fællesskabers egne indtægter.
Oprindeligt fremsat forslag »Folketinget meddeler sit samtykke til Danmarks ratifikation af den af Rådet for Den Europæiske Union trufne afgørelse af 31. oktober 1994 om ordningen for De Europæiske Fællesskabers egne indtægter.« Bemærkninger til forslaget 1. Forslaget til folketingsbeslutning fremsættes for at gøre det muligt,  

 at regeringen på Danmarks vegne kan ratificere rådsafgørelsen 31. oktober  

 1994 om De Europæiske Fællesskabers egne indtægter.
Rådets afgørelse træder i kraft den første dag i den måned, der følger  

 efter modtagelsen af den sidste meddelelse fra medlemslandene om afslutningen  

 af ratifikationsprocedurerne.
Rådsafgørelsen får virkning fra 1. januar 1995.
 2. I henhold til den gældende rådsafgørelse af 24. juni 1988 om  

 Fællesskabernes ordning med egne indtægter finansieres det fælles budget  

 fuldt ud af egne indtægter, som udgøres af told- og landbrugsafgifter,  

 indbetaling fra medlemsstaterne af en andel af det fælles beregningsgrundlag  

 for merværdiafgift samt den såkaldte fjerde indtægtskilde, der er baseret på  

 indbetalinger fra medlemslandene på grundlag af deres andel af EU's samlede  

 bruttonationalindkomst.
Rådsafgørelsen fastsætter både en overgrænse for andelen af det fælles  

 beregningsgrundlag for merværdiafgiften, det såkaldte momsloft på 1,4 pct.,  

 en overgrænse for momsgrundlaget i det enkelte medlemsland på 55 pct. af  

 bruttonationalindkomsten samt et loft over de samlede egne indtægter på 1,20  

 pct. af Fællesskabets bruttonationalindkomst.
For hvert af årene 1988-92 har  

 der været fastsat såkaldte underlofter, stigende fra 1,15 pct. i 1988 til  

 1,20 pct. i 1992.
Den gældende rådsafgørelse fastlægger endvidere en kompensationsordning  

 for det af Storbritannien rejste budgetproblem.
Ifølge rådsafgørelsens  

 bestemmelser overføres til Storbritannien 66 pct. af det beløb, der udgør  

 forskellen mellem den britiske andel af moms- og  

 bruttonationalindkomst-grundlaget og den britiske andel af de samlede  

 fordelte udbetalinger fra budgettet.
Udgiften herved afholdes af de øvrige  

 medlemsstater i forhold til deres almindelige andel af Fællesskabets samlede  

 bruttonationalindkomst, idet dog Forbundsrepublikken Tysklands bidrag  

 reduceres med 1/3.
3. I overensstemmelse med konklusionerne fra Det Europæiske Råds møde i  

 Maastricht i december 1991 fremlagde Kommissionen i februar og marts 1992  

 »Fra Fællesakten til Maastricht-traktaten - Mål og midler« samt  

 »Fællesskabets offentlige finanser i tiden frem til 1997«.
Disse  

 meddelelser - den såkaldte Delors 2-pakke - indeholdt forslag om en række  

 ændringer af finansieringen af Fællesskaberne.
 Heriblandt var de væsentligste en gradvis forhøjelse af loftet for de egne  

 indtægter fra 1,20 pct. i 1992 til 1,37 pct. i 1997 samt en styrkelse af den  

 sociale samhørighed både gennem budgettets udgiftsside, ved oprettelsen af en  

 samhørighedsfond, og på budgettets indtægtsside, ved øget anvendelse af  

 bruttonationalindkomst-bidraget.
På grundlag af disse meddelelser indledtes der i første halvdel af 1992  

 drøftelser om den fremtidige finansiering.
Disse drøftelser førte til enighed  

 om en finansieringsreform på mødet i Det Europæiske Råd den 11.-12. december  

 1992 i Edinburgh.
Enigheden vedrørte - ud over selve finansieringen, dvs.  

 loftet over og strukturen i de egne indtægter - også budgetdisciplin og  

 budgetforvaltning samt princippet om opdeling af udgiftsbudgettet i fem  

 kategorier; landbrug, struktur, interne politikker, foranstaltninger udadtil  

 samt administration og bestemmelser om overgrænser for udgifterne i hver af  

 disse kategorier.
 4. Det besluttedes, at de årlige lofter over egne indtægter bliver 1,20  

 pct. af Fællesskabernes bruttonationalindkomst i 1993, 1,20 pct. i 1994, 1,21  

 pct. i 1995, 1,22 pct. i 1996, 1,24 pct. i 1997, 1,26 pct. i 1998 og 1,27  

 pct. i 1999. De egne indtægters struktur ændres således, at loftet for den  

 ensartede moms nedsættes fra 1,4 til 1,0 pct i ensartede trin i perioden  

 1995-99. For lande med bruttonationalindkomst pr. indbygger under 90 pct. af  

 fællesskabsgennemsnittet nedsættes overgrænsen for momsgrundlaget til 50 pct.  

 i 1995. Denne ændring indføres gradvis i ensartede trin for de andre  

 medlemsstater i perioden 1995-99. Kommissionen anmodedes om - inden udgangen  

 af 1999 - at forelægge en undersøgelse af hvilke muligheder, der kan komme på  

 tale som en femte indtægtskilde.
Til udmøntning af den af Det Europæiske Råd opnåede enighed om den  

 fremtidige finansiering fremsatte Kommissionen den 13. oktober 1993 et  

 forslag til ny rådsafgørelse om ordningen for egne indtægter.
På basis heraf  

 vedtog Rådet den 31. oktober 1994 afgørelsen om ordningen for De Europæiske  

 Fællesskabers egne indtægter.
For Danmarks vedkommende blev ikrafttrædelsen  

 gjort betinget af Folketingets samtykke til ratifikation.
Folketingets  

 markedsudvalg/Europaudvalg er løbende holdt underrettet i sagen.
 5. Retligt har rådsafgørelsen af 31. oktober 1994 samme karakter som  

 rådsafgørelsen af 24. juni 1988, som den træder i stedet for.
Rådsafgørelsen fastslår (art. 1), at der tillægges Fællesskaberne egne  

 indtægter, som skal sikre finansieringen af deres budgetter.
Fællesskabernes  

 budget finansieres fuldt ud, uanset andre indtægter, ved hjælp af de egne  

 indtægter.
 Rådsafgørelsen viderefører (art. 2), at Fællesskabernes egne indtægter  

 udgøres af landbrugsafgifter inden for rammerne af den fælles  

 landbrugspolitik, told i henhold til den fælles toldtarif, samt told af de  

 produkter, der henhører under traktaten om oprettelse af Det Europæiske Kul-  

 og Stålfællesskab, momsbidrag i henhold til det ensartede beregningsgrundlag  

 samt bidrag fra medlemsstaterne i henhold til deres andel af Fællesskabets  

 samlede bruttonationalindkomst.
Det fastslås, at beregningsgrundlaget for merværdibidraget for de  

 medlemsstater, hvis bruttonationalindkomst pr. indbygger i 1991 udgjorde  

 under 90 % af fællesskabsgennemsnittet, ikke kan overstige 50 pct. af  

 bruttonationalindkomsten.
For de øvrige medlemsstater begrænses grundlaget  

 til følgende procentdele af bruttonationalindkomsten: 54 pct. i 1995, 53 pct.  

 i 1996, 52 pct. i 1997, 51 pct. 1998 og 50 pct. i 1999. Endvidere nedsættes  

 beregningsgrundlaget for den ensartede momssats til 1,32 pct. af  

 bruttonationalindkomsten i 1995, 1,24 pct. i 1996, 1,16 pct. i 1997, 1,08  

 pct. i 1998 og endeligt til 1,00 pct. i 1999.
 Rådsafgørelsen fastlægger (art. 3) loftet for Fællesskabernes egne  

 indtægter til 1,27 pct. af medlemsstaternes bruttonationalindkomst med hensyn  

 til betalingsbevillinger (betalingsbevillinger dækker de udgifter, som følger  

 af opfyldelsen af forpligtelser, indgået i det pågældende og/eller de  

 forudgående regnskabsår). For hvert af årene 1995 til 1999 fastsættes  

 underlofter stigende fra 1,21 i 1995 til 1,27 i 1999.
 Endvidere fastslås det, at forpligtelsesbevillingerne, der opføres på  

 Fællesskabernes almindelige budget i løbet af perioden 1995-1999, skal styres  

 på en sådan måde, at resultatet bliver en samlet beløbsramme, der ikke  

 overstiger 1,335 pct. af medlemsstaternes bruttonationalindkomst i 1999  

 (forpligtelsesbevillinger dækker de retlige forpligtelser, der indgås i det  

 pågældende regnskabsår i forbindelse med foranstaltninger, hvis gennemførelse  

 strækker sig over flere regnskabsår).
 Rådsafgørelsen viderefører (art. 4 og 5) de grundliggende principper for  

 beregning og finansiering af den britiske kompensationsordning.
 Rådsafgørelsen viderefører (art. 6), at de egne indtægter anvendes uden  

 sondring til finansiering af alle udgifter, der er opført på budgettet.  

 Indtægter til finansiering af reserverne opkræves først ved træk på disse.
 Rådsafgørelsen viderefører (art. 7), at overskud fremføres til det  

 følgende regnskabsår.
 Bestemmelserne vedr. medlemsstaternes opkrævning af de egne indtægter samt  

 revision og kontrol heraf videreføres ligeledes (art. 8).
 Dette gælder tillige tilbageførslen af visse egne indtægter til  

 Grækenland, Portugal og Spanien (art. 9). Refusionsordningen, der var en del  

 af tiltrædelsesgrundlaget for disse lande, er afviklet og der udestår alene  

 mindre justeringer.
Rådsafgørelsen fastslår (art. 10), at Kommissionen inden udgangen af 1999  

 skal forelægge en beretning om, hvorledes den nye ordning for de egne  

 indtægter fungerer.
Rapporten skal bl.a. indeholde en fornyet gennemgang af  

 korrektioner af budgetuligevægten til fordel for Storbritannien.
 Kommissionen skal ligeledes inden udgangen af 1999 forelægge en rapport om  

 mulighederne for at indføre en femte indtægtskilde samt om de nærmere  

 detaljer for en evt. ensartet sats til anvendelse på momsgrundlaget.
 Rådsafgørelsen fastlægger (art. 11) de nærmere bestemmelser for  

 ikrafttræden m.v.
6. Rådsafgørelsen har ikke i sig selv statsfinansielle konsekvenser.  

 Rådsafgørelsen ændrer imidlertid, som aftalt af Det Europæiske Råd i  

 Edinburgh den 11.-12. december 1992, de egne indtægters sammensætning i  

 retning af øget anvendelse af bruttonationalindkomst-bidraget og mindre  

 anvendelse af moms-bidraget.
Det indebærer, at bidraget til det fælles budget  

 for de medlemsstater, hvis andel af Fællesskabets samlede  

 bruttonationalindkomst er større end deres andel af Fællesskabets samlede  

 momsgrundlag, stiger.
Det gælder bl.a.
Danmark.
 Hertil kommer, at den forhøjelse af loftet for de egne indtægter, der  

 ligeledes blev aftalt af Det Europæiske Råd i Edinburgh den 11.-12. december  

 1992, såfremt den udnyttes ved vedtagelsen af de årlige budgetter, indebærer  

 øgede bidrag til det fælles budget.
RÅDETS AFGØRELSE AF 31. OKTOBER 1994 OM ORDNINGEN FOR DE EUROPÆISKE FÆLLESSKABERS EGNE INDTÆGTER RÅDET FOR DEN EUROPÆISKE UNION HAR - under henvisning til traktaten om oprettelse af Det Europæiske Fællesskab,  

 særlig artikel 201, under henvisning til traktaten om oprettelse af Det Europæiske  

 Atomenergifællesskab, særlig artikel 173, under henvisning til forslag fra Kommissionen(* 1), under henvisning til udtalelse fra Europa-Parlamentet(* 2), under henvisning til udtalelse fra Det Økonomiske og Sociale Udvalg(* 3),  

 og ud fra følgende betragtninger:
Ved Rådets afgørelse 88/376/EØF, Euratom af 24. juni 1988 om ordningen for  

 Fællesskabernes egne indtægter(* 4) blev disses sammensætning ændret og  

 udvidet ved en reduktion af beregningsgrundlaget for merværdiafgiften,  

 således at dette højst kan udgøre 55 pct. af landets årlige  

 bruttonationalindkomst i markedspriser, i det følgende benævnt  

 »BNI«, dog således at maksimalsatsen på 1,4 pct. blev fastholdt,  

 samt ved indførelse af en supplerende indtægtskilde baseret på  

 medlemsstaternes samlede BNI; (* 1) EFT nr.
C 300 af 6.11.1993, s. 17.
(* 2) EFT nr.
C 61 af 28.2.1994, s. 102.
(* 3) EFT nr.
C 52 af 19.2.1994, s. 1.
(* 4) EFT nr.
L 185 af 15.7.1988, s. 24.
Det Europæiske Råd nåede frem til en række konklusioner herom på mødet i  

 Edinburgh den 11. og 12. december 1992; Fællesskaberne bør råde over de indtægter, der er nødvendige til  

 finansieringen af deres politikker; ifølge disse konklusioner vil Fællesskaberne indtil 1999 kunne disponere  

 over et maksimalt beløb i egne indtægter svarende til 1,27 pct. af  

 medlemsstaternes BNI; for at dette loft kan overholdes, må det samlede beløb for de egne  

 indtægter, der stilles til Fællesskabernes rådighed for perioden 1995-1999,  

 ikke i noget år overstige en bestemt procentsats af medlemsstaternes samlede  

 BNI for det pågældende år; der fastsættes et samlet loft på 1,335 pct. af medlemsstaternes BNI for  

 forpligtelsesbevillingerne, og det bør sikres, at udviklingen i  

 forpligtelsesbevillingerne og betalingsbevillingerne styres; disse lofter bør gælde, indtil denne afgørelse ændres; for at tage hensyn til de forskellige medlemsstaters evne til at bidrage  

 til de egne indtægter og, for de mindst velstående landes vedkommende, at  

 korrigere de regressive elementer i den nuværende ordning - i  

 overensstemmelse med protokollen om den økonomiske og sociale samhørighed,  

 der er knyttet til traktaten om Den Europæiske Union - bør der foretages en  

 ny ændring af reglerne for Fællesskabernes finansiering; - loftet for den ensartede sats, der skal anvendes på de enkelte  

 medlemsstaters ensartede beregningsgrundlag for merværdiafgiften sænkes fra  

 1,4 pct. til 1 pct. i ensartede trin i perioden 1995-1999, - for medlemsstater, hvis BNI pr. indbygger i 1991 udgjorde under 90 pct.  

 af fællesskabsgennemsnittet - nemlig Grækenland, Spanien, Irland og Portugal  

 - begrænses beregningsgrundlaget for merværdiafgiften fra 1995 til 50 pct. af  

 den pågældende medlemsstats BNI, og for de øvrige medlemsstater nedsættes  

 beregningsgrundlaget fra 55 pct. til 50 pct, i ensartede trin i perioden  

 1995-1999; Det Europæiske Råd har flere gange behandlet spørgsmålet om korrektion af  

 budgetuligevægten, især på samlingen den 25. og 26. juni 1984; Det Europæiske Råd bekræftede på sit møde den 11. og 12. december 1992 den  

 beregningsmetode for korrektion af budgetuligevægten, som er fastsat i  

 afgørelse 88/376/EØF, Euratom; der bør drages omsorg for, at budgetuligevægten korrigeres på en sådan  

 måde, at dette ikke berører de egne indtægter, der er disponible for  

 Fællesskabernes politik; der gælder særlige bestemmelser for den monetære reserve, i det følgende  

 benævnt »monetær EUGFL-reserve«; i henhold til konklusionerne fra Det Europæiske Råd skal der afsættes to  

 reserver på budgettet; dvs. reserven til finansiering af lånegarantifonden og  

 reserven til nødhjælp i tredjelande; der fastsættes særlige bestemmelser for  

 disse reserver; Kommissionen forelægger inden udgangen af 1999 en rapport om, hvorledes  

 ordningen fungerer; rapporten skal bl.a. indeholde en fornyet gennemgang af  

 korrektionen af budgetuligevægten til fordel for Det Forenede Kongerige;  

 Kommissionen forelægger ligeledes inden udgangen af 1999 en rapport om  

 resultaterne af en undersøgelse af mulighederne for at indføre en femte  

 indtægtskilde samt om de nærmere detaljer for en eventuel indførelse af en  

 fast ensartet sats til anvendelse på momsgrundlaget; der bør fastsættes bestemmelser til sikring af overgangen fra den ordning,  

 som blev indført ved afgørelse 88/376/EØF, Euratom, til den ordning, som  

 indføres ved nærværende afgørelse; Det Europæiske Råd har vedtaget, at denne afgørelse skal have virkning fra  

 den 1. januar 1995 - FASTSAT FØLGENDE BESTEMMELSER, SOM DET HENSTILLER TIL MEDLEMSSTATERNE AT  

 VEDTAGE; ARTIKEL 1 Der tillægges Fællesskaberne egne indtægter, som skal sikre finansieringen  

 af deres budget i overensstemmelse med den i de følgende artikler fastsatte  

 fremgangsmåde.
 Fællesskabernes budget finansieres, uanset andre indtægter, fuldt ud ved  

 hjælp af Fællesskabernes egne indtægter.
ARTIKEL 2 1. Egne indtægter, der opføres på Fællesskabernes budget, omfatter  

 provenuet af:
a) afgifter, præmier, tillægs- eller udligningsbeløb, supplerende afgifter  

 og lignende samt andre afgifter, som af Fællesskabernes institutioner er  

 pålagt eller vil blive pålagt handelen med ikke-medlemsstater inden for  

 rammerne af den fælles landbrugspolitik, såvel som afgifter og lignende, der  

 er fastsat inden for rammerne af den fælles markedsordning for sukker; b) told i henhold til den fælles toldtarif og anden told, der af  

 Fællesskabernes institutioner er pålagt eller vil blive pålagt handelen med  

 ikke-medlemsstater, samt told af de produkter, der henhører under traktaten  

 om oprettelse af Det Europæiske Kul- og Stålfællesskab; c) anvendelse af en ensartet sats, som gælder for alle medlemsstater, på  

 momsberegningsgrundlaget, der fastlægges ensartet for medlemsstaterne i  

 henhold til fællesskabsregler.
Det grundlag, som skal tages i betragtning med  

 henblik på denne afgørelse, begrænses imidlertid fra 1995 til at udgøre 50%  

 af BNI for de medlemsstater, hvis BNI pr. indbygger i 1991 udgjorde under 90%  

 af fællesskabsgennemsnittet; for de øvrige medlemsstater begrænses grundlaget  

 til følgende procentdele af deres BNI:
- 54% i 1995 - 53% i 1996 - 52% i 1997 - 51% i 1998 - 50% i 1999.
Den reduktionssats på 50% af BNI, der er fastsat for samtlige  

 medlemsstater i 1999, gælder, indtil denne afgørelse ændres; d) anvendelse af en sats, som fastsættes inden for rammerne af  

 budgetproceduren under hensyn til alle øvrige indtægter, på summen af alle  

 medlemsstaternes BNI, der opstilles efter de fællesskabsregler, der er  

 omhandlet i direktiv 89/130/EØF, Euratom(* 1).
(* 1) EFT nr.
L 49 af 21.2.1989, s. 26.
 2. Egne indtægter, der opføres på Fællesskabernes budget, omfatter desuden  

 provenuet af andre afgifter, som måtte blive indført som led i en fælles  

 politik i overensstemmelse med traktaten om oprettelse af Det Europæiske  

 Fællesskab eller traktaten om oprettelse af Det Europæiske  

 Atomenergifællesskab og under overholdelse af den procedure, som er fastsat i  

 artikel 201 i traktaten om oprettelse af Det Europæiske Fællesskab eller i  

 artikel 173 i traktaten om oprettelse af Det Europæiske Atomnergifællesskab.
 3. Ved indbetaling af beløbene i henhold til stk. 1, litra a) og b),  

 tilbageholder medlemsstaterne 10% til dækning af opkrævningsomkostningerne.
4. Den ensartede sats, der er omhandlet i stk. 1, litra c), fremkommer som  

 et resultat af a) anvendelse af følgende procentsatser på medlemsstaternes  

 momsberegningsgrundlag:
- 1,32% i 1995 - 1,24% i 1996 - 1,16% i 1997 - 1,08% i 1998 - 1,00% i 1999.
Satsen på 1% for 1999 gælder, indtil denne afgørelse ændres; b) og nedsættelse med bruttobeløbet for den referencekompensation, der er  

 omhandlet i artikel 4, punkt 2). Dette bruttobeløb udgøres af kompensationen  

 tilpasset under hensyn til, at Det Forenede Kongerige ikke deltager i  

 finansieringen af sin egen kompensation, samt til, at Forbundsrepublikken  

 Tysklands andel er nedsat med en tredjedel.
Satsen beregnes, som om  

 referencekompensationen blev finansieret af medlemsstaterne efter deres  

 momsberegningsgrundlag som fastsat i henhold til artikel 2, stk. 1, litra c).
 5. Den sats, der er fastsat i stk. 1, litra d), gælder for hver  

 medlemsstats BNI.
 6. Er budgettet endnu ikke vedtaget ved regnskabsårets begyndelse, skal  

 den tidligere fastsatte ensartede momssats og BNI-sats fortsat gælde, indtil  

 nye satser træder i kraft, jf. dog de bestemmelser, der er vedtaget i henhold  

 til artikel 8, stk. 2, for så vidt angår den monetære EUGFL-reserve, reserven  

 til finansiering af lånegarantifonden og reserven til nødhjælp i tredjelande.
 7. I denne afgørelse forstås ved BNI årets bruttonationalindkomst i  

 markedspriser.
ARTIKEL 3 1. Fællesskabernes samlede egne indtægter kan ikke overstige 1,27% af  

 medlemsstaternes samlede BNI med hensyn til betalingsbevillinger.
 Fællesskabernes samlede egne indtægter kan for hvert af årene i perioden  

 1995-1999 ikke overstige følgende procentdele af medlemsstaternes samlede BNI  

 i det pågældende år:
- 1995: 1,21% - 1996: 1,22% - 1997: 1,24% - 1998: 1,26% - 1999: 1,27%.
 2. Udviklingen i de bevillinger til forpligtelser, der opføres på  

 Fællesskabernes almindelige budget i løbet af perioden 1995-1999, skal styres  

 på en sådan måde, at resultatet bliver en samlet beløbsramme, der ikke  

 overstiger 1,335% af medlemsstaternes samlede BNI i 1999. Der fastholdes et  

 bestemt forhold mellem bevillinger til forpligtelser og bevillinger til  

 betaling for at sikre disse bevillingers forenelighed og for at overholde det  

 i stk. 1 nævnte loft for de følgende år.
 3. De samlede lofter, der er omhandlet i stk. 1 og 2, finder anvendelse,  

 indtil denne afgørelse ændres.
ARTIKEL 4 Der indrømmes Det Forenede Kongerige en korrektion af budgetuligevægten.  

 Denne korrektion består af et grundbeløb og en justering.
Ved denne justering  

 bringes grundbeløbet i overensstemmelse med en referencekompensation.
 1) Grundbeløbet fastsættes ved:
 a) at beregne forskellen i det foregående regnskabsår mellem:
- Det Forenede Kongeriges procentvise andel af summen af de indbetalinger,  

 der er omhandlet i artikel 2, stk. 1, litra c) og d), og som er blevet  

 foretaget i det pågældende regnskabsår, inklusive justeringerne af den  

 ensartede sats for tidligere regnskabsår, og - Det Forenede Kongeriges procentvise andel af de samlede »fordelte  

 udgifter« b) at anvende den således beregnede forskel på de samlede »fordelte  

 udgifter« c) og at multiplicere resultatet med 0,66.
 2) Referencekompensationen er den korrektion, som fremkommer ved  

 anvendelsen af dette punkts litra a), b) og c), korrigeret med den fordel for  

 Det Forenede Kongerige, som opstår, når momsen »udjævnes«, og  

 artikel 2, stk. 1, litra d), bringes i anvendelse.
 Den fastsættes ved:
 a) at beregne forskellen i det forløbne regnskabsår mellem:
- Det Forenede Kongeriges procentvise andel af de samlede  

 momsindbetalinger, som skulle have været foretaget i dette regnskabsår,  

 inklusive justeringerne for tidligere regnskabsår, vedrørende de beløb, som  

 finansieres over de i artikel 2, stk. 1, litra c) og d), nævnte indtægter,  

 såfremt den ensartede momssats var blevet anvendt på grundlag, der ikke var  

 »udjævnet«, og - Det Forenede Kongeriges procentvise andel i de samlede »fordelte  

 udgifter« b) at anvende den således beregnede forskel på de samlede »fordelte  

 udgifter« c) at multiplicere resultatet med 0,66 d) at trække Det Forenede Kongeriges indbetalinger under punkt 1), litra  

 a), første led, fra indbetalingerne under litra a), første led, i nærværende  

 punkt og e) at trække de under litra d) fremkomne beløb fra det under litra c)  

 fremkomne beløb.
 3) Grundbeløbet justeres, så det kommer til at svare til beløbet for  

 referencekompensationen.
ARTIKEL 5 1. Korrektionen finansieres af de øvrige medlemsstater efter følgende  

 retningslinjer:
 Medlemsstaternes andel i denne finansiering beregnes først på grundlag af  

 deres respektive andel i de i artikel 2, stk. 1, litra d), omhandlede  

 indbetalinger, idet der ses bort fra Det Forenede Kongerige; den tilpasses  

 dernæst, således at Forbundsrepublikken Tysklands bidrag nedsættes til to  

 tredjedele af den andel, som fremkommer ved denne beregning.
 2. Korrektionen ydes Det Forenede Kongerige i form af fradrag i de  

 indbetalinger, som landet foretager i henhold til artikel 2, stk. 1, litra c)  

 og d). De øvrige medlemsstaters andel heri lægges til de indbetalinger, hver  

 medlemsstat foretager i henhold til artikel 2, stk. 1, litra c) og d).
 3. Kommissionen foretager de i denne afgørelses artikel 4 omhandlede  

 beregninger.
 4. Hvis budgettet ikke er vedtaget ved regnskabsårets begyndelse, skal den  

 korrektion til Det Forenede Kongerige og de øvrige medlemsstaters andele  

 heri, som er opført på det seneste endeligt vedtagne budget, fortsat gælde.
ARTIKEL 6 De i artikel 2 nævnte indtægter anvendes uden sondering til finansiering  

 af alle udgifter, der er opført på budgettet.
De indtægter, der er nødvendige  

 til hel eller delvis dækning af den monetære EUGFL-reserve, reserven til  

 finansiering af lånegarantifonden og reserven til nødhjælp i tredjelande, og  

 som er opført på budgettet, indkræves dog først hos medlemsstaterne, når  

 reserverne tages i anvendelse.
Bestemmelserne vedrørende anvendelsen af disse  

 reserver vedtages i fornødent omfang i henhold til artikel 8, stk. 2.
 Bestemmelserne i stk. 1 foregriber ikke anvendelse af visse medlemsstaters  

 bidrag til de supplerende programmer, der er fastsat i artikel 130 L i  

 traktaten om oprettelse af Det Europæiske Fællesskab.
ARTIKEL 7 Et eventuelt overskud af Fællesskabernes indtægter i forhold til samtlige  

 de i et regnskabsår faktisk afholdte udgifter fremføres til det følgende  

 regnskabsår.
 Eventuelle overskud, der følger af en overførsel fra kapitlerne vedrørende  

 EUGFL, Garantisektionen, til den monetære reserve, eller overskud fra  

 Garantifonden vedrørende de eksterne foranstaltninger, der er overført til  

 budgettets oversigt over indtægter, betragtes som egne indtægter.
ARTIKEL 8 1. Fællesskabernes egne indtægter som omhandlet i artikel 2, stk. 1, litra  

 a) og b), opkræves af medlemsstaterne i henhold til deres nationale love og  

 administrative bestemmelser, som om nødvendigt tilpasses  

 fællesskabsforskrifternes krav.
Kommissionen foretager med regelmæssige  

 mellemrum en gennemgang af de nationale bestemmelser, som medlemsstaterne  

 meddeler den, meddeler medlemsstaterne de tilpasninger, som den anser for  

 nødvendige for at sikre deres overensstemmelse med fællesskabsforskrifterne  

 og aflægger rapport til budgetmyndigheden.
Medlemsstaterne stiller de i  

 artikel 2, stk. 1, litra a) til d), fastsatte indtægter til Kommissionens  

 rådighed.
 2. Uden at foregribe revisionen af regnskaberne og kontrollen af  

 retsmæssigheden og den foremelle rigtighed i henhold til artikel 188 C i  

 traktaten om oprettelse af Det Europæiske Fællesskab, idet denne revision og  

 kontrol først og fremmest skal vedrøre pålideligheden og effektiviteten af de  

 nationale systemer og procedurer til fastlæggelse af grundlaget for de egne  

 indtægter fra merværdiafgiften og fra BNI, og uden at foregribe de  

 kontrolforanstaltninger, der træffes i medfør af samme traktats artikel 209,  

 litra c), vedtager Rådet, der træffer afgørelse med enstemmighed på forslag  

 af Kommissionen og efter høring af Europa-Parlamentet, de bestemmelser, som  

 er nødvendige for gennemførelsen af denne afgørelse, samt bestemmelserne  

 vedrørende kontrollen med opkrævningen, overdragelsen til Kommissionen og  

 indbetalingen af de i artikel 2 og 5 nævnte indtægter.
ARTIKEL 9 Den mekanisme med gradvis aftagende tilbageførsel af egne indtægter  

 hidrørende fra merværdiafgifter eller finansielle bidrag på grundlag af BNI,  

 som blev indført med virkning indtil 1985 til fordel for Grækenland i henhold  

 til artikel 127 i tiltrædelsesakten af 1979 og indtil 1991 til fordel for  

 Spanien og Portugal i henhold til artikel 187 og 374 i tiltrædelsesakten af  

 1985, gælder for Fællesskabernes egne indtægter hidrørende fra momsen og for  

 Fællesskabernes egne indtægter baseret på BNI, som er omhandlet i artikel 2,  

 stk. 1, litra c) og d), i denne afgørelse.
Mekanismen gælder ligeledes for de  

 to sidstnævnte medlemsstaters indbetalinger i henhold til artikel 5, stk. 2,  

 i denne afgørelse.
I sidstnævnte tilfælde er tilbageførselssatsen den sats,  

 der var gældende for det år, for hvilket korrektionen indrømmes.
ARTIKEL 10 Kommissionen forelægger inden udgangen af 1999 en rapport om, hvorledes  

 den ved denne afgørelse indførte ordning fungerer; rapporten skal bl.a.  

 indeholde en fornyet gennemgang af korrektioner af budgetuligevægten til  

 fordel for Det Forenede Kongerige.
Den forelægger ligeledes inden udgangen af  

 1999 en rapport om resultaterne af en undersøgelse af mulighederne for at  

 indføre en femte indtægtskilde samt om de nærmere detaljer for en eventuel  

 indførelse af en fast ensartet sats til anvendelse på momsgrundlaget.
ARTIKEL 11 1. Denne afgørelse meddeles medlemsstaterne af generalsekretæren for Rådet  

 og offentliggøres i De Europæiske Fællesskabers Tidende.
 Medlemsstaterne giver omgående generalsekretæren for Rådet meddelelse om  

 afslutningen af de procedurer, der i henhold til deres respektive  

 forfatningsretlige bestemmelser er nødvendige for vedtagelsen af denne  

 afgørelse.
Afgørelsen træder i kraft på den første dag i den måned, der følger efter  

 modtagelsen af den sidste af de i andet afsnit omhandlede meddelelser.
Den  

 får virkning fra 1. januar 1995.
 2.
 a) Med forbehold af litra b) ophæves afgørelse 88/376/EØF, Euratom den 1.  

 januar 1995. Enhver henvisning til Rådets afgørelse af 21. april 1970  

 angående udskiftning af medlemsstaternes finansielle bidrag med  

 Fællesskabernes egne indtægter(* 1), til afgørelse 85/257/EØF, Euratom om  

 Fællesskabernes ordning med egne indtægter(* 2) eller til afgørelse  

 88/376/EØF, Euratom skal betragtes som en henvisning til nærværende  

 afgørelse.
(* 1) EFT nr.
L 94 af 28.4.1970, s. 19.
(* 2) EFT nr.
L 128 af 14.5.1985, s. 15. Afgørelsen er ophævet ved afgørelse 88/376/EØF.
 b) Bestemmelserne i artikel 3 i afgørelse 85/257/EØF, Euratom, gælder  

 fortsat for beregningen og justeringerne af de indtægter, der hidrører fra  

 anvendelsen af satsen på det ensartede, ikke-reducerede  

 momsberegningsgrundlag, for så vidt angår regnskabsåret 1987 og tidligere  

 regnskabsår.
 Artikel 2, 4 og 5 i afgørelse 88/376/EØF, Euratom gælder fortsat for  

 beregningen og justeringerne af de indtægter, der hidrører fra anvendelsen af  

 en ensartet sats, der gælder for alle medlemsstater, på det ensartede  

 momsberegningsgrundlag reduceret til 55% af hver medlemsstats BNI og på  

 beregningen af den korrektion for budgetmæssig uligevægt, der er indrømmet  

 Det Forenede Kongerige, for så vidt angår regnskabsårene 1988-1994. I  

 tilfælde af anvendelse af ovennævnte afgørelses artikel 2, stk. 7, erstattes  

 momsindbetalingerne af finansielle bidrag ved de i dette stykke nævnte  

 beregninger for hver berørt medlemsstat og ved betaling af justeringer af  

 korrektionerne vedrørende tidligere regnskabsår.
