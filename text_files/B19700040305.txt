 I medfør af §§ 16, nr. 1, 19, stk. 1, 22, nr. 1, og 38, stk. 3 i lov nr.  

 152 af 1. april 1949 om civilforsvaret, jfr. lovbekendtgørelse nr. 122 af 1.  

 april 1962 bestemmes herved følgende:
 § 1.  Evakueringen af befolkningen som følge af  

 stedfundne eller forventede krigshandlinger, herunder ledelsen af de  

 evakueredes transport til indkvarteringsområder, foretagelse af afspærringer  

 samt bevogtning af ødelagte eller af anden grund forladte boliger varetages  

 af politimesteren (i det storkøbenhavnske civilforsvarsområde:  

 politidirektøren i København).
 Stk. 2.  Omsorgen for evakuerede påhviler i  

 civilforsvarsområderne civilforsvarskommissionen, uden for  

 civilforsvarsområderne kommunalbestyrelsen, og varetages af disses  

 indkvarterings- og forplejningstjeneste.
 § 2.  Civilforsvarskommissionen (kommunalbestyrelsen)  

 kan kræve kvarterer stillet til rådighed for evakuerede og pålægge  

 kvarterværterne at yde de indkvarterede bespisning, såfremt sådan ikke ydes  

 på anden måde.
§ 3.  Ved den endelige anvisning af kvarterer til de  

 evakuerede skal der tages hensyn såvel til kvarterværten som til de  

 indkvarterede.
Syge, svagelige, ældre mennesker og mødre med små børn  

 anbringes i de bedste kvarterer, og de enkelte medlemmer af en husstand  

 indkvarteres så vidt muligt samme sted, eller i umiddelbar nærhed af  

 hinanden.
Stk. 2.  Kvarteret skal være et sundt og tørt lokale,  

 der er egnet til beboelse.
I det omfang kvarterværterne er i stand dertil,  

 skal der stilles en seng med sengetøj til rådighed pr. indkvarteret.
Såfremt  

 dette ikke er muligt, må der ydes de pågældende en anden form for egnet  

 sengeleje samt så vidt muligt et tæppe pr. indkvarteret.
Stk. 3.  De indkvarterede skal så vidt muligt have  

 adgang til et værelse, der kan opvarmes, og som er forsynet med  

 belysningsmidler, og til WC (kloset). De skal om muligt have adgang til at  

 foretage tøjvask.
De skal selv renholde kvarteret og skal, såfremt  

 kvarterværten yder forplejning, efter nærmere aftale med denne deltage i  

 arbejdet med madens tilberedning, opvask m.v.
I modsat fald skal de have  

 adgang til køkken.
 § 4.  Såfremt kvarterværten er ude af stand til at  

 tilvejebringe, hvad der er nødvendigt til at udstyre sovesteder eller bespise  

 de indkvarterede, kan han rette henvendelse til civilforsvarskommissionen  

 (kommunalbestyrelsen), der eventuelt ved rekvisition efter reglerne i  

 civilforsvarslovens § 35, jfr. indenrigsministeriets bekendtgørelse nr. 371  

 af 19. august 1950 fremskaffer det fornødne.
§ 5.  Den indkvarterede betaler ugentlig bagud  

 godtgørelse for indkvartering i private beboelser og for deltagelse i privat  

 bespisning.
Størrelsen af disse godtgørelser fastsættes af  

 indenrigsministeren.
 Stk. 2.  Såfremt den indkvarterede ikke selv er i stand  

 til at betale efter reglerne i stk. 1, udlægges godtgørelserne på statens  

 vegne af kommunalbestyrelsen i indkvarteringsområdet.
Stk. 3.  De af kommunalbestyrelsen udlagte beløb skal  

 refunderes af de indkvarterede.
I trangstilfælde afholdes udgiften som hjælp  

 i henhold til lov om offentlig forsorg.
 § 6.  Civilforsvarskommissionen (kommunalbestyrelsen)  

 kan efter samråd med vedkommende kredsdyrlæge og den stedlige  

 husdyrbrugskonsulent pålægge kvarterværter mod betaling at yde husly og foder  

 til evakuerede husdyr, medmindre dette medfører væsentlig gene for egen  

 besætning.
 Stk. 2.  Lovgivningen om smitsomme sygdomme hos  

 husdyrene og de bestemmelser, der er fastsat i henhold hertil, skal i videst  

 muligt omfang overholdes.
 Stk. 3.  Godtgørelse ydes efter reglerne i § 5.
 § 7.  Uoverensstemmelser mellem indkvarterede og  

 kvarterværten om de indkvarteringsforhold, der er nævnt i §§ 2-4, afgøres af  

 civilforsvarskommissionen (kommunalbestyrelsen), hvis afgørelse kan  

 indbringes for civilforsvarsstyrelsen.
§ 8: Ved iværksættelse af endelig indkvartering af evakuerede udfærdiges  

 for hver indkvarteringssøgende indkvarteringsbillet i 4 eksemplarer.
Et  

 eksemplar tilstilles det folkeregister, den pågældende er tilmeldt, medens et  

 andet eksemplar tilstilles indkvarteringskommunen.
Stk. 2.  De øvrige 2 eksemplarer tjener som legitimation  

 ved indkvartering hos private.
Det ene eksemplar afleveres til kvarterværten,  

 medens det andet eksemplar skal opbevares af den indkvarterede, og ved  

 indkvarteringsforholdets ophør afleveres til indkvarterings- og  

 forplejningstjenesten.
 Stk. 3.  På indkvarteringsbilletterne angives om, og i  

 hvilket omfang kvarterværten skal yde den indkvarterede bespisning.
 § 9.  Ophold på civilforsvarets hjælpestationer,  

 eventuel modtagelse af nødbeklædning samt bespisning ved civilforsvarets  

 foranstaltning i tiden, indtil endelig indkvartering har fundet sted, er  

 gratis.
Stk. 2.  Hjælpestationen udbetaler efter begæring af en  

 evakueret et beløb til dækning af udgifter til småfornødenheder m.v., såfremt  

 der skønnes at være behov derfor.
Beløbets størrelse fastsættes af  

 indenrigsministeren.
 Stk. 3.  Herudover ydes der hjælp efter reglerne i lov  

 om offentlig forsorg.
 § 10.  Såfremt de evakuerede bespises ved  

 civilforsvarets foranstaltning efter, at endelig indkvartering har fundet  

 sted, må betalingen herfor ikke være højere end den faktiske udgift og højest  

 de beløb, der er fastsat efter § 5, stk. 1.
 Stk. 2.  I trangstilfælde afholdes betalingen for  

 bespisningen som hjælp i henhold til lov om offentlig forsorg.
§ 11.  Udgifterne ved eventuel af det offentlige  

 iværksat transport af de evakuerede og den i § 9, stk. 1, omhandlede hjælp  

 afholdes af staten.
Beløb, der er udlagt af kommunen efter § 5, stk. 2 og §  

 6, stk. 3, refunderes kommunen inden en måned efter udlæggets foretagelse.
 § 12.  Overtrædelse af de i medfør af §§ 2, 3 og 6  

 udstedte påbud eller forbud straffes med bøde eller hæfte, for så vidt  

 forholdet ikke efter sin beskaffenhed medfører højere straf efter den øvrige  

 lovgivning.
 § 13.  Indenrigs- og boligministeriets bekendtgørelse  

 nr. 68 af 28. februar 1951 om indkvartering og forplejning af evakuerede m.v.  

 ophæves.
 INDENRIGSMINISTERIET, DEN 10. SEPTEMBER  

 1970.
 P.M.V.
 Zeuthen.
 /Louis Heegaard.
