 Det meddeles herved, at Detailforskrifter for Køretøjer 1992 vil indeholde  

 følgende ændringer:
 1. Refleksplanker på køretøjer fra før 1. april 1986.
 Gyldighedsområdet for Detailforskrifter for Køretøjer 1992 udvides med  

 følgende:
»Bestemmelserne i afsnit 6.11 om refleksplanker gælder desuden for  

 lastbil N(2) med tilladt totalvægt på mere end 7500 kg, lastbil N(3) og  

 påhængs-/sættevogn 0(3)/0(4), der er registreret, godkendt eller taget i brug  

 inden ikrafttrædelsesdatoen.« 2. Ændrede mål.
 Pkt. 6.11.001 ændres til:
»6.11.001 GENERELLE BESTEMMELSER Model 1, 2, 3, 4, 5, 6, 7 eller 8, se bilag.
 Detailforskrifter for Køretøjer 1992 træder i kraft den 1. april 1992 og  

 gælder i øvrigt for køretøjer, der registreres, godkendes eller tages i brug  

 første gang på ikrafttrædelsesdatoen eller senere.
 Ethvert køretøj kan dog straks indrettes i overensstemmelse med  

 ovenstående bestemmelser.
 Det bemærkes, at ældre lastbiler med tilladt totalvægt på højst 7500 kg  

 indtil videre fortsat er undtaget fra krav om refleksplanke, idet det må  

 forventes, at et kommende EF-direktiv vil fastsætte en nedre grænse på mellem  

 3500 og 7500 kg.
 Det bemærkes desuden, at refleksplanker, der opfylder de hidtil krævede  

 mål, også opfylder de ændrede mål.
 P.M.V.
