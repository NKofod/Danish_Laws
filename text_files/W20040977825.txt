Landsskatteretskendelse vedr. afskrivning på aktiver i  

 forbindelse med skattefri fusion Klagen angår ikke godkendt fradrag for indkomståret 2000 for  

 skattemæssig afskrivning på aktiver, som er tilgået det modtagende selskab  

 ved  

 skattefri fusion pr. 1. januar 2000 med et søsterselskab, som for samme  

 indkomstår har afskrevet på aktiverne.
 Det modtagende selskab er sambeskattet med moderselskab B A/S.
Landsskatterettens  

 afgørelse Skattepligtig indkomst Selskabsbeskatningen har som konsekvens af ikke godkendt fradrag  

 for skattemæssig afskrivning 39.751.400 kr. på driftsmidler og bygninger  

 ansat  

 den skattepligtige indkomst til 136.602.400 kr.
 Landsskatteretten tiltræder, at der kan afskrives på de af sagen  

 omhandlede aktiver for indkomstår 2000. De talmæssige reguleringer foretages  

 af  

 den ansættende myndighed, jf. forretningsorden for Landsskatteretten, bkg.  

 nr.  

 563 af 2. juli 1999, § 17, stk. 2. Det bemærkes herved, at der ikke ved  

 afgørelsen er taget stilling til størrelsen af  

 afskrivningerne.
Sagens oplysninger A A/S (i det følgende benævnt Selskabet) er for indkomstår 2000  

 sambeskattet med moderselskabet B A/S.
Det danske moderselskab ejes af et  

 hollandsk selskab (C B.V.). Det ultimative moderselskab er det svenske  

 selskab  

 D SCA.
 Det danske moderselskab  stiftet den 1. juli 1998 og senere  

 købt som skuffeselskab af koncernen med henblik på at drive  

 emballagevirksomhed  

 (packaging-aktivitet) i Danmark  har i begyndelsen af 1999 erhvervet  

 Selskabet  

 (købt af anden koncern).
Med virkning pr. 1. januar 2000 er Selskabet som modtagende  

 selskab fusioneret skattefrit efter fusionsskattelovens regler med et  

 søsterselskab som indskydende selskab (D A/S), som det danske moderselskab  

 har  

 købt i slutningen af 1999 af tredje koncern.
Tilladelse til skattefri fusion  

 -  

 efter ansøgning herom af 14. april 2000 under henvisning til  

 fusionsskattelovens § 4, stk. 2 - er givet uden fastsættelse af vilkår af  

 Told-  

 og Skatteregionen ved brev af 16. juni 2000.
Det indskydende selskab var uden aktivitet i dets 1. regnskabsår  

 (perioden 1.10.1998  30.4.1999). Pr. 1. maj 1999, hvor selskabet var  

 ejet af  

 anden koncern, overdrog det daværende moderselskab sine  

 packaging-aktiviteter, dvs. produktion og salg af  

 bølgepapemballage m.m. til  

 det indskydende selskab.
Senere i 1999 blev selskabet så købt af B A/S, som i  

 forvejen drev packaging-aktivitet via Selskabet.
Ved fusionen pr. 1. januar  

 2000 overtog Selskabet samtlige aktiver og passiver i det indskydende  

 selskab.
Det indskydende selskab har for perioden 1.10.1998  30.4.1999  

 (indkomstår 1999), hvor selskabet var uden aktivitet, selvangivet en  

 skattepligtig indkomst på 6.000 kr.
For perioden 1.5.1999   

 31.12.1999 har det  

 indskydende selskab opgjort en skattepligtig indkomst på 11.640.000 kr.
Ved  

 opgørelsen er foretaget afskrivninger på driftsmidler 48.483.000 kr. (30 % af  

 161.611.000 kr.) og erhvervsbygninger 5.954.000 kr. (eksl. straksafskrivning  

 1.663.000 kr.).
 For det indskydende selskab (hjemmehørende i X Kommune) har  

 indkomsten for indkomståret 1999 tidligere været ansat til 11.634.000 kr. på  

 grundlag af indkomsten for hele perioden 1.10.1998  31.12.1999. Da  

 fusionsdatoen imidlertid er efter den 31. december 1999, jf. herved  

 fusionsskattelovens  

 § 7, stk. 1, er det indskydende selskab ved senere korrektion skatteansat for  

 indkomståret 2000 (perioden 1.5.1999  31.12.1999) til en ansat indkomst  

 på  

 11.640.000 kr. (før underskudsfremførsel 6.000 kr. fra indkomstår 1999).  

 Korrektionen for det indskydende selskab  som der i øvrigt ikke er  

 uenighed om  

 - er foretaget af X Kommune i forbindelse med Y Selskabsbeskatnings  

 indkomstansættelse for det modtagende selskab (Selskabet).
For indkomståret 2000 (regnskabsåret 1.1.2000  31.12.2000) har  

 Selskabet skattemæssigt afskrevet på driftsmidler og bygninger.
Herunder er  

 for  

 aktiver tilgået ved fusion afskrevet på bygninger med 5.813.000 kr. (eksl.  

 straksafskrivning 809.000 kr.), og på driftsmidler med et beløb svarende til  

 30  

 % af tilgang på saldo 113.128.000 kr., eller 33.938.400 kr.
Selskabsbeskatningens  

 afgørelse Indkomsten for indkomståret 2000 for Selskabet, der er  

 selvangivet til 96.851.000 kr., er ændret til ansat indkomst 136.602.400 kr.  

 Forhøjelsen 39.751.400 kr. vedrører ikke godkendt fradrag for afskrivning på  

 driftsmidler 33.938.400 kr. (30 % af 113.128.000 kr.) og på bygninger  

 5.813.000  

 kr. (eksl. straksafskrivning).
 Selskabet er ikke anset at være berettiget til skattemæssig  

 afskrivning på driftsmidler og bygninger tilgået ved den skattefri fusion pr.  

 1. januar 2000. Da det indskydende selskab for perioden 1.5.1999   

 31.12.1999  

 og dermed for indkomståret 2000 har afskrevet på aktiverne, er der afskrevet  

 på  

 de samme anlægsaktiver 2 gange i samme indkomstår.
Ifølge fusionsskattelovens § 8, stk. 1, 2. punktum, anses  

 eventuelle skattemæssige afskrivninger og nedskrivninger, som det indskydende  

 selskab har foretaget, for foretaget af det modtagende selskab.
Det anses at  

 være i strid med afskrivningslovens indhold om indkomstårets  

 afskrivninger på  

 de omhandlede aktiver, såfremt der foretages afskrivning på de samme  

 anlægsaktiver 2 gange i det samme indkomstår.
Klagerens påstand og  

 argumenter Der er fremsat påstand om, at indkomsten som selvangivet  

 ansættes til 96.851.000 kr.
 Det er gjort gældende, at der ikke er hjemmel til at nægte  

 afskrivning på de aktiver, der er tilgået ved fusionen pr. 1. januar 2000.
 Fusionsskattelovens § 8, stk. 1, fastslår det fundamentale og  

 for skattefri fusion bærende princip, at det modtagende selskab succederer i  

 det indskydende selskabs skattemæssige stilling med hensyn til overtagne  

 aktiver og passiver.
 Det indskydende selskab er i medfør af fusionsskattelovens § 7,  

 stk. 1, sat i  

 selvstændig skat af sin  

 indkomst i perioden 1.5.1999 til 31.12.1999. Da det indskydende selskab  

 hverken  

 beskattes af kapitalgevinster eller genvundne afskrivninger på de aktiver,  

 der  

 overdrages til det modtagende selskab, indtræder det modtagende selskab i det  

 indskydende selskabs anskaffelsestidspunkter, anskaffelsessummer og  

 afskrivningsgrundlag  

 vedrørende de overtagne aktiver, jf. fusionsskattelovens § 8, stk. 1.
Fusionsskattelovens § 8 hjemler en begrænset og specifik  

 succession i det indskydende selskabs skattemæssige status i relation til de  

 overdragne aktiver.
Der gælder ikke noget generelt successionsprincip, der  

 kan  

 påvirke de deltagende selskabers skatteretlige stilling ud over  

 fusionsskattelovens udtrykkelige regler, hverken i begunstigende eller  

 bebyrdende retning.
Der er ikke hjemmel til at indfortolke et almindeligt  

 successionsprincip til begrænsning af den øvrige skattelovgivnings  

 virkninger.  

 Der er henvist til Fusionsskatteloven med kommentarer af Michael  

 Serup, 1.  

 udgave 1999, side 87 og fremefter.
Spørgsmålet, hvorvidt det indskydende selskabs afskrivninger er  

 foretaget i indkomstår 1999 eller 2000, er uden betydning for det modtagende  

 selskabs skattemæssige succession efter fusionsskattelovens § 8, stk. 1.  

 Bestemmelsen indeholder ikke hjemmel til at afskære det modtagende selskab  

 fra  

 at afskrive på de overtagne, nedskrevne skattemæssige værdier i det  

 indkomstår,  

 fusionen sker.
Reglerne om såkaldt dublering eller overspringelse af  

 indkomstår  

 er ikke relevante i denne sammenhæng.
Disse  

 regler er kun direkte anvendelige i forbindelse med omlægning af et  

 selskabs regnskabsperiode og tilsigter bl.a. at forhindre, at der for samme  

 skattesubjekt foretages mere end én skatteansættelse for samme indkomstår.  

 Efter fusionsskatteloven skal foretages to selvstændige, ordinære  

 skatteansættelser  

 for to selvstændige skattesubjekter.
Fusionsskattelovens successionsregler  

 medføre ikke, at de fusionerede selskaber anses for ét og det samme selskab.
Det fremgår af fusionsskattelovens § 5, at datoen for den i  

 forbindelse med fusionen udarbejdede åbningsstatus i skattemæssig henseende  

 anses for fusionsdatoen, og at det er en betingelse for at anvende  

 fusionsskattelovens regler, at fusionsdatoen er sammenfaldende med  

 skæringsdatoen for det modtagende selskabs regnskabsår.
Fusionsdatoen  

 relaterer  

 sig således til regnskabsår og ikke til indkomstår.
Ved fusionen overtager  

 det  

 modtagende selskab de værdier, der eksisterer i balancen pr. 31. december  

 1999  

 i årsregnskabet for det indskydende selskab.
Disse værdier har en  

 skattemæssig  

 nedskreven værdi, som det modtagende selskab overtager.
Der er i øvrigt ud  

 over  

 lovens forarbejder henvist til TfS 1998.598 LR.
Landsskatterettens  

 bemærkninger og begrundelse Sagen angår en skattefri fusion efter reglerne i  

 fusionsskatteloven mellem to søsterselskaber med skattemæssig fusionsdato pr.  

 1. januar 2000, jf. herved fusionsskattelovens § 5. Sagen ses alene at  

 vedrøre  

 spørgsmålet, om det i relation til det modtagende selskabs afskrivninger for  

 aktiver for indkomståret 2000 har betydning, at det indskydende selskab har  

 foretaget afskrivninger på de samme aktiver for indkomståret 2000.
Fusionsskattelovens regler om skattefri fusion bygger på et  

 successionsprincip.
Der sker således beskatning af det indskydende selskab  

 indtil fusionsdatoen efter de almindeligt gældende regler uden  

 realisationsbeskatning, jf. herved fusionsskattelovens § 7, stk. 1. For det  

 modtagende selskab  som denne sag vedrører - følger det af  

 fusionsskattelovens  

 § 8, stk. 1, 1. punktum, at aktiver og passiver, der er i behold hos det  

 indskydende selskab ved fusionen, ved opgørelsen af det modtagende selskabs  

 skattepligtige indkomst behandles, som om de var anskaffet af dette på de  

 tidspunkter, hvor de er erhvervet af det indskydende selskab, og for de  

 anskaffelsessummer, hvortil de er erhvervet af dette selskab.
 For det modtagende selskab følger det videre af  

 fusionsskattelovens § 8, stk. 1, 2. punktum, at eventuelle skattemæssige  

 afskrivninger og nedskrivninger, som et indskydende selskab har foretaget,  

 anses for foretaget af det modtagende selskab.
 Ved den påklagede indkomstansættelse er den skattemæssige  

 succession efter fusionsskattelovens § 8, stk. 1, 2. punktum, anset at  

 medføre,  

 at det indskydende selskabs afskrivning på aktiver for indkomståret 2000  

 udelukker, at det modtagende selskab kan afskrive på de samme aktiver for  

 indkomståret 2000. Denne fortolkning kan i overensstemmelse med  

 repræsentantens  

 opfattelse ikke tiltrædes.
 Det bemærkes herved, at fusionen pr. 1. januar 2000  som er  

 tilladt uden fastsættelse af særlige vilkår - sker mellem et indskydende  

 selskab, som for indkomståret 2000 beskattes af indkomsten for perioden  

 1.5.1999  31.12.1999, jf. herved fusionsskattelovens § 7, stk. 1, og et  

 modtagende selskab, som for indkomståret 2000 beskattes af indkomsten for  

 regnskabsåret 1.1.2000  31.12.2000.
Endvidere bemærkes, at sagen omhandler driftsmidler og bygninger  

 tilført det modtagende selskab ved fusionen pr. 1. januar 2000, hvor det  

 modtagende selskab ved sin indkomstopgørelse for indkomstår 2000 må anses at  

 have afskrevet på aktiverne med baggrund i det afskrivningsgrundlag, som  

 fremkommer efter det indskydende selskabs afskrivning på aktiverne ved sin  

 indkomstopgørelse for samme indkomstår, jf. herved successionsbestemmelsen i  

 fusionsskattelovens § 8, stk. 1, 1. og 2. punktum.
Tilgangen for driftsmidler  

 113.128.000 kr., som indgår i afskrivningsgrundlaget for det modtagende  

 selskab, svarer således til saldoværdi 161.611.000 kr. reduceret med det  

 indskydende selskabs afskrivning på 48.483.000 kr.
 I relation til det modtagende selskabs indkomstopgørelse for  

 indkomståret 2000 ses det herefter ikke at være i strid med  

 fusionsskattelovens  

 § 8, stk. 1, 2. punktum, at der afskrives på aktiver, som det indskydende  

 selskab også har foretaget afskrivning på for indkomståret 2000. For så vidt  

 der herved afskrives på aktiverne to gange for indkomstår 2000, bemærkes, at  

 afskrivningen foretages af to selvstændige skattesubjekter, nemlig af hhv.  

 det  

 indskydende selskab (for perioden indtil fusionsdatoen) og det modtagende  

 selskab (for perioden fra fusionsdatoen).
Det tiltrædes derfor, at Selskabet som modtagende selskab kan  

 afskrive på de af sagen omhandlede aktiver for indkomstår 2000. De talmæssige  

 reguleringer foretages af den ansættende myndighed, jf. forretningsorden for  

 Landsskatteretten, bkg. nr. 563 af 2. juli 1999, § 17, stk. 2. Det bemærkes  

 herved, at der ikke ved afgørelsen er taget stilling til størrelsen af  

 afskrivningerne.
Afgørelsen er tiltrådt af  

 Told- og Skattestyrelsen.
