Landsskatterets kendelse vedrørende momsafgiftsfritagelse   

 friskoles afholdelse af julestue Klagen skyldes, at regionen  

 ikke har godkendt A skoles ansøgning om momsfritagelse efter momslovens § 13,  

 stk 1, nr 18, for salg af varer i forbindelse med afholdelse af julestue.
Landsskatterettens afgørelse Regionens afgørelse ændres.
Sagens oplysninger A skole er en statsanerkendt  

 friskole, hvor der foretages undervisning fra børnehaveklasse til 10. klasse.  

 Derudover har skolen en skolefritidsordning til de yngre børn (børnehave til  

 3.  

 klasse). Skolen er ejet af Luthersk Missionsforenings Luthersk  

 Missionsforening  

 er omfattet af TSS-cirkulære nr. 2003-31 af 11. november 2003 om  

 almenvelgørende eller på anden måde almennyttige fonde, foreninger,  

 stiftelser,  

 institutioner mv. samt religiøse samfund.
Der er ingen begrænsninger i, hvem  

 der kan søge og blive optaget på skolen.
Det er oplyst, at skolen i  

 tidligere år (hvert andet år) har afholdt et julemarked.
På dette julemarked  

 sælges forskellige ting, som forældre og andre har bidraget med, bl.a.  

 julepynt, hjemmebag, blomsterdekorationer og håndstøbte lys.
Det er eleverne  

 og  

 disses forældre, der forestår arrangementet.
Overskuddet fra julestuen tilgår  

 fonden "A skoles investerings- og byggefond". Der er ikke tale om  

 en  

 fond i fondslovens forstand, idet overskuddet indgår i skolens regnskaber,  

 men  

 som øremærket til anvendelse i overensstemmelse med fondens fundats.
Det  

 fremgår af denne, at fondens formål er at tilvejebringe midler til  

 investerings- og byggearbejder på skolen.
Fonden afholder på baggrund af de  

 tilførte midler udgifter til nybygninger til skolen, bl.a. nye lokaler til  

 SFO  

 og en ny legeplads.
Det fremgår tillige af fundatsen, at fonden er ejet af  

 Luthersk Missionsforening, og at fondens midler ved ophævelse tilfalder  

 Luthersk Missionsforening, hvor de skal søges anvendt til arbejde blandt børn  

 og unge.
 Skolen  

 har ved brev af 27. februar 2004 ansøgt om momsfritagelse i henhold til  

 momslovens § 13, stk. 1, nr. 18, af indtægterne fra julestuen, der er  

 planlagt  

 afholdt den 12. november 2005. Det fremgår af ansøgningen, at arrangementet  

 vil  

 være indrettet på fuldstændig samme måde som de forudgående arrangementer.  

 Der  

 er således tale om salg af gaver fra private, brugte møbler mv. og  

 omsætningen  

 forventes at blive større end kr. 50.000.
ToldSkats afgørelse Regionen har ikke anset  

 skolen for at opfylde betingelserne for momsfritagelse efter momslovens § 13,  

 stk. 1, nr. 18. Regionen har præciseret, at det er skolen, som søger om  

 momsfritagelse, og ikke hverken fonden eller Luthersk Missionsforening.
Som  

 begrundelse for afgørelsen har regionen anført, at overskuddet alene kommer  

 skolens elever til gode og derved ikke en videre kreds af personer.
Regionen  

 har herved henvist til Landsskatterettens kendelse offentliggjort i TfS  

 2000.154, hvor en støtteforening til en friskole ikke blev anset for  

 momsfritaget i henhold til momslovens § 13, stk. 1, nr. 18, af indtægter fra  

 lignende arrangementer.
 Endvidere har regionen  

 henvist til, at overskuddet efter det oplyste udloddes til en  

 investeringsfond,  

 som anvender overskuddet til byggeri af SFO samt legeplads på skolen.  

 Overskuddet kan derfor ikke anses for anvendt til et almennyttigt/velgørende  

 formål.
 Endelig har regionen anført,  

 at skolen heller ikke kan anses for fritaget for moms i henhold til § 13,  

 stk.  

 1, nr. 22, idet det er de samme kriterier, der lægges til grund ved vurdering  

 af, hvorvidt formålet er af velgørende eller på anden måde almennyttig  

 karakter, som ved fritagelse efter § 13, stk. 1, nr. 18.
Klagerens påstand og argumenter Repræsentanten har fremsat  

 påstand om, at skolens indtægter fra julearrangementet er momsfritaget i  

 henhold til momslovens § 13, stk. 1, nr. 18. Subsidiært har repræsentanten  

 fremsat påstand om, at indtægterne må anses for generelt fritaget i henhold  

 til  

 momslovens § 13, stk. 1, nr. 22. Mere subsidiært har repræsentanten fremsat  

 påstand om, at indtægterne må anses for momsfritaget i henhold til momslovens  

 §  

 13, stk. 1, nr. 3, idet arrangementet er afholdt i nær tilknytning til den  

 momsfrie  

 undervisning.
Til støtte for den principale  

 påstand har repræsentanten anført, at en skoles nuværende og kommende elever  

 ikke kan anses for en snæver kreds af personer.
Skolen må kunne sammenlignes  

 med et spejderkorps, en idrætsforening eller et ø-samfund, jf.  

 Momsvejledningen, afsnit D.11.18. Momsvejledningen anfører eksempler på,  

 hvilke  

 formål der kan momsfritages, herunder bl.a. opførelse og drift af  

 spejderhytter  

 og fritidscentre.
Samme opfattelse fremgår af Dansk Friskoleforenings  

 medlemsblad,  

 hvori det nævnes, at arrangementer, hvor overskuddet anvendes til  

 fællesarrangementer for alle skolens elever, kan godkendes og fritages af  

 ToldSkat.
Idet pengene tilgår fonden og  

 ikke skolen, sikres det, at pengene ikke tilgår skolens daglige drift, men  

 fuldstændigt anvendes på nybygninger på skolen i overensstemmelse med fondens  

 formål.
Der ikke tale om, at pengene anvendes til reparationer eller  

 vedligeholdelse af eksisterende bygninger, der kan karakteriseres som  

 driftsomkostninger.
Skolen adskiller sig herved fra sagen i TfS 2000.154,  

 idet  

 overskuddet fra arrangementet ikke går til skolens daglige drift, men derimod  

 opførelse af bygninger til brug for nuværende og kommende elever.
Momsfritagelsen vil være i  

 overensstemmelse med 6. momsdirektivs art. 13, A, litra O, hvorefter  

 foreninger/organisationer, der er momsfritaget i forbindelse med f.eks.  

 skoleundervisning (art. 13, 1, A, litra i), også er momsfritaget for salg af  

 varer i forbindelse med indsamlingsarrangementer, hvis dette foretages til  

 egen  

 fordel.
Intentionen er, at hvis en organisation efter en anden bestemmelse  

 anses for at være almennyttig/-velgørende, er omsætning af varer til deres  

 egen  

 fordel også almennyttig/-velgørende.
Hvis skolen anses for  

 almennyttig/-velgørende, er anvendelse af overskuddet vedrørende skolens  

 elever  

 også almennyttig/-velgørende.
Til støtte for den subsidiære  

 påstand har repræsentanten anført, at der pr. 1. juli 2002 blev indført en  

 generel momsfritagelse for almennyttige og -velgørende foreninger.  

 Fritagelsen  

 betyder, at disse foreninger ikke skal betale moms af deres aktiviteter,  

 medmindre momsfritagelsen fremkalder konkurrencefordrejning, eller der er  

 tale  

 om levering af forretningsmæssig karakter.
Det er endvidere en betingelse, at  

 overskuddet anvendes til foreningens eget formål.
Da skolen og fonden er ejet  

 af Luthersk Missionsforening, som skattemæssigt anses for en almennyttig og  

 -velgørende forening/fond, vil aktiviteten fremover ligeledes kunne fritages  

 efter momslovens § 13, stk. 1, nr. 22. I så fald er der ikke krav om særskilt  

 ansøgning om momsfritagelse for enkeltstående arrangementer.
Der er henvist  

 til  

 Momsvejledningens afsnit D.11.22, hvoraf fremgår, at en idrætsklubs  

 afholdelse  

 af julebasar og sommerfest er omfattet af fritagelsen.
Told- og Skattestyrelsens udtalelse Told- og Skattestyrelsen har  

 indstillet, at der gives skolen medhold i klagen.
Efter fast praksis kan  

 arrangementer, der afholdes af en skoles forældreforening eller  

 elevorganisation,  

 og hvis overskud skal gå til forbedringer af f.eks. skolens lokaler,  

 legeplads  

 eller til køb af en lejrhytte samt lejrskolevirksomhed, fritages for moms,  

 forudsat at der er tale om en skole e.l., der er åben for alle børn, og  

 forudsat at overskuddet kommer alle skolens elever til gode.
Styrelsen har  

 henvist  

 til Momsvejledningen 1993, afsnit G.2, og bemærket, at denne praksis forsat  

 er  

 gældende, selv om den ikke er gentaget i senere vejledninger.
 Styrelsen har endvidere  

 anført, at det ikke kan være afgørende, om overskuddet fra enkeltstående  

 arrangementer til skolens fordel anvendes til anlæg eller drift, når blot  

 overskuddet anvendes til undervisningsformål, jf. momslovens § 13, stk. 1,  

 nr.  

 1, jf. § 13, stk. 1, nr. 18, og 6. momsdirektivs artikel 13, punkt A, stk. 1,  

 litra o.
Landsskatterettens bemærkninger og begrundelse Det følger af 6. momsdirektiv  

 artikel 13 A, pkt. 1:
 Med forbehold af andre  

 fællesskabsbestemmelser fritager medlemsstaterne på betingelser, som de  

 fastsætter for at sikre en korrekt og enkel anvendelse af nedennævnte  

 fritagelser, og med henblik på at forhindre enhver mulig form for svig,  

 unddragelse og misbrug:
o) Tjenesteydelser og  

 levering af goder, der præsteres af organer, hvis transaktioner er fritaget i  

 overensstemmelse med litra b), g), h), i), l), m) og n) i forbindelse med  

 indsamlingsarrangementer,  

 der foretages til egen fordel, under forudsætning af at denne fritagelse ikke  

 vil kunne fremkalde konkurrencefordrejning. ( ) Efter momslovens § 13, stk.  

 1, nr. 18, er følgende varer og ydelser er fritaget for afgift:
Varer og ydelser, der  

 leveres i forbindelse med afholdelsen af velgørende arrangementer.  

 Afgiftsfritagelsen  

 meddeles efter forudgående ansøgning til de statslige told- og  

 skattemyndigheder.
Som velgørende arrangementer anses arrangementer af  

 kortere  

 varighed, hvis overskud fuldt ud anvendes til velgørende eller på anden måde  

 almennyttige formål.
Det er en betingelse for meddelelsen af  

 afgiftsfritagelse,  

 at leveringen sker for arrangørens regning og risiko, og at arrangøren ikke i  

 øvrigt driver virksomhed med levering af tilsvarende varer og ydelser. (  

 ) Efter det oplyste skal det  

 opnåede overskud ved det omhandlede arrangement anvendes til nybygninger til  

 skolen, bl.a. nye lokaler til SFO og en ny legeplads.
Landsskatteretten  

 finder  

 i overensstemmelse med det af Told- og Skattestyrelsen anførte, at  

 betingelserne for momsfritagelse i henhold momslovens § 13, stk. 1, nr. 18,  

 for  

 arrangementet er opfyldte.
 Regionens afgørelse  

 ændres derfor i overensstemmelse hermed.
