 Hermed følger aftale af 10. april om ferieregler for folkekirkens  

 tjenestemænd.
 Aftalen har virkning fra den 1. januar 1989. Fra samme dag er aftalen af  

 14. maj 1980 ophævet.
Realitetsændringer og præciseringer i aftalen er markeret med streg i  

 margenen.
Rent redaktionelle eller sproglige ændringer er ikke markeret.
Opmærksomheden henledes på, at kirkefunktionærer, der er ansat på  

 tjenestemandslignende vilkår, omfattes af ferieloven og ikke af  

 tjenestemandsaftalen.
Disse kirkefunktionærer har dog uanset dette ret til 1  

 1/2 pct. særlig feriegodtgørelse beregnet efter reglerne i aftalens § 7.
 Til aftalens enkelte bestemmelser bemærkes:
 Ad § 1.
En tjenestemand, der har haft tjeneste i hele optjeningsåret, er  

 berettiget til en ferie med løn omfattende 30 arbejdsdage.
Til  

 deltidsbeskæftigede (kvotalønnede) tjenestemænd udbetales løn under ferien i  

 forhold til den gennemsnitlige beskæftigelsesgrad (lønkvota) i optjeningsåret  

 og altså ikke med lønkvoten på ferietidspunktet, jf. § 1, stk. 5 og 6, samt  

 bemærkningerne hertil.
 Ad § 1, stk. 2.
Tjenestemandens ret til ferie med løn beregnes på grundlag af  

 ansættelsestiden i folkekirken i det foregående optjeningsår.
Det er uden  

 betydning, hvilken ansættelsesform den pågældende har haft i folkekirken i  

 optjeningsåret.
Hvis den pågældende imidlertid under ansættelsen i  

 optjeningsåret ikke har optjent ret til ferie med løn, men løbende har fået  

 udbetalt feriegodtgørelse, foretages der for de under sådan ansættelse  

 optjente feriedage fradrag efter aftalens § 1, stk. 2.
Ansættelse i tjenestemandsstilling under staten ligestilles med tjeneste i  

 folkekirken.
Tilsvarende gælder tjeneste som dansk præst under D.K.U. i  

 Sydslesvig og som sømandspræst under Dansk Sømandskirke i Fremmede Havne, men  

 derimod ikke f.eks. ansættelse som lærer i folkeskolen eller ansættelse ved  

 Ydre Missions-selskaber.
 Hvis tjenestemanden ikke i det foregående optjeningsår har haft  

 ansættelse, hvorunder han har optjent ret til ferie med eller uden løn, kan  

 der af biskoppen for så vidt angår præster og iøvrigt af menighedsrådet  

 bevilges tjenestemanden tjenestefrihed svarende til sædvanlig ferie imod  

 fradrag i lønnen som i § 1, stk. 2, fastsat.
 Ad § 1, stk. 4.
 Den feriegodtgørelse, der efter bestemmelsens sidste pkt. skal fradrages,  

 er den fulde optjente feriegodtgørelse (uden fradrag af skat). Beløbet  

 fratrækkes i den for hele ferieperioden beregnede løn før fradrag af skat.
 Ad § 1, stk. 5.
 Som et eksempel på bestemmelsens virkemåde kan nævnes, at en  

 tjenestemandsansat organist, der får forhøjet sin lønkvota fra 60 til 80% pr.  

 1. oktober 1988, kun vil være berettiget til løn i forhold til en kvota på  

 65% under afholdelse af ferie i ferieåret 1989/90. Overgår omvendt en  

 organist fra en stilling med en kvota på 80% til en stilling med kvota på 60%  

 pr. 1. oktober 1988, er han under ferien i ferieåret 1989/90 berettiget til  

 løn i forhold til en lønkvota på 75%.
Som eksempel kan også nævnes en tjenestemandsansat præst, der i første  

 halvdel af optjeningsåret 1988 var ansat som hjælpepræst med en  

 beskæftigelsesgrad (kvota) på 50%, hvorefter præsten ansattes i sin nuværende  

 tjenestemandsstilling.
Den pågældende præst skal under afviklingen af sin  

 ferie i ferieåret 1989/90 have udbetalt løn med 75% af tjenestemandslønnen.
Som en undtagelse herfra gælder, at deltidsansatte, der ved  

 arbejdstidsforkortelserne pr. 1. januar 1987, 1. september 1988 og 1.  

 september 1990 bevarer det hidtidige ugentlige timetal, skal have udbetalt  

 løn under ferie i forhold til den aktuelle beskæftigelsesgrad, uanset at  

 beskæftigelsesbrøken var mindre i optjeningsåret, jf.
Finansministeriets  

 cirkulære af 1. juni 1987, LP. nr. 036/87.
 Ad § 1, stk. 6.
 Der udbetales 12 1/2% feriegodtgørelse af vederlag for merarbejde, som  

 deltidsansatte har udført i optjeningsåret, f.eks. for hjælpepræsters  

 vedkommende vederlag for varetagelse af enkelte gudstjenester uden for  

 pastoratet, jf. hjælpepræstoverenskomstens § 23.
 Ad § 2.
Bestemmelse om placering af ferie træffes for præsters og provsters  

 vedkommende af biskoppen og af menighedsrådet for så vidt angår kirke- og  

 kirkegårdsfunktionærer.
Bestemmelse skal træffes under videst mulig  

 hensyntagen til tjenestemændenes ønsker for de grænser, som tjenestens tarv  

 sætter.
Præster er forpligtede til at vikariere for hinanden under ferie.
Såfremt  

 vikariatet har en sammenhængende længde på 28 dage eller derover, vil der,  

 hvis den vikarierende præst ikke oppebærer rådighedstillæg, kunne ydes denne  

 vederlag.
Den vikarierende præsts befordringsudgifter under vikariatet  

 godtgøres af fællesfonden efter hidtidige regler.
 Tilgodehavende ferie, som ikke er afviklet ved ferieårets udløb, må anses  

 for bortfaldet, for så vidt den tilgodehavende ferie ikke omfattes af en  

 opsparingsordning efter § 2, stk. 2, eller ferien er udskudt efter § 3.
 Ad § 2, stk. 2.
Samtykke til sammensparing af ferie efter denne bestemmelse gives for  

 præsters og provsters vedkommende af biskoppen, der ligeledes træffer  

 bestemmelse om afviklingen af den sammensparede ferie.
Tilsvarende  

 bestemmelser træffes for de ved kirker og kirkegårde ansatte tjenestemænd af  

 vedkommende menighedsråd.
 Ad § 3.
Afgørelse med hensyn til bortfald af ferie et enkelt år for en  

 tjenestemand i folkekirken træffes af kirkeministeren efter indstilling fra  

 biskoppen eller vedkommende menighedsråd.
Ferie, der af tjenstlige grunde må  

 udskydes til det følgende ferieår, skal afvikles i form af frihed i dette  

 ferieår.
Der vil således ikke herefter kunne ydes kontant godtgørelse for  

 manglende afholdelse af ferie, ligesom yderligere udskydelse ikke vil kunne  

 finde sted.
 Ad § 4, stk. 3.
 Afgørelse om eventuel suspension af ferie på grund af sygdom indtruffet  

 samtidig med eller efter feriens begyndelse træffes af biskoppen for præster  

 og provster og af menighedsrådet for de ved kirken ansatte tjenestemænd.
 Ad § 5.
Ferie kan ikke afvikles under barsels- og adoptionsorlov.
Dette gælder  

 såvel perioder med løn som perioder med dagpenge.
 Ad § 7.
Den særlige feriegodtgørelse udbetales i forbindelse med lønnen for maj  

 måned.
Godtgørelse udbetales af den myndighed, der udbetaler lønnen for maj  

 måned, uanset om tjenestemanden i hele det til grund liggende optjeningsår  

 eller dele heraf har været ansat i anden stilling.
Feriegodtgørelsen beregnes  

 under hensyntagen til samtlige de i denne anden stilling i optjeningsåret  

 udbetalte indkomstskattepligtige beløb under forudsætning af, at tjenesten i  

 stillingen berettiger til ferie med løn efter de foran af § 1 angivne  

 retningslinier.
Refusion mellem forskellige kirkekasser eller mellem  

 folkekirken og staten m.v. skal ikke finde sted.
Særlig feriegodtgørelse  

 udbetales efter samme regler tillige til gravere, kirketjenere, kordegne,  

 organister, kirkegårdsledere og kirkegårdsassistenter, der er ansat på  

 tjenestemandslignende vilkår, jf. de indledende bemærkninger.
 Ad § 8, stk. 1.
Det påhviler en tjenestemand, der afskediges med pension i henhold til  

 kap. 2 i tjenestemandspensionsloven, at afvikle tilgodehavende ferie inden  

 afskedsdatoen.
Den myndighed, der fastlægger tjenestemandens ferie, jf. foran  

 ad § 2, må træffe foranstaltning til, at afvikling af ferie i  

 overensstemmelse hermed finder sted.
Dispensation fra forpligtelsen kan, når  

 hensynet til tjenesten taler derfor, meddeles - for kirkefunktionærers  

 vedkommende af stiftsøvrigheden og iøvrigt af ministeriet.
 Ad § 8, stk. 2.
 Ved beregningen af godtgørelse i henhold til § 8, stk. 2, vedrørende  

 fratræden med egenpension, uden at tilgodehavende ferie har været afholdt,  

 tages udgangspunkt i 6,33/1976 (pr. 1. september 1990: 6,17/1924) af  

 henholdsvis den umiddelbart forud for afskedigelsen oppebårne årsløn og  

 pensionen minus samordningsfradrag for hver dag, den tilgodehavende ferie  

 andrager.
 Ad § 8 og 9.
 Til tjenestemænd, der afskediges med opsat pension, men for hvem der ved  

 fratrædelsen er rejst spørgsmål om tillæggelse af pension i henhold til  

 tjenestemandspensionslovens § 7, stk. 1, eller § 8, stk. 1, kan der i  

 forbindelse med fratrædelsen ydes feriegodtgørelse efter ferieaftalens § 9.  

 Udbetalingen er dog betinget af, at tjenestemanden erklærer sig indforstået  

 med, at der i tilfælde af tillæggelse af aktuel pension med virkning fra  

 afskedigelsen vil ske modregning i den efterbetalte pension, således at den  

 feriemæssige stilling ved afskedigelsen fastsættes i overensstemmelse med  

 ferieaftalens § 8, stk. 2-4.
 Uanset bestemmelsen i § 9 udbetales der ikke feriegodtgørelse til en  

 tjenestemand, der overgår fra tjenestemandsstilling i folkekirken til  

 tjenestemandsstilling i staten, eller en stilling som præst under D.K.U. i  

 Sydslesvig eller som sømandspræst.
 Ad § 10, stk. 3.
 Der henvises til bemærkningerne til § 1, stk. 4.
 Kirkeministeriets cirkulæreskrivelse af 30. maj 1980 om de for  

 folkekirkens tjenestemænd gældende ferieregler og af 25. februar 1986  

 vedrørende beregningsgrundlaget for feriegodtgørelse og ferietillæg ophæves  

 fra 1. januar 1989 at regne.
 Nærværende cirkulære bedes bekendtgjort for provsterne, provstiudvalgene  

 og menighedsråd ved kirker, ved hvilke der er ansat kirke- og  

 kirkegårdsfunktionærer på tjenestemands- eller tjenestemandslignende vilkår.
Kirkeministeriet, den 2. maj 1989 P.M.V.
 E.B.
K.
Bagger Bilag AFTALE OM DE FOR FOLKEKIRKENS TJENESTEMÆND GÆLDENDE FERIEREGLER.
 I henhold til § 45, stk. 2, i lov om tjenestemænd i staten, folkeskolen og  

 folkekirken (tjenestemandsloven) aftales følgende:
RETTEN TIL FERIE § 1.  Folkekirkens tjenestemænd har inden for  

 ferieåret, der går fra 2. maj til 1. maj, ret til at holde ferie med løn i 2  

 1/2 arbejdsdag (jf. § 2, stk. 5) for hver måneds tjeneste i løbet af det  

 forudgående kalenderår (»optjeningsåret«).
Stk. 2.  Tjenestemænd, der er ansat inden for  

 optjeningsåret eller efter optjeningsårets udløb, og som har erhvervet  

 ferieret under anden beskæftigelse, er berettigede til at holde sådan  

 tilgodehavende ferie mod et fradrag pr. dag på 6,33/1976 (fra 1. september  

 1990 på 6,17/1924) af tjenestemandens årsløn.
Tilsvarende regel finder  

 anvendelse under eventuel tjenestefrihed uden løn for tjenestemænd, som ved  

 ansættelsen ikke har optjent ret til ferie.
 Stk. 3.  Fravær på grund af ferie, sygdom, jf. dog § 8,  

 stk. 3, barselsorlov med løn, adoptionsorlov med løn og tjenestefrihed med  

 løn betragtes som ferieberettigende tjeneste.
Stk. 4.  Som ferieberettigende tjeneste betragtes  

 endvidere fravær på grund af tjenestefrihed uden løn (herunder barselsorlov  

 og adoptionsorlov uden løn i medfør af lov om barselsorlov) i perioder af  

 højst 6 måneders varighed.
I de tilfælde, hvor tjenestefrihed uden løn er  

 indrømmet med henblik på gennemgang af en videreuddannelse, der efter  

 kirkeministerens skøn er af betydning for tjenestemandens beskæftigelse,  

 medregnes dog perioder på til og med 1 år.
Som ferieberettigende tjeneste  

 betragtes herudover fravær på grund af militærtjeneste af højst 1 måneds  

 varighed.
Hvis tjenestemanden har haft lønnet beskæftigelse i sådanne  

 fraværsperioder, fradrages feriegodtgørelse optjent herved i den løn,  

 tjenestemanden oppebærer under ferie.
Stk. 5.  Tjenestemænd, der ved feriens afholdelse har  

 anden arbejdsti d end i optjeningsåret, oppebærer løn under ferie med samme brøkdel, som  

 tjenesten i optjeningsåret har andraget.
Deltidsansatte, der i forbindelse  

 med arbejdstidsnedsættelserne pr. 1 januar 1987, 1. september 1988 og 1.  

 september 1990 bevarer deres hidtidige timetal, oppebærer dog løn under ferie  

 med samme brøkdel, som tjenesten i ferieåret andrager.
Stk. 6.  Til deltidsansatte, der i optjeningsåret har  

 udført tjeneste ud over den faste nedsatte arbejdstid, uden at dette er  

 blevet vederlagt som overarbejde, ydes for sådan tjeneste almindelig  

 feriegodtgørelse med 12 1/2 pct.
Der vil i så fald ikke samtidig heraf kunne  

 ydes særlig feriegodtgørelse ifølge § 7.
TILRETTELÆGGELSE AF FERIEN § 2.  Ferien skal i videst muligt omfang gives samlet  

 og i tidsrummet 2. maj - 30. september.
Ved feriens tilrettelæggelse skal der  

 inden for de grænser, som tjenestens tarv kræver, tages størst muligt hensyn  

 til tjenestemændenes ønsker.
Meddelelse om feriens placering gives så tidligt  

 som muligt.
Stk. 2.  Feriedage ud over 18 pr. år - herunder  

 forlænget ferie i henhold til stk. 3 - kan efter ansøgning, når afvikling  

 skønnes forenelig med de tjenstlige forhold, sammenspares med henblik på  

 afvikling i sammenhæng senest inden 3 år efter udløbet af det ferieår, i  

 hvilket sammensparingen påbegyndes.
Den således sammensparede ferie kan  

 sammenlagt med den ordinære ferie i et enkelt ferieår maksimalt udgøre 11  

 uger, hvoraf højst 8 uger kan kræves afviklet i træk og efter bestemmelse af  

 kirkeministeren eller den myndighed, ministeren bemyndiger dertil,  

 fortrinsvis til afholdelse uden for ferieperioden.
Anmodning om sammensparing  

 fremsættes i forbindelse med ferieplanlægningen for det ferieår, hvori ferien  

 normalt skulle være afholdt, dog senest den 1. juni.
Tjenestemanden skal  

 samtidig oplyse, i hvilket ferieår afvikling ønskes.
Tidspunktet for  

 afvikling af sammensparet ferie fastlægges, jf. stk. 1, 2. pkt., senest 3  

 måneder før påbegyndelsen af det ferieår, i hvilket afviklingen skal ske.  

 Sammensparet ferie kan ikke omdannes til kontant godtgørelse og kan ikke give  

 grundlag for ferieforlængelse efter stk. 3.
 Stk. 3.  Har der af tjenstlige grunde ikke kunnet  

 tildeles en tjenestemand mindst 18 feriedage inden for den i stk. 1 nævnte  

 periode, er den pågældende berettiget til i den øvrige del af ferieåret at  

 holde forlænget ferie efter følgende regler:
Er der i perioden 2. maj - 30. september holdt ferie i 12 - 17 dage ......., forlænges den resterende ferie med 2 dage 6 - 11  

 dage ......., forlænges den resterende ferie med 3 dage 5 dage eller derunder, forlænges den resterende ferie med 4 dage.
 Stk. 4.  Ferie uden for perioden 2. maj - 30. september  

 bør normalt ikke deles i mindre afsnit end 6 dage i sammenhæng.
Stk. 5.  Er tjenesten tilrettelagt med 5 arbejdsdage om  

 ugen, indgår 1 arbejdsfri dag som afviklet ferie for hver fulde 5 dage, den pågældende  

 holder ferie.
 Stk. 6.  Helligdage i ferieperioden, der ville være  

 fridage for den pågældende, medregnes ikke som feriedage.
 § 3.  Kirkeministeren eller den myndighed, ministeren  

 bemyndiger dertil, kan bestemme, at afholdelse af optjent ferie helt eller  

 delvis skal udskydes, når ganske særlige tjenstlige forhold gør sig gældende.
 Stk. 2.  Udskudt ferie incl. eventuel ferieforlængelse i  

 henhold til § 2, stk. 3, overføres til og afvikles i det følgende ferieår.
 Stk. 3.  Udskydelse af ferie kan ikke finde sted i to på  

 hinanden følgende år.
SYGDOM UNDER FERIE § 4.  Sygedage i ferien betragtes - med de i stk. 2 og  

 3 nævnte undtagelser - som feriedage.
 Stk. 2.  En tjenestemand, der bliver syg før tidspunktet  

 for den aftalte feries begyndelse og stadig er sygemeldt, når ferien skal  

 påbegyndes, vil være berettiget til at få ferien suspenderet.
 Stk. 3.  Når særlige omstændigheder taler derfor, kan  

 kirkeministeren - eller den myndighed ministeren bemyndiger dertil -  

 endvidere tillade, at ferie også i andre tilfælde suspenderes under sygdom.  

 Ved afgørelsen af, hvorvidt sådan suspension kan foretages, skal der  

 eksempelvis tages hensyn til, om sygdommen er af længere varighed, om den er  

 af alvorligere karakter, om den hindrer tjenestemanden i at udnytte ferien på  

 rimelig måde, eller om sygdommen skyldes tilskadekomst under udførelse af  

 tjenesten.
 Stk. 4.  Såfremt ferie eller feriedage suspenderes efter  

 stk. 2 eller 3, gives der tjenestemanden erstatningsferie på et for  

 afløsningen belejligt tidspunkt og uden ferieforlængelse, selv om ferien må  

 tildeles uden for perioden 2. maj - 30. september.
FERIE I FORBINDELSE MED BARSELS- OG ADOPTIONSORLOV § 5.  Ferie kan ikke afvikles under barsels- og  

 adoptionsorlov.
Falde r sådan orlov i forud tilrettelagte ferieperioder, tilkommer der derfor  

 tjenestemanden erstatningsferie af tilsvarende omfang, dog uden  

 ferieforlængelse, selv om ferien må tildeles uden for perioden 2. maj - 30.  

 september.
MILITÆRTJENESTE § 6.  Tjenestemænd, der indkaldes til aftjening af  

 værnepligt af mere end 1 måneds varighed, er berettiget til almindelig  

 feriegodtgørelse, jf. § 9, stk. 1, for den inden indkaldelsen optjente, ikke  

 afholdte ferie.
Efter genoptagelse af tjenesten efter aftjent værnepligt er  

 tjenestemanden berettiget til at holde den under værnepligtsaftjeningen  

 optjente ferie mod fradrag i lønnen som anført i § 1, stk. 2.
SÆRLIG FERIEGODTGØRELSE § 7.  Ud over løn under ferie oppebærer tjenestemænd  

 en særlig feriegodtgørelse på 1 1/2 pct., som beregnes af samtlige i  

 optjeningsåret oppebårne indkomstskattepligtige beløb for tjenstligt arbejde,  

 jf. dog § 8, stk. 3, samt af tjenestemandens eget bidrag til AUD, ATP, og en  

 eventuel kapitalpensionsordning, men med fradrag af særlig feriegodtgørelse.
 Stk. 2.  I tilfælde, hvor en tjenestemands ferie af  

 tjenstlige grunde udskydes, jf. § 3, bevares retten til særlig  

 feriegodtgørelse.
FERIEMÆSSIG STILLING VED AFSKED § 8.  En tjenestemand, der afskediges med pension i  

 henhold til kapitel 2 i lov om tjenestemandspension, skal før afskedigelsen  

 holde den indtil afskedigelsestidspunktet optjente ferie.
Kirkeministeren -  

 eller den myndighed ministeren bemyndiger hertil - kan dog i  

 undtagelsestilfælde dispensere fra denne bestemmelse, såfremt særlige  

 arbejdsmæssige forhold gør sig gældende.
I forbindelse med afskeden udbetales  

 hele den særlige feriegodtgørelse, der er indtjent indtil  

 afskedigelsestidspunktet, jf. dog stk. 3.
 Stk. 2.  Har tilgodehavende ferie ikke kunnet afvikles  

 som anført i stk. 1, er tjenestemanden for en periode af samme længde som den  

 tilgodehavende ferie berettiget til en godtgørelse, der udgør forskellen  

 mellem den senest forud for afskedigelsen oppebårne løn og pension efter  

 eventuelt samordningsfradrag.
Stk. 3.  Ved opgørelse af tilgodehavende ferie medregnes  

 fravær på grund af sygdom umiddelbart forud for afskedigelsen ikke som  

 tjeneste.
Løn og andet vederlag, der er udbetalt under sådant fravær,  

 medtages endvidere ikke ved beregning af særlig feriegodtgørelse.
Stk. 4.  Såfremt tjenestemanden umiddelbart forud for  

 afskedigelsen har været fraværende på grund af sygdom i 6 måneder eller  

 derover, bortfalder retten til godtgørelse efter stk. 2 og særlig  

 feriegodtgørelse for så vidt angår ferie optjent i det pågældende samt det  

 forudgående optjeningsår.
Særlig feriegodtgørelse, der allerede er udbetalt  

 til en tjenestemand i fratrædelsesåret forud for meddelelsen om afsked,  

 bortfalder dog ikke.
Stk. 5.  Bestemmelserne i stk. 1 og 2 finder tilsvarende  

 anvendelse p å tjenestemænd, der afskediges med ventepenge eller rådighedsløn.
§ 9.  En tjenestemand, der fratræder sin stilling uden  

 at være omfattet af § 8, er berettiget til feriegodtgørelse med 12 1/2 pct.  

 af lønnen for det tidsrum, den på fratrædelsestidspunktet tilgodehavende  

 ferie vedrører.
Ved beregningen ses der dog bort fra løn, der er udbetalt  

 under ferie i det tidsrum, der danner grundlag for godtgørelsen.
 Stk. 2.  Bestemmelsen i stk. 1 finder tilsvarende  

 anvendelse på tjenestemænd, der opnår ekstraordinær tjenestefrihed af mere  

 end 6 måneders, henholdsvis 1 års varighed eller indkaldes til  

 militærtjeneste af mere end 1 måneds varighed, jf. § 1, stk. 4.
 Stk. 3.  Retten til særlig feriegodtgørelse bortfalder i  

 det omfang, der ydes feriegodtgørelse i henhold til stk. 1.
 Stk. 4.  Feriegodtgørelse i henhold til stk. 1 beregnes  

 og udbetales efter samme regler som feriegodtgørelse i henhold til  

 ferieloven.
FERIEMÆSSIG STILLING VED GENINDTRÆDEN I TJENESTEN § 10.  En tjenestemand, der genindtræder i tjenesten  

 efter afskedigelse med ventepenge eller rådighedsløn eller begrundet i  

 helbredsbetinget utjenstdygtighed, har ret til at afholde fuld ferie med løn  

 i det ferieår, der følger efter det ferieår, hvori genindtrædelse sker.
 Stk. 2.  Ved genindtrædelse i perioden 2. maj - 31.  

 december har tjenestemanden herudover ret til i det løbende ferieår at  

 afholde ferie med løn i 2 1/2 arbejdsdag, jf. § 2, stk. 5, for hver fulde  

 måned, der på genindtrædelsestidspunktet resterer i kalenderåret.
 Stk. 3.  Har en tjenestemand i fraværsperioden haft  

 lønnet beskæftigelse, fradrages feriegodtgørelse optjent herved i den løn,  

 tjenestemanden oppebærer under ferie.
IKRAFTTRÆDELSESBESTEMMELSER § 11.  Denne aftale har virkning fra 1. januar 1989 og  

 kan opsiges me d 3 måneders varsel.
 Stk. 2.  Aftale af 14. maj 1980 om de for folkekirkens  

 tjenestemænd gældende ferieregler ophæves med virkning fra 1. januar 1989.
København, den 10. april 1989 Statsansattes Kartel,  

 tjenestemandssektionen Erik Nygaard Jespersen Statstjenestemændenes Centralorganisation II Bjørn Wikkelsøe Jensen Akademikernes Centralorganisation Alex Nielsen Kirkeministeriet P.M.V.
 E.B.
K.
Bagger Bilag: Aftale om de for folkekirkens tjenestemænd gældende ferieregler af 2. maj 1989.
