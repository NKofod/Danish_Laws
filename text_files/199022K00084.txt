Nr LSF 84 Forslag til Fællesmærkelov Fremsat af industriministeren (Anne Birgitte Lundholt) den 23. januar 1991 Vedtaget ved tredjebehandling den 14. maj 1991 Lov nr. 342 af 06/06/1991 § 1. Et fællesmærke er et kollektivmærke eller et garantimærke.
 Stk. 2. Et kollektivmærke er et særligt kendetegn, der tilhører en  

 forening af erhvervsdrivende, og som dens medlemmer benytter eller agter at  

 benytte til varer eller tjenesteydelser.
 Stk. 3. Et garantimærke er et særligt kendetegn, der tilhører en  

 juridisk person, der fører kontrol med eller fastsætter normer for varer  

 eller tjenesteydelser, og som benyttes eller agtes benyttet til de varer  

 eller tjenesteydelser, der er genstand for kontrol, eller for hvilke normer  

 er fastsat.
 § 2. Varemærkelovens regler gælder for fællesmærker i det omfang,  

 de efter deres beskaffenhed kan finde anvendelse, medmindre andet følger af  

 bestemmelserne nedenfor.
§ 3. Tegn eller angivelser, der i omsætningen anvendes til at  

 angive varers eller tjenesteydelsers geografiske oprindelse, kan uanset  

 bestemmelsen i varemærkelovens § 13, stk. 2, nr. 1, udgøre et fællesmærke.  

 Mærket giver ikke indehaveren ret til at forbyde en tredjemand at bruge  

 sådanne tegn eller angivelser i omsætningen, når de bruges i overensstemmelse  

 med god markedsføringsskik.
Navnlig kan mærket ikke påberåbes over for  

 tredjemand, der har ret til at bruge en given geografisk betegnelse.
 § 4. Fællesmærker registreres i fællesmærkeregistret.
 Stk. 2. Ansøgning om registrering af et fællesmærke skal indeholde  

 de oplysninger, der er nævnt i varemærkelovens § 12, og angive de  

 bestemmelser, der er fastsat om mærkets benyttelse.
 Stk. 3. Industriministeren fastsætter nærmere bestemmelser om  

 ansøgning, om påberåbelse af fortrinsrettigheder, jf. varemærkelovens §§ 18  

 og 19, om registrering og udslettelse af fællesmærker, om registrets  

 indretning og førelse, om offentliggørelse af registreringer m.v. og om  

 gebyrerne for indlevering og behandling af ansøgninger, for ekspeditioner,  

 udskrifter m.v.
 § 5. Indehaveren skal meddele senere ændringer i bestemmelserne om  

 mærkets benyttelse til Patentdirektoratet senest 3 måneder efter, at  

 ændringerne er vedtaget.
 § 6. Overdragelse af et registreret fællesmærke kan noteres i  

 registret, medmindre mærket efter overdragelsen er egnet til at vildlede.
 § 7. Varemærkelovens § 25 finder anvendelse på fællesmærker med de  

 tilføjelser, som følger af stk. 2.
 Stk. 2. Følgende betragtes ligeledes som brug i overensstemmelse  

 med varemærkelovens § 25, stk. 1:
 1) Brug af et kollektivmærke af mindst een erhvervsdrivende, der er  

 berettiget til at anvende mærket.
 2) Brug af et garantimærke af mindst een erhvervsdrivende med tilladelse  

 fra indehaveren.
§ 8. En fællesmærkeregistrering kan ophæves, hvis 1) der foreligger forhold, som svarer til dem, der er nævnt i  

 varemærkelovens § 28, 2) mærket strider mod almene samfundsinteresser eller 3) indehaveren ikke har givet meddelelse om ændringer i de bestemmelser,  

 der er fastsat om mærkets benyttelse.
§ 9. Sag om krænkelse af et fællesmærke kan alene anlægges af  

 mærkeindehaveren.
Den, som krænker en fællesmærkeret, og som er  

 erstatningsansvarlig efter varemærkeloven, er pligtig at erstatte den skade,  

 der måtte være påført mærkeindehaveren eller dem, som er berettiget til at  

 benytte mærket.
 § 10. Henlægger industriministeren sine beføjelser efter loven til  

 Patentdirektoratet, kan ministeren fastsætte regler om klageadgangen,  

 herunder at klager ikke kan indbringes for højere administrativ myndighed.
 § 11. Loven træder i kraft den 1. januar 1992, og samtidig ophæves  

 fællesmærkeloven, jf. lovbekendtgørelse nr. 250 af 17. april 1989.
 Stk. 2. De administrative regler, der er fastsat i medfør af  

 fællesmærkeloven, jf. stk. 1, forbliver i kraft, indtil de afløses af  

 forskrifter udstedt efter denne lov.
 Stk. 3. For fællesmærker, der er registreret før den 31. december  

 1991, påbegyndes 5-årsperioden efter § 7, jf. varemærkelovens § 25, først den  

 1. januar 1992.
 § 12. Ansøgninger, der ved lovens ikrafttræden ikke er  

 bekendtgjort i overensstemmelse med de hidtidige bestemmelser, behandles  

 efter bestemmelserne i denne lov.
 § 13. Loven gælder ikke for Færøerne og Grønland, men kan ved  

 kongelig anordning sættes i kraft for Færøerne og Grønland med de afvigelser,  

 som de særlige færøske og grønlandske forhold tilsiger.
Oprindeligt fremsat forslag § 1. Et fællesmærke er et kollektivmærke eller et garantimærke.
 Stk. 2. Et kollektivmærke er et særligt kendetegn, der tilhører en  

 forening af erhvervsdrivende, og som dens medlemmer benytter eller agter at  

 benytte for varer eller tjenesteydelser.
 Stk. 3. Et garantimærke er et særligt kendetegn, der tilhører en  

 juridisk person, der fører kontrol med eller fastsætter normer for varer  

 eller tjenesteydelser, og som benyttes eller agtes benyttet for de varer  

 eller tjenesteydelser, der er genstand for kontrol, eller for hvilke normer  

 er fastsat.
 § 2. Varemærkelovens regler gælder for fællesmærker i det omfang,  

 de efter deres beskaffenhed kan finde anvendelse, medmindre andet følger af  

 bestemmelserne nedenfor.
§ 3. Tegn eller angivelser, der i omsætningen anvendes til at  

 angive varers eller tjenesteydelsers geografiske oprindelse, kan uanset  

 bestemmelsen i varemærkelovens § 13, stk. 2, nr. 1, udgøre et fællesmærke.  

 Mærket giver ikke indehaveren ret til at forbyde en tredjemand at bruge  

 sådanne tegn eller angivelser i omsætningen, når de bruges i overensstemmelse  

 med god markedsføringsskik.
Navnlig kan mærket ikke påberåbes over for  

 tredjemand, der har ret til at bruge en given geografisk betegnelse.
 § 4. Fællesmærker registreres i fællesmærkeregistret.
 Stk. 2. Ansøgning om registrering af et fællesmærke skal indeholde  

 de oplysninger, der er nævnt i varemærkelovens § 12, samt angive de  

 bestemmelser, der er fastsat for mærkets benyttelse.
 Stk. 3. Industriministeren fastsætter nærmere bestemmelser om  

 ansøgning, om påberåbelse af fortrinsrettigheder, jf. varemærkelovens §§ 18  

 og 19, om registrering og udslettelse af fællesmærker, om registrets  

 indretning og førelse, om offentliggørelse af registreringer m.v., samt om  

 gebyrerne for indlevering og behandling af ansøgninger, for ekspeditioner,  

 udskrifter m.v.
 § 5. Indehaveren skal meddele senere ændringer i bestemmelserne  

 for mærkets benyttelse til Patentdirektoratet senest 3 måneder efter, at  

 ændringerne er vedtaget.
 § 6. Overdragelse af et registreret fællesmærke kan noteres i  

 registret, medmindre mærket efter overdragelsen er egnet til at vildlede.
 § 7. Varemærkelovens § 25 finder anvendelse på fællesmærker med de  

 tilføjelser, som følger af stk. 2.
 Stk. 2. Følgende betragtes ligeledes som brug i overensstemmelse  

 med varemærkelovens § 25, stk. 1:
 1) Brug af et kollektivmærke af mindst een erhvervsdrivende, der er  

 berettiget til at anvende mærket.
 2) Brug af et garantimærke af mindst een erhvervsdrivende med tilladelse  

 fra indehaveren.
 § 8. En fællesmærkeregistrering kan ophæves, hvis:
1) der foreligger forhold, som svarer til dem, der er nævnt i  

 varemærkelovens § 28, 2) mærket strider mod almene samfundsinteresser, eller 3) indehaveren ikke har givet meddelelse om ændringer i de bestemmelser,  

 der er fastsat for mærkets benyttelse.
§ 9. Sag om krænkelse af et fællesmærke kan alene anlægges af  

 mærkeindehaveren.
Den, som krænker en fællesmærkeret, og som er  

 erstatningsansvarlig efter varemærkeloven, er pligtig at erstatte den skade,  

 der måtte være påført mærkeindehaveren eller dem, som er berettiget til at  

 benytte mærket.
 § 10. Henlægger industriministeren sine beføjelser efter loven til  

 Patentdirektoratet, kan ministeren fastsætte regler om klageadgangen,  

 herunder at klager ikke kan indbringes for højere administrativ myndighed.
 § 11. Loven træder i kraft den 1. januar 1992 og samtidig ophæves  

 fællesmærkeloven, jf. lovbekendtgørelse nr. 250 af 17. april 1989.
 Stk. 2. De administrative regler, der er fastsat i medfør af  

 fællesmærkeloven, jf. stk. 1, forbliver i kraft, indtil de afløses af  

 forskrifter udstedt efter denne lov.
 Stk. 3. For fællesmærker, der er registreret før den 31. december  

 1991, påbegyndes 5-årsperioden efter § 7, jf. varemærkelovens § 25, først den  

 1. januar 1992.
 § 12. Ansøgninger, der ved lovens ikrafttræden ikke er  

 bekendtgjort i overensstemmelse med de hidtidige bestemmelser, behandles  

 efter bestemmelserne i denne lov.
 § 13. Loven gælder ikke for Færøerne og Grønland, men kan ved  

 kongelig anordning sættes i kraft for Færøerne og Grønland med de afvigelser,  

 som de særlige færøske og grønlandske forhold tilsiger.
Bemærkninger til lovforslaget Almindelige bemærkninger Lovforslaget knytter sig nøje til det samtidigt fremsatte forslag til  

 varemærkelov og tager som dette sigte på at gennemføre 1. EF-direktiv om  

 indbyrdes tilnærmelse af medlemsstaternes lovgivning på vare- og  

 fællesmærkeområdet.
Et fællesmærke kan være et kollektiv- eller garantimærke.
Ved  

 kollektivmærker forstås særlige kendetegn, der indehaves af foreninger af  

 erhvervsdrivende til brug for deres medlemmer for varer eller  

 tjenesteydelser, som medlemmerne tilbyder i deres virksomhed.
Ved  

 garantimærker forstås særlige kendetegn, der indehaves af offentlige  

 myndigheder eller organisationer m.v., som fører kontrol med eller fastsætter  

 normer for varer eller tjenesteydelser, og som benyttes for de varer eller  

 tjenesteydelser, der er genstand for kontrol eller for hvilke, der er fastsat  

 normer.
I direktivets tekst bruges betegnelserne fællesmærker eller garantimærker,  

 hvor der i den gældende danske lov alene bruges betegnelsen fællesmærker.
I  

 lovforslaget er brugt betegnelserne kollektivmærker og garantimærker.
Denne  

 opdeling af fællesmærkerne findes reelt også i den gældende lovs § 1.
Direktivet giver mulighed for at tillade registrering af fællesmærker, der  

 i omsætningen anvendes til at angive varers og tjenesteydelsers geografiske  

 oprindelse med visse forbehold for omfanget af den beskyttelse, der opnås ved  

 en sådan registrering.
Denne mulighed er udnyttet i lovforslaget, idet den  

 kan være af stor interesse for en veludviklet levnedsmiddelindustri.
Denne  

 bestemmelse er den væsentligste ændring i forhold til den gældende  

 fællesmærkelov.
 Det har i fællesmærkeloven været nødvendigt at uddybe, hvad der i relation  

 til brugspligten betragtes som brug, når der er tale om et fællesmærke.
 På grund af forslagets nøje tilknytning til forslag til varemærkelov  

 henvises der iøvrigt til de almindelige bemærkninger til dette lovforslag.
 Forslaget skønnes ikke at medføre økonomiske eller ressourcemæssige  

 konsekvenser.
Bemærkninger til lovforslagets enkelte bestemmelser Til § 1 Det er fundet hensigtsmæssigt at bibeholde betegnelsen fællesmærker, men  

 at tydeliggøre at denne betegnelse dækker over to former for mærker:  

 kollektivmærker og garantimærker.
 Definitionen på et kollektivmærke er derefter givet i stk. 2 og på et  

 garantimærke i stk. 3.
Til § 2 Bestemmelsen svarer til den gældende lovs § 2. Der er alene foretaget en  

 mindre, redaktionel ændring.
Til § 3 Bestemmelsen indeholder en undtagelse fra varemærkelovens bestemmelse i  

 forslagets § 13, stk. 2, nr. 1, således at fællesmærker, der angiver varers  

 eller tjenesteydelsers geografiske oprindelse, kan registreres.
Baggrunden for indsættelsen af denne bestemmelse i forslaget er en  

 interesse i at kunne beskytte geografiske oprindelsesangivelser, bl.a. med  

 henblik på navngivning af forædlede landbrugsprodukter.
Bestemmelsen er i  

 overensstemmelse med direktivets artikel 15, stk. 2.
Til § 4 Bestemmelsen indeholder den gældende lovs §§ 3 og 7. Bestemmelsen om, at  

 fællesmærkeregistret er en særlig afdeling af varemærkeregistret er udeladt.  

 § 4 indeholder hjemmel for industriministeren til at fastsætte bestemmelser  

 om behandling af ansøgninger.
Til § 5 Bestemmelsen svarer til den gældende lovs § 3, stk. 2, 2. pkt.
Det er  

 fundet unødvendigt at gentage § 3, stk. 2, 1. pkt.
Der er endvidere sket en  

 mindre, redaktionel ændring.
Til § 6 Bestemmelsen svarer til den gældende lovs § 4; dog er ordlyden ændret for  

 at lette forståelsen.
Til § 7 Bestemmelsen henviser til varemærkelovens bestemmelse om brugspligt og  

 omhandler supplerende særregler vedrørende brugspligten for fællesmærker.
Til § 8 Bestemmelsen svarer til den gældende lovs § 5, stk. 1. Den er af  

 overskuelighedsgrunde opdelt i 3 numre.
Til § 9 Bestemmelsen svarer til den gældende lovs § 6. Der er sket en redaktionel  

 ændring for at lette forståelsen.
Til § 10 Bestemmelsen svarer til patentlovens § 74 a.
Til § 11 Bestemmelsen er en sædvanlig ikrafttrædelses- og ophævelsesbestemmelse.  

 Stk. 3 indeholder en overgangsbestemmelse for brugspligt.
Til § 12 Bestemmelsen fastslår, at ansøgninger, der ikke er bekendtgjort ved  

 lovens ikrafttræden, behandles efter den nye lov.
Til § 13 Bestemmelsen er affattet i overensstemmelse med almindelig praksis m.h.t.  

 Grønland og Færøerne.
