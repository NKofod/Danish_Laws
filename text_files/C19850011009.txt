(Til alle amtsråd, kommunalbestyrelser,  

 skolekommissioner, skolenævn, lærerråd og skoleledere uden for  

 København) Undervisningsministeriet har udstedt bekendtgørelse af 3. september 1985  

 om valg af skolekommissioner og skolenævn samt om valg af skoleråd ved  

 gymnasieskoler uden for København til afløsning af bekendtgørelse af 7.  

 september 1981.
 Bekendtgørelsen har virkning for de valg, der skal finde sted efter  

 kommunalvalget i november 1985.
 I tilslutning til bekendtgørelsens bestemmelser skal man anføre følgende:
 Ad § 2:
 Ad stk. 1:
Antallet af medlemmer i de nye skolenævn fastsættes af den nyvalgte  

 kommunalbestyrelse.
En skole er selvstændig, når den har egen leder.
Hvis en  

 skole for de 3 eller 4 yngste årgange er henlagt under en anden skoles  

 ledelse, jfr. folkeskolelovens § 23, stk. 1, er skolenævnet fælles for de 2  

 skoler.
 Ad stk. 2:
Ved en specialklasserække forstås i denne forbindelse specialklasser for  

 elever med samme handicap.
Specialklasserne skal stå åbne for  

 undervisninspligtige elever på alle skolens årgangstrin.
Det er dog ikke  

 nødvendigt, at specialklasserne rent faktisk omfatter elever fra alle  

 årgangstrin.
 Ad stk. 4:
 Beslutter en kommunalbestyrelse, at et af dens medlemmer skal deltage i  

 skolenævnets møder uden stemmeret, sker valget ved flertalsvalg, jfr. den  

 kommunale styrelseslovs § 24, stk. 1, såfremt der kun skal udpeges et enkelt  

 medlem, hvilket vil være tilfældet i kommuner med en selvstændig skole.
 Dersom der skal udpeges medlemmer til at deltage i møderne i flere  

 skolenævn, bør valget efter ministeriets opfattelse foretages under et som  

 forholdstalsvalg efter reglerne i den kommunale styrelseslovs § 25, stk. 1,  

 jfr. § 24, stk. 3.
 Ad § 3:
 Ad stk. 2:
 Forældremyndigheden over ægtebørn tilkommer forældrene i forening, og de  

 er derfor begge valgberettigede og valgbare, medmindre forældremyndigheden  

 som følge af separation eller skilsmisse er tillagt den ene af forældrene.
 Forældre, der på valgets tidspunkt har to eller flere børn indskrevet i  

 forskellige skoler, er valgberettigede og valgbare ved hver af disse skoler.
 Som det fremgår af bestemmelsen i 2. pkt. kan et barn efter forældrenes  

 anmodning ifølge folkeskolelovens § 36, stk. 1, indskrives i en skole fra  

 begyndelsen af det kalenderår, hvor barnet fylder 5 år.
Når det således er fastsat, at indskrivning i en skole kan ske med  

 virkning fra kalenderårets begyndelse, er hensigten at give forældre mulighed  

 for at få deres børn indskrevet i en skole inden skolenævnsvalgene, således  

 at de pågældende forældre kan optages på valglisten.
Bestemmelsen gælder  

 uanset, om børnene i den omhandlede aldersgruppe skal påbegynde skolegang i  

 børnehaveklasse eller 1. klasse fra 1. august 1986.
Skolekommissionen må derfor tilrettelægge indskrivningsproceduren således,  

 at forældrene kan foretage indskrivning af børn i den omhandlede alder inden  

 skolenævnsvalgene.
Der kan eventuelt fastsættes en særlig frist for  

 indgivelse af anmodninger om indskrivning, hvis anmodningerne skal have den  

 virkning, at forældrene kan optages på valglisten jfr. bestemmelsen i  

 bekendtgørelsens § 5, stk. 2 om tidspunktet for seneste fremsættelse af  

 anmodning om opførelse på valglisten.
 Forældre til børn, der opfylder undervisningspligten ved erhvervsmæssig  

 udddannelse eller beskæftigelse i henhold til folkeskolelovens § 33, stk. 4,  

 kan deltage i skolenævnsvalget ved børnenes hidtidige skole, såfremt den  

 pågældende elev ikke er udskrevet af skolen, det vil sige når eleven ikke er  

 indtrådt i et læreforhold i henhold til lærlingeloven, jfr.  

 undervisningsministeriets cirkulære af 5. august 1976 om folkeskolens  

 indskrivning og udskrivning af undervisningspligtige elever, § 11, nr. 4,  

 sammenholdt med § 7, nr. 7.
 Ad stk. 3:
 En egentlig plejetilladelse foreligger almindeligvis kun i tilfælde, hvor  

 barnet er i pleje i medfør af en privat aftale herom, f.eks. mellem  

 forældremyndighedens indehaver og plejeforældrene, jfr. bistandslovens § 65,  

 hvorefter personer, der modtager et barn til døgnophold i privat  

 familiepleje, skal indhente en plejetilladelse fra det sociale udvalg.
 Ordene »eller anden tilladelse, der kan ligestilles hermed«,  

 tager først og fremmest sigte på den situation, hvor barnet af det sociale  

 udvalg er anbragt i familiepleje, jfr. bistandslovens § 33, stk. 1, nr. 3 og  

 § 66. I sådanne tilfælde foreligger der ingen plejetilladelse, men en aftale  

 imellem det sociale udvalg og plejeforældrene om plejeforholdet, jfr.  

 socialstyrelsens vejledning nr. 4 af 21. november 1984 om forvaltningen af  

 bistandslovens bestemmelser om døgnforanstaltninger og privat familiepleje  

 for børn og unge pkt. 38, og en erklæring fra socialforvaltningen om  

 plejeforholdet og dets begyndelsestidspunkt vil være tilstrækkelig  

 dokumentation.
Med hensyn til børn, der af det sociale udvalg er anbragt på  

 døgninstitutioner, jfr. bistandslovens § 33, stk. 1, nr. 3 og § 96, bemærkes,  

 at det kun er et fåtal af forældre til disse børn, der deltager i  

 skolenævnsvalg, og man har derfor fundet det rimeligt i stedet at åbne  

 mulighed for at anse forstanderen for valgberettiget og valgbar.
Forstanderen  

 skal, hvis han ønsker at deltage i skolenævnsvalget, dokumentere, at børn,  

 der er optaget på døgninstitutionen, er elever i den pågældende skole.
Det  

 bemærkes, at forstanderen aldrig vil kunne udelukke forældre, der ønsker selv  

 at gøre brug af deres rettigheder i henhold til bekendtgørelsens § 3, stk. 1  

 og 2.
 Ad stk. 5:
Såfremt et barn skal overføres til en ny skole, bør kommunalbestyrelsen så  

 vidt muligt sørge for, at barnet optages endeligt i den nye skole så betids,  

 at forældrene kan deltage i skolenævnsvalget ved den nye skole.
Endelig  

 optagelse forudsætter bl.a., at forældrene er underrettet om indskrivning i  

 den nye skole.
Såfremt der alligevel på valgets tidspunkt skulle være tvivl  

 om, hvorvidt barnet er optaget endeligt i den nye skole, deltager forældrene  

 i valget ved den skole, hvor barnet modtager undervisning.
 Bestemmelsen vedrører kun optagelse af elever i en anden folkeskole,  

 f.eks. ved flytning til en »overbygningsskole« eller i tilfælde af  

 den hidtidige skoles nedlæggelse, jfr. bemærkningerne nedenfor ad  

 bekendtgørelsens § 18. Derimod omfatter bestemmelsen ikke optagelse i f.eks.  

 et gymnasium eller en privat skole, jfr. bemærkningerne nedenfor ad  

 bekendtgørelsens § 20.
 Ad stk. 6:
Det er i undervisningsministeriets praksis antaget, at bestemmelsen - der  

 er enslydende med skolestyrelseslovens § 10, stk. 5 - omfatter personer, der  

 gør tjeneste ved skolen og er underlagt skolelederens ledelse.
Dette gælder  

 f.eks. faste og løse vikarer, skolesekretær, pedel, rengøringspersonale ansat  

 af kommunen, skolepsykologer og skolekonsulenter, der har faste  

 undervisningstimer på skolen.
Det gælder derimod ikke f.eks. skolelæge,  

 skoletandlæge og sundhedsplejerske.
De personer, der i medfør af bestemmelsen  

 er udelukkede fra medlemskab af skolenævnet, kan som hidtil deltage i valget  

 som valgberettigede.
 Herudover medfører almindelige forvaltningsretlige principper om  

 inhabilitet, at personer, der er ansat i ledende administrative stillinger  

 ved det pågældende kommunale skolevæsen - herunder skoledirektøren,  

 viceskoledirektøren, den ledende skoleinspektør, den ledende skolepsykolog -  

 ikke kan indvælges som forældrevalgte medlemmer af et skolenævn eller af  

 skolekommissionen.
 Ad § 4:
 Ad stk. 1:
Der er intet til hinder for, at valglisterne udskrives på grundlag af  

 udtræk fra edb-baserede registre, herunder folkeregistret.
De udskrevne  

 valglister må imidlertid kontrolleres på grundlag af skolens kartotek samt  

 indkomne begæringer i henhold til § 3, stk. 3.
 Udarbejdelsen og fremlæggelsen af valglisten vil ikke kunne erstattes af  

 en fremlæggelse af skolens protokol/kartotek.
 Ad stk. 2:
Det er ikke nødvendigt, at de fremlagte valglister indeholder andre  

 oplysninger om den enkelte valgberettigede end den pågældendes navn samt  

 barnets navn og eventuelt klasse.
Som det fremgår af bestemmelsen må  

 cpr.numre ikke angives på de fremlagte valglister eller udleveres.
 Ad § 5:
 Ad stk. 1:
 Valgbestyrelsen udpeges på kommunalbestyrelsens konstituerende møde.
 Udpegningen af kommunalbestyrelsesmedlemmer til valgbestyrelserne bør  

 efter ministeriets opfattelse foretages under et som forholdstalsvalg efter  

 reglerne i § 25, stk. 1 i den kommunale styrelseslov, jfr. lovens § 24, stk.  

 3.
 Såfremt der kun skal udpeges et enkelt medlem - hvilket vil være tilfældet  

 i kommuner med en selvstændig skole - bør valget ske ved flertalsvalg jfr.  

 den kommunale styrelseslovs § 24, stk. 1.
 Bestemmelsen i 3. pkt. udelukker ikke, at personale ved kommunens  

 administration kan bistå som medhjælp for valgbestyrelsen.
Valgbestyrelsen ved en nyoprettet skole består alene af skolelederen og et  

 kommunalbestyrelsesmedlem.
Er der ikke udpeget en skoleleder, indtræder i  

 stedet skoledirektøren/den ledende skoleinspektør.
 Ad stk. 2:
 Kommunalbestyrelsens bekendtgørelse af en række tidsfrister m.v., jfr. 1.  

 pkt., vil f.eks. kunne ske i den stedlige presse.
Valgbestyrelsens underretning af hjemmene, kan ske gennem postvæsenet  

 eller ved anden sædvanligt benyttet meddelelsesform for skriftlig  

 underretning af hjemmene, f.eks. meddelelsesbog, såfremt fremgangsmåden i  

 øvrigt skønnes at være forsvarlig.
Valgbestyrelsens underretning af hjemmene  

 skal bl.a. omfatte de regler, der gælder for valget jfr. 2. pkt.
Det vil i  

 den henseende være tilstrækkeligt at henvise til bekendtgørelsen samt til  

 dette cirkulære.
Det henstilles dog, at der gives særlig oplysning om de  

 persongrupper, der i henhold til bekendtgørelsens § 3, stk. 3, kan begære at  

 blive opført på valglisten og om den dokumentation, som skal ledsage  

 begæringen.
Oplysning herom bør også gives i kommunalbestyrelsens  

 bekendtgørelse af valgets tidsfrister m.v.
 Opmærksomheden henledes på, at der også skal ske underretning om valgene  

 til forældre til børn, der på det pågældende tidspunkt er indskrevet i  

 skolen, men som endnu ikke har påbegyndt skolegangen, jfr. afsnittet ad § 3,  

 stk. 2.
Ved skoler, hvor der undervises fremmedsprogede elever, bør man overveje,  

 hvorvidt der er behov for at gøre en særlig indsats for at orientere  

 forældrene til disse elever om skolenævnsvalget.
Det kan dog ikke forlanges,  

 at underretningen af indvandrerforældrene skal ske på modersmålet.
 Valgbestyrelsen kan træffe beslutning om, hvorvidt og i hvilket omfang der  

 for de opstillede kandidatlister kan udsendes valgmateriale gennem skolen.  

 Det påhviler i denne forbindelse valgbestyrelsen at sikre, at de opstillede  

 lister stilles lige.
Det er i § 14 stk. 4 i indenrigsministeriets bekendtgørelse nr. 153 af  

 15/4 1983 om folkeregistrering fastsat at der kun med indenrigsministeriets  

 samtykke kan udleveres oplysninger, der hidrører fra folkeregistret (det  

 centrale personregister). De kommunale skolemyndigheder vil derfor ikke kunne  

 udlevere adresselister over valgberettigede forældre til private herunder til  

 lister der opstiller til skolenævnsvalget - hvis adresselisterne er  

 udarbejdet på grundlag af folkeregisteret.
For så vidt angår tilfælde, hvor  

 adresselisterne alene er udarbejdet på grundlag af skolens kartotek,  

 henstilles det, at der heller ikke i disse tilfælde - som efter hidtidig  

 praksis i nogle kommuner - sker udlevering af adresselister.
 Ad § 6:
 Ad stk. 1:
Opmærksomheden henledes på, at der ikke kan foretages opstilling af  

 kandidater på selve mødet.
Forældrekredsen, eller en del af denne, vil  

 imidlertid efter mødet kunne drøfte en sådan opstilling og træffe beslutning  

 herom.
Hvis der således i umiddelbar forlængelse af orienteringsmødet holdes  

 opstillingsmøde, vil det kunne være hensigtsmæssigt, at valgbestyrelsen  

 deltager i opstillingsmødet.
Valgbestyrelsens deltagelse i et opstillingsmøde  

 forudsætter dog altid, at alle de tilstedeværende valgberettigede er enige  

 herom.
Der er i øvrigt ikke fastsat regler om fremgangsmåden ved  

 tilvejebringelsen af kandidatlister, og den enkelte forældrekreds vil således  

 kunne foretage opstilling af kandidater i overensstemmelse med den  

 fremgangsmåde, der i det enkelte tilfælde skønnes at være den mest  

 hensigtsmæssige.
 Ad stk. 3:
En kandidatliste anses for gyldig, selv om den kun indeholder navnet på en  

 kandidat.
Såfremt der for en sådan liste afgives stemmer således, at der skal  

 vælges flere repræsentanter for listen, overføres det eller de overskydende  

 mandater til den (de) af de øvrige kandidatlister, der er nærmest berettiget  

 hertil, jfr. § 11, stk. 7.
 Kandidaterne skal opstilles i en rækkefølge.
Der er således ikke ved skolenævnsvalgene indført adgang til at opstille  

 kandidaterne sideordnet på en liste, således som tilfældet er med hensyn til  

 valgene til kommunalbestyrelser.
Dette beror på, at der i mange tilfælde kun  

 indleveres en kandidatliste ved skolenævnsvalgene, og at det af hensyn til  

 muligheden for »fredsvalg« er nødvendigt, at kandidaterne er  

 opstillet i rækkefølge jfr. bekendtgørelsens § 6, stk. 4.
 Der er ikke mulighed for at indgå listeforbund imellem to eller flere  

 kandidatlister.
 Bestemmelserne i bekendtgørelsen af 7. september 1981 om valg af  

 skolekommissioner og skolenævn om at intet navn må opføres på en  

 kandidatliste uden vedkommendes skriftlige samtykke, og om at en kandidat kan  

 forlange sig slettet af en kandidatliste, så længe denne ikke er indleveret,  

 er ophævet.
 Dette skyldes, at de nævnte bestemmelser i nogle kommuner har givet  

 anledning til tvivl om, hvorvidt hvervet som skolenævnsmedlem er et  

 borgerligt ombud.
 Uanset at der således ikke længere er fastsat krav om skriftligt samtykke,  

 må det fortsat anses for rimeligt og hensigtsmæssigt, at stillerne indhenter  

 den pågældendes samtykke, inden en kandidat opstilles på en liste.
 En valgbar person i skolens forældrekreds med bopæl i kommunen vil dog  

 ikke kunne afvise overhovedet at lade sig opstille til skolenævnsvalget.  

 Dette følger af, at hvervet som skolenævnsmedlem er et borgerligt ombud jfr.  

 skolestyrelseslovens § 14, stk. 1. Hvis den pågældende vægrer sig imod at  

 blive opstillet på en foreliggende liste på grund af dennes sammensætning  

 eller program, må han eller hun modtage en anmodning om at opstille på en  

 egen liste.
 Tilsvarende må det anses for naturligt, at stillerne tillader en kandidat  

 at blive slettet fra en bestemt liste, sålænge denne ikke er indleveret til  

 valgbestyrelsen.
Er listen indleveret, vil valgbestyrelsen kunne imødekomme ønsker fra en  

 kandidat om at træde tilbage fra en liste, hvis stillerne og de øvrige  

 kandidater giver deres samtykke hertil.
Det må endvidere være en  

 forudsætning, at ønsket om at blive slettet fra en liste, fremsættes inden  

 udløbet af den i stk. 2 nævnte frist.
 Det må anses for mindre hensigtsmæssigt, at en person er kandidat på flere  

 lister ved samme skolenævnsvalg, men bestemmelserne udelukker det ikke.
 Ad stk. 5:
 Det henstilles at eventuelle afstemninger - så vidt muligt - afholdes i  

 uge 10 i 1986 (3/3-7/3-86).
 Ad § 7:
 Der stemmes ved personligt fremmøde, og der er ikke mulighed for at afgive  

 stemme pr. brev eller gennem fuldmagt.
 Det henstilles, at der gives forældrene adgang til at stemme på  

 forskellige tider af dagen, hvis dette er nødvendigt for, at forældre med  

 forskudt arbejdstid kan få mulighed for at afgive deres stemme.
Liste 1 har krav på alle 5 mandater, men den består kun af en kandidat.
De  

 øvrige 4 mandater fordels derfor efter § 11, stk. 7, til de to øvrige lister  

 i den rækkefølge, der er fremkommet ved divisionen.
Liste 2 får derfor  

 mandater (nr. 6 og 8) og liste 3 får 1 mandat (nr. 7). Det sidste mandats  

 placering skal afgøres ved lodtrækning mellem liste 2 og 3, da de følgende  

 kvotienter er lige store (10), jfr. § 10, stk. 2, næstsidste punktum.
 Det bemærkes, at det er en forudsætning for, at en listes ikke-valgte  

 kandidater kan betragtes som stedfortrædere, at listen har fået valgt mindst  

 en kandidat, jfr. bekendtgørelsens § 12, sammenholdt med § 11, stk. 7.
 Ad § 13:
 Spørgsmål om ydelse af vederlag til de øvrige medlemmer af valgbestyrelsen  

 og eventuelle tilforordnede er overladt til kommunalbestyrelsens afgørelse.
 Ad § 15:
 Ad stk. 3 nr. 1:
 Opmærksomheden henledes på, at valget af kommunalbestyrelsesmedlemmer kan  

 finde sted allerede ved kommunalbestyrelsens konstituerende møde.
 Ad stk. 3, nr. 2:
 Bestemmelsen om fremgangsmåden for valg af forældrerepræsentanter i  

 skolekommissionen - i tilfælde af at forholdstalsvalg forlanges - er  

 omformuleret.
Det er således blevet præciseret, at valgforsamlingen - hvis  

 forholdstalsvalg forlanges - må deles i grupper, der over for valgstyreren  

 anmelder at ville stemme sammen.
Dernæst fordeles det antal pladser i  

 skolekommissionen, der skal besættes, i forhold til gruppernes størrelse  

 under anvendelse af reglerne om forholdstalsvalg.
De grupper, der kan vælge  

 et eller flere medlemmer, meddeler herefter valgstyreren, hvilke personer der  

 af grupperne udpeges som medlemmer.
 Den herved angivne fremgangsmåde svarer til bestemmelsen i § 24, stk. 3, i  

 lov om kommunernes styrelse.
Det er ikke hensigten med den ændrede formulering af bestemmelsen at  

 udelukke muligheden for at valget kan ske som listevalg.
Beslutning herom må  

 imidlertid træffes af valgforsamlingen og ikke af kommunalbestyrelsen som  

 fastsat i den tidligere bekendtgørelse.
 Grupperne må ud over medlemmer udpege et tilsvarende antal stedfortrædere.  

 Stedfortræderne udpeges - efter at valget af medlemmer har fundet sted -  

 efter samme fremgangsmåde, som anvendes med hensyn til valget af  

 stedfortrædere.
 Hvis der ikke forlanges forholdstalsvalg, udpeges medlemmerne og  

 stedfortræderne efter den fremgangsmåde, som valgforsamlingen finder mest  

 hensigtsmæssig.
 Det bemærkes, at hvert skolenævnsmedlem kun kan afgive en stemme ved  

 valget af medlemmer til skolekommission også i de tilfælde, hvor en person,  

 der har børn i to eller flere skoler, er medlem af to eller flere skolenævn.
 Ad § 18:
 Ad stk. 3.
Hvis en skole nedlægges i løbet af en valgperiode, bortfalder skolenævnet  

 samtidig med nedlæggelsen.
Skolekommissionen fortsætter uændret i resten af  

 valgperioden, også i tilfælde af, at et af dens medlemmer tillige var medlem  

 af det bortfaldne skolenævn.
Også skolenævnet ved den skole hvortil eleverne fra den nedlagte skole,  

 overføres, fortsætter med uændret sammensætning.
Det bemærkes dog, at  

 skolenævnet ved denne skole, vil kunne indbyde en repræsentant for forældre  

 til børn fra den nedlagte skole til uden stemmeret at deltage i møder, hvor  

 der behandles spørgsmål af særlig interesse for disse forældre.
Denne  

 repræsentant kan eventuelt udpeges af skolenævnet ved skolen, der skal  

 nedlægges, inden dette fratræder.
Hvis en skole skal nedlægges pr. 1. august 1986, vil det være  

 hensigtsmæssigt, at alle skolens elever inden skolenævnsvalget optages  

 endeligt i den skole eller de skoler, som skal overtage eleverne, således at  

 forældrene kan deltage i valget ved den nye skole, jfr. bekendtgørelsens § 3,  

 stk. 5 og bemærkningerne til bestemmelsen i cirkulæret.
I et sådant tilfælde  

 vil der ikke blive valgt nyt skolenævn ved den skole, som skal nedlægges pr.  

 1. august 1986, og det vil derfor være hensigtsmæssigt, at det gamle  

 skolenævn fungerer videre indtil det nævnte nedlæggelsestidspunkt, men disse  

 skolenævnsmedlemmer deltager ikke i valget af skolekommissionen.
 Ad § 19:
De tilforordnede leder- og lærerrepræsentanter bør tilkaldes til det  

 konstituerende møde jfr. bestemmelserne i undervisningsministeriets  

 bekendtgørelse af 20. april 1978 om lederes, læreres og elevers deltagelse i  

 møder og kommissioner og nævn efter skolestyrelsesloven.
Det forudsættes  

 imidlertid, at de tilforordnede er opmærksomme på, at formandsvalget er et  

 anliggende, der fortrinsvis vedrører medlemmerne af henholdsvis nævnene og  

 kommissionerne.
 Afgørelsen af valget af formand træffes på grundlag af bestemmelsen i  

 skolestyrelseslovens § 17, stk. 2. Opnås der ikke ved første afstemning  

 flertal for en kandidat, kan medlemmerne beslutte, at valget foretages som  

 bundet flertalsvalg jfr. § 24, stk. 1, i den kommunale styrelseslov jfr.  

 lovens § 6.
 Ad § 20:
Et medlem af et skolenævn eller af skolekommissionen, der i løbet af  

 valgperioden mister sin valgbarhed som følge af, at den pågældende udmelder  

 sit barn af folkeskolen inden undervisningspligtens ophør og indmelder det i  

 en friskole, en privat grundskole, en gymnasieskole eller i en af de i  

 folkeskolelovens § 33, stk. 2 i øvrigt nævnte private eller offentlige  

 skoleformer, skal udtræde af vedkommende nævn og kommission for resten af  

 valgperioden.
Medlemskabet bortfalder derimod ikke, fordi den pågældende  

 fraflytter kommunen, når barnet forbliver i folkeskolen.
Det bortfalder  

 heller ikke, fordi den pågældendes barn forlader skolen ved skolegangens  

 ophør.
 Ifølge skolestyrelseslovens § 15, stk. 1 afgør kommunalbestyrelsen, om en  

 anmodning om at udtræde af skolekommissionen eller et skolenævn kan  

 imødekommes, men kommunalbestyrelsen bør dog normalt imødekomme en ansøgning  

 om fritagelse for hvervet som skolenævnsmedlem, når ansøgningen begrundes  

 med, at den pågældende ikke længere har børn i skolen.
 Ad § 21:
 Ad stk. 1:
 Opmærksomheden henledes på, at der kun skal afholdes suppleringsvalg,  

 såfremt muligheden for indtræden af stedfortræder(e) ikke længere eksisterer.  

 Hvis der ikke er mulighed for indtræden af en stedfortræder fra samme liste,  

 jfr. § 12, indtræder stedfortræderen (stedfortræderne) fra de øvrige  

 kandidatlister under anvendelse af bestemmelsen i § 11, stk. 7, jfr.  

 bemærkningerne foran ad disse bestemmelser.
 Skal kun en vælges, jfr. stk. 1, nr. 1, sker afstemningen ikke som  

 listevalg på grundlag af de fremkomne kandidatlister, idet stemmesedlen skal  

 indeholde navnene på alle de anmeldte kandidater i alfabetisk rækkefølge,  

 jfr. følgende eksempel.
 Såfremt to eller flere skal vælges til samme skolenævn, jfr. stk. 1, nr.  

 2, sker afstemningen som listevalg.
 Ad § 22:
 Ad stk. 1:
 Bestemmelsen om, at amtsrådet som klageinstans træffer den endelige  

 afgørelse vedrørende klager over valg samt anmodning om fritagelse for valg,  

 er ny.
 Ad stk. 2:
Ifølge bestemmelsen er forholdene på omvalgets tidspunkt afgørende for  

 spørgsmålet om, hvilke personer der deltager i omvalget.
Forholdene på det  

 første valgs tidspunkt bør dog lægges til grund, hvis omvalget finder sted  

 inden 1. august 1986.
Undervisningsministeriet Direktoratet for folkeskolen og  

 seminarier m.v., den 3. oktober 1985 P.
D.
V.
