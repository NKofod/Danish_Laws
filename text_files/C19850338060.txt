 Baggrund:
 - Bekendtgørelse om regler efter den tidligere  

 arbejderbeskyttelseslovgivning, der med mindre ændringer forbliver i kraft  

 efter arbejdsmiljølovens ikrafttræden (Ikraftholdelsesbekendtgørelsen).
 - Bekendtgørelse nr. 43 af 22. januar 1981 om tekniske hjælpemidler.
 - Bekendtgørelse nr. 323 af 7. juli 1983 om arbejdets udførelse.
En udgangskasse er en arbejdsplads, hvor der foretages registrering og  

 betaling af varer, indsamlet af kunden.
Der kan eventuelt ske ekspedition af  

 enkelte, mindre varer.
 En udgangskasse består normalt af kassedisk, tastatur med bonudkast,  

 kontrolpanel, pengerum, stol og fodstøtte (figur 1).
 Udgangskasser findes i supermarkeder, butikker,  

 selvbetjeningsrestauranter, kantiner m.m.
Siddestillingen Arbejdet skal kunne foregå i siddende stilling (figur 2).
Stolen skal være udformet ergonomisk hensigtsmæssigt.
Sædet skal være  

 drejeligt og let at højdeindstille, mens man sidder på stolen.
Siddehøjden tilpasses kassediskens højde.
Efter tilpasning skal fødderne  

 kunne hvile afslappet på gulv eller fodstøtte, uden at stolekanten generer.  

 Der skal være fri benplads.
 Hvis fodstøtte er nødvendig, skal den være let at højdeindstille og  

 tilstrækkelig stor til, at kasseekspedienten kan skifte stilling.
Brug af pedal til start af transportbånd, kan medvirke til fastlåsning i  

 en uhensigtsmæssig stilling.
Pedalen bør derfor være i samme højde som gulv  

 eller evt. fodstøtte.
Pedalen bør kunne betjenes valgfrit med højre eller  

 venstre fod og kan også være indbygget i fodstøtten.
 En uhensigtsmæssig siddestilling kan give:
- træthed og smerter i ryg, skulder og nakke - smerter og sovende eller stikkende fornemmelser i benene - hævede ben og fødder og på længere sigt åreknuder.
Belysning Almenbelysningen skal være flimmer- og blændfri.
Blanke, reflekterende  

 flader i kasseområdet skal undgås.
 Det kan være nødvendigt at supplere almenbelysningen med regulerbar  

 arbejdspladsbelysning.
 Tastatur og kontrolpanel skal være lette at aflæse.
Indeklima Træk og kulde kan give anspændte muskler og derfor dårlige  

 arbejdsstillinger.
Se At-meddelelse nr. 1.01.1 om arbejdsrum på faste  

 arbejdssteder og At-meddelelse nr. 1.01.7 om temperaturer i arbejdsrum på  

 faste arbejdssteder.
Generende støj skal undgås i og ved udgangskassen.
Se At-meddelelse nr.  

 4.06.1 om bekæmpelse af støj på arbejdspladsen.
Arbejdets udførelse Arbejdsoperationer, der foretages samtidigt, fx håndtering af registrerede  

 varer og indtastning skal kunne foretages inden for det normale  

 arbejdsområde.
Hyppigt gentagne bevægelser i og over skulderhøjde bør undgås  

 (figur 3).
 Tastaturet bør være forsynet med en håndstøtte, og begge bør være  

 indstillige i højde og hældning.
 Mærkningen af varer skal være tydelig og skal være anbragt, så unødig  

 håndtering undgås.
 Aflæsning skal kunne ske i almindelig læseafstand, ca. 35-55 cm.
 Omgivelserne skal synsmæssigt være så rolige som muligt.
 Kassediskens udformning afgøres af varernes form og størrelse.
 Varen skal bringes inden for normalt arbejdsområde (figur 3) og skal let  

 kunne skubbes videre efter registreringen.
 Hvis der bruges scanner, læsepen eller lignende til registreringen, skal  

 de ergonomiske retningslinier for udformning, placering og betjening af  

 arbejdspladsen tilgodeses.
Ved betaling af varer skal unødige rækkeafstande undgås.
Det maximale  

 arbejdsområde (figur 3) skal overholdes.
 Hvis kasseekspedienten også skal ekspedere varer, bør disse placeres, så  

 uhensigtsmæssige rækkeafstande og kropsdrejninger undgås.
Stor travlhed og kødannelse ved udgangskassen giver risiko for et forceret  

 arbejdstempo.
Antallet af udgangskasser bør derfor tilpasses kundestrømmen.
 Uhensigtsmæssige arbejdsbevægelser kan give:
- træthed og smerter i fingre, håndled og arm - skæve arbejdsstillinger med vridning i ryggen - spændte muskler, træthed, ømhed og smerter i skulder, nakke og ryg.
Psykisk belastning Arbejde i udgangskasser kan være psykisk trættende eller stressende, se  

 At-meddelelse nr. 4.08.2 om psykisk træthed og nr. 4.08.3 om stress.
 Yderligere oplysning se:
 Branchevejledning om indretning af og arbejde ved udgangskasser (udstedt  

 af BSR 7-butiksområdet).
