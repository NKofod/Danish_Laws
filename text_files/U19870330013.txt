 Medlemmer af en række forbund kom ikke i arbejde den 1., 2. og 3.
april 1985 på grund af en fysisk blokade.
Da de ikke havde søgt  

 forbindelse med fabrikkens ledelse med henblik på at komme i arbejde, fandtes  

 de at have pådraget sig et selvstændigt bodsansvar for de  

 overenskomststridige arbejdsnedlæggelser disse dage.
På grund af blokaden kom  

 arbejderne først den 9. april ind på virksomheden, som imidlertid var  

 uopvarmet, hvorfor virksomheden meddelte, at man kun kunne beskæftige ansatte  

 i kedelrummet.
Herefter forlod alle arbejderne virksomheden.
Den 11. april  

 genoptog alle medarbejderne arbejdet bortset fra medlemmer af El-Forbundet,  

 der strejkede til og med den 12. april 1985. Bod pålagt de ansatte i  

 kedelrummet for yderligere 4. - 10. april, de øvrige pålagdes ikke yderligere  

 bod, da det ikke ansås godtgjort, at der ikke var beskæftigelsesmuligheder  

 for hele arbejdsstyrken den 9. og 10. april.
Medlemmer af El-Forbundet  

 pålagdes dog yderligere bod for dagene 11. og 12. april.
 Under denne sag har Dansk Arbejdsgiverforening for Jernets  

 Arbejdsgiverforening for Dansk Eternitfabrik A/S, Ålborg, indklaget  

 Landsorganisationen i Danmark for Dansk Metalarbejderforbund, Dansk  

 El-Forbund og Snedker- og Tømrerforbundet i Danmark for et antal medlemmer af  

 disse forbund for Arbejdsretten for overenskomststridige arbejdsnedlæggelser  

 i dagene fra den 1. til den 12. april 1985.
 På et fællesmøde den 3. april 1985 kl. 03.00 erkendte man fra  

 arbejdstagerside, at arbejdsnedlæggelserne var overenskomststridige, og man  

 ville pålægge de strejkende så hurtigt som muligt den 3. april 1985 at  

 genoptage arbejdet.
 Dette skete imidlertid ikke, og klagerne har herefter nedlagt påstand om,  

 at de indklagede forbundsmedlemmer tilpligtes at betale en efter rettens skøn  

 fastsat bod.
 De indklagede har påstået frifindelse.
 Det fremgår af de fremlagte navnelister, at medlemmerne af Kedel- og  

 Maskinpasserforbundet under Dansk Metalarbejderforbund (4 personer) har  

 strejket alle dagene fra den 1. til den 10. april 1985, at de øvrige  

 medlemmer af Dansk Metalarbejderforbund og medlemmerne af Snedker- og  

 Tømrerforbundet i Danmark har strejket i dagene 1., 2., 3., 9. og 10. april  

 1985, og at medlemmerne af El-Forbundet har strejket i dagene 1., 2., 3., 9.,  

 10., 11. og 12. april 1985.
Lønningschef på virksomheden Preben Thorbjørn Sørensen har som vidne  

 forklaret, at han ved ankomst til fabrikken den 1. april 1985 konstaterede,  

 at hovedporten var spærret af timelønnede, men han og funktionærerne i øvrigt  

 fik adgang.
Denne dag var der fyret op på virksomheden, og den var  

 produktionsklar.
Blandt dem, der spærrede porten, kendte vidnet mange af  

 medarbejderne, både medlemmer af Specialarbejderforbundet i Danmark og af de  

 øvrige faggrupper.
Porten var på tilsvarende måde spærret den 2. og den 3.  

 april 1985. På grund af blokaden gik fyret ud tirsdag den 2. april 1985. På  

 ingen af disse dage blev der rettet henvendelse til ham eller til den øvrige  

 ledelse fra nogen af tillidsfolkene.
Først den 9. april 1985 kom de ind på  

 virksomheden, som imidlertid som følge af blokaden var uopvarmet.
Der var kun  

 en temperatur på 6 grader.
Man meddelte imidlertid, at man, fordi ovnene var  

 slukket, kun kunne beskæftige kedelpasserne (ca. 4-5 personer), 6 vagtsmede  

 og 1 syvende smed, der havde fast arbejde i kedelhuset.
Til de fremmødte  

 arbejdere udleredes sålydende:
» I N F O R M A T I O N På grund af varmemangel, og mangel på procesvarme, skønnes normalt arbejde  

 først at kunne genoptages 48 timer efter at kedelpassere og reparatører har  

 påbegyndt arbejdet.
 Aalborg, den 9. april 1985.
DIREKTIONEN« Derefter forlod samtlige arbejdere fabrikken.
Først den 11. april 1985  

 genoptog de alle bortset fra elektrikerne arbejdet.
Underdirektør på virksomheden Erland Buchardt har forklaret ganske som  

 forrige vidne.
Han har tilføjet, at han kun så medlemmer af  

 Specialarbejderforbundet i Danmark, ikke medlemmer fra de andre faggrupper  

 under blokaden.
Maskinmesteren kunne godt komme ind mandag den 1. april 1985,  

 hvorfor det var muligt ved hans arbejde at holde olien til fyrene varm, men  

 den 2. april 1985 kunne heller ikke han komme ind, og så gik fyrene ud.
Det  

 var grunden til, at man ikke kunne beskæftige alle arbejderne, da de mødte op  

 den 9. april 1985. Man måtte først have mandskab til at starte kulfyringen.
Tillidsmand for smedene og fællestillidsmand for alle de ansatte arbejdere  

 Georg Henning Nielsen har som vidne forklaret, at håndværkerne mødte til  

 normal arbejdstid den 1. april 1985 kl. 6.00, men fandt porten blokeret af  

 ca. 50 personer, både ansatte og folk udefra.
Efter nogen diskussion på  

 stedet gik Metalarbejderforbundets medlemmer til denne organisations mødesal  

 i nærheden, hvortil man invite rede også elektrikerne og det kvindelige rengøringspersonale.
Her vedtoges  

 det at møde på virksomheden næste dag kl. 7.00. Da virksomheden denne dag  

 viste sig fortsat at være blokeret, gentog det samme sig.
Der var atter  

 blokade, da de kom den 3. april 1985 kl. 7.00. Da arbejderne den 9. april  

 1985 mødte op i porten, parate til at gå i arbejde, fik de ovennævnte  

 INFORMATION stukket i hånden.
Maskinmesteren sagde, at man kun skulle bruge  

 4-5 reparatører - de var alle smede - og l elektriker.
Der var før strejken  

 ansat ca. 40 håndværkere.
Det skabte misstemning.
Det er vidnets opfattelse,  

 at håndværkerne kunne have været beskæftiget, bl.a. ved udendørs arbejde.  

 Smedene opfattede det som en lockout, og ingen gik i arbejde.
Næste dag blev  

 vidnet kontaktet af Thorbjørn Sørensen eller af maskinmesteren, der syntes,  

 at man skulle gå i gang.
Der opnåedes enighed om, at 6 reparatører gik i  

 arbejde, hvorefter arbejdet i det væsentlige blev normaliseret fra den 11.  

 april 1985. Det tager ikke mere end 4-6 timer at få fuldt blus på igen.
Klagerne har til støtte for påstanden anført, at det efter de afgivne  

 vidneforklaringer må lægges til grund, at de indklagede forbunds medlemmer  

 ikke ønskede at arbejde den 1. april 1985, idet der ikke rettedes nogen  

 henvendelse om arbejdets genoptagelse til virksomhedens ledelse.  

 Driftsmæssige forstyrrelser fra andre medarbejderes side må de bære risikoen  

 for, når de ikke retter henvendelse til ledelsen i et forsøg på trods disse  

 hindringer at komme i arbejde.
Det samme gælder dagene 2. og 3. april 1985.  

 For så vidt angår dagene 9. og 10. april 1985 kræves bod, fordi det var  

 arbejdernes egen strejke, der gjorde, at man ikke kom i arbejde.
Endelig  

 beroede det på de strejkende elektrikeres eget forhold, at de ikke kom i  

 arbejde den 11. april 1985, hvor arbejdet i øvrigt var normaliseret.
Indklagede har til støtte for frifindelsespåstanden anført, at  

 håndværkerne var interesseret i at genoptage arbejdet, idet de mødte frem ved  

 virksomheden både den 1., 2., og 3. april 1985. Når de ikke kom i arbejde,  

 skyldtes det en fysisk blokade, iværksat af specialarbejderne.
Det var derfor  

 ikke muligt for håndværkerne at komme i gang.
Det havde været muligt for  

 virksomheden at beskæftige samtlige håndværkere allerede den 9. april 1985,  

 hvis den fornødne vilje hertil havde været til stede hos virksomhedens  

 ledelse.
Som det fremgår af tillidsmandens forklaring, tager det ikke særlig  

 lang tid at varme virksomhedens produktionsanlæg op, og der kunne også være  

 sat forskelligt andet arbejde i gang, således bl.a. arbejde udendørs.
Når  

 elektrikerne ikke kom i arbejde den 11. april 1985, men først den 13. april  

 1985, må det skyldes virksomhedens egne forhold.
 Arbejdsretten skal udtale:
Når medlemmerne af de indklagede forbund ikke kom i arbejde den 1., 2. og  

 3. april 1985, må det antages at skyldes den fysiske blokade, der var  

 iværksat af andre af virksomhedens medarbejdere.
Da de indklagede imidlertid  

 ikke har søgt forbindelse, eventuelt gennem deres tillidsmand, med fabrikkens  

 ledelse med henblik på at komme i arbejde, findes de at have pådraget sig et  

 selvstændigt bodsansvar for den på fællesmødet erkendt overenskomststridige  

 arbejdsnedlæggelse i disse dage.
I konsekvens heraf findes medlemmerne af  

 Kedel- og Maskinpasserforbundet at have forskyldt bod for arbejdsnedlæggelsen  

 i dagene 4., 5., 6., 7. og 8. april 1985. For så vidt angår dagene 9. og 10.  

 april 1985 findes alene medlemmerne af dette forbund at have forskyldt bod,  

 idet det ikke af virksomheden alene ved afleveringen af den nævnte  

 INFORMATION til medarbejderne findes godtgjort, at der ikke havde været  

 beskæftigelsesmuligheder for hele den øvrige arbejdsstyrke, det vil sige  

 øvrige medlemmer af Dansk Metalarbejderforbund, af Snedker- og  

 Tømrerforbundet og af El- Forbundet.
For så vidt angår disse sidste findes  

 det ikke af indklagede godtgjort, at de ikke som de øvrige ansatte kunne have  

 genoptaget arbejdet den 11. og 12. april 1985, hvorfor de findes at have  

 pådraget sig bodsansvar for arbejdsnedlæggelsen disse to dage.
Boden fastsættes til 24 kr. for hver af de foran anførte ansvarspådragende  

 strejketimer.
Bodsbeløbene tilfalder Dansk Arbejdsgiverforening.
 Sagsomkostningerne, 2.000 kr. til Arbejdsretten, findes at burde bæres med  

 halvdelen af hver af parterne.
 T h i k e n d e s f o r r e t :
 Til Dansk Arbejdsgiverforening betaler hver af de på bilag 1 nævnte  

 medlemmer af Kedel- og Maskinpasserforbundet en bod på 24 kr. for hver time,  

 i hvilken de har deltaget i arbejdsnedlæggelser i tiden 1. - 10. april 1985,  

 de på samme bilag nævnte øvrige medlemmer af Dansk Metalarbejderforbund og  

 Snedker- og Tømrerforbundet i Danmark en bod på 24 kr. for hver time, i  

 hvilken de har deltaget i arbejdsnedlæggelser i tiden 1. - 3. april 1985 og  

 de på samme bilag nævnte medlemmer af El-Forbundet en bod på 24 kr. for hver  

 time, i hvilken de har deltaget i arbejdsnedlæggelser i tiden 1.-3. og 11. og  

 12. april 1985.
 Sagsomkostningerne til Arbejdsretten, 2.000 kr., betales med halvdelen af  

 hver af parterne.
 (* 1) Henvisninger: Per Jacobsen s.315 (note 168), s.352 (note 248), s.353  

 (note 249), s.580.
