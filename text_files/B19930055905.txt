 I medfør af konto 17.41.40 og tekstanmærkning nr. 68 og 69 på finansloven  

 fastsættes følgende regler om deltager- og befordringsgodtgørelse til  

 deltagere i uddannelsesforløb i henhold til voksenuddannelsespuljen:
Godtgørelse til deltagere i  

 uddannelsesforløb § 1.  Deltagere, der ikke er omfattet af andre  

 deltagergodtgørelsesordninger, har ret til deltagergodtgørelse i hele  

 uddannelsesperioden.
 § 2.  I uddannelsesperioden indgår praktikperioder og  

 ferie uanset bestemmelsen i § 8, stk. 1-3. Søgnehelligdage regnes som ferie.
 Stk. 2.  Godtgørelse efter stk. 1 fratrækkes hævet  

 feriegodtgørelse.
Størrelse og beregning af godtgørelse § 3.  Deltagergodtgørelsen svarer pr. undervisningsuge  

 til højeste ugentlige dagpengebeløb, jf. § 47 i lov om arbejdsformidling og  

 arbejdsløshedsforsikring m.v., jf. lovbekendtgørelse nr. 752 af 1. september  

 1992.
Stk. 2.  Godtgørelsen beregnes pr. undervisningsdag.
Der  

 kan maksimalt udbetales godtgørelse pr. dag svarende til 1/5 af højeste  

 ugentlige dagpengebeløb.
Refusion til arbejdsgivere § 4.  Arbejdsgivere, der efter aftale med deltageren  

 udbetaler sædvanlig løn under uddannelsen, har ret til refusion.
Refusionen  

 svarer til den deltagergodtgørelse, som deltageren ville have været  

 berettiget til.
Refusionen kan dog ikke være højere end den løn  

 arbejdsgiveren udbetaler under uddannelsen.
 Stk. 2.  Hvis deltagergodtgørelsen er højere end lønnen,  

 udbetales forskellen til deltageren.
 Stk. 3.  Arbejdsgivere, der udbetaler løn for fuld  

 arbejdstid til deltagere, der er deltidsbeskæftigede, har ret til refusion  

 efter stk. 1 og 2.
Befordringsgodtgørelse § 5.  Deltagere, der ikke er omfattet af andre  

 befordringsgodtgørelsesordninger, har ret til befordringsgodtgørelse, hvis  

 deres daglige transport mellem bopæl og uddannelsessted og retur er mere end  

 20 km.
 Stk. 2.  Befordringsgodtgørelsen er 0,62 kr. pr.  

 kilometer regnet fra deltagerens bopæl til uddannelsesstedet.  

 Kilometertaksten reguleres en gang årligt med virkning fra den førstemandag i  

 juli måned på grundlag af prisudviklingen inden for det offentlige  

 transportområde (DSB's personbefordring). Ved udbetaling afrundes det samlede  

 beløb til nærmeste hele kronebeløb.
 Stk. 3.  Befordringsgodtgørelse pr. dag kan højst  

 udbetales for 120 km. efter, at der er fratrukket et beløb for de førte 20  

 km., jf. stk. 1.
Administration og udbetaling § 6.  Deltager- og befordringsgodtgørelse til  

 deltagere, der er medlem af en arbejdsløshedskasse, administreres og  

 udbetales af kassen.
For deltagere, der ikke er medlem af en  

 arbejdsløshedskasse, er det Arbejdsformidlingen, der administrerer og  

 udbetaler godtgørelsen.
 § 7.  Inden udbetaling af deltager- og  

 befordringsgodtgørelse skal deltageren forevise en attest fra  

 uddannelsesstedets ledelse om, i hvilket omfang deltageren har fulgt  

 uddannelsen.
 § 8.  Godtgørelse kan kun udbetales for den tid som  

 deltageren har deltaget i undervisningen, jf. dog stk. 2-3.
 Stk. 2.  Hvis uddannelsen afbrydes på grund af  

 uddannelsesstedets forhold, skal der dog ske udbetaling for den 1. dag  

 undervisningen har været indstillet.
Stk. 3.  Hvis en deltager ikke har fulgt undervisningen  

 på grund af indkaldelse til en jobsamtale, udbetales der godtgørelse for den  

 dag, samtalen har fundet sted.
Deltageren afgiver en erklæring på tro og love  

 om at fraværet skyldes jobsamtale.
Tidsfrister § 9.  Ansøgningsskemaer til deltager- og  

 befordringsgodtgørelse skal normalt inden uddannelsen starter afleveres til  

 den, der administrerer reglerne herom, jf. § 6.
 Stk. 2.  Hvis et skema ikke er afleveret senest 4 uger  

 efter uddannelsens start, bortfalder retten til den pågældende ydelse.  

 Arbejdsgiveren vil også miste retten til eventuel refusion, jf. § 4.
 Stk. 3.  Den, der administrerer reglerne om deltager- og  

 befordringsgodtgørelse, jf. § 6, træffer endelig administrativ afgørelse i  

 eventuelle tvivlsspørgsmål om, hvorvidt skemaet, jf. stk. 2, er afleveret  

 rettidigt.
 Klage m.v.
§ 10.  Afgørelse om skal meddeles skriftligt til den pågældende.
Et afslag på ydelse skal være  

 begrundet og indeholde oplysninger om klageadgang.
 Stk. 2.  Den, som afgørelsen vedrører, kan inden 4 uger  

 efter afgørelsen er modtaget, klage skriftligt til den, der har truffet  

 afgørelsen.
 Stk. 3.  Den, der har truffet afgørelsen, afgør inden 4  

 uger, efter at klagen er modtaget, om klagen fuldt ud kan imødekommes, eller  

 om klagen med en udtalelse skal sendes til Arbejdsmarkedets Ankenævn.
 Stk. 4.  Arbejdsmarkedets Ankenævn kan se bort fra en  

 overskridelse af klagefristen, når der er en særlig grund hertil.
 § 11.  Arbejdsmarkedets Ankenævn træffer den endelige  

 administrative afgørelse.
 Stk. 2.  Ankenævnets afgørelse kan ikke indbringes for  

 anden administrativ myndighed.
 § 12.  Ved behandlingen af sager om godtgørelse i  

 henhold til voksenuddannelsespuljen er Arbejdsmarkedets Ankenævns  

 sammensætning den samme som ved behandling af sager om  

 arbejdsmarkedsuddannelser, jf. § 100, stk. 4 i lov om arbejdsformidling og  

 arbejdsløshedsforsikring m.v.
Oplysningspligt, straffebestemmelser og  

 tilbagebetaling § 13.  En arbejdsgiver skal på begæring afgive  

 oplysninger til brug for administrationen af tildeling af ydelser efter denne  

 bekendtgørelse, herunder om bestemte personers løn i nærmere angivne tidsrum.  

 Overtrædelse heraf straffes med bøde.
 Stk. 2.  For overtrædelser, der begås af et  

 aktieselskab, anpartsselskab, andelsselskab eller lignende, kan der pålægges  

 selskabet som sådant et bødeansvar.
 Stk. 3.  Oplysning efter stk. 1 kan indhentes af  

 Arbejdsmarkedets Ankenævn, Arbejdsformidlingen, en arbejdsløshedskasse for så  

 vidt angår egne medlemmer, og uddannelsesstedets ledelse.
 § 14.  Offentlige myndigheder skal på begæring give  

 Arbejdsmarkedets Ankenævn, Arbejdsmarkedsstyrelsen eller et  

 arbejdsformidlingskontor enhver oplysning til brug for administrationen af  

 reglerne efter denne bekendtgørelse.
 § 15.  Personer, der har givet urigtige oplysninger  

 eller fortiet omstændigheder, som er af betydning for retten til ydelser  

 efter denne bekendtgørelse, eller i øvrigt mod bedre vidende uberettiget har  

 modtaget ydelser efter denne bekendtgørelse, skal tilbagebetale det beløb,  

 der er modtaget med urette.
Ikrafttrædelse § 16.  Bekendtgørelsen træder i kraft den 10. juli  

 1993 med virkning fra den 1. juni 1993.
