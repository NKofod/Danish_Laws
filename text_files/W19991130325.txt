Patienten blev tilset af en gynækolog, som bad om tilsyn fra en  

 mellemvagt  på  kirurgisk gastroenterologisk afdeling.
Mellemvagten  

 fandt, at patienten havde en temperaturforhøjelse til 39,4(, ligesom  

 hendes bughule var udspilet med ømhed nedadtil til højre med  

 tegn på bughindeirritation i form af indirekte ømhed og  

 slipømhed.
Tarmlydene var sparsomme.
Mellemvagten konfererede telefonisk med sin bagvagt (1.reservelæge),  

 som på baggrund af en gennemgang af sygehistorien samt de kliniske fund  

 fandt grundlag for at foretage en røntgenoversigt over bughulen med  

 henblik på eventuel påvisning af tarmslyng.
Såfremt der  

 ikke fandtes tegn på tarmslyng, ville der være grundlag for  

 yderligere observation, idet patientens tilfælde var uden sikre tegn  

 på en operationskrævende lidelse.
Tilfældet fandtes at  

 kunne skyldes strålepåvirkning af tarmen eller andre lidelser.  

 På grund af uændrede smerter blev patienten dagen efter opereret,  

 og der blev fundet en sprængt blindtarmsbetændelse og en byld i  

 bughulen.
 Der blev klaget over den behandling, kvinden havde modtaget i  

 skadestuen.
Klage over mangelfuld behandling i  

 skadestue Nævnet fandt, at 1. reservelægen havde udvist  

 manglende omhu og samvittighedsfuldhed ved sin behandling af patienten.  

 Nævnet fandt, at 1. reservelægen burde have foretaget en  

 undersøgelse af patienten og som følge heraf burde have  

 foranstaltet, at hun blev opereret akut på mistanke om  

 bughindebetændelse.
Nævnet lagde herved vægt på, at  

 1. reservelægen havde fået oplyst, at mellemvagten havde fundet  

 symptomer, der tydede på bughindebetændelse, der gav indikation  

 for en akut operation, og at 1. reservelægen ikke selv tilså  

 patienten, idet han vurderede, at patienten viste tegn på tarmslyng,  

 eventuelt strålepåvirkning af tarmen.
