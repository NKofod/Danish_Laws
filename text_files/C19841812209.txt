 Det har hidtil været antaget, at udlæg kan foretages i en lønmodtagers  

 krav på udbetalinger fra Lønmodtagernes Garantifond.
 Højesteret har imidlertid den 16. marts 1983 (UfR 1983, side 388) afsagt  

 dom i en sag om garantifondens modregningsret vedrørende et af fonden  

 tidligere udbetalt erstatningsbeløb.
 Dommen er kommenteret i UfR 1983, afd B, side 264.
 Ifølge dommen er garantifonden afskåret fra at foretage modregning som  

 sket, idet højesteret henviser til formålet med loven om Lønmodtagernes  

 Garantifond og til grundsætningen i retsplejelovens §§ 511 og 512 om  

 beskyttelse mod udlæg.
 Som en konsekvens heraf vil krav på udbetalinger fra garantifonden  

 herefter ikke kunne gøres til genstand for udlæg.
 Hans Westerberg.
