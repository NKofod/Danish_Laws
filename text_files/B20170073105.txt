Bekendtgørelse om ændring af bekendtgørelse om detailforskrifter for køretøjers indretning og udstyr1) § 1 I bekendtgørelse nr. 1595 af 15. december 2016 om detailforskrifter for køretøjers indretning og udstyr foretages følgende ændringer:
 1. I Bilag 1, pkt. 1.04, indsættes efter Akseltryk som ny definition:
»Alternative brændstoffer Brændstoffer eller energikilder, som i det mindste delvist erstatter fossile oliekilder i energiforsyningen til transport, potentielt bidrager til dekarbonisering og forbedrer miljøpræstationerne i transportsektoren.
De alternative brændstoffer omfatter blandt andre elektricitet, brint, biobrændstoffer som defineret i artikel 2, litra i), i direktiv 2009/28/EF, syntetiske og paraffinholdige brændstoffer, naturgas, herunder biomethan, i gasform (komprimeret naturgas  (CNG)) og flydende form (flydende naturgas  (LNG)) og flydende gas (LPG).« 2. I Bilag 1, pkt. 7.02.001, indsættes efter punkt (4) som nyt punkt:
»(5) På indregistrerede køretøjer, der kan anvende alternative brændstoffer, og som bringes i omsætning efter denne bekendtgørelses ikrafttræden, skal der på eller i umiddelbar nærhed af alle brændstofbeholderes tankdæksler, være anbragt en mærkning med et eller flere symboler, som angiver hvilke typer brændstof, køretøjet kan anvende.
Symbolerne skal være udformet i henhold til DS/EN 16942. Eksempler på symbolerne for de forskellige alternative brændstoffer er afbildet nedenfor:
Benzin iblandet biobrændstoffer Diesel iblandet biobrændstoffer, herunder ren biodiesel Syntetiske og paraffinholdige brændstoffer Gasformige brændstoffer, herunder flydende gas Mærkningskravet gælder dog ikke køretøjer, som er bragt i omsætning før den 12. oktober 2018.« § 2 Bekendtgørelsen træder i kraft den 12. oktober 2018.
Trafik-, Bygge- og Boligstyrelsen, den 12. juni 2017 Carsten Falk Hansen / Stefan Søsted 1) Bekendtgørelsen indeholder bestemmelser, der gennemfører dele af Europa-Parlamentets og Rådets direktiv 2014/94/EU af 22. oktober 2014 om etablering af infrastruktur for alternative brændstoffer, EU-tidende 2014, nr.
L 307, side 1.
