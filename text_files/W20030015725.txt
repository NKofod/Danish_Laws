Skrivelse om, hvorvidt et byrådsmedlem, der er idømt en bøde  

 for overtrædelse af dyreværnslovens § 1 og § 2, jf. § 28, stk. 2, nr. 1, er  

 valgbar (Valgbarhedsnævnets skrivelse af 19. februar 2003 til et  

 byråd) Ved brev af 21. oktober 2002 har X Byråd i henhold til den  

 kommunale valglovs § 101, stk. 4, indberettet til Valgbarhedsnævnet, at  

 byrådsmedlem NN ved dom afsagt af Retten i Y den 16. oktober 2002 er blevet  

 idømt en bøde på 3.000 kr. for overtrædelse af dyreværnslovens § 1 og § 2,  

 jf.  

 § 28, stk. 2, nr. 1.
 Det fremgår af sagen, at den pågældende ved Retten i Y er  

 blevet idømt en bøde på 3.000 kr. for overtrædelse af dyreværnslovens § 1 og  

 §  

 2, jf. § 28, stk. 2, nr. 1, ved som ejer af en svinebesætning på ejendommen Z  

 gennem nogen tid op til den 27. maj 2002 at have udsat en gris i sin  

 besætning  

 for væsentlig grad af smerte, lidelser og ulempe, idet den pågældende undlod  

 at  

 aflive grisen, der havde pådraget sig en byld på venstre skinke stammende fra  

 knoglemarvsbetændelse, eller tilkalde dyrlæge til behandling af grisen, idet  

 han den 27. maj 2002 lod grisen transportere til slagtning på slagteriet Q.
 I den anledning skal man meddele, at Valgbarhedsnævnet har  

 fundet, at den begåede handling - uanset de krav, der må stilles til  

 personer,  

 der beklæder hverv som medlem af kommunale råd - ikke i almindeligt omdømme  

 gør  

 den pågældende uværdig til at være medlem af kommunale råd, jf. den kommunale  

 valglovs § 4.
 Den pågældende må derfor anses for valgbar.
