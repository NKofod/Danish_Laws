Bekendtgørelse om vedtægt for  

 samarbejde mellem  

 provstiudvalg og menighedsråd I medfør af § 24, stk. 1, i lov om folkekirkens økonomi, jf.  

 lovbekendtgørelse nr. 537 af 24. juni 1997, meddeles:
 § 1. Kirkeministeren har godkendt følgende  

 vedtægt om samarbejde mellem provstiudvalg og menighedsråd:
 Vedtægt nr. 1 for Kerteminde Provstiudvalg og  

 menighedsrådene i Kerteminde Provsti om indførelse af en ordning  

 om vejledende revision af de kirkelige kasser i Kerteminde Provsti.
§ 2. Den i § 1 nævnte  

 samarbejdsvedtægt indebærer, at punkt 6 i cirkulære nr. 133  

 af 22. juli 1992, som ændret ved cirkulære nr. 155 af 25.  

 november 1997, om kirke- og præstegårdskassernes budget, regnskab  

 og revision m.v. fraviges således, at fristen for aflæggelse af  

 regnskab sættes til den 1. juni i året efter regnskabsåret,  

 og således at menighedsrådene før  

 regnskabsaflæggelsen får tilbud om assistance fra revisor til  

 på baggrund af et regnskabsudkast at rette eventuelle fejl og lukke  

 regnskabet.
Med samarbejdsvedtægten dispenseres endvidere fra § 17 c,  

 stk. 3, i lov om folkekirkens økonomi, jf. lovbekendtgørelse  

 nr. 537 af 24. juni 1997, således at udgifterne ved ordningen kan  

 afholdes af provstiudvalgskassen.
 Stk. 2. Vedtægten trådte i kraft 1. januar 2000 og  

 gælder indtil 31. december 2002. Vedtægten er fremlagt på  

 Kerteminde Provstikontor.
