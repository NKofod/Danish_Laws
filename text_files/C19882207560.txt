 I forbindelse med den danske indsats sygdommen AIDS vedtog Folketinget 31.  

 marts 1987 at understrege betydningen af bl.a. en øget oplysningsindsats  

 specielt overfor folkeskolens ældste klasser samt ungdomsuddannelserne.
 Den 29. maj 1987 godkendte Folketinget en redegørelse fra  

 Indenrigsministeren om initiativer til intensivering af indsatsen for  

 bekæmpelsen af AIDS sygdommen.
 I denne redegørelse hedder det bl.a. at Undervisningsministeriet i  

 samarbejde med kommuner og amtskommuner vil tage initiativ til den nødvendige  

 udbygning af vidensniveauet på uddannelsesstederne og som led heri udsende en  

 vejledning til lærere om, hvorledes AIDS-oplysningsvirksomhed på skoler kan  

 tilrettelægges.
Dette vejledningsmateriale udsendes nu vederlagsfrit til alle skoler og  

 uddannelsesinstitutioner for børn og unge.
Skolerne afgør selv, i hvilket  

 omfang de vil gøre brug af materialet og fotokopiering af materialet er  

 tilladt.
 Vejledningsmaterialet er udarbejdet af en konsulentgruppe repræsenterende  

 alle skoleformer for 6-19 årige.
 Undervisningsministeriet har løbende haft kontakt med såvel  

 Sundhedsministeriet, Sundhedsstyrelsen som Kommunernes Landsforening og  

 Amtsrådsforeningen i Danmark, der alle har godkendt det nu foreliggende  

 vejledningsmateriale.
 Vejledningen må iøvrigt ikke give anledning til merudgifter på skolen.
 Materialet - der bedes indsat i mapperne jfr. indholdsfortegnelsen - er  

 opbygget som følger:
1. Generelle indledningsafsnit (kap. 1-3), 2. specifikke afsnit for folkeskoleområdet om  

 undervisningens tilrettelæggelse (kap. 4) og om skolefagene og  

 AIDS-problematikken (kap. 5) og 3. en gennemgang af div. materialer om AIDS-spørgsmål,  

 oplysninger om tidsskrifter, pjecer mm. - samt adresser og telefonnumre af  

 særlig interesse (kap. 6-11).
 Vi beder skolens ledelse om at orientere lærerråd, skolenævn og  

 skolesundhedsplejen om materialet med henblik på en drøftelse af, hvordan man  

 lokalt bedst muligt kan tilrettelægge undervisning om AIDS.
 Direktoratets AIDS-konsulenter vil i indeværende undervisningsår stå til  

 rådighed for oplysningsarbejdet og kan kontaktes ved henvendelse til  

 Direktoratet for Folkeskolen og Seminarier m.v., assistent Karin Møller eller  

 assistent Lis Strøm på telefon nr. 01-925300.
Holger Knudsen /Kirsten Krogstrup (* 1) Overført til historisk base, da vejledningen ikke længere er aktuel.
