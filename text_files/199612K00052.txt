Nr LSF 52 Forslag til Lov om ændring af lov om betalingsregler for spildevandsanlæg  

 m.v. (Vandafledningsbidrag for sommerhuse) Fremsat af Aage Brusgaard (FP) Niels Højland (FP) Ole Donner (DF) Poul  

 Nødgaard (DF) den 5. november 1996 § 1 I lov om betalingsregler for spildevandsanlæg m.v., jf. lovbekendtgørelse  

 nr. 644 af 21. juli 1992, foretages følgende ændringer:
 1. § 2, stk. 3, 1. pkt., udgår, og i stedet indsættes:
»Bidragene efter stk. 2 fastsættes efter et skønnet forbrug på ikke  

 over 170 m3 årligt for helårsboligenheder og for boligenheder, hvor der er  

 indrettet svømmebassin.
For boligenheder, der ikke anvendes hele året,  

 fastsættes bidragene efter stk. 2 efter et skønnet forbrug på ikke over 70 m3  

 årligt.« § 2 Loven træder i kraft dagen efter bekendtgørelsen i Lovtidende og finder  

 anvendelse på alle betalingsvedtægter fra den 1. januar 1997.
Bemærkninger til lovforslaget Almindelige bemærkninger Efter § 2, stk. 3, i lov om betalingsregler for spildevandsanlæg er det  

 fastlagt, at vandafledningsbidrag fastsættes på baggrund af et skønnet  

 forbrug på ikke over 170 m3 årligt, i det omfang det faktiske forbrug ikke  

 kan lægges til grund.
I vejledningen til loven er det anført, at det er  

 muligt for kommunerne at fastsætte bidraget på baggrund af et differentieret  

 skøn over vandforbruget i forskellige boligtyper, uden at det dog afskærer  

 kommunerne fra at fastsætte et ensartet forbrug uden at tage hensyn til de  

 enkelte boligenheders forskellige anvendelse.
 I en lang række kommuner er praksis den, at der er fastsat et skønnet,  

 ensartet forbrug typisk på 170 m3 årligt for alle boligenheder, uanset om der  

 er tale om boliger, som anvendes hele året, eller der er tale om sommerhuse,  

 som i henhold til sommerhusloven ikke må anvendes til overnatning i  

 vinterhalvåret uden i forbindelse med kortvarige ophold.
Det er ikke rimeligt, at bidraget kan fastsættes på baggrund af et  

 helårsforbrug for boligenheder, som kun lovligt kan anvendes det halve år,  

 idet bidraget på denne måde får karakter af en særskat.
Det ligger i det  

 forhold, at der er tale om et bidrag og ikke en afgift, at bidraget skal  

 fastsættes på grundlag af den mængde vand, som bliver afledt.
 Kommunerne burde da også skønne på baggrund af den viden, der eksisterer  

 om forbruget i forskellige boligtyper samt på baggrund af f.eks. antal  

 oppumpede m3 i kommunens samlede vandforsyning, i stedet for blot ukritisk at  

 anvende lovens maksimumsforbrug på 170 m3 uanset boligtype.
Da praksis har vist, at en lang række kommuner således opfatter  

 vandafledningsbidraget mere som en vandafledningsafgift, er det nødvendigt  

 direkte at anføre dette i loven.
Det foreslås derfor at ændre loven, således  

 at bidraget for sommerhuse, hvor der ikke er installeret målere, fastsættes  

 på baggrund af et skønnet forbrug, der ikke kan overstige 70 m3 årligt mod  

 den nuværende maksimumsgrænse på 170 m3. Dog foreslås det at fastholde den  

 gældende grænse på 170 m3 for sommerhuse m.v., hvor der er indrettet  

 svømmebassin.
 70 m3 svarer til det skønnede forbrug, som anvendes både i forbindelse med  

 fastsættelsen af vandafgiften for sommerhuse m.v., der får vand fra små  

 private boringer, jf. § 7, stk. 4, i lov om afgift af ledningsført vand  

 (lovbekendtgørelse 675 af 13. juli 1994), og i forbindelse med fastsættelsen  

 af afgiften på spildevand for ikkehelårsboliger, jf. § 7, stk. 3 og 4, i lov  

 om afgift af spildevand (lov nr. 490 af 12. juli 1996). Det bemærkes, at  

 Miljøstyrelsen i vejledning nr. 1, 1986, Vandværkstakster, har opgjort  

 nettoårsforbruget for et sommerhus til 50 m3 pr. år, svarende til ca. en  

 tredjedel af forbruget i en helårsbolig.
Bemærkninger til lovforslagets enkelte bestemmelser Til § 1 Til nr. 1 Det foreslås, at vandafledningsbidraget for helårsboliger og for andre  

 boligenheder, hvor der er indrettet svømmebassin, fastholdes på det gældende  

 niveau.
For boligenheder, som ikke anvendes hele året, foreslås bidraget  

 fastsat på grundlag af et skønnet vandforbrug, som ikke kan overstige 70 m3  

 årligt.
Til § 2 Det foreslås, at loven træder i kraft dagen efter offentliggørelsen i  

 Lovtidende og har virkning for vandafledningsbidraget fra og med 1997.
Skriftlig fremsættelse Aage Brusgaard (FP):
 Som ordfører for forslagsstillerne tillader jeg mig herved at fremsætte:
 Forslag til lov om ændring af lov om betalingsregler for  

 spildevandsanlæg m.v. (Vandafledningsbidrag for sommerhuse).
(Lovforslag nr.
L 52).
 Jeg henviser i øvrigt til de bemærkninger, der ledsager lovforslaget, og  

 anbefaler det til Tingets velvillige behandling.
