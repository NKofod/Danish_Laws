 Ved kgl.resolution af 2.december 1952 har Danmark ratificeret den under  

 6.december 1951 i Rom undertegnede internationale konvention om  

 plantebeskyttelse.
 Konventionens ordlyd er som følger (den spanske tekst udelades):
 INTERNATIONAL PLANTEBESKYTTELSESKONVENTION.
 Præambel.
 I erkendelse af betydningen af et internationalt samarbejde til kontrol  

 med skadedyr og sygdomme hos planter og planteprodukter samt til forebyggelse  

 af deres indslæbning og udbredelse over landegrænserne er de kontraherende  

 regeringer, der ønsker at sikre en snæver koordination af de herpå sigtende  

 foranstaltninger, enedes om følgende:
 Artikel I.
 Formål og forpligtelser.
 1.Med henblik på at sikre en fælles og effektiv indsats mod indslæbning og  

 udbredelse af skadedyr og sygdomme hos planter og planteprodukter samt for at  

 fremme de herpå sigtende kontrolforanstaltninger forpligter de kontraherende  

 regeringer sig til at træffe de i nærværende konvention og i  

 tillægsoverenskomster i henhold til artikel III angivne lovmæssige, tekniske  

 og administrative foranstaltninger.
 2.Hver af de kontraherende regeringer påtager sig ansvaret for  

 gennemførelsen på sit territorium af alle foranstaltninger i henhold til  

 nærværende konvention.
 Artikel II.
 Omfang.
 1.I nærværende konvention omfatter udtrykket »planter« såvel  

 levende planter som dele heraf, herunder frø, for så vidt kontrol med  

 indførslen heraf i henhold til konventionens artikel VI eller udstedelse af  

 phytosanitære certifikater for disse i henhold til konventionens artikel IV  

 (1), (a), (iv) og V anses for nødvendig af de kontraherende regeringer;  

 udtrykket »planteprodukter« omfatter uforarbejdede og tilvirkede  

 produkter af vegetabilsk oprindelse, herunder frø, for så vidt de ikke er  

 omfattet af udtrykket »planter«.
 2.Bestemmelserne i nærværende konvention kan efter de kontraherende  

 regeringers skøn udstrækkes til at omfatte lagerrum, beholdere,  

 transportmidler, indpakningsmateriale og andre stoffer af enhver art,  

 herunder jord, som ledsager planter og planteprodukter under internationale  

 transporter.
 3.Nærværende konvention tager særlig sigte på skadedyr og sygdomme, der er  

 af betydning for den internationale handel.
 Artikel III.
 Tillægsoverenskomster.
 1.For at imødekomme specielle plantebeskyttelsesproblemer, som kræver  

 særlig opmærksomhed eller særlige forholdsregler, kan De Forenede Nationers  

 fødevare.og landbrugsorganisation (herefter betegnet som FAO) efter  

 henstilling fra en af de kontraherende regeringer eller på eget initiativ  

 foreslå, at der afsluttes tillægsoverenskomster til anvendelse i bestemte  

 områder, mod bestemte skadedyr eller sygdomme, på bestemte planter og  

 planteprodukter, på bestemte former for international transport af planter og  

 planteprodukter, eller som på anden måde supplerer bestemmelserne i  

 nærværende konvention.
 2.Enhver sådan tillægsoverenskomst træder i kraft for hver af de  

 kontraherende regeringer efter at være blevet vedtaget i overensstemmelse med  

 bestemmelserne i FAO's statutter og forretningsorden.
 Artikel IV.
 Nationale plantebeskyttelsesorganisationer.
I.Hver af de kontraherende regeringer skal så hurtigt som muligt og efter  

 bedste evne tage de nødvendige skridt til 2.Hver kontraherende regering skal afgive beretning til FAO's  

 generaldirektør om indretningen af den nationale  

 plantebeskyttelsesorganisation samt om de ændringer, som foretages i denne  

 organisation; generaldirektøren skal viderebringe disse oplysninger til alle  

 kontraherende regeringer.
 Artikel V.
 Phytosanitære certifikater.
 1.Hver af de kontraherende regeringer skal skabe muligheder for udstedelse  

 af phytosanitære certifikater, der svarer til de øvrige medlemsregeringers  

 bestemmelser om plantebeskyttelse og er i overensstemmelse med de nedenfor  

 anførte bestemmelser:
 2.Hver medlemsregering forpligter sig til ved indførsel på sit territorium  

 af planter bestemt til udplantning eller reproduktion ikke at kræve  

 forsendelserne ledsaget af phytosanitære certifikater, som ikke er i  

 overensstemmelse med den i annexet til nærværende overenskomst gengivne  

 formular.
 Artikel VI.
 Bestemmelser vedrørende indførslen.
1.Med henblik på at forhindre indslæbning af plantesygdomme og skadedyr på  

 deres territorier skal medlemsregeringerne være bemyndiget til at regulere  

 indførslen af planter og planteprodukter og kan med dette formål for øje 2. For i mindst muligt omfang at forstyrre den  

 internationale handel forpligter hver medlemsregering sig til at gennemføre  

 den i nærværende artikels stykke 1 omhandlede kontrol i overensstemmelse med  

 nedenstående bestemmelser:
 3.De i denne artikel omhandlede bestemmelser finder ikke anvendelse på  

 varer, som føres i transit gennem de kontraherende regeringers territorier,  

 medmindre de er nødvendige for beskyttelsen af de pågældende landes egne  

 planter.
 Artikel VII.
 Internationalt samarbejde.
 De kontraherende regeringer skal i videst muligt omfang samarbejde for at  

 nå de i nærværende overenskomst fastsatte mål, særlig på følgende måder:
 Artikel VIII.
 Regionale plantebeskyttelsesorganisationer.
 1.De kontraherende regeringer forpligter sig til at samarbejde med henblik  

 på oprettelsen af regionale plantebeskyttelsesorganisatio ner i områder, hvor  

 det må anses for hensigtsmæssigt.
 2.Inden for de pågældende områder skal de regionale  

 plantebeskyttelsesorganisationer fungere som koordinerende organer og deltage  

 i forskellig virksomhed med det formål at realisere nærværende konventions  

 mål.
 Artikel IX.
 Bilæggelse af tvistigheder.
 1.Opstår der tvistigheder om fortolkningen eller anvendelsen af nærværende  

 konvention, eller anser en af de kontraherende regeringer en andens  

 handlemåde for at være i strid med dennes forpligtelser i henhold til  

 nærværende konventions artikler V og VI, særlig med hensyn til grundlaget for  

 at forbyde eller begrænse indførslen af planter eller planteprodukter, som  

 stammer fra førstnævntes territorium, kan vedkommende regering eller  

 regeringer anmode FAO's generaldirektør om at udpege en komite til at  

 undersøge tvistigheden.
2.FAO's generaldirektør skal dernæst efter at have rådført sig med de  

 pågældende regeringer udpege en ekspertkomite , som skal omfatte  

 repræsentanter fra disse regeringer.Komiteen skal undersøge tvistigheden  

 under hensyntagen til alle dokumenter og andet bevismateriale, som fremlægges  

 af de pågældende regeringer.
Komiteen skal fremlægge en rapport for FAO's  

 generaldirektør, som skal videregive den til de pågældende regeringer samt  

 til de andre kontraherende regeringer.
 3.Selvom en sådan komites henstillinger ikke er af bindende karakter, er  

 de kontraherende regeringer enige om at lægge dem til grund for fornyede  

 overvejelser, som de pågældende stater foretager af det til grund for  

 uoverensstemmelsen liggende spørgsmål.
 4.De pågældende regeringer skal på lige fod dele de med eksperternes  

 virksomhed forbundne udgifter.
 Artikel X.
 Afløsning af ældre overenskomster.
 I forholdet mellem de kontraherende regeringer bringes den internationale  

 Phylloxera-overenskomst af 3.november 1881, den i Bern den 15. april 1889  

 undertegnede tillægsoverenskomst samt den under 16.april 1929 i Rom  

 undertegnede internationale plantebeskyttelsesoverenskomst til ophør og  

 erstattes af nærværende konvention.
 Artikel XI.
 Anvendelse på territorier.
 1.Enhver regering kan på tidspunktet for ratifikationen eller tiltrædelsen  

 eller på ethvert senere tidspunkt afgive en erklæring til FAO's  

 generaldirektør om, at nærværende konvention skal udstrækkes til alle eller  

 nogle af de territorier, for hvis internationale forbindelser den er  

 ansvarlig.Nærværende konvention skal finde anvendelse på alle de i  

 erklæringen angivne områder fra tredivtedagen efter, at generaldirektøren har  

 modtaget den.
2.Enhver regering, som har afgivet en erklæring til FAO's generaldirektør  

 i henhold til nærværende artikels stykke 1, kan på ethvert tidspunkt afgive  

 en supplerende erklæring, der ændrer omfanget af en tidligere erklæring eller  

 bringer anvendelsen af bestemmelserne i nærværende overenskomst til ophør for  

 et hvilketsomhelst område.
Sådanne ændringer eller ophør træder i kraft fra  

 tredivtedagen efter, at generaldirektøren har modtaget erklæringen.
 3.FAO's generaldirektør skal gøre alle de regeringer, som har undertegnet  

 eller tiltrådt nærværende konvention, bekendt med enhver erklæring, som han  

 har modtaget i henhold til nærværende artikel.
 Artikel XII.
 Ratifikation og tiltrædelse.
 1.Nærværende konvention står åben for undertegnelse af alle regeringer  

 indtil den 1. maj 1952 og skal ratificeres tidligst  

 muligt.Ratifikationsinstrumenterne skal deponeres hos FAO's generaldirektør,  

 som skal give alle de regeringer, der har undertegnet overenskomsten,  

 meddelelse om tidspunktet for deponeringerne.
 2.Såsnart konventionen er trådt i kraft i henhold til artikel XIV, står  

 den åben for tiltrædelse af regeringer, som ikke har undertegnet den.  

 Tiltrædelse finder sted ved deponering af et tiltrædelsesinstrument hos FAO's  

 generaldirektør, som skal give meddelelse herom til alle de regeringer, der  

 har undertegnet eller tiltrådt konventionen.
 Artikel XIII.
 Ændringer.
 I.Ethvert forslag om ændring af nærværende konvention, som fremsættes af  

 en kontraherende regering, skal forelægges FAO's generaldirektør.
 2.Ethvert forslag om ændring af nærværende konvention, som er modtaget af  

 FAO's generaldirektør fra en kontraherende regering, skal forelægges til  

 vedtagelse på en ordinær eller ekstraordinær samling af FAO-konferencen, og  

 såfremt ændringen vil medføre betydelige tekniske forandringer eller pålægge  

 de kontraherende regeringer yderligere forpligtelser, skal den forelægges for  

 en af FAO forud for konferencen sammenkaldt rådgivende ekspertkomite.
 3.FAO's generaldirektør skal give medlemslandene meddelelse om ethvert  

 forslag til ændring i nærværende konvention senest på tidspunktet for  

 afsendelsen af dagsordenen for den af konferencens samlinger, på hvilken  

 sagen skal gøres til genstand for drøftelse.
 4.Ethvert forslag til ændring af nærværende konvention kræver FAO-  

 konferencens godkendelse og skal træde i kraft tredivtedagen efter, at det er  

 blevet vedtaget af 2/3 af de kontraherende regeringer. Ændringer, som  

 medfører nye forpligtelser for de kontraherende regeringer, skal dog først  

 træde i kraft for den enkelte regerings vedkommende, når denne har godkendt  

 ændringen og da først fra tredivtedagen efter denne godkendelse.
 5.Erklæringer om godkendelse af ændringer, som medfører nye forpligtelser,  

 skal deponeres hos FAO's generaldirektør, som skal underrette alle  

 kontraherende regeringer om modtagelsen af erklæringerne og ændringernes  

 ikrafttræden.
 Artikel XIV.
 Ikrafttræden.
 Såsnart nærværende konvention er blevet ratificeret af tre  

 signatarregeringer, træder den i kraft i forholdet mellem disse.For de  

 regeringer, som derefter ratificerer eller tiltræder konventionen, træder den  

 i kraft på tidspunktet for deponeringen af deres ratifikations- eller  

 tiltrædelsesinstrument.
 Artikel XV.
 Opsigelse.
 1.Enhver af de kontraherende regeringer kan på et hvilketsomhelst  

 tidspunkt opsige nærværende konvention ved en til FAO's generaldirektør  

 stilet meddelelse.Generaldirektøren skal uden ophør underrette alle de  

 regeringer, som har undertegnet eller tiltrådt konventionen.
 2.Opsigelsen træder i kraft et år efter den dato, på hvilken FAO's  

 generaldirektør har modtaget meddelelsen.
 Udfærdiget i Rom, Italien, den sjette december nitten hundrede og  

 en og halvtreds, i eet eksemplar på engelsk, fransk og spansk, idet hver af  

 teksterne har samme gyldighed.Nærværende dokument skal deponeres i De  

 Forenede Nationers fødevare- og landbrugsorganisations  

 arkiv.Generaldirektøren for De Forenede Nationers fødevare- og  

 landbrugsorganisation skal fremsende bekræftede kopier til hver af de  

 regeringer, som har undertegnet eller tiltrådt konventionen.
 Til bekræftelse heraf har undertegnede, som er behørigt  

 bemyndigede dertil, underskrevet nærværende konvention på deres regeringers  

 vegne på den ud for deres underskrifter anførte dato.
 For Amerikas Forenede Stater: Ph.V.Cardon. ad ref.6.12.1951.
For Australien: C.V.
Kellway. 30.4.1952.
 For Belgien: Albert Van Houtte. ad ref.6.12.1951.
 For Brasilien: Josuee de Castro. ad ref.6.12.1951.
 For Canada: Dr.G.S.Barton. ad ref.6.12.1951.
 For Ceylon: G.C.S.Corea. 7.12.1951.
For Chile: G.
Campo R. 3.4.1952.
 For Colombia: Eduardo Zuleta Angel. 29.4.1952.
 For Costa Rica: Teodoro B.Castro. ad ref.28.4.1952.
 For Cuba: Carlos Martinez. ad ref.6.12.1951.
 For Danmark: A.P.Jacobsen. ad ref.6.12.1951.
For Ecuador: ad ref.
Jacome. 12.3.1952.
 For Frankrig: Andree Mayer. ad ref.6.12.1951.
 For Guatemala: Cosenza G. ad ref.23.4.1952.
 For Indien: J.N.Khosla. 30.4.1952.
 For Indonesien: S.Suryo-Di-Puro. 6.12.1951.
 For Irland: Thomas Walsh. ad ref.6.12.1951.
 For Israel: Dr.Moshe Ishay. 6.12.1951.
 For Italien: Amintore Fanfani. ad ref.2.2.1952.
 For Japan: R.Yamazoe. ad ref.6.12.1951.
 For Jugoslavien: Delibor Solatic. ad ref.6.12.1951.
 For Libanon:
 For Luxembourg: Bruck. ad ref.16.1.1952.
 For Nederlandene: S.L.Louwes. ad ref.6.12.1951.
 For New Zealand: C.Hopkirk. 6.12.1951.
 For Pakistan:
For Philippinerne: Josee S.Camus.
Under forbehold af  

 bekræftelse.12.6.1951.
 For Portugal: Antonio de Sousa de Camara. 6.12.1951.
 For El Salvador: Rod Berg Schønenberg. ad ref.6.12.1951.
 For Schweiz: L.Maire. 6.12.1951.
 For Spanien: Carlos Segura. 10.12.1951.
 For Storbritannien og Nordirland: Carrington. ad ref.6.12.1951.
For Sverige: Johan Beck-Fmis.
II.12.1951 For Sydafrikanske Union: S.J.de Swardt. 6.12.1951.
 For Thailand: Phra Chuang Kashetra. 6.12.1951.
 For Forbundsrepublikken Tyskland: Clemens v.Brentano. (ad ref.)  

 30.4.1952.
For Uruguay: C.
Giambruno. (ad ref.) 30.4.1952.
 For Viet-Nam:
 For Ægypten: Mohamed Ali El Kilany Bey. ad ref.6.12.1951.
 I betragtning af, at den kgl.ægyptiske regering ikke anerkender og indtil  

 nu ikke har anerkendt Israel, binder min undertegnelse af denne konvention  

 ikke min regering på nogen måde over for Israel og er meddelt med forbehold  

 af alle rettigheder i denne forbindelse.
For Østrig: Dr.B.Philipp. 6.12.1951 ANNEX.
 Formular til plantesundhedscertifikat.
Planteinspektionen i......................................................
 Nr................
Herved bekræftes, at de nedenfor beskrevne planter, plantedele eller planteprodukter eller  

 en repræsentativ del af disse er blevet omhyggeligt undersøgt den  

 (dato)............................... af  

 (navn)..............,................. en hertil bemyndiget tjenestemand i  

 (plantebeskyttelsesmyndighed) ................ og efter hans bedste  

 overbevisning er fundet i alt væsentligt fri for farlige plantesygdomme og  

 skadedyr, og at sendingen skønnes at være i overensstemmelse med de gældende  

 phytosanitære bestemmelser i indførselslandet som nærmere anført i den  

 ledsagende erklæring eller andetsteds.
 Gasning eller desinfektion (hvis krævet af indførselslandet):.
 Dato ..............................
 Behandlingens varighed.......
 Behandling........................
 Bekæmpelsesmiddel og dosis.........
Tillægserklæring ................... 19...
(planteinspektionens stempel) -Beskrivelse af forsendelsen.
 - Afsenderens navn og adresse:.............
 Modtagerens navn og adresse: ...............
 Kollienes antal og art:............
 Kollienes mærkning: ........
 Oprindelsessted (hvis krævet af indførselslandet): .........
 Forsendelsesmåde: ..............
 Indførselssted: ...............
 Mængde og varens navn:...............
 Botanisk navn (hvis krævet af indførselslandet): ..........
 Danmarks ratifikationsinstrument blev under 13.februar 1953 deponeret hos  

 FAO's generaldirektør i Rom, hvorefter konventionen trådte i kraft for  

 Danmarks vedkommende.
 Den 1.juni 1962 havde følgende lande deponeret ratifikations- eller  

 tiltrædelsesinstrumenter:
 Argentina, Australien, Belgien, Bolivia, Brasilien, Cambodia, Canada,  

 Ceylon, Chile, Danmark, Dominikanske Republik, Ecuador, Finland, Frankrig,  

 Grækenland, Guatemala, Indien, Irak, Irland, Israel, Italien, Japan,  

 Jugoslavien, Republikken korea, Laos, Luxembourg, Nederlandene (Kongeriget i  

 Europa, Surinam og Nederlandsk New Guinea), New Zealand med Vest Samoa og  

 Cookøerne, Nicaragua, Norge, Pakistan, Philippinerne, Portugal,  

 Sovjetunionen, Spanien, Storbritannien og Nordirland, Sverige, Sydafrikanske  

 Union, Forbundsrepublikken Tyskland med Land Berlin, Ungarn, Ægypten og  

 Østrig.
 Udenrigsministeriet, den 25.juni 1962.
J.O.
K r a g.
