Resumé A optog under en gymnasieuddannelse i 1974 et lån fra Statens  

 Uddannelsesstøtte (SU). Ifølge rentebeviset var lånet rentefrit i den normale  

 uddannelsestid, men forrentedes derefter med 1% over den af Danmarks  

 Nationalbank til enhver tid fastsatte diskonto.
A var ikke studieaktiv i  

 perioden 1. februar 1977 til 31. juli 1978, og SU tilskrev lånet renter i  

 denne periode.
 A klagede til ombudsmanden over, at SU havde beregnet renter af  

 det i den studiefri periode tilskrevne rentebeløb.
 Ombudsmanden fandt det tvivlsomt, om SU-lovens daværende rentebestemmelse  

 indeholdt tilstrækkelig hjemmel til at opkræve rente af de i 1977-78 påløbne  

 renter.
Ombudsmanden fandt det ligeledes tvivlsomt, hvorvidt der i  

 forbindelse med lovregulerede skyldforhold til det offentlige kan opkræves  

 renters rente på grundlag af aftale eller sædvane.
Da det imidlertid ved en  

 lovændring i 1990 syntes forudsat, at fast praksis for tilskrivning af  

 månedlige  

 renter kunne udgøre tilstrækkelig hjemmel for opkrævning, fandt ombudsmanden  

 ikke at have fuldt tilstrækkeligt grundlag for at antage, at SU savnede  

 hjemmel for beregningen af renters rente.
Ombudsmanden fandt dog spørgsmålet  

 så  

 tvivlsomt, at han ville være indstillet på at henstille, at der meddeles fri  

 proces, hvis A skulle ønske at anlægge retssag om tilbagebetaling af de  

 ekstra  

 tilskrevne renter. (J. nr. 1988-257-713).
 Tilskrivning af renters rente til statslån.
Det fremgik af de  

 foreliggende oplysninger, at A under en gymnasieuddannelse i 1974 optog et  

 lån  

 fra Statens Uddannelsesstøtte på 1.701 kr.
Ifølge lånebevisets vilkår var  

 lånet (lån I) rentefrit i den normale uddannelsestid, men forrentedes  

 derefter  

 med 1% over den af Danmarks Nationalbank til enhver tid fastsatte diskonto.
I  

 tilfælde af afbrydelse af uddannelsen skulle lånet forrentes fra afbrydelsens  

 tidspunkt.
Den 1. september 1975  

 begyndte A en uddannelse i statskundskab ved Århus Universitet.
A var ikke  

 studieaktiv i perioden 1. februar 1977 til 31. juli 1978, og Statens  

 Uddannelsesstøtte  

 tilskrev hans studielån renter på 235 kr. for dette tidsrum.
Rentebeløbet  

 blev  

 dækket af A's indbetalinger i samme periode på i alt 900 kr.
Resten af A's  

 indbetalinger blev krediteret hovedstolen, der således blev nedbragt til  

 1.036  

 kr.
A afsluttede sin uddannelse i juni 1985.
I skrivelse af 8. august 1986  

 klagede A til Ankenævnet for Uddannelsesstøtten over Statens  

 Uddannelsesstøttes meddelelse til ham af 16. juli 1986 om afvikling af lånet.  

 I meddelelsen havde Statens Uddannelsesstøtte beregnet 384 kr. i rente af de  

 i  

 perioden 1. februar 1977 til 1. juli 1978 tilskrevne renter.
A gjorde i sin  

 klageskrivelse gældende, at der ikke i SU-loven var hjemmel til opkrævning af  

 renters rente.
I skrivelse af 12. juni 1987 fastholdt Ankenævnet for  

 Uddannelsesstøtten  

 opgørelsen.
Nævnet fandt, at det var et almindeligt princip, at der betales  

 renters rente, og at der var hjemmel hertil.
I skrivelse af 5. februar  

 1988 indbragte A ankenævnets afgørelse for mig.
I klagen anførte A bl.a.:
 "...
Ifølge § 2, stk. 4, i  

 dagældende SU-lov (L 262 af 4. juni 1970) forrentes lånene med 1% over den af  

 Danmarks Nationalbank til enhver tid fastsatte diskonto.
Med lån menes  

 faktisk  

 lånte beløb (hovedstolen), og ikke den til enhver tid værende gæld eller det  

 til enhver tid skyldige pengekrav, for så havde lovgiver sikkert skrevet det.  

 Det, der forrentes, er det lån, staten har ydet låneren.
Låneren låner ikke  

 renter af Statens Uddannelsesstøtte.
De bliver tilskrevet efter uddannelsens  

 afslutning som en art omkostning (delvis dækning for prisstigninger) og udgør  

 derfor ikke et beløb, der skal betales renter af.
..." I anledning af A's klage  

 anmodede jeg Ankenævnet for Uddannelsesstøtten om en udtalelse afgivet efter  

 forud indhentet erklæring fra Styrelsen for Statens Uddannelsesstøtte.
 I skrivelse af 7. juli 1988  

 udtalte styrelsen bl.a. følgende:
 "...
I den anledning skal  

 styrelsen udtale, at statslån af låntype 1 blev indført ved § 2 i den ovenfor  

 nævnte lov fra 1970, og lånene blev tildelt i perioden 1. august 1970 til 31.  

 juli 1975 (støtteåret 1970/71 til og med støtteåret 1974/75). Lånenes vilkår,  

 herunder forrentning og tilbagebetaling, blev fastlagt på tidspunktet for  

 lånenes  

 indførelse, og disse vilkår er ikke siden ændret.
Lånene indføres efter  

 forslag  

 fra von Eyben-udvalget.
Der henvises til betænkning 506/1968, navnlig til  

 afsnit 6, kapitel 3, navnlig s. 133-134. Lånene skulle være forrentede eller  

 uforrentede i studietiden, men forrentede derefter, og afviklingen skulle ske  

 efter annuitetsprincippet.
 Det fremgår af betænkningen  

 s. 133, at for så vidt angår de modelkombinationer, hvori der er forudsat  

 forrentning af lån i studietiden, er det i alle tilfælde forudsat, at den i  

 studietiden pålignede rente blot tilskrives hovedstolen (akkumuleret rente)  

 for  

 derefter at indgå i annuitetsberegningen for afviklingen efter studietidens  

 afslutning,  

 idet det ansås for nødvendigt, at ikke blot betalingen af afdrag på  

 hovedstolen, men også rentebetalingen blev udskudt til efter studiernes  

 afslutning.
 ....
1970-loven var en rammelov  

 med vide beføjelser til undervisningsministeren, jf. lovens § 1. De nærmere  

 vilkår, herunder afvikling efter annuitetsprincippet, blev lagt fast ved  

 finansudvalgsaktstykke nr. 497 af 23. juni 1971, jf. § 10, stk. 5, i  

 Undervisningsministeriets bekendtgørelse nr. 349 af 12. juli 1971 om  

 uddannelsesstøtte.
Herefter blev den endelige ordning for lån 1, at lånene  

 blev uforrentede i uddannelsestiden og derefter forrentede, normalt fra det  

 tidspunkt, hvor den uddannelsessøgende ikke længere kan betragtes som  

 studieegnet eller studieaktiv, jf. bekendtgørelsens §§ 5 og 6.
Tilbagebetalingen skulle  

 normalt påbegyndes et år efter uddannelsens afslutning eller afbrydelse, og  

 tilbagebetalingen skulle ske i kvartårlige ydelser, der er lige store i hele  

 afviklingsperioden, således at ydelsen dels indeholder et rentebeløb, dels et  

 afdrag.
Afviklingsperioden blev fastsat til 10 år, dog med et mindstebeløb  

 for  

 ydelsen.
Afviklingen sker således  

 efter annuitetsprincippet, der bygger på, at en given gæld bliver forrentet  

 og  

 tilbagebetalt over et givet antal år med lige store ydelser.
Renten tillægges  

 hovedstolen, og det forrentede beløb er den til enhver tid værende restgæld.  

 Nedbringelse af gæld efter annuitetsmetoden anvendes almindeligvis for  

 banklån.
Annuitetsmetoden er baseret på rentes rente princippet.
Man skal i  

 denne forbindelse også pege på, at det af finansudvalgsaktstykket klart  

 fremgår, at statslånets forbillede er de statsgaranterede studielån, som blev  

 optaget i pengeinstitutterne.
For statslånene sker forrentning og  

 tilbagebetaling efter samme principper, som var gældende for de  

 statsgaranterede studielån i pengeinstitutterne.
 I forbindelse med  

 lovforslagets behandling i Folketinget blev der på spørgsmål fra  

 folketingsudvalget givet eksempler på og beregninger af, hvorledes bortfaldet  

 af låntype 0 (de rentefri lån) ville påvirke de uddannelsessøgendes  

 omkostninger i uddannelse af varierende længde (spm. 9). Endvidere blev der  

 beregnet forskellige eksempler på årlig ydelse for de uforrentede henholdsvis  

 forrentede lån (spm. 39). Af disse svar fremgår, at beregningerne er baseret  

 på en årlig forrentning af den værende restgæld.
 Låntageren har som vilkår for  

 lånet med sin underskrift på lånebeviset accepteret tilbagebetalingen og  

 forrentningen, og er samtidig blevet gjort bekendt med, at der en gang årligt  

 vil blive tilsendt en opgørelse over den samlede studiegæld til staten.
 Styrelsen skal endelig  

 henvise til, at det i renteloven med kommentarer ved Mogens Munch, s. 133, er  

 anført, at det i kontokurantforhold og andre mellemværender, hvor renten  

 tilskrives kapitalen, ofte vil følge af (stiltiende) aftale eller af sædvane,  

 at renters rente kan kræves, men at sådan rente måske også kan siges at følge  

 af dette retsforholds karakter.
Vedrørende lån 1 modtager  

 låntagerne hvert år en årsopgørelse både i studietiden og efter denne.
Denne  

 opgørelse, der indeholder lånets saldo ved kalenderårets start, tilskrevne  

 renter og indbetalte beløb i årets løb og lånets saldo ved årets udgang, er  

 en  

 kontoopgørelse, og låneforholdet må derfor efter styrelsens opfattelse  

 sidestilles  

 med et kontokurantforhold.
Der henvises endvidere til en artikel af Ussing om  

 renters rente i U 1946 B, s. 97-100, særligt s. 100 om samme.
Styrelsen fastholder således,  

 at der har været tilstrækkelig hjemmel til den renteberegning, som er  

 foretaget, idet vi skal bemærke, at vilkårene for lån 1 er fastlagt i  

 begyndelsen af 1970'erne og ikke siden ændret." Ankenævnet for Statens  

 Uddannelsesstøtte og Undervisningsministeriet, hvorigennem sagen blev  

 tilbagesendt, tilsluttede sig styrelsens udtalelse om renteberegningen.
I skrivelse af 12. november  

 1988 fremkom A med yderligere bemærkninger til styrelsens udtalelse.
A  

 påpegede bl.a.:
 "...
Det må anses for angribeligt  

 at hente et begreb ud af forarbejderne, uden at gøre forsøg på at fortolke  

 lovteksten.
Der er vel ingen grund til at gentage den gamle strid mellem  

 objektiv og subjektiv fortolkningsteori, idet man nu om dage tillægger begge  

 momenter en vis betydning, uden at det ene fremhæves frem for det andet.
Det  

 må anses for yderst betænkeligt kun at basere fortolkningen på forarbejderne,  

 ja faktisk kun på et sagkyndigt udvalgs anbefalinger.
Man skal være  

 forsigtig,  

 og hvilke forsigtighedsregler man skal iagttage, kan man bl.a. læse i  

 Juridisk  

 Grundbog bd. 3 kap. 7 § 19, hvor von Eyben selv redegør herfor.
Også i anden  

 henseende er Statens Uddannelsesstøtte imidlertid ganske ublu.
Man henter  

 f.eks.
Ussings artikel fra 1946 som bevis på, at vi har at gøre med  

 kontokurantforhold,  

 blot fordi Statens Uddannelsesstøtte omkring 1. januar forud for  

 skatteangivelsen  

 sender en årsopgørelse (min årsopgørelse fra 1987 er dateret 9/01-88), hvoraf  

 det fremgår, hvilket beløb man f.eks. skal skrive i rubrik 2 eller 18 på  

 selvangivelsen,  

 S 13, og hvordan det forholder sig med rentefradragene.
Misforståelserne starter  

 allerede nederst side 1 i skrivelsen fra Statens Uddannelsesstøtte (den går  

 igen i departementets skrivelse øverst side 2). Styrelsen skriver ganske i  

 overensstemmelse  

 med betænkningens ord (det er, som departementet korrekt anfører, side 134  

 (nederst)), at for så vidt angår de modelkombinationer,  

  

 hvori der er forudsat forrentning af lån i studietiden  

  

 , er det i  

 alle tilfælde forudsat, at den i studietiden pålignede rente blot tilskrives  

 hovedstolen.
Hvad dette har med sagen at gøre, har jeg svært ved at se.  

 Formuleringen forekommer under overskriften "Analyse af statens  

 omkostninger ved støtte i form af stipendier, henholdsvis lån på forskellige  

 vilkår" og forekommer under forsøget på at lave en model til beregning  

 af  

 driftsomkostningselementerne ved alternative kombinationer af stipendier og  

 lån under forskellige forudsætninger m.h.t. forrentnings- og afdragsvilkår.  

 Hertil kommer, at de lån, sagen her drejer sig om, lån I, netop er  

 karakteriseret ved, at de  

  

 ikke  

  

 forrentes  

 i studietiden.
Nogen umiddelbar analogi synes ikke at kunne holde.
Der er for mig ingen tvivl  

 om, at ovennævnte forudsætning opstilles af udvalget for at forsimple  

 modellen,  

 på samme måde som der forudsættes en gennemsnitlig resterende studietid på 3  

 år.
Det fremgår faktisk side 134 1. sp. 3. afsnit, at udvalget har fundet det  

 formålstjenligt til belysning af denne tredje faktor (tilskudselementet ved  

 underforrentning af studielån) at opstille en model til beregning af  

 driftsomkostningselementerne ved alternative kombinationer af stipendier og  

 lån. Øverst side 2 i SU-skrivelsen kører SU videre i modellen, som var det en  

 lovtekst.
At hente fortolkningsbidrag i  

 forudsætningerne til en teknisk model til beregning af statens  

 driftsomkostninger til lån, der forrentes i studietiden og derved fastslå  

 retstilstanden for lån, der ikke forrentes i studietiden, - med tilføjelsen  

 at  

 1970-loven var en rammelov med vide beføjelser til undervisningsministeren -,  

 er ganske enkelt uholdbart.
Det sætter sagen i perspektiv, at de lån, der  

 støttes ret på, aldrig blev indført.
Af statsfinansielle grunde nøjedes man -  

 udover (stats)lån I - med statsgaranterede lån i banker og sparekasser.
Departementets henvisning til  

 betænkningens side  

 150 f.  

 er også mystisk.
På side 150 2. sp. fremgår, at til supplering af  

 stipendiestøtten  

 kan der ydes rentefavoriserede lån  

  

 op  

 til  

  

 maksimalt 80% af støtterammen.
Disse lån forudsættes at være rentefrie  

 i studietiden, men derefter fuldt forrentede.
Det er lån I.
Side 151 1. sp.  

 nederst står der, at udvalget går ind for, at forrentningen inden for den  

 normale studietid af lån  

  

 ud over  

  

 80%  

 af støtterammen under alle omstændigheder sker ved tilskrivning til lånets  

 hovedstol.
Dette omhandler de statslån (lån II), der aldrig blev indført.  

 Formuleringen gælder ikke lån I og holder derfor ikke.
Departementets  

 argument  

 side 2 2. afsnit beror formentlig også på en misforståelse.
Jeg ser ingen  

 sammenhæng mellem et afdragsfrit år og til, at de i det afdragsfrie år  

 påløbne  

 renter tilskrives hovedstolen.
Det afdragsfrie år fremgår af betænkningen.  

 Rentetilskrivning til hovedstolen fremgår blot af departementets skrivelse og  

 er ikke i overensstemmelse med betænkningens forslag.
At det ene skulle kunne  

 udledes af det andet, holder ikke.
Statens Uddannelsesstøtte  

 fremfører side 2, midten og øverst side 3, 3. linie, at Akt 297, 23. juni  

 1971  

 fastlagde den nærmere forståelse af annuitetsprincippet.
Jeg går ud fra, der  

 henvises til 6. afsnit i aktstykket, hvor det fremgår, at afviklingen  

 principielt sker i kvartårlige ydelser, der er lige store i hele  

 afviklingsperioden,  

 således at ydelserne dels indeholder et rentebeløb, dels et afdrag.
Det siger  

 intet om renters rente.
Det må fortsat undre, hvorfor et aktstykke fremhæves  

 som hjemmel, idet aktstykket kun har "lovkraft" i 1971. Ligeledes  

 må  

 det undre, hvorfor aktstykket blev lavet i sin tid, idet annuitetsprincippet  

 angivelig er klart for alle og hjemmelen i loven (via betænkningen)  

 tilstrækkelig.
Det skulle endvidere oven i  

 købet klart fremgå af aktstykket, at statslånets forbillede er de  

 statsgaranterede studielån.
Det er ikke sandt.
De statsgaranterede lån  

 omtales  

 afsnit 4. Lån 0 omtales afsnit 5. I afsnit 6 er det eneste ord, der antyder,  

 at  

 afsnittet bygger på ordet "ligeledes", og det går på et afdragsfrit  

 år.
Et sådant har man i lån 0, som skrevet står og dengang ikke i de  

 statsgaranterede lån.
Den klare parallel til de statsgaranterede lån kan jeg  

 ikke se.
Statens Uddannelsesstøtte  

 fremfører side 2 nederst, at afviklingen sker efter annuitetsprincippet, der  

 bygger på, at en given gæld bliver forrentet og tilbagebetalt over et givet  

 antal år med lige store ydelser.
Renten tillægges hovedstolen, og det  

 forrentede beløb er den til enhver tid værende restgæld.
Nedbringelse af gæld  

 efter annuitetsmetoden anvendes almindeligvis for banklån.
Annuitetsmetoden  

 er baseret på rentes rente princippet.
Sjovt nok forsøger Statens  

 Uddannelsesstøtte ikke at drage betænkningen ind i diskussionen refereret  

 ovenfor.
Man kan tage udgangspunkt i betænkningen side 138 1. spalte, hvor  

 udvalget i parentes skriver, hvad det forstår ved annuitet, nemlig en fast  

 årlig ydelse, sammensat af et til at begynde med stort, men efterhånden  

 aftagende rentebeløb, samt et afdragsbeløb, som udvikler sig omvendt (I  

 betænkningen side 134 2. sp. står "(efter annuitetsprincippet med  

 konstant årlig sum af rente- og afdragsydelser)". Statens  

 Uddannelsesstøtte  

 forestiller sig øjensynlig, at dette kun kan lade sig gøre, hvis der regnes  

 med renters rente.
Det er ikke korrekt.
Det er korrekt, at  

 annuitetsprincippet bygger på, at en given gæld bliver forrentet og  

 tilbagebetalt over et givet antal år med lige store ydelser.
Det kan man slå  

 op i ordbøger, lærebøger i økonomi m.v. (Af ordbøger har jeg blot konsulteret  

 Meyers fremmedordbog og Gyldendals do.  

 I A New Dictionary of Economics (som desværre ikke er helt så ny som  

 titlen antyder)  

 kan  

 man om "annuity" læse: "The payment of a certain sum of  

 money to the recipient (or annuitant) at uniform intervals of time, usually  

 each year.
The annuity may be payable for a fixed number of years (a  

 terminable  

 annuity), for the life of a person (life annuity), or for perpetuity.")  

 Ja,  

 årsagen til, at det hedder en annuitet, er, at ydelsen er lige stor år for  

 år.  

 Påstanden om, at renten tillægges hovedstolen, og det forrentede beløb er den  

 til enhver tid værende restgæld, er imidlertid fri digtning.
Det er til  

 gengæld korrekt, at nedbringelse af gæld efter annuitetsmetoden almindeligvis  

 anvendes for banklån.
Men det er ikke korrekt, at annuitetsmetoden er baseret  

 på rentes rente princippet.
Misforståelsen ligger i, at nedbringelse af  

 banklån  

 (og realkreditlån) bygger på rentes rente-princippet ifølge aftale/sædvane.  

 Dette ligger ikke i begrebet annuitet.
 ......
 Statens Uddannelsesstøtte  

 fremfører side 3, at der af svarene til folketingets uddannelsesudvalg  

 fremgår,  

 at beregningerne er baseret på en årlig forrentning af den værende restgæld.  

 Det er ikke korrekt.
..." I en udtalelse af 16. februar  

 1989 fremsatte SU-styrelsen følgende kommentar til A's skrivelse af 12.  

 november 1989:
 "...
I den anledning skal  

 styrelsen udtale, at som anført i udtalelsen af 7. juli 1988 sker  

 tilbagebetalingen af statslån af låntype 1 efter annuitetsprincippet, der som  

 nævnt bygger på, at en given gæld bliver forrentet og tilbagebetalt over et  

 givet antal år med lige store ydelser.
Renten tillægges hovedstolen, og det  

 forrentede beløb er den til enhver tid værende restgæld.
Heri ligger også, at hvis den  

 fastsatte ydelse er lig med eller større end den tilskrevne rente, bliver der  

 ikke lagt rente til hovedstolen til forrentning i det følgende år.
Men er  

 ydelsen lavere end den tilskrevne rente, lægges renten til hovedstolen, og  

 restgælden forrentes i det følgende år.
De årlige afviklingsydelser  

 for statslån af låntype 1 blev som nævnt fastlagt ved finansudvalgsaktstykke  

 497 af 23. juni 1971 til minimum 300 kr. og maksimum 1.200 kr. pr. kvartårlig  

 ydelse og en afviklingsperiode på 10 år.
Lånet skulle efter § 2, stk. 4, i  

 lov  

 nr. 262 af 4. juni 1970 forrentes med variabel rente 1% over den til enhver  

 tid  

 fastsatte diskonto.
I tilfælde af fx en kraftig diskontoforhøjelse forhøjes  

 ydelsen ikke.
I sådanne tilfælde kan den fastsatte ydelse ikke dække  

 rentetilskrivningen,  

 og der bliver da tale om at tillægge tilskrevne renter til hovedstolen til  

 forrentning.
Det samme kan være tilfældet i forbindelse med udsættelse med  

 tilbagebetalingen som følge af arbejdsløshed m.v. eller i tilfælde, hvor  

 lånet  

 i henhold til reglerne i bekendtgørelse om uddannelsesstøtte blev forrentet  

 på  

 et tidspunkt tidligere end et år før tilbagebetalingstidspunktet, fx i  

 tilfælde hvor den uddannelsessøgende ikke længere var støtteberettiget.
 Styrelsen kan i øvrigt  

 henholde sig til udtalelsen af 7. juli 1988.
..." Ankenævnet fastholdt i en  

 udtalelse af 15. marts 1989, at opkrævningen af renters rente har hjemmel i  

 sædvane for kontokurantforhold.
 I et brev til A udtalte jeg  

 følgende:
"Ankenævnet for Statens  

 Uddannelsesstøttes afgørelse er truffet på grundlag af § 2, stk. 3 og 4, i  

 dagældende lov nr. 262 af 4. juni 1970 om uddannelsesstøtte og § 10 i  

 bekendtgørelse nr. 349 af 12. juli 1971 om uddannelsesstøtte.
Bestemmelserne  

 er sålydende:
 "§ 2. ....
 Stk. 3.  

  

 Lånene kan være rentefrie i uddannelsestiden og forrentede  

 efter uddannelsens afslutning (lån I) eller forrentede både i  

 uddannelsestiden  

 og efter uddannelsens afslutning (lån II).
Stk. 4.  

  

 Statens Uddannelsesstøtte udreder stempelafgiften for de i  

 stk. 3 nævnte lån.
De forrentes med 1 pct. over den af Danmarks Nationalbank  

 til enhver tid fastsatte diskonto." "§ 10. Lån I er lån, der  

 er rentefrie i uddannelsestiden og forrentede efter uddannelsens afslutning  

 eller afbrydelse.
 Stk. 2.  

  

 Lån II er lån, der er forrentede både i uddannelsestiden  

 og efter uddannelsens afslutning.
 Stk. 3.  

  

 Statens Uddannelsesstøtte udreder stempelafgiften for lån I  

 og lån II.
 Stk. 4.  

  

 Rentesatsen for lån I og lån II er 1 pct. over den af  

 Danmarks Nationalbank til enhver tid fastsatte diskonto. Ændringer i  

 rentesatserne får virkning fra den følgende måneds begyndelse.
 Stk. 5.  

  

 Undervisningsministeriet fastsætter med tilslutning fra  

 finansudvalget vilkårene for tilbagebetalingen af lån I og lån II.
Stk. 6.  

  

 Forrentningen af lån I påbegyndes normalt fra det  

 tidspunkt, hvor den uddannelsessøgende ikke kan betragtes som studieegnet  

 eller  

 studieaktiv, jfr. §§ 5-6." Bestemmelsen er nu ophævet,  

 og reglerne om forrentning er nu indeholdt i lovens §§  

 13 a  

 og 13 b.
Ved lov nr. 89 af 14.  

 februar 1990 fik §  

 13 a,  

 stk. 1, følgende formulering:
"§  

 13 a.
Studielån, som er endeligt tildelt  

 efter denne lov, jf. § 12, stk. 1, forrentes med virkning fra den 1. i  

 måneden  

 efter udbetalingstidspunktet, jf. § 14, stk. 2, 1. pkt.
I uddannelsestiden  

 forrentes gælden til enhver tid med årligt 4 pct.
Derefter forrentes den til  

 enhver tid værende gæld med en årlig rente svarende til den til enhver tid  

 fastsatte officielle diskonto med et procenttillæg, der fastsættes på  

 finansloven for det pågældende år.
Den til enhver tid værende gæld ifølge  

 studielån, der er tildelt endeligt for perioden 1. august 1988 til 31.  

 december  

 1990, forrentes dog efter uddannelsestidens ophør med årligt 1 pct. over den  

 til enhver tid fastsatte officielle diskonto.
Renten tilskrives månedligt.  

 Undervisnings- og forskningsministeren kan fastsætte regler om  

 uddannelsestiden,  

 herunder om dens ophør og om låntagers pligt til at give meddelelse  

 herom." I lovforslagsbemærkningerne  

 blev ændringerne kommenteret på følgende måde (Folketingstidende 1989-90,  

 lovforslag nr. 103, s. 12, 2. spalte):
"Der er ikke med  

 forslaget om, at renter tilskrives månedligt, tilsigtet nogen ændring i  

 bestående praksis, hvorefter renter af tilbagebetalingskrav, studielån og  

 statslån tilskrives månedligt med en beregnet faktor, der er afpasset  

 således,  

 at den årlige rente ikke overstiger den i loven fastsatte.
Ved bestemmelsen  

 ønskes alene en præcisering af denne hidtidige og sædvanlige praksis med  

 beregning  

 af renter af tilskrevne renter." Det fremgik af den dagældende  

 lovs § 10, stk. 4, at rentesatsen for statslån er 1% over den til enhver tid  

 fastsatte diskonto.
Der var ikke i bestemmelsens ordlyd taget stilling til,  

 om  

 der i forbindelse med renteberegningen kunne beregnes renter af tidligere  

 tilskrevne  

 renter.
Bestemmelsen er i alt  

 væsentligt formuleret på samme måde som andre centrale rentebestemmelser,  

 således bl.a. rentelovens § 5, stk. 1, og erstatningsansvarsloven § 16. Det  

 er  

 fast antaget, at rentelovens § 5, stk. 1, ikke i sig selv hjemler adgang til  

 opkrævning af morarente af morarente, jf. betænkning nr. 1161/1989 om  

 renteloven s.  

 79f  

 med den dér anførte praksis og litteratur.
Ligeledes antages det, at  

 erstatningsansvarslovens § 16 ikke indeholder hjemmel for opkrævning af  

 kreditrente af kreditrente, jf.
Anders Vinding Kruse og Jens Møller,  

 Erstatningsansvarsloven  

 med kommentarer, 2. udgave, 1989, s. 238-239. De tilsvarende nu ophævede  

 bestemmelser i § 62, stk. 1, i gældsbrevsloven samt i § 38, stk. 1, i  

 købeloven  

 er også blevet forstået på denne måde.
 Bestemmelsen i SU-lovens §  

 10, stk. 4, blev som anført ændret i 1990 og af forarbejdsbemærkningerne ses,  

 at ændringen sigtede på at tydeliggøre spørgsmålet om beregning af renters  

 rente.
 Jeg må herefter anse det for  

 tvivlsomt, om SU-lovens § 10, stk. 4, indeholdt tilstrækkelig hjemmel til at  

 opkræve rente af de i studielånet 1977-78 påløbne renter (kreditrente af  

 kreditrente).
 Jeg må endvidere være  

 betænkelig ved at tiltræde SU-styrelsens og ankenævnets opfattelse, hvorefter  

 opkrævningen af renters rente har støtte i de beregningseksempler, der var  

 indeholdt i forarbejderne til den oprindelige SU-lov.
 Det forhold, at der i  

 aktstykker forelagt Folketingets Finansudvalg er gået ud fra indtægter i form  

 af renteberegning af renter, der er tilskrevet kapitalen, kan efter min  

 opfattelse heller ikke tillægges selvstændig betydning for fortolkningen af §  

 10, stk. 4.
Ret til renters rente kan i  

 private retsforhold være hjemlet ved aftale eller sædvane.
Om der også i  

 forbindelse  

 med lovregulerede skyldforhold til det offentlige på dette grundlag kan  

 opkræves renters rente må efter min opfattelse anses for tvivlsomt.
Inden for formueretten  

 antages det, at en sædvane for opkrævning af renters rente alene gælder i  

 løbende kreditforhold.
Det her foreliggende lån er imidlertid ikke tilblevet  

 som et led i et sådant løbende kreditforhold, og det er derfor tvivlsomt -  

 selv  

 hvis lånet sidestilles med et rent privatretligt stiftet lån - om der kan  

 antages  

 at være sædvanemæssig hjemmel for beregning af renters rente, (jf. herved  

 Anders  

 Vinding Kruse og Jens Møller, Erstatningsansvarsloven med kommentarer, 2.  

 udgave, 1989, s. 238-239, og den der anførte litteratur og domspraksis samt  

 Mogens Munch U 1991 B., s. 145-147, med kommentarer til U 1990.386 H).
 Som det ses ovenfor blev det  

 imidlertid i lovforslagsbemærkningerne ved lovændringen i 1990 oplyst, at det  

 har været fast praksis, at der blev tilskrevet renter månedlig på studielån,  

 og det synes forudsat, at denne praksis udgjorde den tilstrækkelige hjemmel  

 for  

 opkrævningen.
 På denne baggrund finder jeg  

 ikke at have fuldt tilstrækkeligt grundlag for at antage, at styrelsen  

 savnede  

 hjemmel for beregningen af renters rente.
 Den endelige afgørelse af  

 spørgsmålet henhører under domstolene.
 Jeg finder dog spørgsmålet så  

 tvivlsomt, at jeg vil være indstillet på at henstille til  

 Civilretsdirektoratet, at der meddeles Dem fri proces, såfremt De ønsker  

 retssag om tilbagebetaling af de ekstra tilskrevne renter.
