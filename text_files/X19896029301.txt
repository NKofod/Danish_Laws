Den 15. juni 1987 ansøgtes om patent på grundlag af en international  

 ansøgning med prioritet fra den 15. oktober 1985. Med ansøgningen, som blev  

 indleveret rettidigt, fulgte kun godt halvdelen af den foreskrevne  

 oversættelse til dansk.
Den resterende del af oversættelsen blev indleveret  

 pr. telefax den 18. august 1987, 3 dage efter den i PTL's § 31, stk. 3  

 fastsatte yderligere frist på 2 måneder, som udløb den 15. august 1987.  

 Endvidere blev den foreskrevne tillægsafgift på kr. 1000,- for senere  

 indlevering af oversættelsen, heller ikke indbetalt rettidigt, idet  

 betalingen først indgik den 24. august 1987.
 Ansøgers patentfuldmægtig, et dansk patentbureau, begærede med telefax  

 af 30. august 1987 genoprettelse i henhold til PTL's § 72.
Som begrundelse for den manglende indlevering i rette tid, blev  

 oplyst, at sagen hos patentfuldmægtigen varetoges af en rutineret og  

 kvalificeret ingeniør, som havde været beskæftiget i branchen i 30 år.  

 Sagsbehandleren blev både i god tid forinden og på selve fristdatoen erindret  

 om sdagen af den sekretær, som havde det primære ansvar for  

 fristovervågningen.
Alligevel glemte han fristen.
Forklaringen på hændelsen fremkom senere, idet det viste sig, at den  

 pågældende medarbejder i den følgende tid led af et dårligt helbred og korte  

 hukommelsessvigt, som blev tilskrevet en »høstallergi«.
I en af  

 direktoratet indhentet lægeerklæring hed det bl.a., at der ikke på det  

 foreliggende grundlag kunne attesteres nogen specifik allergi, men at man  

 ikke kunne udlukke en ydre påvirkning i høsten.
Endvidere hed det i  

 erklæringen, at sprøjtemidler kunne fremprovokere en forværring af  

 symptomerne, der iøvrigt også i mindre udtalt grad kunne skyldes en påvist  

 »hjernesvind« hos den pågældende medarbejder.
 På dette grundlag imødekom direktoratet begæringen om genoprettelse af  

 rettighederne.
 Under henvisning til Deres skrivelse af 31 maj 1989 skal direktoratret  

 meddele, at Deres begæring om genoprettelse af patentansøgning nr. 3042/87 er  

 imødekommet.
 Genoprettelsen vil blive bekendtgjort i Dansk Patenttidende den 31 jul  

 1989.
 Direktoratet skal i den forbindelse henlede opmærksomheden på patentlovens  

 §74, stk. 2. I medfør af denne bestemmelse kan den, som efter et patents  

 bortfald er bekendtgjort, men inden bekendtgørelse om genoprettelse i Dansk  

 patenttidende har fundet sted og som i god tro har påbegyndt erhvervsmæssig  

 udnyttelse af opfindelsen her i landet eller har truffet væsentlige  

 foranstaltninger hertil, fortsætte udnyttelsen ved bibeholdelse af dennes  

 almindelige karakter.
