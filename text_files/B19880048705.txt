(ingeniørhøjskolerne) I henhold til § 6, stk. 1, og § 6 a i lov om teknika, jf.  

 lovbekendtgørelse nr. 61 af 5. februar 1987, fastsættes:
Adgangen til uddannelsen § 1.  Om betingelserne for adgangen til  

 ingeniøruddannelsen ved teknika (ingeniørhøjskolerne) og andre bestemmelser  

 om optagelse henvises til bekendtgørelse om optagelse ved  

 ingeniøruddannelserne på Danmarks Tekniske Højskole, Danmarks Ingeniørakademi  

 og teknika.
Uddannelsens formål og struktur § 2.  Ved teknika (ingeniørhøjskolerne) uddannes  

 ingeniører, der kan omsætte naturvidenskabens og de tekniske videnskabers  

 forskningsresultater til praktisk anvendelse.
 Stk. 2.  Ingeniøren skal kunne:
 § 3.  Ingeniøruddannelsen er normeret til 3 studieår.  

 Hvert studieår består af 2 semestre.
§ 4.  Ingeniøruddannelsens indhold ligger inden for et  

 eller flere retningsområder.
Retningsområder er: Bygningsteknik,  

 kemiteknik, maskinteknik, produktionsteknik, skibsteknik, elektroteknik,  

 stærkstrømsteknik og svagstrømsteknik.
Undervisningsministeriet, Direktoratet  

 for de Videregående Uddannelser, kan efter forhandling med teknika godkende,  

 at større - indholdsmæssigt eller funktionelt afgrænsede - helheder af  

 tekniske fagområder oprettes som nye retningsområder.
Stk. 2.  Uddannelsen gives på studieveje.
En  

 studievej er en fagligt afgrænset ramme, der muliggør forskellige  

 studieforløb for de studerende.
Hver studievej udformes sådan, at den bliver  

 en indholdsmæssig helhed, der sigter mod definerede erhvervsfunktioner.
Stk. 3.  Hvert teknikum tilbyder en eller flere  

 studieveje.
Efter indstilling fra vedkommende teknikum kan direktoratet  

 godkende individuelle studieveje (eller studieforløb) for enkelte studerende  

 eller grupper af studerende inden for teknikums undervisningstilbud.
 § 5.  En studievej består af en fællesdel, der  

 udformes sådan, at den kan indgå i alle studieveje ved teknika, og en  

specialdel, hvis fagsammensætning karakteriserer den pågældende  

 studievej.
 Stk. 2.  Specialdelen består af centrale fag, der  

 ligger inden for eet eller flere retningsområder, jf. § 4, stk. 1 og  

tilvalgsfag, der kan ligge inden for dels alle retningsområder, dels  

 sådanne andre fagområder, som har tilknytning til ingeniørens  

 erhvervsfunktioner.
 Stk. 3.  Specialdelen slutter med et afgangsprojekt.
§ 6.  Ingeniøruddannelsen tilrettelægges sådan, at der  

 opnås en vekselvirkning mellem fagdisciplin og problemorienteret arbejde og  

 mellem kursusundervisning og projektarbejde.
Der kan arbejdes individuelt og  

 i grupper.
Uddannelsens nærmere udformning § 7.  Ingeniøruddannelsen planlægges og beskrives ved  

 hjælp af studiemoduler.
Et modul er normeret til 120 arbejdstimer for en  

 studerende.
 Stk. 2.  Der regnes med 16 moduler i et studieår.
§ 8.  En gennemført ingeniøruddannelse omfatter for  

 den enkelte studerende 8 moduler i fællesdelen og 40 moduler i  

 specialdelen på den valgte studievej, herunder det antal moduler i centrale  

 fag, som kræves på studievejen, jf. § 14 om studieordningen.
Den studerende  

 vælger dog frit 5 moduler blandt alle modulerne i teknikums  

 uddannelsestilbud, herunder studieelementer, som indgår heri efter aftale med  

 andre uddannelsesinstitutioner under direktoratet, jf. § 11.
§ 9.  Teknikum tilrettelægger hver studievej sådan, at  

 studievejen foruden fællesdelen omfatter mindst 18 moduler i specialdelen i  

 centrale fag af væsentlig betydning for studievejens erhvervssigte.
Omfatter  

 de centrale fag matematisk-fysiske forudsætningsfag som supplement til  

 fællesdelen, jf. § 10, eller et tværfagligt projektarbejde, jf. § 12, stk. 1,  

 forhøjes de 18 moduler tilsvarende.
Antallet af moduler i de centrale fag bør  

 normalt ikke overstige 23.
 Stk. 2.  Antallet af moduler i specialdelens tilvalgsfag  

 skal være så stort, at det muliggør forskellige studieforløb.
 Stk. 3.  Antallet af moduler til afgangsprojektet  

 fastsættes i studieordningen for den enkelte studievej, jf. § 14, stk. 2, nr.  

 5. Der skal afsættes mindst 3 moduler til projektarbejdet.
 Stk. 4.  Fællesdelen tilrettelægges sådan, at den  

 studerende kan gennemføre den inden for studievejens første semester.
 § 10.  Fællesdelen omfatter matematisk-fysiske fag og  

 andre fag efter bestemmelse i studieordningen.
 § 11.  Specialdelens moduler i centrale fag og de  

 tilbudte moduler i tilvalgsfag udformes sådan, at studievejen (bortset fra de  

 frie tilvalgsmoduler, jf. § 8) opfylder kravene i § 4, stk. 2.  

 Tilvalgsmodulerne kan give mulighed for såvel en supplering af de centrale  

 fag som en specialisering inden for disse og kan omfatte studieelementer ved  

 andre uddannelsesinstitutioner under direktoratet efter aftale mellem disse  

 og teknikum, jf. § 5, stk. 2.
 Stk. 2.  Modulernes rækkefølge og mulighederne for  

 sammensætning af moduler skal sikre en fremadskridende udvikling i  

 arbejdsniveau.
 § 12.  I specialdelen indgår der for alle studerende 3  

 tværfaglige projektarbejder foruden afgangsprojektet.
 Stk. 2.  Ved fastsættelsen af retningslinier for  

 konkrete tværfaglige projektarbejder tages der stilling til, hvilke  

 formålselementer efter § 2, stk. 2, der skal indgå i bedømmelsen.
Stk. 3.  Emnet for afgangsprojektet skal give mulighed  

 for at vise, i hvilket omfang den studerende har opfyldt væsentlige sider af  

 uddannelsens formål efter § 2, og emnet skal, i hvert fald i det væsentlige,  

 ligge inden for studievejens retningsområde(r). Emnet vælges af den  

 studerende og skal godkendes af teknikum.
Samtidig med godkendelse anvises  

 vejledning.
 § 13.  En studievej, hvis centrale fag ligger inden  

 for et enkelt retningsområde, giver den uddannede ingeniør ret til en  

 retningsbetegnelse, der svarer til området.
 Stk. 2.  Det kan fastsættes i studieordningen for en  

 sådan studievej, at en nærmere angivet specialisering gennem mindst 8  

 tilvalgsmoduler (excl. tværfaglige projektarbejder) og afgangsprojektet giver  

 den uddannede ingeniør ret til en linjebetegnelse.
§ 14.  Det enkelte teknikum fastsætter - inden for  

 bekendtgørelsens rammer og i overensstemmelse med uddannelsens formål -  

 nærmere regler om uddannelsen i en studieordning for hver studievej.
Flere  

 teknika i fællesskab kan fastsætte studieordningsbestemmelser for  

 fællesdelen.
 Stk. 2.  Studieordningen indeholder bl.a. regler om:
 Eksamen m.v.
 § 15.  Der afholdes eksamen i fællesdelen og  

 specialdelen.
 Stk. 2.  Eksamen i fællesdelen består af 4 prøver i de  

 enkelte fag (fagprøver). Kommunikationsfag indgår ikke i eksamen, men de  

 studerendes deltagelse i undervisningen skal godkendes af vedkommende lærer  

 eller lærere.
Stk. 3.  Eksamen i specialdelen består af et antal  

 prøver i centrale fag og tilvalgsfag (fagprøver), bedømmelse af de 3  

 tværfaglige projektarbejder samt bedømmelse af afgangsprojektet.
Prøverne og  

 bedømmelsen af projekterne skal tilsammen vise, i hvilket omfang  

 ingeniøruddannelsens formål er nået.
Stk. 4.  Antallet af fagprøver i specialdelen fastsættes  

 i studieordningen, jf. § 14. Der regnes med normalt 6-8 bedømmelser  

 (fagprøver og tværfaglige projektarbejder) om året i den enkelte studerendes  

 studieforløb.
Der skal i alt være mindst 6 bedømmelser i centrale fag.
Stk. 5.  Det fastsættes i studieordningen, hvilke fag og  

 moduler der indgår i den enkelte fagprøve i fællesdel og specialdel.
Det kan  

 bestemmes i studieordningen, at visse fagmoduler eller dele af moduler i  

 specialdelen ikke indgår i eksamen, men at de studerendes deltagelse i  

 undervisningen skal godkendes af vedkommende lærer eller lærere.
 § 16.  Formen for de enkelte fagprøver fastsættes i  

 studieordningen, jf. § 14. Prøveformerne skal muliggøre en individuel  

 bedømmelse af de studerende.
Stk. 2.  Grundlaget for bedømmelsen af tværfaglige  

 projektarbejder og af afgangsprojektet er en skriftlig rapport om arbejdet og  

 en samtale om dette mellem den studerende, eksaminator og censor.
Det skal  

 under samtalen konstateres, i hvilket omfang uddannelsens formål efter § 2,  

 stk. 2, er opfyldt gennem rapporten.
Er rapporten udarbejdet af en gruppe  

 studerende, skal det - hvis det ikke fremgår af rapporten - konstateres ved  

 samtalen, hvilken indsats den enkelte studerende har ydet i arbejdet med  

 projektet.
 Stk. 3.  De studerende skal i løbet af uddannelsen  

 vurderes ud fra alle formålsbeskrivelsens punkter, jf. § 2, stk. 2. Dette  

 sikres:
 § 17.  Prøverne kan aflægges hver for sig.
Stk. 2.  De studerende indstiller sig selv til prøverne  

 og bedømmelserne af projektarbejderne.
Det er en betingelse for at indstille  

 sig, at eventuelle krav i studieordningen til modulers rækkefølge, til valg  

 af moduler m.v., jf. § 14, stk. 2, er opfyldt.
Det kan fastsættes i  

 studieordningen, at indstilling til prøve eller deltagelse i samtalen om et  

 tværfagligt projektarbejde er betinget af, at en bestemt undervisning, der  

 skal godkendes efter § 15, stk. 5, er godkendt.
§ 18.  En studerende kan højst 3 gange indstille sig  

 til samme prøve eller til bedømmelse i tværfaglige projektarbejder på samme  

 studietrin eller i afgangsprojekt.
Teknikum kan dispensere fra denne  

 bestemmelse, hvis det findes begrundet i usædvanlige forhold.
Genindstilling  

 er betinget af, at den studerende ikke ved den pågældende bedømmelse har  

 opnået Bestået eller karakteren 6 eller derover, jf. § 22, stk. 2 og 3.
 Stk. 2.  En indstilling, der tilbagekaldes inden for en  

 vist frist, medregnes ikke efter stk. 1. Fristen fastsættes i  

 studieordningen.
Stk. 3.  En studerende kan højst 3 gange deltage i en  

 undervisning, der skal godkendes efter § 15, stk. 2 og 5. Teknikum kan  

 dispensere fra denne bestemmelse, hvis det findes begrundet i usædvanlige  

 forhold.
Der tages umiddelbart efter afslutningen af vedkommende undervisning  

 stilling til, for hvilke studerende deltagelse er godkendt, henholdsvis ikke  

 er godkendt.
Teknikum kan tillade, at en studerende, der ikke har fået  

 godkendelse, aflægger en prøve i stedet for 2. og 3. gang at deltage i  

 undervisningen, og i så fald beskikker teknikum en censor blandt sine lærere.  

 Ved det 3. godkendelsesforsøg kan den studerende forlange prøve afholdt med  

 en censor, der er beskikket af direktoratet, jf. § 20. Prøven aflægges ved  

 den pågældende undervisnings sædvanlige afslutning eller efter teknikums  

 bestemmelse.
§ 19.  Prøverne afholdes normalt i eksamensterminerne  

 maj-juni og december-januar.
Teknikum kan dog bestemme, at der aflægges prøve  

 uden for eksamensterminerne.
 Stk. 2.  Prøverne afholdes af teknikum.
§ 20.  Ved fagprøver og ved bedømmelser af tværfaglige  

 projektarbejder og afgangsprojekter medvirker der censorer, der er beskikket  

 af direktoratet.
Direktoratet fastsætter nærmere regler om fremgangsmåden ved  

 beskikkelser m.v.
 § 21.  Bedømmelsen foretages efter de fælles  

 bestemmelser om karaktergivning ved de højere uddannelsesinstitutioner.  

 Bedømmelsen er individuel.
Stk. 2.  Der gives een karakter efter 13-skalaen for  

 hver fagprøve, for hvert af de tværfaglige projektarbejder og for  

 afgangsprojektet.
Det kan dog bestemmes i studieordningen, at der ved visse  

 fagprøver og ved et eller flere af de tværfaglige projektarbejder gives  

 bedømmelsen Bestået/ikke bestået.
 § 22.  Fællesdelen og specialdelen skal bestås hver  

 for sig.
 Stk. 2.  Til at bestå fællesdelen kræves:
 Stk. 3.  Til at bestå specialdelen kræves:
 § 23.  Direktoratet fastsætter regler om behandling af  

 eksamensklager.
 § 24.  Studerende, der har bestået fællesdelen, kan  

 overføre denne til andre studieveje ved samme teknikum eller andre teknika.
 Stk. 2.  Et teknikum kan godkende, at prøver eller  

 studieelementer, der er bestået eller godkendt ved en anden  

 uddannelsesinstitution under Direktoratet for de Videregående Uddannelser,  

 træder i stedet for tilsvarende prøver eller undervisning i  

 ingeniøruddannelsen ved det pågældende teknikum.
 Stk. 3.  Direktoratet kan efter indstilling fra et  

 teknikum (eller flere teknika) godkende, at prøver eller studieelementer, der  

 er bestået eller godkendt ved andre uddannelsesinstitutioner end de i stk. 2  

 nævnte, kan træde i stedet for prøver eller undervisning i  

 ingeniøruddannelsen ved det (eller de) pågældende teknikum(a).
§ 25.  Der udstedes bevis (diplom) for den gennemførte  

 uddannelse på en blanket, der udarbejdes af teknika i fællesskab.
Blanketten  

 skal godkendes af direktoratet.
 Stk. 2.  På beviset oplyses følgende:
 Stk. 3.  Oplysningerne under nr. 5-6 i stk. 2 kan i  

 stedet gives i et bilag til eksamensbeviset.
 Stk. 4.  Studerende, der ikke har afsluttet uddannelsen,  

 kan få attestation for opnåede bedømmelser.
Andre bestemmelser § 26.  De studerende skal bestå fællesdelen senest 2  

 år efter, at de har begyndt ingeniøruddannelsen.
Stk. 2.  Ingeniøruddannelsen skal afsluttes senest 61/2  

 år efter dens begyndelse.
Er praktikken tilrettelagt som en integreret del af  

 uddannelsesforløbet, forlænges fristen med den normerede praktikperiode.
 Stk. 3.  Teknikum kan tillade overskridelse af fristerne  

 i stk. 1 og 2, hvis det findes begrundet i usædvanlige forhold.
 § 27.  Teknikum udgiver en studievejledning med  

 redegørelse for uddannelsesmulighederne ved det pågældende teknikum og med  

 orientering om uddannelsesmulighederne ved andre teknika samt med andre  

 oplysninger af betydning for de studerende ved tilrettelæggelsen af deres  

 studium.
 Stk. 2.  Teknikum gør de studerende bekendt med  

 bekendtgørelsen og studieordningen for vedkommende studievej.
§ 28.  Direktoratet kan tillade, at bekendtgørelsens  

 bestemmelser fraviges som led i forsøg.
Sådan tilladelse gives for en  

 begrænset tid på grundlag af en forsøgsplan.
Samtidig fastsættes der  

 bestemmelser om vurdering af og rapportering om forsøget.
 § 29.  Den, der har gennemført ingeniøruddannelsen ved  

 teknika, betegnes teknikumingeniør, Bachelor of Science in Engineering,  

 Ingeenieur supeerieur speecialisee eller Diplomingenieur (FH).
 Klage, dispensation m.v.
§ 30.  Klager over teknikums afgørelse i henhold til  

 denne bekendtgørelse indgives til det pågældende teknikum.
Hvis en klage ikke  

 tages til følge, og klageren fastholder klagen, videresender teknikum klagen  

 - bilagt en udtalelse - til direktoratet.
 Stk. 2.  Fristen for indgivelse af klager er 4 uger fra  

 den dag, afgørelsen er meddelt den pågældende.
 § 31.  Direktoratet kan efter indstilling fra teknikum  

 dispensere fra bekendtgørelsens bestemmelser, når det findes begrundet i  

 usædvanlige forhold.
 Stk. 2.  En studieordning kan indeholde hjemmel for  

 teknikum til at dispensere fra de regler i studieordningen, der alene er  

 fastsat af teknikum.
 Stk. 3.  Direktoratet kan tillade teknikum at dispensere  

 fra bekendtgørelsens bestemmelser inden for nærmere angivne rammer.
 § 32.  Direktoratets afgørelser efter denne  

 bekendtgørelse kan ikke indbringes for højere administrativ myndighed.
 Ikrafttræden m.v.
 § 33.  Bekendtgørelsen træder i kraft den 1. september  

 1988.
 Stk. 2.  Følgende bestemmelser ophæves:
