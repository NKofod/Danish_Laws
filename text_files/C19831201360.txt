I.
Prøveansættelsens formål og retsvirkninger .
 Hensigten med prøveansættelse er, at såvel den ansatte som arbejdsgiveren  

 skal have lejlighed til at vurdere arbejdets karakter og den ansattes  

 egnethed for dette inden varig ansættelse finder sted.
 Dette giver sig udtryk i reglerne om:
a.
Tilsynet med den ansatte: Se afsnit V.
b.
Opsigelsesvarsel: Se afsnit VI.
c.
Opsigelseskompetencer: Se afsnit VI.
d.
Fremgangsmåden ved opsigelse: Se afsnit VI.
Derimod sidestilles prøveansættelse helt med varig ansættelse med hensyn  

 til optjening af lønanciennitet og pensionsanciennitet.
Der optjenes altså  

 fuld lønanciennitet - og for så vidt angår tjenestemænd tillige  

 pensionsanciennitet - i prøvetiden.
 Regler om ansættelse som tjenestemand på prøve i folkekirken med senere  

 varig ansættelse for øje er fastsat i kirkeministeriets bekendtgørelse nr.  

 465 af 20. oktober 1972.
II.
Hvem skal prøveansættes? A.
Tjenestemandsstillinger.
 Hovedregel: Alle, der er fyldt 18 år eller mere. (Personer med lavere  

 alder kan ikke ansættes i tjenestemandsstillinger).
 Undtagelser: 1. Ansøgere, der er varigt ansat i en anden  

 tjenestemandsstilling i folkekirken.
 2. Ansøgere, der er fyldt 20 år, og som umiddelbart forud for ansættelse  

 som tjenestemand har haft ansættelse i indtil 2 år på tjenestemandslignende  

 vilkår i samme eller tilsvarende stilling.
3. Ansøgere, der er varigt ansat i en tjenestemandsstilling i staten  

 eller folkekirken, hvorfra der ikke kan opnås tjenestefrihed, jfr. afsnit  

 III, A.
Menighedsrådet må i forbindelse med ansættelsesforhandlinger være  

 opmærksom på at skaffe klarhed over dette spørgsmål.
B.
Andre stillinger end tjenestemandsstillinger .
 Der er ikke foreskrevet prøveansættelse for andre stillingsgrupper end  

 tjenestemænd.
 For kirkefunktionærer, der er omfattet af funktionærloven, er  

 prøveansættelsesperioden begrænset til 3 måneder.
 Prøveansættelse af ikke-tjenestemænd (og det gælder også  

 tjenestemandslignende ansatte) har således ingen retsvirkninger med hensyn  

 til opsigelsesvarsel.
 Derfor vil det ofte alligevel være rigtigt at sige til den ansatte, at man  

 betragter det 1. år som en prøvetid for begge parter, således at den ansatte  

 vil være forberedt på, at der i denne periode finder en vurdering sted af, om  

 den ansatte er egnet for stillingen.
En sådan fremgangsmåde er forudsat i cirkulæret af 28. december 1979 om  

 opsigelsesvarsler m.v. for kirke- og kirkegårdsfunktionærer, der er ansat med  

 tjenestemandslignende vilkår.
Det bemærkes nemlig i § 7, stk. 4, at en  

 afskedssag ikke af vedkommende faglige organisation kan indbringes for et  

 særligt nævn, hvis kirkefunktionæren på opsigelsestidspunktet har været ansat  

 ved kirken i en sammenhængende periode på mindre end 1 år.
III.
Prøvetidens længde .
A.
Tjenestemandsstillinger .
 Hovedregel: 2 år.
Fravær under prøvetjenesten på grund af værnepligtstjeneste, sygdom,  

 tjenesteudygtighed som følge af svangerskab eller barnefødsel - herunder  

 tilstået tjenestefrihed i denne anledning - af tilsammen højst 60 dages  

 varighed medfører ikke forlængelse af prøvetjenesten.
Når sådanne fravær,  

 enkeltvis eller sammenlagt, har varet ud over 60 dage, forlænges  

 prøvetjenesten med 1 måned pr. påbegyndt 30 dages fravær ud over 60 dage.
 Fravær, der er en umiddelbar følge af tilskadekomst i tjenesten, medfører  

 kun forlængelse af prøvetjenesten, såfremt det - alene eller sammenlagt med  

 eventuelle fravær som nævnt i pkt. 6 af højst 60 dages varighed - overskrider  

 et tidsrum af 180 dage, i så fald forlænges prøvetjenesten med 1 måned pr.  

 påbegyndt 30 dages fravær ud over 180 dage.
 Såfremt der i medfør af tjenestemandslovens § 58, stk. 1, bevilges en på  

 prøve ansat tjenestemand tjenestefrihed uden løn, forlænges prøvetjenesten  

 tilsvarende.
Såfremt der i medfør af tjenestemandslovens § 58, stk. 3, bevilges en på  

 prøve ansat tjenestemand nedsat tjenestetid, medregnes denne fuldt ud i  

 prøvetjenesten, dersom den udgør 2/3 af fuld tjenestetid eller derover.
I  

 andre tilfælde forlænges prøvetjenestens varighed således, at den omregnet  

 svarer til 2/3 tjeneste.
 Undtagelser: 1. Ved genansættelse i tjenestemandsstilling af en tidligere  

 i staten, folkeskolen eller folkekirken varigt ansat tjenestemand er  

 prøvetiden 1 år.
 2. Overgår en varigt ansat tjenestemand i staten eller folkeskolen til  

 tjenestemandsansættelse i folkekirken, kræves tilsvarende ansættelse på prøve  

 i 1 år under forudsætning af, at der under prøveansættelsen gives  

 tjenestemanden tjenestefrihed i den hidtidige styrelse, jfr.  

 tjenestemandslovens § 58, stk. 1.
 3. Ved genansættelse af en tidligere på prøve ansat tjenestemand i  

 staten, folkeskolen eller folkekirken (eller tidligere aspirant) kan den  

 tidligere tjeneste efter kirkeministerens afgørelse medregnes i prøvetiden,  

 dog højst med 1 år.
 4. Ved tjenestemandsansættelse af en person, som er ansat i anden  

 stilling i folkekirken eller i staten, folkeskolen, en tilskudsberettiget  

 institution eller en kommune på tjenestemandslignende vilkår, på overenskomst  

 eller andre vilkår, nedsættes prøvetjenesten under hensyntagen af karakteren  

 og varigheden af tjenesten i den hidtidige stilling, dog højst med 1 år.
B.
Andre end tjenestemænd.
 Der henvises til det foran under afsnit II.B. anførte.
IV.
Hvem fastsætter prøvetidens længde?.
A.
Tjenestemandsstillinger .
 Stiftsøvrigheden, jfr.§ 12 i kirkeministeriets cirkulære af 30. juni 1983  

 om fremgangsmåden ved ansættelse i stillinger som kirke- og  

 kirkegårdsfunktionær med tjenestemandsvilkår eller tjenestemandslignende  

 vilkår.
B.
Andre end tjenestemænd.
 Menighedsrådet, jfr. bemærkningerne foran under afsnit II, B.
V.
Bedømmelse af prøvetidens forløb.
A.
Tjenestemandsstillinger.
1. Senest efter 6 måneders prøvetjeneste foretager menighedsrådet en  

 bedømmelse af tjenestemanden og træffer på grundlag heraf beslutning om,  

 hvorvidt ansættelsesforholdet kan fortsætte.
I benægtende fald afskediges den  

 pågældende, jfr. tjenestemandslovens § 31, stk. 1 og 2, og § 33, stk. 2, jfr.  

 nedenfor afsnit VI, A, b,2.
2. Senest 3 måneder før udløbet af den for det pågældende  

 ansættelsesforhold gældende prøvetjeneste skal der træffes afgørelse om,  

 hvorvidt den prøveansatte er egnet til varig ansættelse.
Er dette ikke  

 tilfældet, finder afskedigelse sted, jfr. tjenestemandslovens § 28  

 sammenholdt med § 33, stk. 2, og § 31, stk. 1 og 2, jfr. nedenfor afsnit VI,  

 A, b, 2.
 Umiddelbart forinden de tidspunkter indtræder, hvor prøvetjenestens udfald  

 skal bedømmes, underrettes menighedsrådet herom af stiftsøvrigheden.
B.
Andre end tjenestemænd.
 Der henvises til det foran under afsnit II, B. anførte.
VI.
Hvordan man skal forholde sig hvis ikke prøvetjenesten forløber  

  tilfredsstillende? A.
Tjenestemandsstillinger .
a.
Den ansattes muligheder.
 En tjenestemand, der er ansat på prøve, kan i de første 6 måneder af  

 prøveansættelsen forlange sig afskediget med 14 dages varsel og under den  

 resterende del af prøveansættelsen med 1 måneds varsel, i begge tilfælde til  

 udgangen af en måned.
I forbindelse med ansøgt afsked af en tjenestemand på prøve skal der  

 straks gives kirkeministeriet underretning herom med henblik på fastsættelse  

 af de pensionsretlige konsekvenser heraf.
Underretningen fremsendes af  

 menighedsrådet til stiftsøvrigheden, der videresender den til ministeriet.
b.
Menighedsrådets muligheder.
 1. Forlængelse af prøvetiden .
 Prøvetjenesten kan forlænges, såfremt den på prøve ansatte tjenestemand  

 ikke har fuldført en som led i prøvetjenesten krævet uddannelse, eller  

 såfremt prøvetjenesten ikke har været tilfredsstillende.
Afgørelsen af, om prøvetiden har været tilfredsstillende, træffes på  

 grundlag af en af menighedsrådet foretaget fornyet bedømmelse.
Såfremt  

 prøvetjenesten ikke skønnes at have været tilfredsstillende, skal der gives  

 tjenestemanden en nærmere begrundelse herfor.
 Såfremt prøvetjenesten agtes forlænget, fordi den ikke har været  

 tilfredsstillende, skal der snarest og senest 6 måneder før normal  

 prøvetjenestes udløb gives tjenestemanden underretning herom.
 2. Afsked .
 I de første 6 måneder af prøveansættelsen kan sådanne tjenestemænd af  

 menighedsrådet afskediges uden ansøgning med 14 dages varsel og i den  

 resterende del af prøveansættelsen med 3 måneders varsel i begge tilfælde til  

 udgangen af en måned.
Forinden afskedigelse finder sted, skal der gives tjenestemanden selv og  

 hans centralorganisation skriftlig oplysning om grunden til, at afskedigelsen  

 agtes iværksat.
Samtidig gives der tjenestemanden og hans centralorganisation  

 adgang til at udtale sig i sagen inden for en frist af 2 uger.
Gennemføres  

 afskeden herefter, skal den skriftligt begrundes.
I forbindelse med uansøgt afsked af en tjenestemand på prøve skal der  

 straks gives kirkeministeriet underretning herom med henblik på fastsættelse  

 af de pensionsretlige konsekvenser heraf.
Underretningen fremsendes af  

 menighedsrådet til stiftsøvrigheden, der videresender den til ministeriet.
B.
Andre end tjenestemænd.
 Der henvises til det foran under afsnit II, B. anførte.
 Vejledningen bedes omdelt til menighedsråd og provstiudvalg.
Kirkeministeriet, den 24. november 1983 P.M.V.
 E.B.
 Finn Langager Larsen Fm.
