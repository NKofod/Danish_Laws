 VI FREDERIK DEN NIENDE, af Guds Nåde Konge til Danmark, de  

 Venders og Goters, Hertug til Slesvig, Stormarn, Ditmarksen, Lauenborg og  

 Oldenborg, gør vitterligt: Folketinget har vedtaget og Vi ved Vort samtykke  

 stadfæstet følgende lov:
§ 1 Til § 9 i lov nr. 156 af 14. april 1920 om smitsomme sygdomme hos dyrene  

 føjes som nyt stykke:
»Landbrugsministeren kan som forebyggende foranstaltning mod  

 spredning af smitte af hundegalskab (rabies) iværksætte bekæmpelse af ræve og  

 grævlinger inden for et eller flere områder.
Det kan således pålægges ejere  

 og brugere af ejendomme i området at anmelde ræve- og grævlingegrave på  

 ejendommen og at give de af veterinærdirektoratet dertil antagne personer  

 adgang til at foretage bekæmpelse af fornævnte dyr på ejendommen.
Det kan  

 endvidere pålægges ejere og brugere, herunder jagtberettigde, at yde bistand  

 ved påvisning af dyrenes tilholdssteder m.v.
Bekæmpelsen må udføres uden  

 unødig ulempe for ejeren (brugeren). Medfører bekæmpelsen skade på træer,  

 hegn, afgrøder eller lignende, har ejeren (brugeren) krav på erstatning af  

 statskassen, selv om skaden er hændelig.
Erstatningen fastsættes af 3 mænd,  

 hvoraf politimesteren udvælger de 2 og ejeren den ene.« § 2 Loven træder i kraft den 1. januar 1966.
 Givet på Christiansborg slot, den 17.  

 december 1965.
 Under Vor Kongelige Hånd og Segl.
 FREDERIK R.
/Chr.
Thomsen.
