 Landsskatteretskendelse vedr. fikseret vederlag for selskabs  

 vederlagsfri kautionsstillelse.
 Klagen skyldes, at selskabet As  

 indkomst er forhøjet med fikseret vederlag for selskabets kautionsstillelse  

 for  

 datterselskabs forpligtelse overfor bank i forbindelse med bankens  

 garantistillelse overfor datterselskabets leverandør.
Landsskatterettens  

 afgørelse Skatteforvaltningen har ansat indtægt  

 ved sikkerhedsstillelse til 25.500 kr.
 Landsskatteretten stadfæster  

 skatteforvaltningens afgørelse.
Sagens  

 oplysninger Selskabet driver virksomhed ved  

 administration af det 100 % ejede datterselskab, B ApS (datterselskabet),  

 samt  

 investering i værdipapirer.
Selskabet er ikke næringsdrivende med finansiel  

 virksomhed.
Datterselskabet driver virksomhed med salg af købmandsvarer og  

 fersk kød fra lavprismarked i X.
Selskaberne er sambeskattede.
Datterselskabet har overfor C A/S  

 stillet bankgaranti på 1.700.000 kr. for sikkerhed for kredit ved  

 vareleverancer.
Den 19. april 2001 har selskabet stillet selvskyldnerkaution  

 for datterselskabets bankgaranti.
Datterselskabet har betalt 0,5 % for  

 garantistillelsen, men har ikke betalt for sikkerhedsstillelsen.
Skatteforvaltningens  

 afgørelse Selskabets indkomst er forhøjet med  

 25.500 kr. for manglende indtægt for sikkerhedsstillelse for datterselskabs  

 bankgaranti for vareleverancer.
 Der henvises til ligningslovens § 2,  

 statsskattelovens § 4, litra a, samt ligningsvejledningen 2002 afsnit  

 S.I.2.1.
 Selskabet skal modtage betaling fra  

 datterselskabet for at stille selvskyldnerkautionen overfor C A/S, idet  

 selskabet ikke ville stille selvskyldnerkaution overfor tredjemand uden at  

 modtage betaling for dette.
 Det er ikke en betingelse for at være  

 omfattet af ligningslovens § 2, at man er næringsdrivende.
Ved forespørgsel i lokalt pengeinstitut  

 er det oplyst, at pengeinstituttet tager 1,5 % i provision, når  

 pengeinstituttet stiller sikkerhed for kaution i stedet for danske  

 moderselskaber.
Såfremt det lokale pengeinstitut vurderer, at der er for stor  

 risiko ved sikkerhedsstillelsen, ydes denne ikke.
 Ydelsen for sikkerhedsstillelsen overfor  

 datterselskabet kan passende ansættes til 1,5 % af  

 sikkerhedsstillelsesbeløbet  

 på 1.700.000 kr., svarende til 25.500 kr.
Klagerens  

 påstand og argumenter Repræsentanten har fremsat principal  

 påstand om, at selskabet ikke beskattes af manglende indtægt på 25.500 kr.  

 samt  

 subsidiær påstand om, at indtægten ansættes til et lavere beløb.
Datterselskabet foretager en væsentlig  

 del af sine indkøb hos C A/S.
C A/S stiller betingelse om sikkerhed for den  

 løbende  

 kredit på 50 % af varekredittens maksimum.
Sikkerhedsstillelsen kan opfyldes  

 ved håndpantsætning af værdipapirer og likvider eller bankgaranti eller  

 lignende.
Datterselskabet havde ultimo  

 regnskabsårene 1999/2000, 2000/2001 og 2001/2002 værdipapirer og likvide  

 midler  

 for henholdsvis 13.450.000 kr., 2.800.000 kr. og 2.530.000 kr.
For samme år  

 udgjorde den samlede leverandørgæld henholdsvis 2.926.000 kr., 2.026.000 kr.  

 og  

 2.200.000 kr.
Efter udlodning af udbytte de pågældende år med i alt 9.515.000  

 kr. udgjorde egenkapitalen ultimo de enkelte år 3.000.000 kr.
Som følge heraf  

 har datterselskabet selv været i stand til at foretage den af C A/S krævede  

 håndpantsætning.
Den af C A/S krævede garantistillelse  

 opgøres på grundlag af den maksimale kreditmulighed uden hensyntagen til den  

 faktiske udnyttelse.
Garantien medfører ikke særlige prisfastsættelser,  

 rabatordninger  

 eller lignende ved køb hos C A/S.
 Af politiske grunde valgte koncernen, at  

 datterselskabet stillede en bankgaranti for leverandørkreditten hos C A/S.  

 For  

 at opnå den størst mulige frihed i koncernen, blandt andet med hensyn til  

 udbyttepolitikken  

 valgte koncernen, at selskabet skulle stille selvskyldnerkaution for  

 bankgarantien.
Koncernen har handlet på markedsmæssige  

 vilkår, jf. ligningslovens § 2. I stedet for at selskabet stillede  

 selvskyldnerkaution, kunne koncernen have valgt at lade datterselskabet selv  

 stille den fornødne sikkerhed, idet datterselskabets egenkapital levnede  

 plads  

 hertil.
Datterselskabet kunne have stillet sikkerhed via selskabets  

 driftsmidler og selskabets tilgodehavender, som tilsammen oversteg  

 garantibeløbet på 1.700.000 kr.
Alternativt kunne koncernen have valgt  

 at datterselskabet havde haft en højere egenkapital.
Dette havde medført, at  

 selvskyldnerkautionen ikke havde været relevant.
En højere egenkapital i  

 datterselskabet  

 kunne være nået ved en mere tilbageholdende udbyttepolitik.
Ved en reduktion  

 i  

 udbytte på for eksempel 2.000.000 kr. ville datterselskabet have haft  

 tilsvarende mere egenkapital.
Herved kunne datterselskabet ved egne midler  

 have  

 stillet den fornødne garanti overfor C A/S.
Ved således at ændre på  

 udbyttepolitikken havde moderselskabet ikke modtaget udbytte i samme omfang  

 som  

 nu.
Selskabet er således blevet honoreret,  

 idet koncernen med den valgte udbyttepolitik og den dermed anvendte  

 fremgangsmåde løbende har honoreret selskabet.
Dette er sket ved en højere  

 udbyttebetaling til selskabet.
Selskabet er således løbende blevet honoreret  

 i  

 forbindelse med den stillede selvskyldnerkaution.
 Datterselskabet har ikke opnået nogen  

 nytteværdi ved at lade selskabet stille selvskyldnerkaution for  

 bankgarantien,  

 hverken i forhold til selskabet eller i form af opnåede rabatter mv. hos C  

 A/S.  

 Selskabet har løbende modtaget udbytter og datterselskabets indkøbspriser mv.  

 er ens, uanset om der stilles den ene eller anden form for  

 sikkerhedsstillelse.  

 Der er således ikke sket en skjult overførsel af indtægt fra  

 selskabet til  

 datterselskabet, hvorfor skatteforvaltningen ikke har været berettiget til at  

 foretage korrektion af selskabets skattepligtige indkomst.
Skatteforvaltningen har henvist til en  

 ikke offentliggjort afgørelse truffet af Ligningsrådet den 21. november 2000.  

 Denne afgørelse kan ikke anvendes som dokumentation for, at der i denne sag  

 skal ske betaling i forbindelse med selvskyldnerkautionen.
I Ligningsrådets  

 afgørelse var der dels tale om et finansieringsselskab og dels blev der via  

 den  

 koncerninterne garanti opnået en rentefordel.
Denne rentefordel anså  

 Ligningsrådet for skattepligtig, hvorfor selskabet blev beskattet af  

 forskellen  

 mellem renteudgiften for et lån med og uden koncernintern garanti.  

 Ligningsrådets afgørelse er således ikke analog med denne sag, hvor selskabet  

 ikke driver næringsvirksomhed med finansiering, ligesom datterselskabet ikke  

 med selskabets selvskyldnerkaution har opnået nogen fordel  hverken i  

 forhold  

 til selskabet eller i form af rabat eller lignende hos C A/S.
Koncernen har på grund af skattesagen  

 valgt at ændre den hidtidige politik, og således ladet datterselskabet stille  

 sikkerhed i form af kontanter.
Det er således ikke længere aktuelt for  

 selskabet  

 at skulle stille selvskyldnerkaution for datterselskabets bankgaranti.
Dette  

 understøtter påstanden om, at datterselskabet i hele perioden selv kunne  

 opfyldet kravet om sikkerhedsstillelsen, og at der med den hidtidige valgte  

 sikkerhed ikke er sket skjult overførsel af indtægter fra  

 moderselskabet til  

 datterselskabet.
Selskabet er via udbytter løbende blevet aflønnet som  

 holdingselskab, og skal ikke samtidig aflønnes som finansieringsselskab.
Såfremt der skal fikseres et vederlag,  

 må dette ansættes til et lavere beløb end 1,5 % af garantisummen.  

 Datterselskabet har betalt 0,5 % for bankgarantien.
Den sekundære sikkerhed  

 kan  

 under ingen omstændigheder koste mere.
Vederlaget kan højst udgøre 0,25 %.
 Selskabets bankforbindelse har overfor  

 repræsentanten bekræftet, at garantiprovisionssatsen  hvis der i stedet  

 for  

 selvskyldnerkaution var stillet pant i/givet transport i et indlån på 1,7  

 mio.  

 kr.  ville have været fastsat til 0,500 % p.a.
Landsskatterettens  

 bemærkninger og begrundelse Ifølge ligningslovens § 2, stk. 1, skal  

 koncernforbundne selskaber, ved opgørelsen af den skattepligtige indkomst  

 anvende priser og vilkår for handelsmæssige eller økonomiske transaktioner  

 mellem  

 selskaberne i overensstemmelse med, hvad der kunne være opnået, hvis  

 transaktionerne  

 var afsluttet mellem uafhængige parter (markedsvilkår).
Selskabet har vederlagsfrit stillet  

 kaution for datterselskabets forpligtelse overfor banken i forbindelse med  

 bankens garantistillelse overfor datterselskabets leverandør.
Datterselskabet  

 anses ikke at kunne have opnået vederlagsfrihed ved kaution fra tredjemand.  

 Det  

 tiltrædes derfor, at der skal fikseres et vederlag, svarende til  

 datterselskabets besparelse, jf. ligningslovens § 2, stk. 1, og  

 statsskattelovens  

 § 4, litra a.
 Idet det ikke er godtgjort, at  

 datterselskabet kunne opnå en tilsvarende kaution fra tredjemand til en  

 lavere  

 præmie end den, der er lagt til grund ved skatteforvaltningens ansættelse,  

 stadfæstes skatteforvaltningens ansættelse.
