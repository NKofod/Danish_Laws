Cirkulæreskrivelse om lokalaftale mellem Forsvarsministeriets Personalestyrelse og Forsvarsarbejdernes Landsorganisation om fastholdelses- og rekrutteringstillæg for civile håndværkere, der arbejder med vedligeholdelse af Forsvarets fly Under henvisning til Organisationsaftale for Håndværkere i Staten af 5. september 2013 § 2 stk. 2 og Rammeaftale om nye lønsystemer af 21. januar 2009 § 4 stk. 4 aftales følgende:
§ 1. Dækningsområde Lokalaftalen omfatter civile håndværkere primært beskæftiget med flyproduktionen ved værkstederne under Værnsfælles Forsvarskommando.
§ 2. Fastholdelses- og rekrutteringstillæg Følgende fastholdelses- og rekrutteringstillæg, angivet i årligt grundbeløb pr. 31. marts 2012, ydes til:
 Stk. 2. Tillæggene er pensionsgivende.
 Stk. 3. Det ikke er muligt at modtage begge tillæg samtidigt.
Stk. 4. Tillæggene ydes som funktionstillæg så længe funktionen bestrides og bortfalder uden varsel, hvis funktionen ikke længere varetages.
Tillægget ydes kun så længe, medarbejderen er ansat ved myndigheden, og bortfalder uden yderligere varsel ved afgang fra myndigheden.
§ 3. Ikrafttræden og opsigelse af aftalen Lokalaftalen har virkning fra den 1. januar 2016 og kan af hver af parterne opsiges til bortfald med 3 måneders varsel, dog tidligst til 31. december 2018.
