Nr BTB 60 Betænkning og indstilling vedrørende Beretning til Folketinget angående  

 Nordisk Råds virksomhed i 1988-89   

 Nr B 60 1989-90, 1. samling Afgivet af Udenrigsudvalget Afgivet: 19900130 Den danske delegations beretning til Folketinget angående Nordisk Råds virksomhed i 1988-89 har været forelagt udvalget, som for et flertals vedkommende (udvalget med undtagelse af Fremskridtspartiets medlem) har taget den til efterretning.
 Et mindretal (Fremskridtspartiets medlem af udvalget) indstiller  

 beretningen til forkastelse og udtaler i denne forbindelse:
 Fremskridtspartiet ønsker Nordisk Råd nedlagt og kan derfor ikke stemme  

 for beretningen, men indstiller beretningen til forkastelse.
 Fremskridtspartiets delegationsmedlem af Nordisk Råd, Kristen Poulsgaard,  

 har i forbindelse med delegationens beretning ønsket at udtale følgende:
»Selv om Fremskridtspartiet deltager i Nordisk Råds arbejde, har det  

 ikke medført ændringer i partiets syn på Nordisk Råd, som vi jo som bekendt  

 ønsker nedlagt.
Af den grund kan jeg ikke tiltræde den beretning, som der er  

 blevet udsendt.« Kristen Poulsgaard fandt i øvrigt, at Nordisk Råd burde nedskæres til 5  

 direkte valgte medlemmer fra hvert land, og at samarbejdet alene bør foregå  

 på ministerplan.
 Fremskridtspartiet anbefaler bl.a. ikke: Fælles miljøpolitik, Nordisk  

 Investeringsbank, ligestillingsarrangementer, Tele-X Projektet, Nordisk  

 Mediefond, nordisk flygtningepolitik og overvågelse af de nordiske landes  

 boykot mod Sydafrika.
 Fremskridtspartiet mener ved denne beretning som ved de forrige, at  

 Nordisk Råd er for bureaukratisk, og at arbejdsemnerne skal indskrænkes  

 væsentligt, bl.a. ved at langt flere rekommandationer indstilles til  

 afskrivning.
Nordisk Råds planer er da også i nogle tilfælde vedtaget med beskedne  

 flertal, ligesom f.eks.
Tele-X Projektet blev forkastet.
 Et flertal (udvalget med undtagelse af Fremskridtspartiets medlem)  

 fremsætter herefter følgende:
Forslag til folketingsbeslutning om beretning til Folketinget angående Nordisk Råds virksomhed i 1988-89 Folketinget tager beretningen til Folketinget angående Nordisk Råds  

 virksomhed i 1988-89, afgivet af den danske delegation, til efterretning.
