Artikel  

 67, medregning af forsikringsperioder fra andet EØS-land, ikke yderligere  

 forlængelse af 8-ugers-fristen, ikke særlige omstændigheder, ikke  

 dokumenteret  

 oplysninger om røg i anvist dagplejehjem Arbejdsmarkedets Ankenævn har behandlet Deres klage på  

 møde den 9. november 2006.
Nævnet traf denne A F G Ø R E L S E 8-ugers-fristen kan ikke forlænges yderligere.
 Ankenævnet tiltræder således Arbejdsdirektoratets  

 afgørelse af den 21. december 2005.
B E G R  

 U N D E L S E Ankenævnet har lagt til grund, at   

 	  

 De ophørte med at  

 arbejde og være forsikret i Holland fra 31. december 2004,   

 	  

 De flyttede fra  

 Holland til Danmark i januar 2005,   

 	  

 De i februar 2005  

 fik tilbud fra SS Kommune om en dagplejeplads til Deres søn pr. 1. april  

 2005,   

 	  

 De takkede nej til  

 tilbudet om dagplejepladsen,   

 	  

 De den 7. april 2005  

 fik tilbud fra SS Kommune om en vuggestueplads til Deres søn fra den 1. juni  

 2004, som De takkede ja til,   

 	  

 De påbegyndte  

 arbejde i Danmark den 1. juni 2005, og   

 	  

 De søgte a-kassen om  

 optagelse den 15. juli 2005.
 Forsikrings- og beskæftigelsesperioder som en  

 arbejdstager har tilbagelagt i ét EØS-land (Holland) skal medregnes i et  

 andet  

 EØS-land (Danmark), hvis retten til arbejdsløshedsydelser i dette EØS-land  

 (Danmark) er betinget af, at der er tilbagelagt forsikrings- og  

 beskæftigelsesperioder  

 (sammenlægningsprincippet).
Retten til dagpenge i Danmark opnås efter 1 års  

 uafbrudt medlemskab af en anerkendt dansk arbejdsløshedskasse.
Retten til at  

 opnå danske dagpenge er endvidere betinget af, at et fuldtidsforsikret medlem  

 har haft beskæftigelse som lønmodtager, der sammenlagt svarer til  

 beskæftigelse  

 i mindst 52 uger inden for de sidste 3 år.
Kun beskæftigelse i  

 medlemsperioder  

 kan medregnes til dette beskæftigelseskrav.
 En person, der ikke har været medlem af en dansk  

 arbejdsløshedskasse inden for de sidste 5 år, men som har haft lønarbejde og  

 været arbejdsløshedsforsikret i et andet EØS-land (Holland) kan medregne  

 forsikringsperioder fra det andet EØS-land til at opfylde kravet om  

 medlemsperiode.  

 Retten er betinget af, at personen 1) skriftligt søger om optagelse i en  

 a-kasse, og 2) begynder arbejde i Danmark af et vist omfang inden 8 uger.
 De har således ud fra ovenstående ret til at medregne  

 Deres forsikrings- og beskæftigelsesperioder, hvis De opfylder betingelserne  

 herfor.
 De ophørte med at være arbejdsløshedsforsikret i  

 Holland den 31. december 2004, og 8-ugers-fristen for påbegyndelse af arbejde  

 i  

 Danmark udløb derfor den 25. februar 2005. Eftersom De først påbegyndte  

 arbejde  

 den 1. juni 2005, er 8-ugers-fristen som udgangspunkt overskredet.
Arbejdsdirektoratet kan i særlige tilfælde forlænge  

 8-ugers-fristen for påbegyndelse af arbejde i Danmark og fristen for at  

 opfylde  

 kravet om arbejde af et vist omfang inden for en nærmere specificeret  

 periode.  

 Der kan dispenseres fra 8-ugers-fristen i tilfælde af dokumenteret sygdom,  

 barselsorlov eller børnepasningsorlov, eller når der er tale om ganske  

 særlige  

 omstændigheder, hvor forsinkelsen ikke beror på medlemmets egne forhold.
Der  

 skal være tale om ganske særlige omstændigheder på tidspunktet for fristens  

 udløb og i tiden derefter.
 Arbejdsdirektoratet har i afgørelse af 21. december  

 2005 forlænget 8-ugers-fristen, så den løber fra 1. april 2005 til 26. maj  

 2005.
 Ankenævnet finder ikke grundlag for en yderligere  

 forlængelse af 8-ugers-fristen.
 Ankenævnet finder således, at 8-ugers-fristen skal løbe  

 fra den 1. april 2005, hvor De fik tilbudt dagplejeplads til Deres søn og  

 årsagen til udskydelsen for Deres påbegyndelse af arbejde i Danmark på grund  

 af  

 børnepasningsproblemer må anses for ikke længere at være til stede.
 De har anført flere forhold, som De anså for  

 sikkerhedsmæssige problemer i dagplejehjemmet, som én af årsagerne til at De  

 afslog kommunens tilbud om en dagplejeplads.
 Ankenævnet finder ikke, at disse forhold kan begrunde  

 en yderligere forlængelse af 8-ugers-fristen.
 Ankenævnet har lagt vægt på, at det er kommunen, der  

 afgør kravene til dagplejehjem.
 Ankenævnet har noteret sig Deres oplysninger til nævnet  

 om, at der udover de anførte sikkerhedsmæssige grunde også var en  

 sundhedsmæssig årsag til, at De og Deres kone takkede nej til  

 dagplejepladsen.  

 De har således oplyst, at dagplejehjemmet lugtede af røg, og at Deres søn  

 siden  

 spæd har været allergisk og har haft astmatisk bronkitis flere gange, hvorfor  

 De også på grund af røglugten valgte at sige nej til tilbudet om  

 dagplejepladsen.
 Ankenævnet har anmodet Dem om at indsende lægelig  

 dokumentation for, at Deres søn i perioden fra 1. januar 2005 og frem led af  

 allergi og astma samt dokumentation for, at der blev røget i dagplejehjemmet  

 omkring det tidspunkt, hvor De besøgte dagplejen.
 De har ikke svaret på ankenævnets henvendelse, hvorfor  

 Deres oplysninger til nævnet ikke er indgået i bedømmelsesgrundlaget.  

 Ankenævnet har således ikke taget stilling til spørgsmålet om en eventuel  

 yderligere forlængelse på denne baggrund.
De har i Deres klage henvist til, at De ikke har været  

 det danske samfund til last, mens De gik hjemme og passede Deres søn i  

 perioden  

 1. januar 2005 til 1. juni 2005, og at De alene har brug for en  

 dagpengeudbetaling svarende til 5½ arbejdsdag.
De har ligeledes henvist til  

 omfanget  

 og varigheden af Deres arbejde i Holland, samt forholdet, at en flytning  

 inden  

 for EU er omfattende.
 Ankenævnet skal hertil bemærke, at der ikke i reglerne  

 er hjemmel til at tillægge disse forhold betydning ved afgørelsen af  

 spørgsmålet om en yderligere forlængelse af 8-ugers-fristen.
 Ankenævnet skal afslutningsvis beklage den lange  

 sagsbehandlingstid.
R E G L E R Ankenævnet henviser til   

 	  

 Artikel 67, stk. 1  

 og 2, i Rådets Forordning (EØF) nr. 1408/71 af 14. juni 1971 om anvendelse af  

 de sociale sikringsordninger på arbejdstagere, selvstændige erhvervsdrivende  

 og  

 deres familiemedlemmer, der flytter inden for Fællesskabet,   

 	  

 § 53, stk. 1, 2 og  

 4, i lov om arbejdsløshedsforsikring mv., jf. lovbekendtgørelse nr. 708 af  

 13.  

 august 2003, og   

 	  

 § 2, stk. 1, 2 og 4,  

 i Arbejdsdirektoratets bekendtgørelse nr. 713 af 6. august 2001 om  

 arbejdsløshedsforsikring  

 ved arbejde m.v. inden for EØS og i det øvrige udland.
O P L Y S N I N G E R N E  

 I  

 S A  

 G E N Sagen er afgjort på  

 grundlag af de akter, som ankenævnet har modtaget fra direktoratet samt Deres  

 brev til ankenævnet af 2. februar 2006.
På ankenævnets vegne fuldmægtig De kan læse om afgørelsens retlige grundlag på de  

 følgende sider.
 Kopi til:
A-kassen Arbejdsdirektoratet Regler Rådets forordning (EØF) nr. 1408/71 af den 14. juni  

 1971 om anvendelse af de sociale sikringsordninger på arbejdstagere,  

 selvstændige erhvervsdrivende og deres familiemedlemmer, der flytter inden  

 for  

 Fællesskabet:
KAPITEL 6 ARBEJDSLØSHED Afdeling 1 Fælles bestemmelser Artikel 67 Sammenlægning af forsikrings- eller  

 beskæftigelsesperioder 1. Den kompetente institution i en medlemsstat, efter  

 hvis lovgivning erhvervelse, bevarelse eller generhvervelse af ret til  

 ydelser  

 er betinget af, at der er tilbagelagt forsikringsperioder, skal i fornødent  

 omfang medregne forsikrings- eller beskæftigelsesperioder, der er tilbagelagt  

 som arbejdstager efter enhver anden medlemsstats lovgivning, som om det  

 drejede  

 sig om forsikringsperioder, der var tilbagelagt efter den for denne  

 institution  

 gældende lovgivning, dog forudsat at beskæftigelsesperioderne ville være  

 blevet  

 anset for forsikringsperioder, hvis de havde været tilbagelagt efter denne  

 lovgivning.
 2. Den kompetente institution i en medlemsstat, efter  

 hvis lovgivning erhvervelse, bevarelse eller generhvervelse af ret til  

 ydelser  

 er betinget af, at der er tilbagelagt beskæftigelsesperioder, skal i  

 fornødent  

 omfang medregne forsikrings- eller beskæftigelsesperioder, der er tilbagelagt  

 som arbejdstager efter enhver anden medlemsstats lovgivning, som om det  

 drejede  

 sig om beskæftigelsesperioder, der var tilbagelagt efter den for denne  

 institution gældende lovgivning.
 3. Bortset fra de i artikel 71, stk. 1, litra a), nr.  

 ii), og litra b), nr. ii), omhandlede tilfælde, er anvendelsen af  

 bestemmelserne i stk. 1 og 2 betinget af, at den pågældende senest har  

 tilbagelagt:
  

 	  

 forsikringsperioder,  

 i det i stk. 1 omhandlede tilfælde   

 	  

 beskæftigelsesperioder,  

 i det i stk. 2 omhandlede tilfælde efter den lovgivning, i henhold til  

 hvilken  

 ydelserne begæres.
 4. Når det tidsrum, for hvilket ydelserne tilkendes, er  

 afhængigt af længden af forsikrings- eller beskæftigelsesperioder, finder  

 bestemmelserne i stk. 1 eller stk. 2 anvendelse, alt efter omstændighederne.
 Lov om arbejdsløshedsforsikring mv., jf.  

 lovbekendtgørelse nr. 708 af den 13. august 2003:
Kapitel 10 Ret til dagpenge og aktiveringsydelse § 53.  

  

 Ret til dagpenge opnås efter 1 års medlemskab af en anerkendt  

 arbejdsløshedskasse.
Stk. 2.  

  

 Retten til at  

 opnå dagpenge i de i § 55, stk. 1 og 3, nævnte perioder er endvidere betinget  

 af, a)  

 	  

 at et  

 fuldtidsforsikret medlem har haft beskæftigelse som lønmodtager i en tid, som  

 sammenlagt svarer til beskæftigelse i fagets fulde sædvanlige arbejdstid i  

 mindst 52 uger inden for de sidste 3 år, eller i en tilsvarende periode har  

 udøvet selvstændig erhvervsvirksomhed i væsentligt omfang, b)  

 	  

 at et  

 deltidsforsikret medlem, jf. kapitel 11, har haft beskæftigelse som  

 lønmodtager  

 i en tid, som sammenlagt svarer til beskæftigelse i fagets fulde sædvanlige  

 arbejdstid i mindst 34 uger inden for de sidste 3 år.
 Stk. 3.
 Stk. 4.  

  

 Kun arbejde  

 m.v., jf. stk. 2 og stk. 3, litra a og c, i medlemsperioder medregnes ved  

 opgørelse af arbejdskravet i stk. 2 og 6. Beskæftigelse, hvortil der ydes  

 offentligt tilskud til lønnen, og beskæftigelse ved selvstændig virksomhed,  

 hvortil der ydes offentligt tilskud til etablering og drift, medregnes ikke.
 Stk. 5.
 Stk. 8.  

  

 Direktøren for  

 Arbejdsdirektoratet kan efter forhandling med Beskæftigelsesrådet fastsætte  

 nærmere regler om anvendelsen af stk. 2-4, 6 og 7, herunder regler om, at  

 timer, for hvilke der er udbetalt løn, kan indgå i beregningen af  

 beskæftigelseskravet.
Kapitel 15 Andre bestemmelser § 95.  

  

 Direktøren for Arbejdsdirektoratet kan efter forhandling med  

 Beskæftigelsesrådet fastsætte regler om ret til medlemskab af en anerkendt  

 arbejdsløshedskasse og om ret til dagpenge, feriedagpenge, ret til  

 overgangsydelse og efterløn for personer, der har haft forsikrings- eller  

 beskæftigelsesperioder i udlandet, på Færøerne eller i Grønland.
 Arbejdsdirektoratets bekendtgørelse nr. 713 af 6.  

 august 2001 om arbejdsløshedsforsikring ved arbejde m.v. inden for EØS og i  

 det  

 øvrige udland:
Ret til at medregne forsikrings- og arbejdsperioder  

 efter arbejde i et andet EØS-land og ret til at blive optaget for personer,  

 der  

 er omfattet af forordning (EØF) nr. 1408/71 eller Nordisk Konvention af 15.  

 juni 1992 om Social Sikring § 2.  

  

 En  

 person, som ikke har været medlem af en dansk a-kasse inden for de sidste 5  

 år,  

 men som har haft lønarbejde og været arbejdsløshedsforsikret i et andet  

 EØS-land, kan medregne forsikringsperioder fra det andet EØS-land til at  

 opfylde kravet om medlemsperiode i § 53, stk. 1, i loven.
Det er et  

 krav, at personen 1)  

 	  

 skriftligt søger om  

 optagelse i en a-kasse, og 2)  

 	  

 begynder arbejde i  

 Danmark, jf. stk. 2, inden 8 uger, fra personen ophørte med at være  

 arbejdsløshedsforsikret  

 i det andet EØS-land.
Stk. 2.  

  

 Et  

 fuldtidsforsikret medlem skal arbejde i mindst 296 timer inden for 12 uger  

 eller 3 måneder.
Et deltidsforsikret medlem skal arbejde i mindst 148 timer  

 inden for 12 uger eller 3 måneder.
En selvstændig erhvervsdrivende skal drive  

 selvstændig virksomhed mere end midlertidigt og i væsentligt omfang.
Arbejdet  

 skal kunne anerkendes efter reglerne i bekendtgørelse om beskæftigelseskrav,  

 dagpengeperiode og aktivperiode.
 Stk. 3. Lønarbejde  

 i det andet EØS-land kan regnes med til at opfylde kravet om arbejde i  

 § 53 i loven efter reglerne i bekendtgørelse om beskæftigelseskrav,  

 dagpengeperiode og aktivperiode.
 Stk. 4.  

  

 Direktoratet kan i særlige tilfælde forlænge 8-ugers-fristen i stk. 1 og  

 fristen for at opfylde kravet om arbejde i stk. 2. Fristerne kan  

 forlænges  

 med op til 2 år.
