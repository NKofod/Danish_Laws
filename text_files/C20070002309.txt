 Cirkulære  

 om kirke- og præstegårdskassernes budget, regnskab og revision m.v.
(Til menighedsråd, provstiudvalg og stiftsadministrationer  

 m.v.) I medfør af § 7, stk. 5, § 9 og § 17f  

 i lov om folkekirkens økonomi, jf. lovbekendtgørelse nr. 4 af 3. januar 2007,  

 fastsættes:
Indberetning af ligningsbeløb til kommunen § 1.  

  

 Provstiudvalget giver senest den  

 15. september kommunalbestyrelsen meddelelse om ligningsbeløbets størrelse.
Budget for kirke- og præstegårdskasser § 2.  

  

 Provstiudvalget skal udmelde de foreløbige driftsrammer for kirke- og  

 præstegårdskasser til menighedsrådene senest den 15. april.
 Menighedsrådene skal fremsende budgetbidrag for kirke- og  

 præstegårdskasserne til provstiudvalgene senest den 15. juni.
 Provstiudvalget meddeler de endelige driftsrammer og  

 anlægsbevillinger for kirke- og præstegårdskasser i provstiet til  

 menighedsrådene senest den 15. september.
 Menighedsrådene specificerer budgettet for kirke- og  

 præstegårdskasserne specificeres på den 4-cifrede kontoplan og fremsendes til  

 provstiudvalget senest den 15. november.
 Stk. 2.  

  

 Budgettet skal indberettes til  

 provstiudvalget med anvendelse af provstiernes budgetstøttesystem.
 Stk. 3.  

  

 Til budgettet for kirke- og  

 præstegårdskasserne anvendes Kirkeministeriets kontoplan,  

 konteringsvejledning  

 og nyeste budgetskema, der kan hentes på ministeriets hjemmeside.
Regnskab for kirke- og præstegårdskasser § 3.  

  

 Menighedsrådet aflægger regnskab senest den 1. april efter regnskabsårets  

 udløb.
Regnskabet i fire eksemplarer skal underskrives af alle rådets  

 medlemmer  

 og indberettes i provstiernes budgetstøttesystem Stk. 2.  

  

 Regnskab  

 for særlige nybygnings- og istandsættelsesarbejder føres som særskilte  

 regnskaber  

 og vedlægges regnskabet.
 Stk. 3.  

  

 De til menighedsplejen  

 indsamlede beløb samt beløb indsamlet til andre formål skal opføres i  

 kirkekassens årlige regnskab jf. § 10 i cirkulære om indsamling i  

 kirkerne, nr. 21 af 26. marts 2007.
 Stk. 4.  

  

 Til  

 regnskab for kirke- og præstegårdskasser anvendes Kirkeministeriets nyeste  

 regnskabsskema, der kan hentes på ministeriets hjemmeside.
Godkendelse af regnskab § 4.  

  

 Senest  

 den 1. april fremsender menighedsrådet ét underskrevet eksemplar af  

 regnskabet  

 til provstiudvalget og tre underskrevne eksemplarer med bilag til  

 provstirevisor.
 Stk. 2.  

  

 Revisor foretager revision,  

 udarbejder revisionsprotokol og sender to eksemplarer af det påtegnede  

 regnskab  

 og revisionsprotokol til menighedsrådet senest den 15. september.
Stk. 3.  

  

 Når menighedsrådet har modtaget  

 det reviderede regnskab samt revisionsprotokol fra provstirevisor, behandles  

 revisionsprotokollen på et menighedsrådsmøde og forsynes med rådets  

 eventuelle  

 bemærkninger.
Det reviderede regnskab underskrives af menighedsrådet ved  

 formanden og forsynes med dato.
Menighedsrådet fremsender to reviderede  

 regnskaber med revisionsprotokol samt rådets eventuelle bemærkninger til  

 provstiudvalget senest den 15. oktober.
Provstiudvalget kan dispensere fra  

 denne frist.
Stk. 4.  

  

 Provstiudvalget meddeler senest  

 den 15. november endelig godkendelse af regnskabet under hensyntagen til  

 revisionsprotokollen og menighedsrådets eventuelle bemærkninger hertil.
Efter  

 provstiudvalgets godkendelse tilbagesendes ét eksemplar af regnskabet til  

 menighedsrådet, mens provstiudvalget beholder det andet eksemplar.
 Stk. 5.  

  

 Efter modtagelsen af det  

 godkendte regnskab behandler menighedsrådet regnskabet på rådsmøde, og  

 bemærkning herom optages i menighedsrådets protokol.
Revision § 5.  

  

 Den  

 løbende revision af de kirkelige kasser varetages af provstirevisor.  

 Funktionen  

 som provstirevisor varetages af en statsautoriseret revisor, registreret  

 revisor eller af Kommunernes Revision.
Stk. 2.  

  

 Provstirevisor ansættes og afskediges af stiftsøvrigheden.
Forinden  

 ansættelse  

 eller afskedigelse høres provstiudvalgene.
Stiftsøvrigheden træffer afgørelse  

 om de enkelte provstirevisorers ansættelsesområder under hensyntagen til de  

 lokale forhold.
 Stk. 3.  

  

 Revisionen  

 tilrettelægges og gennemføres i overensstemmelse med revisionsinstruksen, jf.  

 bilag 1.
 Stk. 4.  

  

 Provstirevisor må med provstiudvalgets godkendelse udføre anden assistance  

 for  

 de menighedsråd, hvis regnskab provstirevisor reviderer.
 § 6.  

  

 Provstiudvalget udøver forvaltningstilsyn i løbet af året for kirke- og  

 præstegårdskasser.
 Ikrafttræden m.v.
 § 7.  

  

 Cirkulæret træder i kraft med virkning fra 15. maj 2007.
 Stk. 2.  

  

 Følgende  

 cirkulærer ophæves:
 1)  

 	  

 cirkulære nr. 133 af  

 22. juli 1992 om kirkelige kassers budget, regnskab og revision m.v.
 2)  

 	  

 cirkulære nr. 155 af  

 25. november 1997 om ændring af cirkulære om kirkelige kassers budget,  

 regnskab  

 og revision m.v.
 3)  

 	  

 cirkulære nr. 9855 af  

 18. december 2003 om ændring af cirkulære om kirke- og præstegårdskassernes  

 budget, regnskab og revision m.v.
Kirkeministeriet, den 19. april 2007 Klaus Kerrn-JespersenØkonomichef /Myong Grøn Bilag 1 Revisionsinstruks for revision af  

 menighedsrådenes regnskaber § 1.  

  

 Revisionen foretages i overensstemmelse med god offentlig revisionsskik,  

 således som dette begreb er fastlagt i § 3 i lov om revision af statens  

 regnskab mm.:
Ved revisionen efterprøves, om regnskabet er rigtigt. og om de  

 dispositioner, der er omfattet af regnskabsaflæggelsen, er i overensstemmelse  

 med meddelte bevillinger, love og andre forskrifter samt med indgåede aftaler  

 og sædvanlig praksis.
Der foretages endvidere en vurdering af, hvorvidt der  

 er  

 taget skyldige økonomiske hensyn ved forvaltningen af kassens midler og ved  

 driften af de aktiviteter, der er omfattet af regnskabet.
 Ved revision tager provstirevisor hensyn til det af  

 provstiudvalget gennemførte forvaltningstilsyn.
 § 2.  

  

 Revisionen, der kan udføres ved stikprøvevise undersøgelser, tilrettelægges  

 efter de vejledende retningslinier, der er angivet i betænkningerne til denne  

 revisionsinstruks og under hensyntagen til menighedsrådets kasse- og  

 regnskabsmæssige forretningsgange og kontrolforanstaltninger.
 Revisionens omfang afhænger af aktivitetens størrelse,  

 administrative struktur og forretningsgange, herunder den interne kontrol og  

 andre forhold af betydning for regnskabsaflæggelsen.
§ 3.  

  

 Der  

 foretages revision i årets løb.
Som led i revisionen, jf. § 1,  

 undersøger  

 provstirevisor de eksisterende forretningsgange og påser, om de er i  

 overensstemmelse med de administrative forskrifter, og om de er betryggende  

 den  

 administrative struktur taget i betragtning.
Det bemærkes, at der normalt  

 ikke  

 kan ske adskillelse af bogholderi og kassefunktion.
Kasse- og  

 beholdningseftersyn, der foretages mindst en gang pr. regnskabsår, kan  

 foretages  

 som uanmeldt eftersyn eller, såfremt det findes hensigtsmæssigt, som anmeldt  

 eftersyn med meget kort varsel.
§ 4.  

  

 Menighedsråd og provstiudvalg skal give provstirevisor adgang til at foretage  

 de undersøgelser mv., som provstirevisor finder nødvendige.
Provstirevisor  

 skal  

 endvidere have adgang til de oplysninger og det materiale, som efter hans  

 skøn  

 er af betydning for udførelsen af hans hverv, herunder menighedsrådets  

 beslutningsprotokol.
 § 5.  

  

 Bliver provstirevisor opmærksom på lovovertrædelser eller tilsidesættelser af  

 forskrifter af væsentlig betydning for midlernes forvaltning, påhviler det  

 provstirevisor straks at give menighedsrådet og provstiudvalget meddelelse  

 herom.
 Stk. 2.  

  

 Såfremt  

 provstiudvalget i forbindelse med behandling af sager vurderer, at  

 menighedsrådets  

 dispositioner ikke er i overensstemmelse med budgettet, lovgivningen og de  

 faktiske forhold, har provstiudvalget pligt til at indberette sagen til  

 stiftsøvrigheden.
§ 6.  

  

 Provstirevisor fører en revisionsprotokol for hvert menighedsråd.
I  

 revisionsprotokollen indføres beretning om, hvilket revisionsarbejde, der er  

 udført, samt alle væsentlige forhold, der har givet anledning til  

 bemærkninger,  

 herunder foretages notering om foretagne kasse- og beholdningseftersyn.  

 Såfremt  

 der ved kasse- og beholdningseftersyn konstateres uregelmæssigheder, sendes  

 revisionsprotokollen straks til menighedsrådet og provstiudvalget.
 I forbindelse med revisionsbemærkninger i revisionsprotokollen  

 vedrørende regnskabet skal provstirevisor oplyse:
 1.  

 	  

 Hvorvidt  

 provstirevisor opfylder de i lovgivningen indeholdte habilitetsbetingelser.
 2.  

 	  

 Hvorvidt  

 provstirevisor under sin revision har modtaget alle begærede oplysninger til  

 bekræftelse af regnskabets rigtighed.
 3.  

 	  

 Hvorvidt  

 provstirevisor anser regnskabet for aflagt efter lovgivningens krav til  

 regnskabsaflæggelse.
 I revisionsprotokollen indføres endvidere oplysninger om særlige  

 kontrolarbejder, afgivelser af særlig beretninger, rådgivning eller  

 assistance.
 Revisionsprotokollen skal fortløbende pagineres.
 § 7.  

  

 Det  

 reviderede regnskab forsynes med en påtegning, hvoraf skal fremgå, at  

 regnskabet er revideret i overensstemmelse med reglerne i denne instruks.  

 Forbehold skal fremgå af påtegningen.
Bemærkninger til revisionsinstruks for revision  

 af menighedsrådenes regnskab Kun med stiftsøvrighedens tilladelse kan forudgående  

 kirkekassefinansieret revision af de kirkelige kasser fremtidig opretholdes  

 eller etableres.
Der tænkes især her på situationer, hvor særlige  

 restaureringsarbejder,  

 kirkegårdsforhold eller mangelfuld regnskabsførelse tilsiger en sådan  

 ordning.
 Provstirevisor er berettiget til at anvende materiale udført af fagfæller  

 for disse menighedsråd.
Provstirevisor gives tilladelse til, med Provstiudvalgets  

 godkendelse, at yde betalt assistance for de af revisionen omfattede  

 menighedsråd.
En sådan tilladelse kan gives generelt eller specifikt.  

 Menighedsrådet  

 afholder udgifterne ved ordningens gennemførelse.
Provstirevisionen udbydes af stiftsøvrighederne for større  

 enheder.
Det overlades til stiftsøvrighederne at fastlægge disse enheder  

 under  

 hensyntagen til de lokale forhold.
Vejledende skal man udtale, at enheder  

 svarende til ca. 1/3  1/2 af et stift må anses for passende.
 Stiftsøvrighederne gennemfører kontraktforhandlinger med provstirevisor  

 og orienterer de berørte provstiudvalg.
 Forinden der sker ansættelse eller afskedigelse af provstirevisor,  

 indhentes en udtalelse fra provstiudvalgene.
 I henhold til revisionsinstruksens § 1 skal revisionen  

 udføres i overensstemmelse med god offentlig revisionsskik.
God offentlig revisionsskik medfører, at revisionen udover  

 finansiel revision tillige omfatter forvaltningsrevision.
Undersøgelser  

 vedrørende forvaltningsrevisionens tre aspekter, sparsommelighed,  

 produktivitet  

 og effektivitet, skal ikke gennemføres hvert år for alle områder, men kan  

 tilrettelægges over en længere periode, således at enkeltområder udtages til  

 vurdering hvert år i henhold til en plan dækkende flere år.
 Revisionen tilrettelægges under hensyntagen til, at menighedsrådene  

 som oftest af praktiske grunde ikke kan foretage en adskillelse af kasse- og  

 bogholderifunktionerne.
 Grundlaget for revisionens udførelse er en af provstirevisor  

 udarbejdet revisionsplan omfattende såvel den finansielle revision som  

 forvaltningsrevisionen, dels i årets løb, dels i forbindelse med regnskabet.
I forbindelse med udarbejdelse af revisionsplanen, koordinerer provstirevisor  

 sin indsats med det af provstiudvalget planlagte forvaltningstilsyn.
Denne  

 koordination og planlægning skal således gennemføres så tidligt som mulig og  

 ikke senere end 30. juni i det aktuelle år.
Provstiudvalg og provstirevisor  

 rapporterer gensidigt, såfremt planlægningsforudsætningerne ikke længere er  

 aktuelle.
 I forbindelse med den finansielle revision kan provstirevisor  

 eksempelvis efterprøve:
 Om menighedsrådet  

 overholder de i nærværende cirkulære angivne forretningsgange.
 Om menighedsrådets  

 dispositioner i det væsentlige er i overensstemmelse såvel med  

 bevillingsforudsætninger  

 og gældende bestemmelser fastsat i love, administrative forskrifter,  

 vedtægter  

 mv. som med almindelig praksis.
Om udgifterne er  

 behørigt dokumenterede ved bilag, kontrakter mv. og posteret på de rigtige  

 konti Om der er foretaget  

 nødvendige registreringer af menighedsrådets indtægter, og om disse  

 registreringer  

 korrekt fremgår af bogføringen.
 Om indtægter og  

 udgifter er henført til rette regnskabsår efter gældende regler.
 Om udgifterne til  

 personale er i overensstemmelse med gældende overenskomster, aftaler mv.
 Om tilbageholdte  

 løndele (pensionsbidrag, ATP-bidrag, skattefradrag mv.) og moms afregnes over  

 for rette myndighed og til rette tid.
 Om regnskabet er  

 udarbejdet i overensstemmelse med regnskabsføringen.
 Om der er rimelig  

 overensstemmelse mellem budget og regnskab.
 Om menighedsrådets  

 beregning af disponibel kassebeholdning og overskud på driftsrammen er  

 foretaget  

 korrekt.
 Om menighedsrådets  

 beholdning er korrekt medtaget i regnskabet og om opsparede midler er korrekt  

 prohiberede.
 I forbindelse med forvaltningsrevisionen påhviler det  

 provstirevisor at efterprøve, om menighedsrådets dispositioner er i  

 overensstemmelse med de almindelige normer for, hvad der kræves af en  

 hensigtsmæssig og sparsommelig administration ved forbrug af offentlige  

 midler.  

 Provstirevisor kan eksempelvis efterprøve:
 Om varer og  

 tjenesteydelser er erhvervet på en økonomisk forsvarlig måde.
 Om likvide midler  

 er anbragt fordelagtigt.
 Om eventuelle  

 renteudgifter kan nedbringes ved indfrielse eller omplacering af lån.
 Om der utilsigtet  

 sker en opsamling af midler.
 Om afgifter,  

 gebyrer o. lign., som opkræves af menighedsrådet, er beregnet på et  

 fyldestgørende og tilstrækkeligt ajourført grundlag.
 I forbindelse med forvaltningsrevisionen påhviler det  

 desuden provstirevisor i samarbejde med provstiudvalget som tilsynsmyndighed  

 at  

 vurdere produktivitet og effektivitet i overensstemmelse med disse begrebers  

 indhold.
Det skal understreges, at provstiudvalget i forbindelse med sit  

 forvaltningstilsyn i det væsentlige gennemfører denne efterprøvning, især for  

 så vidt angår effektivitetsaspektet, der vedrører sammenholdelse af mål og  

 midler.
Under hensyntagen til folkekirkens aktivitet vil det kun være i  

 ekstraordinære  

 tilfælde, at provstirevisor involveres i vurderingen af  

 effektivitetsaspektet.
For så vidt angår produktivitetsaspektet vil provstirevisor i  

 højere grad skulle deltage i efterprøvningen.
Dette vil mest hensigtsmæssigt  

 kunne foregå i forbindelse med koordinationen mellem provstiudvalgets  

 forvaltningstilsyn og provstirevisors revisionsplanlægning.
 Provstiudvalget udøver løbende forvaltningstilsyn med menighedsrådenes  

 administration.
 Forvaltningstilsynet udøves fx.:
 Når der sker  

 påtegning på regulativ for kirkens personale (legalitetspåtegning).
 Når provstiudvalget  

 forhandler takstregulativ i forbindelse med kirkegårdsvedtægtens godkendelse.
 Når provstiudvalget  

 påser, at forpagtningskontrakter el. lejekontrakter fornyes, og det  

 efterprøves  

 i samarbejde med provstirevisor, at de indgåede aftaler overholdes.
 Når menighedsråd  

 ønsker ændringer i det godkendte budget, fordi grundlaget for  

 budgetforudsætningerne  

 er forandrede.
 Når provstiudvalget  

 godkender finansieringsplan for et forelagt projekt.
 Når provstiudvalget  

 tager stilling til provstesynets udsættelse, for at sikre den nødvendige  

 finansiering af udsættelserne og angive rimelig tidsfrist for afhjælpning af  

 mangler.
 Når provstiudvalget  

 tager stilling til menighedsrådets synsudskrift efter det årlige syn.
 Provstiudvalget har ikke selvstændige  

 revisionsbeføjelser, men skal alene tage stilling til provstirevisors  

 bemærkninger til det aflagte regnskab.
Såfremt provstiudvalget har andre indvendinger imod regnskabet end  

 de af revisionen anførte, må provstiudvalget anmode provstirevisor om at tage  

 sådanne indvendinger op til nærmere overvejelse.
Såfremt provstiudvalget  

 herefter forsat ikke finder at kunne godkende regnskabet, må provstiudvalget  

 indsende en redegørelse til stiftsøvrigheden med begrundelse for den  

 manglende  

 godkendelse samt eventuelt foretage indstilling om anden revisionsbistand.
