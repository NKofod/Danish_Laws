Fremsat den 27. februar 2002 af  

 trafikministeren (Flemming Hansen) Forslag til Lov om nedlæggelse af visse  

 sporanlæg m.v.
 § 1. Trafikministeren bemyndiges til at nedlægge  

 havnebanen i Sønderborg og de sidespor på stationsområdet  

 i Svendborg, der er anlagt ved lov nr. 72 af 23. maj 1873 om Meddelelse af  

 Koncession paa Anlæg og Benyttelse af forskjellige Sidebaner til de  

 jydsk-fynske Statsbaner.
 § 2. I lov nr. 72 af 23. maj 1873 om Meddelelse af Koncession  

 paa Anlæg og Benyttelse af forskjellige Sidebaner til de jydsk-fynske  

 Statsbaner ophæves § 6.
 § 3. Loven træder i kraft dagen efter  

 bekendtgørelsen i Lovtidende.
Bemærkninger til lovforslaget Almindelige bemærkninger 1. Lovforslagets baggrund og indhold Lovforslaget bemyndiger trafikministeren til at  

 nedlægge havnebanen i Sønderborg og visse sidespor på  

 stationsområdet i Svendborg.
Sønderborg Kommune og Svendborg  

 Kommune har ønsket sporene nedlagt for at kunne udnytte arealerne til  

 byudvikling og offentlige formål.
Forslaget omhandler kun den del af sporanlæggene,  

 der er anlagt ved lov.
Størsteparten af sporene på selve  

 havneområderne i de to byer er anlagt og bruges i overensstemmelse med  

 »Overenskomst om anlæg, vedligeholdelse, renholdelse og brug af  

 havnespor« indgået mellem Generaldirektoratet for Statsbanerne og  

 »Sammenslutningen af danske Havne« i 1925. Aftaler om fjernelse af spor  

 anlagt efter overenskomsten skal indgås mellem havnen og  

 infrastrukturforvalteren.
Banestyrelsen har oplyst, at der ikke er kendskab til  

 jernbanevirksomheder, der ønsker at benytte havnebanen i  

 Sønderborg eller sidesporene i Svendborg, og sporanlæggene  

 indgår ikke i nogen planer for udvikling af banebetjening i de  

 pågældende områder, hvorfor Banestyrelsen har indstillet,  

 at der gives bemyndigelse til, at sporene kan tages op.
På den baggrund  

 foreslås det, at trafikministeren gives den fornødne  

 bemyndigelse.
 Havnebanen i Sønderborg:
Havnebanen er anlagt med hjemmel i lov nr. 72 af 29. marts  

 1924 om Anlæg af en kombineret Vej- og Jernbanebro over Alssund og en  

 Havnebane i Sønderborg.
Banen udgår fra stationen på  

 Jyllandssiden og går via Kong Christian den X s bro til  

 havneområdet på Als-siden.
Der har ikke siden 1997 været  

 godstransport på havnebanen.
Sønderborg Kommune og Sønderjyllands Amt har  

 anmodet Banestyrelsen om at få havnebanen nedlagt, idet man  

 planlægger et større universitetsbyggeri på DSB s arealer  

 på Sundeved-siden af Als Sund.
Det er en forudsætning for  

 realisering af planerne, at havnebanen nedlægges.
Da der fortsat er  

 godstransport med jernbane fra Sønderborgs godslæsseplads, vil  

 en accept af frigivelse af arealerne blive betinget af, at der etableres en  

 erstatning for godslæssepladsen uden udgifter for Banestyrelsen.
 Sidesporene i Svendborg:
Sidesporene er anlagt med hjemmel i lov nr. 72 af 23. maj  

 1873 om Meddelelse af Koncession på Anlæg og Benyttelse af  

 forskjellige Sidebaner til de jydsk-fynske Statsbaner.
Sidesporerne  

 udgår fra den østlige ende af et tidligere pakhus ved stationen  

 til området ved Nyborgvej, der indeholder læssespor og  

 sporforbindelse til havnen.
Der har ikke siden 1994 været trafik  

 på sporene.
Svendborg Kommune har sammen med DSB og Banestyrelsen  

 planer om at anlægge en trafikterminal ved Svendborg Station for at  

 forbedre forholdene for den kollektive trafik.
Dette indebærer, at det  

 er nødvendigt at fjerne sporene.
 Endvidere foreslås en ændring af lov nr. 72 af  

 23. maj 1873 om Meddelelse af Koncession paa Anlæg og Benyttelse af  

 forskjellige Sidebaner til de jydsk-fynske Statsbaner, idet kravet om, at  

 alle medlemmer af bestyrelserne ved de omhandlede baner og de ansatte skal  

 have dansk indfødsret, foreslås ophævet.
2. Administrative og økonomiske konsekvenser for det  

 offentlige Forslagets bestemmelse om nedlæggelse af de to  

 sporanlæg skønnes at have positive konsekvenser i begge  

 berørte kommuner.
 I Sønderborg Kommune har det positive konsekvenser,  

 idet man planlægger et universitetsbyggeri på DSB s arealer  

 på Sundeved-siden ved Als Sund og dermed en mere hensigtsmæssig  

 udnyttelse af et attraktivt beliggende bynært område.
I Svendborg Kommune vil nedlæggelse af sidesporene  

 betyde en forbedring af den kollektive trafik.
Hertil kommer, at kommunen kan  

 foretage en samlet fremtidsorienteret planlægning for  

 havneområdet, der vil have positive konsekvenser for byudviklingen i  

 Svendborg.
 Det er hensigten kun at udnytte bemyndigelsen,  

 såfremt alle udgifter til nedlæggelse, inklusive fjernelse af  

 forurenende anlæg på områderne, betales af interessenterne  

 i byudviklingsprojekterne, således at der ikke bliver tale om udgifter  

 for staten.
 Nedlæggelsen indebærer en reduktion i statens  

 vedligeholdelsesomkostninger.
3. Administrative og økonomiske konsekvenser for  

 erhvervslivet Det vurderes, at forslaget på grund af  

 ovennævnte konsekvenser for de berørte kommuner vil få en  

 positiv effekt for det lokale erhvervsliv i Sønderborg og Svendborg  

 kommuner.
Lovforslaget har ikke været forelagt for  

 Økonomi- og Erhvervsministeriets testpaneler.
I samråd med  

 Erhvervs- og Selskabsstyrelsens Center for Administrative Lettelser er det  

 vurderet, at det vil være unødvendigt byrdefuldt for  

 virksomhederne at deltage i en panelundersøgelse.
Dette skyldes, at en  

 nedlæggelse af havnebanen i Sønderborg og visse sidespor  

 på stationsområdet i Svendborg ikke vurderes at have  

 administrative konsekvenser for erhvervslivet, da sporanlæggene ikke  

 længere bruges.
4. Miljømæssige konsekvenser Når sporene nedlægges, vil der samtidig blive  

 fjernet nogle forurenende anlæg (f. eks. olietanke).
5. Forholdet til EU-retten Lovforslaget indeholder ikke EU-retlige aspekter.
6. Høring Lovforslaget har været sendt til høring hos  

 følgende myndigheder og organisationer: Sønderjyllands Amt,  

 Fyns Amt, Sønderborg Kommune, Svendborg Kommune, Sammenslutningen af  

 dansk Havne, Dansk Industri, Landbrugsrådet, Forbrugerrådet,  

 Arbejderbevægelsens Erhvervsråd og Det Danske Handelskammer.  

 Høringssvarene vil blive fremsendt til Folketingets Trafikudvalg  

 ledsaget af de kommentarer, som udtalelserne måtte give anledning  

 til.
Vurdering af konsekvenser af  

 lovforslag Positive konsekvenser/mindreudgifter Negative konsekvenser/merudgifter Økonomiske konsekvenser for stat, kommuner og  

 amtskommuner Positive lokale udviklingsmuligheder, reduktion i statens  

 vedligeholdelsesomkostninger.
Nej Administrative konsekvenser for stat, kommuner og  

 amtskommuner Positive konsekvenser i forbindelse med  

 byudvikling Merudgifter forbundet med fjernelse af forurenende  

 anlæg Økonomiske konsekvenser for erhvervslivet Nej Nej Administrative konsekvenser for erhvervslivet Nej Nej Miljømæssige konsekvenser Fjernelse af forurenende anlæg Nej Administrative konsekvenser for borgerne Nej Nej Forholdet til EU-retten Lovforslaget indeholder ikke EU-retlige aspekter Bemærkninger til lovforslagets  

 enkelte bestemmelser Til § 1 Bestemmelsen indeholder en bemyndigelse til  

 trafikministeren til at nedlægge havnebanen i Sønderborg og de  

 sidespor på stationsområdet i Svendborg, der er anlagt ved  

 lov.
 Der henvises til lovforslagets almindelige  

 bemærkninger, pkt. 1.
Til § 2 I § 6 i lov nr. 72 af 23. maj 1873 om Meddelelse af  

 Koncession paa Anlæg og Benyttelse af forskjellige Sidebaner til de  

 jydsk-fynske Statsbaner stilles der krav om, at alle medlemmer af  

 bestyrelserne ved de omhandlede baner samt de ansatte skal have dansk  

 indfødsret.
Denne bestemmelse er ikke i overensstemmelse med Danmarks  

 internationale forpligtelser, hvorfor den foreslås ophævet.
Til § 3 Det foreslås, at loven træder i kraft dagen  

 efter bekendtgørelsen i Lovtidende.
