Den 27. maj 1992 undertegnedes i Kairo en overenkomst mellem Danmark og  

 Egypten om konsolidering af gæld og gældseftergivelse af Egyptens  

 statsgaranterede gæld til Danmark.
Overenskomsten er i overensstemmelse med  

 de retningslinier for restrukturering af Egyptens gæld (Agreed Minute on the  

 Reduction and Reorganization of the Debt of the Arab Republic of Egypt), om  

 hvilke der blev tilvejebragt enighed under multilaterale forhandlinger, som  

 fandt sted i Paris den 23., 24. og 25. maj 1991.
I aftalen er Egyptens udeståender til Danmark udtrykt i dansk mønt opgjort  

 til ca. 750 mio.
DKK i statslånsgæld og 775 mio.
DKK i eksportkreditgæld.  

 Gældsreduktion fra dansk side overfor Egypten gennemføres via en forud  

 beregnet nedsættelse af markedsrenten, svarende til en 50 pct. gældsreduktion  

 på en »Net Present Value«-basis.
Da markedsrenten blev aftalt til  

 LIBOR + 0,4 pct. vil denne rente danne basis for beregningen af  

 rentereduktionen.
 Eksportkreditgælden afdrages i årene frem til 2016, og de involverede  

 statslån, af hvilke der er ydet ti i perioden 1969 til 1986, udstrækkes til  

 35 år med 25 års afdragsfrihed.
