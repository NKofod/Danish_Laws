Bekendtgørelse om ændring af bekendtgørelse om tilskud til fastholdelse og pleje af vådområder § 1 I bekendtgørelse nr. 605 af 14. juni 2007 om tilskud til fastholdelse og pleje af vådområder foretages følgende ændringer:
 1. I § 1 indsættes som stk. 3 :
»Stk. 3. Ved en jordbrugsbedrift forstås i denne bekendtgørelse en bedrift, som defineret i enkeltbetalingsordningen, jf. artikel 2, litra b, i Rådets forordning (EF) nr. 1782/2003.« 2. Efter § 4 og før tekstoverskriften til § 5 indsættes:
»§ 4 a.
Hvis et ansøgt areal overdrages til en ny ejer eller forpagter, inden der er truffet afgørelse om tilsagn om tilskud, kan den nye ejer eller forpagter indtræde i ansøgningen på betingelse af, at der indsendes en erklæring herom til Direktoratet for FødevareErhverv.
Stk. 2. Erklæringen skal indgives på et særligt skema, der fås ved henvendelse til direktoratet eller via direktoratets hjemmeside.« 3. I § 5, stk. 2, ændres »Skov- og Naturstyrelsen« til: »By- og Landskabsstyrelsen«.
 4. I § 9, nr. 1, ændres »udtagning af produktion i medfør af« til: »udtagning af produktion som følge af tilsagn om tilskud i medfør af«.
 5. Efter § 9 og før tekstoverskriften til § 10 indsættes:
»Betingelser vedrørende antal dyreenheder § 9 a.
Ved planperiode forstås i § 9 b og § 9 c en planperiode for gødningsplanlægning samt gødningsregnskab i henhold til lov om jordbrugets anvendelse af gødning og om plantedække, jf. lovbekendtgørelse nr. 757 af 29. juni 2006.
 Stk. 2. Ved en dyreenhed forstås i § 9 b en dyreenhed, som defineret i § 3, nr. 11, i bekendtgørelse nr. 1695 af 19. december 2006 om husdyrbrug og dyrehold for mere end 3 dyreenheder, husdyrgødning, ensilage m.v. eller tilsvarende bestemmelser i senere bekendtgørelser herom.
 Stk. 3. De i § 9 b omhandlede harmoniarealer opgøres i overensstemmelse med § 28, stk. 2, i bekendtgørelse nr. 1695 af 19. december 2006 eller tilsvarende bestemmelser i senere bekendtgørelser herom.
§ 9 b.
For jordbrugsbedrifter, hvor der i den senest afsluttede planperiode forud for tilsagnsperiodens begyndelse udbringes husdyrgødning efter § 27, stk. 3, i bekendtgørelse nr. 1695 af 19. december 2006 eller tilsvarende bestemmelser i senere bekendtgørelser herom, er tilsagn om tilskud til fastholdelse betinget af følgende:
 1) I hver af de tre første planperioder, der afsluttes inden for tilsagnsperioden, må antal dyreenheder pr. ha, jf. stk. 2, ikke overskride antal dyreenheder pr. ha i den senest afsluttede planperiode forud for tilsagnsperiodens begyndelse, jf. stk. 3, medmindre tilsagnshaver kan dokumentere, at der netto er afsat en husdyrgødningsmængde uden for bedriften, der mindst svarer til den samlede overskridelse.
 2) Tilsagnshaver skal kunne dokumentere, at de i nr. 1 anførte betingelser er overholdt, og dokumentationen skal opbevares af tilsagnshaver i mindst 5 år fra tilsagnsperiodens begyndelse.
Stk. 2. Antal dyreenheder pr. ha pr. planperiode i de tre første planperioder, der afsluttes inden for tilsagnsperioden, opgøres på grundlag af 1) jordbrugsbedriftens samlede antal dyreenheder i planperioden fratrukket det antal dyreenheder, der svarer til den samlede gødningstilførsel i planperioden fra græssende husdyr på arealer, der er omfattet af tilsagn om tilskud til fastholdelse, og 2) jordbrugsbedriftens samlede harmoniareal i planperioden, der ikke er omfattet af tilsagn om tilskud til fastholdelse.
 Stk. 3. Antal dyreenheder pr. ha i den senest afsluttede planperiode forud for tilsagnsperiodens begyndelse opgøres på grundlag af jordbrugsbedriftens samlede antal dyreenheder og samlede harmoniareal i planperioden.
§ 9 c.
For jordbrugsbedrifter, der ikke er omfattet af § 9 b, er tilsagn om tilskud til fastholdelse betinget af følgende:
 1) I hver af de tre første planperioder, der afsluttes inden for tilsagnsperioden, må der ikke udbringes husdyrgødning efter § 27, stk. 3, i bekendtgørelse nr. 1695 af 19. december 2006 eller tilsvarende bestemmelser i senere bekendtgørelser herom.
 2) Tilsagnshaver skal kunne dokumentere, at de i nr. 1 anførte betingelser er overholdt, og dokumentationen skal opbevares af tilsagnshaver i mindst 5 år fra tilsagnsperiodens begyndelse.
§ 9 d.
Hvis en ny ejer eller forpagter inden for de tre første tilsagnsår indtræder i et tilsagn om tilskud til fastholdelse, jf. § 25, er de betingelser, der efter § 9 b eller § 9 c er gældende for den oprindelige tilsagnshavers bedrift, tillige gældende for den nye tilsagnshavers bedrift i hver af de resterende planperioder, hvor over 75 pct. af de arealer, der indgår i den nye tilsagnshavers jordbrugsbedrift, indgik i den oprindelige tilsagnshavers jordbrugsbedrift ved tilsagnsperiodens begyndelse.
De resterende planperioder regnes fra og med den planperiode, inden for hvilken Direktoratet for FødevareErhverv modtager producentskifteerklæringen.« 6. I § 10 indsættes som stk. 3 :
»Stk. 3. Direktoratet for FødevareErhverv kan i særlige tilfælde dispensere fra den i stk. 1, nr. 7, anførte frist.« 7. I § 16 indsættes som stk. 3 :
»Stk. 3. Direktoratet for FødevareErhverv kan i særlige tilfælde dispensere fra den i stk. 1, nr. 3, anførte frist.« 8. I § 23, stk. 3, indsættes efter »udløber«: », hvorved der i denne bekendtgørelse forstås den frist, der er anført i direktoratets bekendtgørelse om direkte støtte til landbrugere efter enkeltbetalingsordningen«.
 9. § 25 affattes således:
»§ 25. Hvis tilsagnshaver overdrager et tilsagnsareal til en ny ejer eller forpagter med virkning inden tilsagnsperiodens udløb, er det en betingelse for, at tilsagnet kan opretholdes, at den nye ejer eller forpagter indtræder i tilsagnet med virkning fra tidspunktet for overdragelsen af det økonomiske ansvar for driften af arealet, og at der rettidigt indgives producentskifteerklæring herom til Direktoratet for FødevareErhverv.
Den, der indtræder i tilsagnet, indtræder i rettigheder og forpligtelser efter tilsagnet.
Stk. 2. Producentskifteerklæringen skal indgives på et særligt skema, der fås ved henvendelse til direktoratet eller via direktoratets hjemmeside.
Producentskifteerklæringen skal være modtaget i direktoratet senest den dag, hvor den førstkommende frist for ansøgning om enkeltbetaling udløber efter tidspunktet for overdragelsen af det økonomiske ansvar for driften af arealet.
Hvis den nævnte overdragelse finder sted mindre end 8 uger før den førstkommende frist for ansøgning om enkeltbetaling, skal producentskifteerklæringen dog være modtaget i direktoratet senest 8 uger efter den nævnte overdragelse.
Hvis den anførte frist for direktoratets modtagelse af producentskifteerklæringen er en lørdag, søndag, mandag eller en helligdag, udløber fristen den anden hverdag (lørdag ikke medregnet), der følger herefter.
 Stk. 3. Den nye ejer eller forpagter bliver ved rettidig modtagelse af producentskifteerklæringen i direktoratet registreret som ny tilsagnshaver.
Stk. 4. Direktoratet kan i særlige tilfælde dispensere fra den i stk. 2 anførte frist.« 10. I § 29 indsættes som stk. 4 :
»Stk. 4. Indtræder en ny ejer eller forpagter i et tilsagn om tilskud for et areal, jf. § 25, på grundlag af en producentskifteerklæring, der er modtaget i Direktoratet for FødevareErhverv senere end 8 uger efter datoen for overdragelsen af det økonomiske ansvar for driften af arealet, bortfalder tilskuddet for arealet for det tilsagnsår inden for hvilket, producentskifteerklæringen er modtaget.
Hvis fristen på 8 uger udløber en lørdag, søndag, mandag eller en helligdag, udløber fristen den anden hverdag (lørdag ikke medregnet), der følger herefter.« 11. § 34, stk. 4, affattes således:
»Stk. 4. Direktoratet for FødevareErhverv kan bestemme, at tilsagn om tilskud til fastholdelse for et areal bortfalder, hvis de i § 9 b, § 9 c, § 9 d, § 11 og § 12 anførte betingelser for tilsagn om tilskud ikke er opfyldt.« § 2 Stk. 1. Bekendtgørelsen træder i kraft den 15. marts 2008.
 Stk. 2. § 1, nr. 4, finder anvendelse for tilsagn om tilskud i medfør af ansøgninger, der modtages efter nærværende bekendtgørelses ikrafttræden. § 1, nr. 6, 9 og 10, finder tilsvarende anvendelse for tilsagn om tilskud, der er givet i medfør af bekendtgørelse nr. 893 af 22. september 2005 om tilskud til miljøvenlig drift af vådområder.
