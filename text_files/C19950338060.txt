 Denne At-meddelelse oplyser om krav til temperaturer i arbejdsrum på faste  

 arbejdssteder.
Arbejdsmiljølovgivningen fastsætter, at der i arbejdstiden skal være en  

 passende temperatur for de beskæftigede i arbejdsrummet.
Hvad der er passende  

 temperatur afhænger af, hvilke arbejdsmetoder der anvendes, og hvilke fysiske  

 anstrengelser der er i forbindelse med arbejdet.
 Der må ikke være generende temperaturforskelle i arbejdsrummet, dvs. at  

 varmen skal fordeles jævnt i arbejdsrummet.
 Ud fra denne bestemmelse stilles efter Arbejdstilsynets praksis følgende  

 krav:
Mindste temperaturer Generelt er udgangspunktet, at temperaturen ved:
 - Stillesiddende og stillestående arbejde og arbejde med let legemlig  

 anstrengelse ikke bør komme under 18 grader C.
 - Arbejde med begrænset legemlig anstrengelse ikke bør komme under 15  

 grader C.
 - Arbejde med stærk legemlig anstrengelse ikke bør komme under 10 grader  

 C, opnået senest en time efter arbejdstids begyndelse.
 Lavere temperaturer i kortere perioder kan accepteres under ekstraordinære  

 forhold såsom uforudset og pludselig opstået lav udendørstemperatur eller  

 ugunstige vindforhold.
For visse virksomhedstyper gælder en praksis, der bygger på særlige  

 temperaturbestemmelser i nu ophævede, ældre regler.
Det drejer sig om  

 følgende:
 Særlige forhold kan bevirke, at afvigelser fra mindstetemperaturkravene  

 accepteres.
 I parantes er angivet temperatur, der var fastsat i de nu ophævede  

 regulativer, der havde hjemmel i fabriksloven fra 1913. Lovgrundlaget blev  

 ændret med arbejdsbeskyttelsesloven af 1954. Som konsekvens heraf kræver  

 Arbejdstilsynet 18 grader C i arbejdsrum med stillesiddende eller  

 stillestående arbejde.
 Temperaturer markeret med *) angiver mindstetemperatur i den første time  

 af arbejdstiden.
Dette kan fx være tilfældet i store arbejdsrum (haller) med få  

 arbejdspladser, hvor rumopvarmning vil være urimelig bekostelig, og i  

 tilfælde hvor produktionens art eventuelt kræver en lavere rumtemperatur.
Der  

 skal i så fald være en lokal opvarmning af de enkelte arbejdspladser i  

 rummet.
Hvis det ikke er muligt at etablere lokalopvarmning af de enkelte  

 arbejdspladser, fx i de tilfælde hvor den ansatte bevæger sig i  

 arbejdsrummet, skal der træffes andre foranstaltninger til beskyttelse af den  

 ansatte.
Dette kan være egnet særligt arbejdstøj (termotøj).
 Hvor andre myndigheder har fastsat lavere temperaturer, fx i de tilfælde  

 hvor Veterinærdirektoratet har stillet særlige krav til temperaturen,  

 accepterer Arbejdstilsynet, at temperaturen i arbejdsrummene nedsættes til  

 den højeste temperatur, der er tilladt af disse myndigheder.
Lavere temperaturer vil dog kun blive accepteret for den del af arbejdet,  

 der ikke kan udføres under normale temperaturforhold.
Som eksempel kan  

 nævnes, at ispinde skal opbevares i frostrum, mens pakkearbejdet kan foregå  

 under normale temperaturforhold.
 Temperaturreguleringen skal ske på en sådan måde, at de ansatte ikke  

 udsættes for sundhedsskadelig træk eller kuldestråling.
For eksempel må køling af rumluften ikke ske ved indblæsning af stærkt  

 nedkølet luft, idet det vil give trækgener.
Rumluften kan i stedet nedkøles  

 ved hjælp af kølerør indlagt i rummet eller posekøling.
 Nedkøling i produktionen eller af produkter skal ske på en måde, så de  

 ansatte ikke udsættes for kuldestråling.
 Hvor det er muligt, skal arbejdspladserne i arbejdsrummet termisk isoleres  

 fra nedkølingsprocessen.
 Som eksempel kan pladefryserne i fiskeindustrien afskærmes mod  

 arbejdspladserne med isoleringsmateriale.
Højeste temperaturer Generelt bør temperaturen under normale klima- og arbejdsforhold holdes på  

 20-22 grader C ved stillesiddende arbejde og må ikke overstige 25 grader C.
 Kan denne temperatur ikke holdes, selv ved normale udetemperaturer, bør  

 det undersøges, hvad årsagen hertil kan være.
 Det kan for eksempel skyldes belysning, varmeafgivende maskiner eller  

 solindfald.
 Der skal i disse tilfælde træffes passende foranstaltninger, så  

 temperaturen nedbringes.
Arbejde i varme omgivelser Herved forstås arbejdssituationer i mere end 25 grader C ved  

 stillesiddende arbejde.
 Under særlige klimaforhold, fx hedebølge, må det accepteres, at  

 temperaturen ikke kan holdes under 25 grader C i rummet, men det kan da være  

 nødvendigt at træffe foranstaltninger, der sikrer de ansatte bedst muligt mod  

 ubehag og sundhedsfare.
 Arbejdstilsynets praksis ved hedebølge er:
 Ved 40-60 % relativ luftfugtighed skal de ansatte have passende pauser,  

 hvis lufttemperaturen er over 35 grader C for stillesiddende arbejde og 32  

 grader C for fysisk arbejde.
 Ved højere luftfugtighed skal der gives pauser ved lavere temperaturer end  

 de overfor angivne.
 Pauser skal gives i lokaler/udendørs, hvor temperaturen er lavere end i  

 det lokale, som personen skal have pause fra.
Påklædningen bør være let.
Hvis den ansatte skal bære uniform e.l., som er  

 varm, kan det medføre, at pauserne skal forlænges.
Særlige produktionsforhold kan medføre en stigning i temperaturen på grund  

 af kraftig varmestråling, fx fra varmeovne på støberier.
De ansatte skal  

 beskyttes mod strålevarme med egnede foranstaltninger.
Det kan for eksempel være - indkapsling af maskinen/ovnen - afskærmning/isolering af arbejdsprocessen fra arbejdspladsen - tilførsel af kølet luft til arbejdspladsen.
 Hvis det ikke er muligt at afskærme eller indkapsle arbejdsprocessen, skal  

 påvirkningen fra varmestrålingen nedsættes på anden måde, fx ved brug af  

 egnede personlige værnemidler og tidsbegrænsning af påvirkningen, fx ved  

 jobrotation/pauser og ophold i køligere rum.
 At tage andre forholdsregler kan være særlig vigtigt under høje  

 temperaturforhold.
 Det er særlig vigtigt, at der er adgang til rigeligt frisk drikkevand.
Der skal endvidere tages hensyn til risikogrupper (gravide, ældre,  

 hjerte/lungesyge). Det kan være påkrævet, at de gives pauser af længere  

 varighed eller eventuelt slet ikke udsættes for høje temperaturer.
Ved  

 tvivlstilfælde kan en læge rådspørges.
 Ved symptomer på varmeudmattelse (svimmelhed, kvalme, synsforstyrrelser,  

 hovedpine) skal personen straks hjælpes til køligere omgivelser og gives  

 rigeligt at drikke.
 Hvis en person besvimer/falder om, skal der tilkaldes ambulance, idet det  

 kan være hedeslag, som skal behandles akut.
Arbejde i ekstremt varme omgivelser Herved forstås arbejde i situationer med en varmebelastning svarende til  

 tropisk klima, dvs. med temperaturer over legemstemperaturen (37 grader C).  

 Sådanne forhold forekommer sjældent her i landet, men kan optræde under  

 særlige klima- og produktionsforhold.
 Ud over de allerede nævnte forholdsregler for arbejde i varme omgivelser  

 skal der træffes følgende foranstaltninger for arbejdet under ekstremt varme  

 forhold:
 - Det skal sikres, at hvileperioderne/pauserne holdes i kølige omgivelser,  

 således at de ansattes legemstemperatur ikke er konstant stigende.
- Det skal sikres, at beklædningen er let, løstsiddende tøj, helst af  

 bomuld.
Hovedet skal dækkes, hvis man er udsat for strålevarme på hovedet.
 - Det bør overvejes, om den ansatte må arbejde alene, idet varmen kan  

 medføre risiko for den pågældende.
 Der henvises til At-meddelelse nr. 4.04.19 om førstehjælp.
Fugtighed Fugtighed, damp eller em, der opstår i arbejdsrummene, skal så vidt muligt  

 fjernes.
Dette gælder dog ikke, hvis det er nødvendigt at have en høj  

 fugtighed i arbejdsrummet af hensyn til produktionen, som for eksempel i  

 nogle drivhuse.
Lempelse Kravet om en passende temperatur i arbejdsrummene kræves ikke fuldt ud  

 opfyldt for arbejdsrum, hvor der kun lejlighedsvis eller ganske kortvarigt  

 udføres arbejdsopgaver.
 Sådanne arbejdsrum kan for eksempel være:
- ingeniørgange - teknikrum - depotrum, hvor der kun finder indlægning og udtagning af va- rer sted - arkivrum, hvor der kun finder indlægning og udtagning af va- rer sted - redskabsrum - lagerrum, hvor der kun finder indlægning og udtagning af va- rer sted.
 Kravet kan kun fraviges i det omfang, det efter forholdene og arbejdets  

 karakter er rimeligt og forsvarligt.
H.
Elo Petersen --------------------------------------------------------------------- BAGGRUND:
- Bekendtgørelse om faste arbejdssteders indretning - Bekendtgørelse om brugen af personlige værnemidler - Bekendtgørelse om sikkerhedskrav m.v. til personlige værnemidler - Bekendtgørelse om arbejdets udførelse --------------------------------------------------------------------- Nummer og dato på nævnte bekendtgørelser findes i At-meddelelse nr.  

 0.02.1, der indeholder en fuldstændig fortegnelse over gældende love,  

 bekendtgørelser og At-anvisninger om arbejdsmiljø.
I At-meddelelse 0.01.1 findes en fortegnelse over gældende At-meddelelser.
