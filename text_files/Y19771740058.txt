 Udtalt at hvis en vejtilslutning er udformet som en  

 fortorvsoverkørsel, vil færdselsarealet kunne betragtes som et fortovareal,  

 der skal sneryddes mv. af ejerne af de tilgrænsende ejendomme.
 I skrivelsen af 21. januar 1977 har direktoratet forespurgt, om  

 ministeriet kunne tiltræde den opfattelse, at det areal, hvorover den kørende  

 trafik i en vejtilslutning, der er udformet som en overkørsel, føres over den  

 vigtigere vejs fortov, må betragtes som fortovsareal.
 Direktoratet ønsker på baggrund af denne opfattelse at gøre ejerne af de  

 tilgrænsede ejendomme opmærksom på, at disse arealer er fortove og derfor må  

 vintervedligeholdes af grundejerne, for så vidt arealerne ligger inden for  

 den 10 m grænse, der er fastsat i § 5, stk. 2, i lov om vintervedligeholdelse  

 og renholdelse af veje.
 I den anledning skal man meddele, at det er ministeriets opfattelse, at et  

 fortov er et færdselsareal, der er anlagt med fortovsbelægning for gående, og  

 at det - såfremt der af vejbestyrelsen er truffet beslutning herom i henhold  

 til lovens § 5, stk. 1 - påhviler ejerne at de tilgrænsede ejendomme at  

 vintervedligeholde og renholde dette areal.
Ministeriet finder derfor, at det ovennævnte færdselsareal vil kunne  

 betragtes som et fortovsareal.
Der vil herefter kunne pålægges de tilgrænsede  

 grundejere forpligtelser, der i henhold til vintervedligeholdelsesloven er  

 knyttet til fortovsarealet.
