Fem dage før juleaften henvendte patienten sig på sygehusets  

 psykiatriske skadestue med ønske om at blive indlagt.
Kæresten  

 havde slået op med hende, og hun oplyste om voldsomme selvmordstanker.  

 Under en lægesamtale fandtes hun apsykotisk med neutralt stemningsleje,  

 men noget insisterende.
Hun overnattede på skadestuen, og ved  

 morgenstuegangen vurderede en overlæge, at patienten var i sin  

 habitualtilstand, og at hun kunne udskrives til eget hjem med fortsat  

 tilknytning som dagpatient.
Lidt senere om formiddagen mødte patienten på ny, og efter en  

 afdelingssygeplejerskes anbefaling erklærede overlægen sig  

 telefonisk indforstået med en døgnindlæggelse.
Der fandtes  

 ikke en ledig seng denne dag, men man arrangerede en indlæggelse den  

 følgende dag på døgnafsnittet på et andet sygehus.  

 Senere på dagen kom patienten alvorligt til skade, da hun satte ild til  

 sig selv.
 Der blev klaget over, at patienten var blevet nægtet fortsat  

 indlæggelse.
Klage over manglende indlæggelse,  

 lægeligt skøn over selvmordsfare Patientklagenævnet fandt, at overlægen ikke  

 havde udvist manglende omhu og samvittighedsfuldhed ved sin vurdering af  

 patientens tilstand.
Nævnet lagde blandt andet vægt på, at  

 patienten var meget kendt i afdelingen, og at hun under ca. 11/2 døgns  

 indlæggelse og observation ikke havde frembudt psykotiske symptomer.  

 Patienten havde omtalt selvmordstanker, men ikke udvist depressiv eller  

 selvmordstruende (suicidal) adfærd.
Nævnet lagde endvidere  

 vægt på, at overlægen ved morgenstuegangen havde fundet  

 tilstanden uændret med fortsat neutralt stemningsleje.
Nævnet  

 fandt således, at udskrivningsbeslutningen blev truffet på  

 baggrund af et relevant lægeligt skøn over patientens aktuelle  

 tilstand og selvmordsrisiko.
 For så vidt angår patientens henvendelse  

 senere på dagen, fandt nævnet ikke grundlag for at kritisere, at  

 overlægen ikke foretog sig yderligere for at fremskynde den planlagte  

 indlæggelse den følgende dag.
