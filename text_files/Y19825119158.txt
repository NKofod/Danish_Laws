 På forespørgsel fra et ingeniørfirma om, hvorvidt el-arbejde, der  

 knytter sig til maskinelle anlæg er omfattet af licitationslovens regler, har  

 Monopoltilsynet udtalt, at tilbud på en virksomheds tekniske specialudstyr  

 falder uden for lovens område.
 Et ingeniørfirma har forespurgt tilsynet, om tilbudsgivning på el-arbejde  

 i forbindelse med et maskinelt anlæg kan anses for omfattet af  

 licitationslovens bestemmelser.
Ingeniørfirmaet opførte for ca. 1 år siden et nøglefærdigt  

 forbrændingsanlæg og anmodede i denne sammenhæng 3  

 el-installationsvirksomheder om at afgive tilbud på el-arbejdet, der knyttede  

 sig til det maskinelle anlæg.
Den bygningsmæssige el-installation havde været  

 udbudt i en selvstændig entreprise.
Elektroinstallatørernes Landsforening  

 ELFO modsatte sig, at medlemmerne afgav tilbud og begrundede sin indstilling  

 med, at det pågældende el-arbejde var omfattet af licitationsloven, hvorefter  

 der kun må indhentes 2 underhåndsbud.
Hvis ingeniørfirmaet ville indhente mere end 2 tilbud, måtte arbejdet  

 udbydes i licitation.
Ingeniørfirmaet indskrænkede herefter sin  

 tilbudsindhentning til 2 virksomheder.
Problemet opstod imidlertid igen i foråret 1982, da ingeniørfirmaet  

 opførte et tilsvarende anlæg.
ELFO modsatte sig igen, at 3 el-installatører  

 afgav tilbud og tilkendegav over for firmaet, at licitationslovens  

 bestemmelser måtte bringes i anvendelse.
 ELFO har ca. 98 % af el-installatørerne i Danmark som medlemmer, og  

 ingeniørfirmaets muligheder for at opnå tilbud fra ikke-medlemmer er således  

 yderst begrænsede.
 På et møde med ELFO gjorde tilsynet rede for den hidtidige praksis med  

 hensyn til afgrænsningsspørgsmålene i forbindelse med licitationslovens § 1,  

 hvori det hedder, at loven finder anvendelse på bygge- og anlægsvirksomhed .  

 Det er tilsynets opfattelse, at udtrykket må forstås helt traditionelt:  

 Opførelse af bygninger, udførelse af anlægsarbejder, således at det  

 modsætningsvis kan sluttes, at tilbud på en virksomheds tekniske  

 specialudstyr falder uden for lovens område.
Tilsynet har tidligere udtalt sig om dette spørgsmål i forbindelse med  

 etableringen af Amagerværket . Et rørarbejde, der var en del af det  

 maskinanlæg, bygningen var projekteret til at rumme, faldt uden for lovens  

 område.
Bygningsarbejdet var i det store og hele færdiggjort, da man begyndte  

 at installere maskinerne.
Derimod har tilsynet udtalt, at elevatoranlæg  

 indgår som et normalt led i almindelig byggevirksomhed og planlægges og  

 projekteres i sammenhæng med de øvrige byggeprocesser , hvorfor  

 tilbudsgivning på elevatoranlæg må anses for omfattet af licitationslovens  

 bestemmelser.
 ELFO har tilkendegivet som sin opfattelse, at det udbudte el-arbejde var  

 at sidestille med bygnings-el-installationsarbejde, og at det ikke kunne  

 karakteriseres som elektromekanisk arbejde, der falder udenfor lovens område.  

 Arbejdet udføres af elektrikere med den almindelige faguddannelse, selvom det  

 oftest udføres af svende med erfaring, der rækker ud over almindelige  

 bygningsinstallationer.
Den holdning, ELFO giver udtryk for, kan ikke støttes på de Tilbudsregler  

 m.m. for elektriske anlæg , der er anmeldt til tilsynets register.
Her er det  

 alene nævnt, at tilbudsreglerne finder anvendelse på ... alle arter  

 elektriske indstallationer, der henhører under områder af bygge- og  

 anlægsvirksomhed som også licitationsloven finder anvendelse på...
