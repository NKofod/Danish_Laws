Cirkulære om retningslinier for  

 formidling m.v. af ledige, der tilhører en etnisk minoritetsgruppe Cirkulæret indeholder retningslinier for AF s  

  behandling af jobordrer m.v., som indeholder en eventuel forskelsbehandling  

 af etniske minoriteter og for AF s formidling af ledige til arbejdsgivere,  

 der udviser en eventuel diskriminerende adfærd.
 Cirkulæret skal ses som led i de generelle  

 bestræbelser på at modarbejde forskelsbehandling på  

 arbejdsmarkedet.
 Cirkulæret tager udgangspunkt dels i lov nr. 459 af  

 12. juni 1996 om forbud mod forskelsbehandling på arbejdsmarkedet m.v.  

 og lov om forbud mod racediskrimination, dels den lighedsgrundsætning,  

 der gælder for offentlig myndighedsudøvelse.
Cirkulæret omhandler såvel ordinære som  

 åbne jobordrer.
Retningslinierne gælder for AF ved - modtagelse af jobordrer, - udarbejdelse af jobopslag, - udsøgning af ledige til formidlingssamtale,  

 og - valg af de ledige, der skal henvises til  

 arbejdsgiveren.
 Dette cirkulære erstatter Arbejdsmarkedsstyrelsens  

 cirkulære nr. 14/95 af 13. november 1995 om retningslinier for  

 formidling af ledige, der tilhører en etnisk minoritetsgruppe, i  

 forbindelse med AF s behandling af jobordrer.
 Loven om forbud mod forskelsbehandling på  

 arbejdsmarkedet m.v.
 Loven indeholder et forbud mod både direkte og  

 indirekte forskelsbehandling af lønmodtagere eller ansøgere til  

 ledige stillinger på grund af race, hudfarve, religion, politisk  

 anskuelse, seksuel orientering eller nationale, social eller etnisk  

 oprindelse.
 Forbudet gælder for forskelsbehandling ved  

 ansættelse, afskedigelse, forflyttelse, forfremmelse eller med hensyn  

 til løn- og arbejdsvilkår.
 Arbejdsgivere må ikke forskelsbehandle ansatte for  

 så vidt angår adgang til erhvervsvejledning, erhvervsuddannelse,  

 erhvervsmæssig videreuddannelse og omskoling.
 Forbuddet gælder tillige enhver, der driver  

 vejlednings- og uddannelsesvirksomhed og enhver, der anviser  

 beskæftigelse.
 Lovens forbud mod forskelsbehandling gælder  

 således også ved AF s formidling af ordinært arbejde,  

 jobtræning, individuel jobtræning og puljejob, og ved AF s  

 behandling af jobordrer   åbne såvel som ordinære   fx i  

 forbindelse med jobopslag, indkaldelser og samtaler.
 Forbuddet gælder desuden enhver, der  

 fastsætter bestemmelser og træffer afgørelse om adgang til  

 at udøve selvstændigt erhverv.
AF skal være opmærksom på om der er tale  

 om direkte eller indirekte forskelsbehandling såvel ved udarbejdelse af  

 skriftlige indkaldelser, jobopslag m.v. som ved besvarelse af mundtlige eller  

 skriftlige forespørgsler, afholdelse af møder,  

 formidlingssamtaler på AF m.v.
De relevante situationer er  

 særligt:
 Ved modtagelsen af ordinære og åbne jobordrer  

 såvel som ved modtagelsen af ordrer vedrørende jobtræning,  

 individuel jobtræning og puljejob skal AF være opmærksom  

 på, om de opstillede kvalifikationskrav er udtryk for en direkte eller  

 indirekte forskelsbehandling.
 AF skal i forbindelse med udarbejdelsen af jobopslag  

 være opmærksom på, om AF opstiller kvalifikationskrav, der  

 er forskelsbehandlende   herunder skal AF særligt være  

 opmærksom på, om en formelt set neutral betingelse er indirekte  

 forskelsbehandlende, jf. nedenfor.
 AF skal videre sikre, at forskelsbehandlende betingelser  

 ikke videregives   fx ved AF s opslag i en jobbutik af stillingsannoncer, der  

 ikke er udarbejdet af AF.
 Ved besvarelse af forespørgsler vedrørende  

 et jobopslag, skal AF være opmærksom på, at AF ikke  

 på eget initiativ opstiller direkte eller indirekte forskelsbehandlende  

 betingelser, fx som følge af AF s erfaringer vedrørende  

 pågældende arbejdsgivers forskelsbehandlende adfærd.
 AF skal i forbindelse med udsøgning af AF-match ved  

 formidling af ordinært arbejde, jobtræning, individuel  

 jobtræning eller puljejob sikre, at udsøgningskriterierne alene  

 er begrundet i saglige hensyn   herunder at kriterierne ikke er  

 forskelsbehandlende i forhold til en person fra en etnisk  

 minoritetsgruppe.
 AF skal ved valget af de ledige, der efter  

 formidlingssamtale skal henvises til en arbejdsgiver, sikre, at  

 udvælgelsen sker på baggrund af saglige, ikke forskelsbehandlende  

 hensyn.
III. 	Hvornår foreligger der en  

 forskelsbehandling   direkte eller indirekte? Direkte forskelsbehandling foreligger, når der  

 stilles en betingelse, der udelukker en etnisk minoritetsgruppe.
 Der vil således foreligge direkte  

 forskelsbehandling, hvis AF videregiver eller imødekommer et direkte  

 udtalt ønske fra en arbejdsgiver om ikke at få formidlet  

 arbejdskraft fra en etnisk minnoritetsgruppe, fx arbejdskraft af en bestemt  

 race, oprindelse, hudfarve eller religion.
Der vil endvidere foreligge direkte forskelsbehandling,  

 hvis AF ved udsøgning af ledige til formidlingssamtale eller ved valg  

 af de ledige, der skal henvises til arbejdsgiveren, på eget initiativ  

 foretager fravalg, som refererer sig til, at den ledige tilhører en  

 etnisk minoritetsgruppe.
Dette gælder også, hvis fravalget fx  

 sker på grund af viden om, at arbejdsgiveren tidligere har udvist en  

 diskriminerende adfærd.
 Eksempel 1: Hvis en arbejdsgiver tilkendegiver, at  

 hans virksomheds kunder foretrækker at handle med "etniske  

 danskere", og hvis arbejdsgiveren derfor i en jobordre tilkendegiver, at  

 indvandrere ikke kan komme i betragtning ved besættelsen af en stilling  

 hos pågældende arbejdsgiver, er der tale om direkte  

 forskelsbehandling.
 Eksempel 2: Det vil også være direkte  

 forskelsbehandling, hvis en arbejdsgiver tilkendegiver, at "etniske  

 danskere" ikke vil kunne komme i betragtning, eller hvis en etnisk  

 minoritets-arbejdsgiver tilkendegiver, at kun ledige fra samme etniske  

 minoritetsgruppe vil kunne komme i betragtning.
Eksempel 3: Det vil desuden være direkte  

 forskelsbehandling, hvis en arbejdsgiver ansætter en "etnisk  

 dansker" fremfor en indvandrer med samme kvalifikationer, med den  

 begrundelse, at arbejdsgiveren ikke ønsker at ansætte  

 indvandrere, uden at arbejdsgiveren tilkendegiver dette åbenlyst.
Det  

 kan dog være vanskeligt at bevise arbejdsgiverens hensigter i denne  

 situation.
 Indirekte forskelsbehandling foreligger, når en  

 formelt set neutral betingelse om krav til kvalifikationer i praksis  

 får en uforholdsmæssig stor betydning for en etnisk  

 minioritetsgruppe, medmindre betingelsen er objektivt begrundet i hensyn til  

 arbejdets udførelse.
Der vil således efter omstændighederne kunne  

 foreligge forskelsbehandling, hvis AF uden nærmere overvejelse eller  

 undersøgelse imødekommer krav fra en arbejdsgiver, der i  

 realiteten udelukker formidling af en person fra en etnisk minoritetsgruppe,  

 medmindre dette er objektivt begrundet i hensyn til arbejdets  

 udførelse.
Det samme gælder, hvis AF selv opstiller  

 sådanne krav.
 Nedenfor er anført nogle eksempler på  

 indirekte forskelsbehandling:
Eksempel 4: Sprogkrav er formelt set et neutralt  

 krav.
Det vil være udtryk for indirekte forskelsbehandling, hvis en  

 arbejdsgiver stiller uforholdsmæssigt store krav til sprogkundskaber  

 dvs. krav, der er uden betydning for arbejdets udførelse   fx afviser  

 en udenlandsk ansøger til et rengøringsjob med den begrundelse,  

 at pågældende ikke taler og skriver fejlfrit dansk eller taler  

 med accent.
 Hvis krav til danskkundskaber er opstillet som det eneste  

 kvalifikationskrav, er der særlig grund til at være  

 opmærksom på, om kravet er sagligt for udførelsen af det  

 pågældende arbejde.
I visse ansættelsesforhold vil det dog være en  

 nødvendig betingelse, at den ansatte taler og/eller  

 læser/skriver dansk.
I nogle ansættelsesforhold er det  

 nødvendigt   tilstrækkeligt   at den ansatte kan læse og  

 forstå "brugsdansk", fx for at kunne udføre egentlig  

 kundebetjening, eller for at kunne læse sikkerhedsforskrifter, modtage  

 instrukser vedrørende arbejdets udførelse m.v., mens det i  

 andre tilfælde ikke er relevant at stille eksakte krav til  

 danskkundskaber.
 Generelt gælder, at et kvalifikationskrav altid skal  

 kunne begrundes i hensyn til en tilfredsstillende udførelse af det  

 pågældende arbejde.
Eksempel 5: Krav til påklædning,  

 fremtoning m.v., som kun rammer visse grupper, fx krav om, at de ansatte ikke  

 må bære tørklæde, kalot eller turban, men hvor de  

 ansatte i øvrigt stilles frit med hensyn til beklædning.
Ved  

 personlige henvendelser til AF om ledige stillinger, må AF derfor  

 heller ikke stille ledige spørgsmål om, hvorvidt de bærer  

 tørklæde m.v.
Det er tilladt at kræve, at de ansatte bærer  

 uniform eller en bestemt beklædning, hvis dette er en del af  

 virksomhedens præsentation udadtil, og hvis det er et konsekvent krav,  

 der stilles til alle ansatte i samme stillinger.
Dette kan AF så  

 orientere ledige om under formidlingssamtalen, men AF bør heller ikke  

 i disse tilfælde stille ledige spørgsmål om  

 tørklæde m.v.
 Eksempel 6: Det er   med undtagelse for så  

 vidt angår EU-borgere   tilladt at gøre forskel på egne og  

 fremmede statsborgere.
Ved ganske få stillingsbesættelser findes  

 særlige regler, der som betingelse for ansættelse stiller krav om  

 dansk statsborgerskab.
Udenfor disse få tilfælde vil et krav om  

 dansk statsborgerskab indebære indirekte forskelsbehandling, idet  

 statsborgerskabskravet reelt vil være et udtryk for forskelsbehandling  

 på grund af nationalitet.
 Det er derfor den altovervejende hovedregel, at AF i  

 forbindelse med formidling m.v. ikke må stille ledige  

 spørgsmål om statsborgerskab.
 Hvis en arbejdsgiver i forbindelse med afgivelse af en  

 jobordre anfører en direkte forskelsbehandlende betingelse, kontakter  

 AF arbejdsgiveren, for at søge at få denne til at trække  

 den forskelsbehandlende betingelse tilbage.
 Hvis dette mislykkes, må AF i den konkrete situation  

 ikke formidle arbejdskraft i henhold til den konkrete jobordre, hvilket  

 meddeles arbejdsgiveren skriftligt, med angivelse af begrundelse herfor og  

 med henvisning til lov om forbud mod forskelsbehandling på  

 arbejdsmarkedet og dette cirkulære.
 I tilfælde, hvor AF modtager en konkret jobordre fra  

 en arbejdsgiver, som ikke er forskelsbehandlende, men hvor AF har et sikkert  

 kendskab til   fx på baggrund af tidligere erfaringer   at  

 arbejdsgiveren har udvist forskelsbehandlende adfærd, bør AF  

 kontakte arbejdsgiveren for at søge afklaret, om arbejdsgiveren har  

 ændret adfærd.
 Hvis AF herefter konstaterer, at arbejdsgiveren   trods  

 den "neutrale" jobordre   ikke har ændret adfærd,  

 afbryder AF samarbejdet, for så vidt angår den konkrete jobordre,  

 og meddeler dette skriftligt med angivelse af begrundelse og henvisning til  

 lov om forbud mod forskelsbehandling på arbejdsmarkedet og dette  

 cirkulære.
 AF må ikke annoncere åbne jobordrer, som er  

 direkte forskelsbehandlende.
 I situationer, hvor en arbejdsgiver indirekte  

 forskelsbehandler ved at stille en betingelse, der i realiteten udelukker en  

 etnisk minoritetsgruppe, og som ikke er objektivt begrundet i hensyn til  

 arbejdets udførelse, skal AF forholde sig som ved direkte  

 forskelsbehandling, jf. ovenfor under A.
 Hvis AF er i tvivl om betingelsens relevans for  

 bestridelse af jobbet   fx fordi opstillelsen af betingelsen ikke er  

 begrundet   kontakter AF arbejdsgiveren med henblik på en nærmere  

 afklaring.
Finder AF efter dialogen med arbejdsgiveren, at  

 betingelsen er udtryk for forskelsbehandling, bør AF søge at  

 få arbejdsgiveren til at trække betingelsen tilbage.
Mislykkes  

 dette, kan AF ikke formidle i henhold til den konkrete jobordre, hvilket  

 meddeles arbejdsgiveren på samme måde som ved direkte  

 forskelsbehandling.
AF kan ikke umiddelbart anse en betingelse, der udelukke  

 en etnisk minoritetsgruppe, for relevant, førend AF får  

 afklaret, hvorfor den anførte betingelse af arbejdsgiveren findes  

 relevant i forhold til den stilling, der skal bestrides.
Dette er dog ikke  

 nødvendigt i tilfælde, hvor det allerede ud fra  

 stillingsbetegnelsen kan vurderes, at betingelsen er relevant.
 AF må ikke annoncere åbne jobordrer, som er  

 indirekte forskelsbehandlende.
