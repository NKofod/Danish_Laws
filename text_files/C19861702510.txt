 Ved udbud af vejtavleentrepriser har Vejdirektoratet i de seneste år  

 foretaget udbud som totalentrepriser omfattende levering af både tavler og  

 stålmateriel samt opsætning af tavler.
 Erfaringerne har vist, at der ikke altid opnås den mest fordelagtige  

 løsning af opgaverne på denne måde.
 Vejdirektoratet ønsker derfor fremtidig anvendt følgende retningslinier  

 ved licitationer over levering og opsætning af vejtavler på hovedlandeveje.
 Tilbud skal opdeles i:
 1. tavlemateriel incl. beslag.
 2. stålleverance (galger og standere).
 3. opsætning.
 Tilbud kan gives på en af leverancerne eller på flere, men bygherren har  

 lov at vælge en af leverancerne kombineret med tilbud på de andre leverancer  

 fra en anden tilbudgiver.
 Tilbudgivere kan, hvis de ønsker, give prisreduktion ved samlet aftale om  

 flere af delleverancerne.
 Tavlemateriel betragtes som en særskilt leverance, for hvilket der føres  

 særskilt tilsyn og afholdes særskilt afleveringsforretning ved aflevering til  

 bygherre og/eller entreprenør, som skal foretage opsætning.
 Ved kontrakt giver leverandøren(erne) sikkerhedsstillelse for  

 tavlemateriel for sig, for stålleverance for sig og for opsætning for sig.
 Entreprenører, som giver tilbud på opsætning af tavler, skal kunne  

 dokumentere kendskab til dette arbejde og til love og regler for det.
 Vedrørende stålleverance skal tilbud også indhentes fra Statsfængslet i  

 Vridsløselille.
 Vejdirektoratet forbeholder sig ret til ved vurdering af tilbud, at tage  

 hensyn til, hvis der fra leverandører gives garanti udover den, der er krævet  

 i udbudsmaterialet.
Med venlig hilsen Aage Andersen Overingeniør.
