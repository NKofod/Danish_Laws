 Islandsk pension.
Med virkning fra den 1. januar 1998 trådte den nye  

 nordiske dobbeltbeskatningsoverenskomst i kraft.
I artikel 26, stk. 4, er der  

 indført en ny bestemmelse, hvorefter der i tilfælde, hvor en  

 pension eller livrente i henhold til artikel 18 subsidiært beskattes i  

 bopælsstaten i stedet for i kildestaten, af bopælsstaten skal  

 indrømmes et fradrag på op til 20.000 svenske kroner,  

 såfremt pensionen eller livrenten havde berettiget til et særligt  

 fradrag på grund af alder eller invaliditet i kildestaten.
 Told- og Skattestyrelsen har i den forbindelse spurgt  

 Ríkisskattstjóri i Island, hvorvidt islandske pensionister er  

 berettiget til et sådant fradrag i Island, at de er berettiget til et  

 fradrag på op til 20.000 svenske kroner i den personlige indkomst i  

 Danmark i medfør af artikel 26, stk. 4 i den nordiske  

 dobbeltbeskatningsoverenskomst.
 Ríkisskattstjóri i Island har svaret  

 Styrelsen, at islandske pensionister ikke er berettiget til noget  

 særligt fradrag på grund af alder eller invaliditet, der  

 berettiger til et fradrag i den  personlige indkomst i Danmark i  

 medfør af artikel 26, stk. 4 i den nordiske  

 dobbeltbeskatningsoverenskomst.
