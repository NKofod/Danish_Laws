Cirkulære om indberetning og  

 registrering af oplysninger om forureningskortlagte arealer i  

 matrikelregister og matrikelkort (Til samtlige amtsråd, Københavns og  

 Frederiksberg Kommunalbestyrelser, Kort- og Matrikelstyrelsen,  

 Stadskonduktørembedet i Københavns Kommune og  

 Stadslandsinspektøren i Frederiksberg Kommune) I medfør af § 14, stk. 4, og efter forhandling med  

 matrikelmyndighederne (Kort- og Matrikelstyrelsen,  

 Stadskonduktørembedet i Københavns Kommune og  

 Stadslandsinspektøren i Frederiksberg Kommune), § 59 i lov nr. 370 af  

 2. juni 1999 om forurenet jord som senest ændret ved lov nr. 447 af 31.  

 maj 2000, fastsættes:
 § 1. Amtsrådet skal indberette oplysninger  

 om kortlagte arealer som nævnt i stk. 2 til Kort- og Matrikelstyrelsen.  

 Oplysning indberettes, når adressaten for en af de i stk. 2  

 nævnte afgørelser er underrettet om afgørelsen.
 Stk. 2. Indberetningen efter stk.1 omfatter  

 følgende oplysninger:
 1)	Afgørelser om kortlægning af et areal efter lovens § 3,  

 jf. henholdsvis § 4, vidensniveau 1, og § 5, vidensniveau 2, herunder  

 afgørelser om registrering af et areal efter den med loven  

 ophævede lov om affaldsdepoter, jf. lovens § 95, stk. 1.
 2)	Afgørelser om erklæring efter lovens § 11, § 21, stk. 3  

 og § 30, stk. 6, om at en kortlagt forurening er uden betydning for  

 anvendelse af en af kortlægningen omfattet grund til den faktiske  

 anvendelse til helårsbolig, herunder afgørelser om frigivelse  

 med tilsvarende indhold efter lov om affaldsdepoter, jf. lovens § 95, stk.  

 1.
 3)	Afgørelser om ændring herunder ophævelse af  

 afgørelser som nævnt under nr. 1 og 2.
Stk. 3. Københavns og Frederiksberg  

 Kommunalbestyrelser skal fremsende oplysninger som nævnt i stk. 1 og 2  

 til henholdsvis Stadskonduktørembedet og  

 Stadslandsinspektøren § 2. Amtsrådets indberetninger skal  

 opfylde de i bilag 1 nævnte specifikationer.
 Stk. 2. Københavns og Frederiksberg  

 Kommunalbestyrelsers indberetninger skal opfylde de i  bilag 1 nævnte  

 specifikationer med de ændringer og tilpasninger, der er  

 nødvendige af hensyn til tilsvarende registrering af oplysninger om  

 kortlagte arealer i Københavns og Frederiksberg Kommuners  

 matrikelregister og tilhørende matrikelkort.
§ 3. Matrikelmyndighederne registrerer i  

 overensstemmelse med de i bilag 1 nævnte specifikationer de  

 indberettede oplysninger i matrikelregisteret på de berørte  

 matrikelnumre, og oplysning om kortlægning vises på  

 matrikelkortet.
Oplysningerne indberettes til notering i tingbogen.
 § 4. Matrikelmyndighederne underretter  

 amtsrådet henholdsvis Københavns og Frederiksberg  

 Kommunalbestyrelser om registreringen af de indberettede oplysninger.  

 Amtsrådet henholdsvis Københavns og Frederiksberg  

 Kommunalbestyrelser sikrer herefter, at tinglysning af afgørelser  

 efter lov om affaldsdepoter aflyses, jf. lovens § 95, stk. 4.
 § 5. Miljøstyrelsen kan ændre de i  

 bilag 1 fastsatte specifikationer efter forhandling med  

 matrikelmyndighederne.
§ 6. Miljøstyrelsen afholder udgifterne til  

 udviklingen og opbygningen af registeret inden for en samlet ramme på  

 2.5 mio. kr.
Herefter betaler amterne og henholdsvis Københavns og  

 Frederiksberg Kommuner for de respektive matrikelmyndigheders registrering  

 efter cirkulæret.
 § 7. Cirkulæret træder i kraft den 30.  

 december 2000.
Miljø- og Energiministeriet, den 17.  

 december 2000 Svend Auken /Jesper Hermansen Bilag 1 Bilag 1 til cirkulære om indberetning og registrering  

 af oplysninger om forureningskortlagte arealer i matrikelregister og  

 matrikelkort Specifikation for amternes indberetning og for registrering af oplysning  

 om kortlagte arealer i matrikelregister og tilhørende  

 matrikelkort.
 1)	Indberetningens form, generelle indhold m.m.
 1.1	Kortlægningsoplysningerne fremsendes til Kort- og  

 Matrikelstyrelsen med e-post til adressen: fug@kms.dk.
 1.2	Alle indberetninger skal indledningsvis indeholde oplysninger om,  

 hvilket amt og hvilken kommune indberetningen angår samt navnet  

 på amtsrådets sagsbehandler, dennes e-postadresse og  

 telefonnummer.
 1.3	I indberetningen skal angives datoen for fremstillingen af den kopi  

 af matrikelregisteret og matrikelkortet, som anvendes ved udarbejdelsen af  

 indberetningen, samt om grafiske data leveres i ArcView- eller  

 MapInfo-format.
 1.4	Data fremsendes i komprimerede dokumenter, og med forsendelsen skal  

 følge en fil, der kan gendanne det fulde dokument (Zippede  

 filer).
 1.5	Af hensyn til anvendelse af bogstaverne æ, ø og  

 å skal benyttes tegnsættet  ISO 8859-1.
 1.6	Data vedrørende arealer, der er kortlagt på  

 vidensniveau 1, skal fremsendes i kommaseparerede (zippede) filer.
1.7	Data vedrørende arealer, der er kortlagt på  

 vidensniveau 2, bortset fra data vedrørende  

 boligerklæring, jf. 1.8, skal fremsendes i ArcView- eller  

 MapInfo-format.
ArcView indrapporteringen skal i alle tilfælde mindst  

 indeholde filer af filtyperne dbf, shp og shx.
MapInfo indrapporteringen skal  

 indeholde filer af typerne dat, tab, map og id.
Dette gælder uanset om  

 det forurenede areal følger skel eller ikke følger skel, jf.  

 3.2 - 3.5.
1.8	Data vedrørende boligerklæring skal fremsendes i  

 særskilte kommaseparerede filer.
Ved boligerklæring forstås  

 erklæring efter § 21, stk. 3, § 30, stk. 6 eller § 11 i lov om  

 forurenet jord om, at forureningen er uden betydning for den faktiske  

 anvendelse af grunden til helårsboligbebyggelse.
Ved  

 boligerklæring forstås også frigivelseserklæring med  

 samme indhold efter lov om affaldsdepoter.
1.9	Beliggenheden af arealer, der er kortlagt på vidensniveau 2,  

 skal stedfæstes i et af følgende koordinatsystemer: UTM eller  

 det samme koordinatsystem, som anvendes i matrikelkortet over det  

 pågældende område (System 34 Jylland, System 34  

 Sjælland eller System 45 Bornholm). Der må ikke anvendes mere end  

 ét koordinatsystem for oplysninger om kortlagte arealer i en kommune.  

 Det anvendte koordinatsystem skal anføres i indberetningen.
Anvendes  

 UTM, angives tillige, hvilket geodætisk datum der er lagt til grund for  

 koordinatsystemet.
 2)	Indberetningens konkrete indhold.
 2.1	Alle indberetninger om kortlagte arealer skal indeholde oplysninger  

 om matrikelbetegnelsen (matrikelnummer og ejerlav) for de arealer, som er  

 berørt af kortlægningen.
 2.2	Litra i matrikelnummeret skrives med små bogstaver.
 2.3	Matrikelnummeret skrives i en venstrestillet streng uden  

 blanktegn.
 2.4	Ejerlav angives med ejerlavsnummeret i Kort- og Matrikelstyrelsens  

 ejerlavsfortegnelse.
2.5	Kortlægningsnummeret, hvorunder det pågældende  

 areal er kortlagt i amtet, skal fremgå af indberetningen.
Nummeret skal  

 bestå af kommunenummeret på 3 cifre, deletegn og et  

 løbenummer på højst 7 tegn.
Der kan henvises til flere  

 kortlægningsnumre pr. matrikelnummer for kortlægning på  

 vidensniveau 2.
 2.6	Indberetningen skal indeholde oplysninger om, hvorvidt det  

 forurenede areal er kortlagt på vidensniveau 1 eller vidensniveau 2,  

 hvilket angives med henholdsvis "V1" og "V2". Der skal  

 anvendes store bogstaver i angivelserne.
2.7	Endvidere kan indberetningen indeholde oplysning om,  

 hvorvidt amtsrådet har afgivet boligerklæring.
Hvis  

 amtsrådet har afgivet boligerklæring, anføres under  

 erklæringsstatus: "Ja". Hvis en tidligere afgivet  

 erklæring slettes, anføres "-".
 3)	Særlige oplysninger for kortlægning på  

 vidensniveau 2.
3.1	For arealer, der er kortlagt på vidensniveau 2, skal  

 indberettes oplysninger om forureningens/kortlægningens  

 udstrækning.
Udstrækningen fastlæg- ges ved en lukket
polygon, som afgrænser det forurenede areal.
Polygonen kan  

 være en cirkel eller en ellipse tilnærmet ved liniestykker.
 3.2	Hvis forureningen/kortlægningen kun omfatter en del af et  

 matrikelnummer, skal det oplyses, om polygonen, der viser  

 forureningens/kortlægningens udstrækning, falder sammen med  

 skellene for det pågældende matrikelnummer.
 3.3	Hvis polygonen overalt falder sammen med skellene, gives oplysning  

 herom ved, at der i tilslutning til de øvrige oplysninger om det  

 forurenede/kort- lagte areal anføres: "Overalt". Det betyder  

 eksempelvis, at hvis et matrikelnummer består af mere end én  

 lod, og forureningen følger skel for den ene af lodderne, skal der  

 angives: "Overalt".
 3.4	Falder polygonen kun nogle steder sammen med skellene,  

 anføres: "Nogle".
 3.5	Følger polygonen ikke på nogen strækninger skel,  

 anføres: "Ikke".
 3.6	Ved registreringen af polygoner, som amtsrådet har  

 anført nogle steder følger skel, og hvor polygonen på en  

 strækning er mindre end 3 m fra skel, registreres polygonen som  

 sammenfaldende med skellet på den pågældende  

 strækning.
 3.7	Hvis der er flere adskilte forureningsområder under samme  

 kortlægningsnummer uanset om forureningsområderne er placeret  

 på ét eller flere matrikelnumre, skal de indberettes adskilt,  

 dvs. med hver sin tabel med hver sin tilhørende polygon.
3.8	Hvis et forureningsområde omkranser "huller",  

 f.eks. oprensede områder, skal der indberettes en tabel med flere  

 tilhørende polygoner.
Første polygon er den ydre rand for det  

 omkransende forureningsområde, efterfølgende polygoner er  

 "hullerne".
 4)	Opstilling af oplysningerne m.m.
 4.1	Alle de i afsnit 2 og 3 omhandlede oplysninger skal opstilles i  

 tabeller.
 4.2	For hvert forurenet areal skal gives oplysninger om samtlige  

 forhold.
4.3	Endvidere skal angives en transaktionskode, som viser, hvilken form  

 for registrering oplysningerne vedrører.
Som transaktionskoder  

 anvendes tallene 1-6 for følgende registreringer:
 a)	Slet kortlægningsnummer/kortlægning på et bestemt  

 matrikelnummer.
 b)	Indlæg ny forurening/ny kortlægning, som omfatter et  

 helt matrikelnummer.
 c)	Indlæg ny forurening/ny kortlægning, som omfatter en del  

 af et matrikelnummer.
 d)	Indlæg/slet boligerklæring.
 e)	Ændring af V2-kortlagt areal, således at  

 kortlægningen fremover dækker hele matrikelnummeret.
 f)	Ændring af V2-kortlagt areal, således at  

 kortlægningen fremover dækker en del af  

 matrikelnummeret.
 4.4	Transaktionskoderne 0 og 1 anvendes ved registrering af forurenede  

 arealer, der er kortlagt på vidensniveau 1. Data om vidensniveau 1  

 indsendes i separat csv-fil.
 4.5	Transaktionskoderne 0, 1, 2, 4 og 5 anvendes ved registreringer af  

 forurenede arealer, der er kortlagt på vidensniveau 2. Data om  

 vidensniveau 2 indsendes i separate filer.
4.6	Transaktionskode 3 anvendes ved registrering af  

 boligerklæring.
Data om boligerklæring indsendes i separat  

 csv-fil.
 4.7	Oplysninger om skel, jf. ovenstående punkt 3, skal  

 således kun medtages for transaktionskoden 2 og 5.
 4.8	Nedenfor er vist, hvorledes tabellerne med oplysninger og  

 transaktionskoder udformes både for arealer, der er kortlagt på  

 vidensniveau 1, og for arealer på vidensniveau 2 samt for indberetning  

 om boligerklæring omfattende såvel oprettelse samt sletning.
4.9	Hvis data indsendes samlet for mere end én kommune, skal de  

 opdeles kommunevis i hver sin fil.
Filerne navngives med "K"  

 efterfulgt kommunenummer, sagstype samt angivelse af filtype (for eksempel  

 K821-V2.dbf). Filerne kan indsendes til Kort- og Matrikelstyrelsen i samme  

 e-post.
 4.10 Indberetninger om ændring af registreringen er indeholdt i  

 ovenstående transaktionskoder.
Tabel vedrørende vidensniveau 1 Transaktions- Kode Vidensniveau V1 Ejerlavs- nr.
 Matr.
 Nr.
 Kortlægnings-nr.
 Filerne navngives således: Kxxx_V1.csv, hvor xxx er kommunenummeret.
Tabel vedrørende vidensniveau 2 Transaktions- Kode Vidensniveau V2 Ejerlavs- nr.
 Matr.
 Nr.
 Kortlægnings-nr.
(Skel) (Skel) betyder, at oplysningen kun skal medtages, hvis  

 transaktionskoden er 2 eller 5.
Eksempel på Arc-fil: Kxxx_V2.dbf, hvor xxx er kommunenummeret Eksempel på Map-fil: Kxxx_V2.dat, hvor xxx er kommunenummeret Tabel vedrørende boligerklæring (transaktionskode 3).
Transaktions- kode 3 Erklærings-status Ejerlavs- Nr.
 Matr. nr.
Filerne navngives således.
Kxxx_Bo.csv.
