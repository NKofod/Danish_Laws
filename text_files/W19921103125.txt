Afslag på ansøgning fra pensionstilskudsfond om fritagelse for pligten  

 til at påføre fondens aktiver prohibitivpåtegning, samt afslag på ansøgning  

 om at meddele forhåndsgodkendelse til kapitalforbrug.
Derimod ville  

 direktoratet se velvilligt på en konkret ansøgning om tilladelse til  

 kapitalforbrug.
 En pensionstilskudsfond ansøger om fritagelse for pligten til at påføre  

 fondens aktiver prohibitivpåtegning (forbudspåtegning) samt om  

 forhåndsgodkendelse til kapitalforbrug.
 I den anledning meddeler Civilretsdirektoratet, at man ikke finder  

 grundlag for at fravige bestemmelsen i § 15 i anbringelsesbekendtgørelsen.  

 Afgørelsen begrundes med, at man ikke finder, at det forhold, at der  

 eventuelt vil kunne blive behov for kapitalforbrug til dækning af  

 pensionsforpligtelser, i sig selv udgør det nødvendige grundlag for en  

 fravigelse af reglerne om anbringelse.
 Direktoratet fandt endvidere ikke grundlag for meddele forhåndsgodkendelse  

 til kapitalforbrug og henviste i den forbindelse til fondslovens § 9.
 Direktoratet bemærkede herefter, at det af fondsloven § 29, følger, at det  

 påhviler bestyrelsen at anvende årets overskud med fradrag af rimelige  

 henlæggelser til de formål, der er fastsat i vedtægten, samt at  

 Civilretsdirektoratet i praksis accepterer henlæggelser af indtil 25% af  

 årets overskud.
Civilretsdirektoratet meddelte imidlertid, at man under hensyn til de  

 særlige forhold, der gør sig gældende for pensionstilskudsfonde, efter  

 omstændighederne vil se velvilligt på en konkret begrundet ansøgning om  

 tilladelse til kapitalforbrug samt eventuelt til henlæggelser der overstiger  

 de ovenfor nævnte 25% af det årlige overskud.
Man tilføjede, at en sådan  

 tilladelse som regel alene ville blive meddelt for et regnskabsår af gangen.
