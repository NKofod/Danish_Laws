Tilsynet fastslår, at det ikke er i overenstemmelse med  

 realkreditloven, at et datterselskab af et realkreditinstitut driver  

 ejendomsformidlervirksomhed for egen regning og risiko i stedet for via  

 franchiseaftaler.
Det er altså fortsat alene franchisegivervirksomhed, der er  

 accessorisk på ejendomsformidlingsområdet.
Finanstilsynet er fortsat af den opfattelse at ejendomsformidlervirksomhed  

 ikke er accessorisk virksomhed, uanset at tilladelserne til  

 realkreditinstitutternes engagement på ejendomsformidlingsområdet er givet i  

 henhold til tidligere realkreditlovgivning.
Det er alene  

 franchisegivervirksomhed, der er accessorisk på dette område, hvorfor  

 franchisetageren skal drive virksomheden for egen regning og risiko.
Et  

 datterselskab til et realkreditinstitut kan altså heller ikke for egen  

 regning og risiko drive ejendomsformidlervirksomhed.
 Grundlaget for afgørelsen er boligministerens tilkendegivelse over for  

 Boligudvalget ved besvarelse af samrådsspørgsmål U af 4. maj 1990.
