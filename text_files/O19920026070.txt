Resumé  


  

 A klagede over Den Sociale Ankestyrelses (DSA's) afgørelse vedrørende hans  

 berettigelse til ménerstatning og erstatning for tab af erhvervsevne som  

 følge  

 af udsættelse for organiske opløsningsmidler.
Ankestyrelsen vurderede, at A  

 var  

 hjerneskadet svarende til en méngrad på 60%, og at A havde et erhvervsevnetab  

 på 60%. Ankestyrelsen vurderede imidlertid, at halvdelen af méngraden og  

 erhvervsevnetabet kunne henføres til en selvstændig hjernelidelse hos A, der  

 var udløst af opløsningsmiddeludsættelsen, men som i øvrigt udviklede sig  

 uafhængigt af opløsningsmiddeludsættelsen, hvorfor der ikke blev givet  

 erstatning herfor.
Ombudsmanden udtalte, at efter almindelige erstatningsretlige  

 regler kan en skadevolder almindeligvis også gøres ansvarlig for skader, som  

 skyldes skadelidtes særlige sygdomsanlæg, der udløses ved det  

 ansvarspådragende  

 forhold.
På baggrund af DSA's langvarige praksis og en ændring af  

 arbejdsskadeforsikringsloven samt bemærkningerne hertil, fandt ombudsmanden  

 dog  

 ikke tilstrækkeligt grundlag for at foretage videre vedrørende DSA's praksis.
Ombudsmanden fandt imidlertid, at det lægelige grundlag for at  

 foretage en reduktion i erstatningen måtte karakteriseres som spinkelt og  

 derfor mindre foreneligt med den omvendte bevisbyrderegel i  

 arbejdsskadeforsikringsloven.
Ombudsmanden fandt ikke fuldt tilstrækkeligt  

 grundlag for kritik af afgørelsen, men meddelte, at han var indstillet på at  

 henstille til Civilretsdirektoratet, at der blev givet A fri proces til  

 sagsanlæg mod DSA, såfremt A ønskede dette. (J. nr. 1990-1656-031).
Nedsættelse af arbejdsskadeerstatning.
Ikke konkret angivet  

 konkurrerende skadesårsag.
Omvendt bevisbyrde.
 A klagede til mig over Den  

 Sociale Ankestyrelses afgørelse af 9. april 1990, hvorved ankestyrelsen  

 afgjorde hans berettigelse til ménerstatning og erstatning for tab af  

 erhvervsevne.
Det fremgik af sagen, at A  

 var opvokset i Pakistan.
Efter endt skolegang fik A arbejde i faderens firma,  

 der solgte sportsudstyr.
I 1970 flyttede A til Danmark med sin familie.
Fra 1970-73 var A ansat hos B  

 som lagerarbejder.
Han arbejdede ikke der med opløsningsmidler.
 Fra 1973-76 arbejdede han hos  

 C med fræsningsarbejde.
Fra 1976-77 var A ansat hos  

 D, hvor arbejdet bestod i prægning af plastsprøjter med farver.
Efter en kort  

 arbejdsløshedsperiode blev han igen ansat hos D, hvor arbejdet bestod i at  

 afvaske maskiner og fylde farver på trykkerimaskiner.
Han blev herunder udsat  

 for xylen og cyklohexanon, der er organiske opløsningsmidler.
I september 1983 begyndte A  

 at føle sig utilpas, han fik trykken i maven, diarré, opkastninger og  

 hovedpine, svimmelhed og tendens til at føle sig fjern.
Tilstanden  

 forværredes  

 gradvist i løbet af 1983-84.
 Den 2. oktober 1984 anmeldte  

 A's læge tilfældet til Sikringsstyrelsen (nu Arbejdsskadestyrelsen).
 Ved Sikringsstyrelsens  

 afgørelser af 24. april 1984 og 1. juli 1987 fik A tilkendt erstatning for  

 henholdsvis varigt mén, svarende til en méngrad på 15%, og for tab af  

 erhvervsevne på 15%.
 Ved skrivelse af 9. april  

 1990 meddelte Den Sociale Ankestyrelse, at styrelsen fandt A berettiget til  

 ménerstatning på 30% og erstatning for tab af erhvervsevne på 30%.  

 Ankestyrelsen begrundede afgørelsen med følgende:
 "Ankestyrelsen finder,  

 at De er berettiget til en ménerstatning svarende til en méngrad på 30% og  

 erstatning for tab af erhvervsevne på 30%.
 Ankestyrelsen ændrer således  

 Arbejdsskadestyrelsens afgørelse.
 Ankestyrelsen har lagt til  

 grund at udsættelsen for opløsningsmidler under Deres arbejde har udløst et  

 latent anlæg for en hjernelidelse, der senere har udviklet sig til en svær  

 intellektuel reduktion.
 Ankestyrelsen finder således  

 ikke, at tilstanden er opstået som følge af opløsningsmiddelforgiftningen,  

 men  

 at opløsningsmiddelforgiftningen har været en udløsende årsag.
Forløbet tyder på, at det  

 drejer sig om et organisk psykosyndrom (Mb.
Alzheimer). På det foreliggende  

 grundlag har Ankestyrelsen ikke kunnet komme diagnosen nærmere.
 Ankestyrelsen har anlagt det  

 skøn, at De på tidspunktet, hvor sygdommen var kommet i udbrud, og De ikke  

 længere var udsat for påvirkning fra organiske opløsningsmidler, var  

 hjerneskadet i middelsvær grad svarende til en méngrad på 60%. Endvidere har  

 Ankestyrelsen skønnet, at erhvervsevnetabet er 60%.
 Ankestyrelsen har herefter  

 anlagt den vurdering, at halvdelen af méngraden og erhvervsevnetabet kan  

 henføres til følgerne af opløsningsmiddelforgiftningen, medens resten er en  

 følge af hjernelidelsen.
..." I skrivelse af 2. maj 1990  

 anmodede A Den Sociale Ankestyrelse om bl.a. at uddybe ankestyrelsens  

 bemærkninger om, at han led af et organisk psykosyndrom (Mb.
Alzheimer), der  

 ikke tidligere havde været omtalt i nogle af sagens akter, herunder de for  

 ankestyrelsen foreliggende lægeerklæringer.
 I skrivelse af 11. juni 1990  

 meddelte ankestyrelsen følgende vedrørende dette spørgsmål:
 "I anledning af Deres  

 brev af 2. maj 1990 meddeler man, at Ankestyrelsen ved afgørelsen lagde til  

 grund, at udsættelsen for opløsningsmidler har udløst et latent anlæg for en  

 hjernelidelse, der senere har udviklet sig til en svær intellektuel  

 reduktion.
 Ankestyrelsen har uddybet  

 dette ved at anføre, at forløbet tyder på, at det drejer sig om et organisk  

 psykosyndrom (Mb Alzheimer). Ankestyrelsen tilføjede at styrelsen på det  

 foreliggende grundlag ikke kunne komme diagnosen nærmere.
Ankestyrelsen har således  

 ikke stillet diagnosen Mb.
Alzheimer, hvilket heller ikke er nødvendigt af  

 hensyn til sagens afgørelse, men peger på at det organiske psykosyndrom måske  

 kan være denne lidelse.
En egentlig diagnosticering kan efter Ankestyrelsens  

 opfattelse ikke foretages på grundlag af de stedfundne undersøgelser.
Der vedlægges en liste over  

 Ankestyrelsens lægekonsulenter med kryds ud for de konsulenter der har  

 deltaget  

 ved sagens behandling." I anledning af forbundets  

 klage til mig udtalte ankestyrelsen i skrivelse af 27. maj 1991 følgende  

 vedrørende sagen:
 "...Som det fremgår af  

 sagen har A været udsat for opløsningsmidler i perioden 1976-1984. Han har  

 haft  

 forgiftningssymptomer siden 1983.
Der er efter arbejdsophør  

 konstateret en væsentlig forværring i tilstanden.
Dette tyder ikke på at  

 lidelsen er en følge af opløsningsmiddelforgiftning.
 Dette underbygges af  

 speciallæge (E's) erklæring af 30. november 1989, hvor speciallægen gør  

 opmærksom på, at (A's) intellektuelle tilstand er yderligere forværret, men  

 årsagen må siges at være ubekendt.
Forløbet tyder på, at det  

 drejer sig om et organisk psykosyndrom (mb.
Alzheimer). Hastigheden af  

 demensudviklingen sandsynliggør at det drejer sig om denne lidelse, en  

 demensudvikling der er helt uafhængig af tidligere udsættelse for  

 opløsningsmidler.
På det foreliggende grundlag har Ankestyrelsen ikke kunnet  

 komme diagnosen nærmere.
Mb.
Alzheimer kan ikke anerkendes som en lidelse  

 fremkaldt af udsættelse for opløsningsmidler.
Men Ankestyrelsen har anlagt  

 det  

 synspunkt, at udsættelsen for opløsningsmidler under arbejdet har udløst et  

 latent anlæg for en hjernelidelse, der senere har udviklet sig til en svær  

 intellektuel reduktion." Forbundet har i sin klage til  

 mig særligt anført, at ankestyrelsen ikke burde have taget forbehold for den  

 ikke diagnosticerede lidelse, hvortil halvdelen af A's varige mén og  

 erhvervsevnetab henførtes, således at der ikke blev givet erstatning herfor.
 I et brev til A udtalte jeg  

 følgende:
 "Efter de foreliggende  

 oplysninger i sagen og Den Sociale Ankestyrelses afgørelse af 9. april 1990  

 må  

 jeg forstå ankestyrelsen således, at (A's) lidelse ansås omfattet af  

 erhvervssygdomsfortegnelsen (bekendtgørelse nr. 60 af 20. januar 1989 om  

 fortegnelse over erhvervssygdomme i medfør af lovgivning om  

 arbejdsskadeforsikring),  

 og at bevisreglerne i arbejdsskadeforsikringslovens § 10, stk. 2, og § 13  

 følgeligt fandt anvendelse ved afgørelsen af (A's) erstatningsberettigelse.
Ankestyrelsen har i sin  

 afgørelse samt i sine senere udtalelser givet udtryk for, at (A's) udsættelse  

 for opløsningsmidler dels har medført en opløsningsmiddelforgiftning, dels  

 har  

 udløst et latent anlæg hos (A) for en hjernelidelse, der senere har udviklet  

 sig til en svær intellektuel reduktion.
Efter det foreliggende må  

 hjernelidelsen således antages ikke at have bestået forud for udsættelsen for  

 organiske opløsningsmidler.
 Ankestyrelsen har ved sin  

 afgørelse fundet, at (A) ikke var berettiget til erstatning for den del af  

 lidelsen, der blev anset som følge af den hjernelidelse, der blev udløst ved  

 udsættelsen  

 for opløsningsmidler.
 I erhvervssygdomsfortegnelsen  

 er fastsat nærmere bestemmelser om, hvilke betingelser der skal være opfyldt,  

 for at en sygdom kan anerkendes som en erhvervssygdom.
 Bestemmelserne har følgende  

 ordlyd:
 "  

  

 § 1.  

  

 For at en sygdom kan anerkendes som erhvervssygdom, skal  

 følgende generelle betingelser være opfyldt:
 Den skadelige påvirkning skal styrkemæssigt og  

 tidsmæssigt svare til de påvirkninger, for hvilke der er godtgjort en  

 årsagsmæssig sammenhæng mellem påvirkning og sygdom.
 Der skal være tale om et sygdomsbillede, der svarer til  

 det sygdomsbillede, for hvilket der er godtgjort en årsagsmæssig sammenhæng  

 mellem påvirkning og sygdom.
 Der må ikke være oplyst forhold, der gør det  

 overvejende sandsynligt, at sygdommen skyldes andre forhold end de  

 arbejdsmæssige, jf. arbejdsskadeforsikringslovens § 10, stk. 2.
Stk. 2.  

  

 Hvis der er faktorer, der ikke er arbejdsbetingede, men som  

 antages at medvirke til sygdommen, anerkendes sygdommen som erhvervssygdom,  

 idet der ved erstatningsudmålingen alene ydes erstatning for den del af  

 sygdommen, der skyldes den erhvervsmæssige påvirkning." Efter almindelige  

 erstatningsretlige regler i dansk ret antages det, at en skadevolder kan  

 gøres  

 ansvarlig for skader, som skyldes særlige sygdomsanlæg hos en skadelidt, selv  

 om sygdomsanlægget er medvirkende til, at der sker betydelige komplikationer  

 eller eventuelt til skadelidtes død.
Denne praksis er især beskrevet i  

 Erstatningsansvarsloven med kommentarer, 2. udg. af Jens Møller og A.
Vinding  

 Kruse, s. 134 ff,  

 139 f  

 og  

 142 f.
 I  

 arbejdsskadeerstatningssager er det fast praksis i Arbejdsskadestyrelsen og  

 Den  

 Sociale Ankestyrelse ved fastsættelse af erstatningsberettigelsen at tage  

 hensyn til eventuelt forud bestående lidelser hos skadelidte, jf.  

 Arbejdsskadeforsikringsloven med kommentarer ved Asger Friis og Ole Behn  

 (1984), s. 188.
 I den foreliggende sag har  

 ankestyrelsen lagt vægt på et formodet særligt sygdomsanlæg hos skadelidte,  

 der  

 blev udløst ved (A's) arbejde med opløsningsmidler, og alene ydet erstatning  

 for den del af sygdommen, der blev antaget at kunne henføres direkte til  

 udsættelsen for opløsningsmidler.
 På denne baggrund har jeg  

 tidligere i anledning af en arbejdsskadesag gjort opmærksom på, at  

 lovmedholdeligheden af Arbejdsskadestyrelsens og Den Sociale Ankestyrelses  

 praksis kan give anledning til tvivl, jf. den af forbundet nævnte sag omtalt  

 i  

 FOB 1990.203.
Socialministeren fremsatte  

 den 18. december 1991 et forslag til lov om forsikring mod følger af  

 arbejdsskade.
Lovforslaget indeholder i § 26 en bestemmelse af følgende  

 indhold:
"  

  

 § 26.  

  

 Erstatning efter §§ 30 og 32 [for tab af erhvervsevne] samt  

 godtgørelse efter § 33 [for varigt mén] i denne lov fastsættes på grundlag af  

 arbejdsskadens følger.
Erstatningen kan således nedsættes eller efter  

 omstændighederne  

 bortfalde, hvis skadelidtes aktuelle lægelige og sociale situation ikke  

 udelukkende kan henføres til arbejdsskaden." [mine tiføjelser] Af de almindelige  

 bemærkninger til lovforslaget fremgår bl.a. følgende:
 "...
4. Betydningen af forudbestående lidelse Arbejdsskadestyrelsen/Ankestyrelsen  

 har hidtil haft den praksis, at kun de følger, der kan tilskrives  

 arbejdsskaden, anerkendes og kompenseres.
 Ombudsmanden har rejst tvivl  

 om lovmedholdeligheden af styrelsernes praksis og har blandt andet henvist  

 til  

 den almindelige erstatningsret.
 Efter de almindelige  

 erstatningsregler ydes der fuld erstatning, selv om der indtræder usædvanlige  

 komplikationer, eller følgerne skyldes skadelidtes erhvervsevne allerede var  

 nedsat, eller den forudbestående lidelse med sikkerhed på et senere tidspunkt  

 ville have medført i det væsentlige de samme følger af skaden.
 En ændring af styrelsernes  

 praksis, således at den kommer til at svare til de almindelige  

 erstatningsretlige regler, vil betyde, at nogle skadelidte ikke får den  

 erstatning, som de efter styrelsernes nuværende praksis er berettigede til,  

 mens andre vil få erstatning for skadefølger, der ikke kan henføres til  

 arbejdsskaden.
 Det foreslås derfor, at den  

 hidtidige praksis, hvorefter der alene ydes kompensation for de skadefølger,  

 der kan henføres til arbejdsskaden, præciseres i loven.
..." Lovforslaget er vedtaget.
 På baggrund af dette  

 lovforslag samt bemærkningerne hertil har jeg ikke tilstrækkeligt grundlag  

 for  

 at foretage videre vedrørende den nævnte praksis, som myndighederne har fulgt  

 i  

 en meget lang periode, jf. for så vidt angår forudbestående lidelser,  

 Folketingets Ombudsmands beretning, 1988, s. 178.
Som det fremgår af det  

 anførte, har Den Sociale Ankestyrelse i (A's) sag anset en del af lidelsen  

 begrundet i et særligt forhold hos (A) selv og ikke som en følge af  

 udsættelsen  

 for opløsningsmidler.
Arbejdsskadeforsikringsloven indeholder i § 10, stk. 2,  

 og § 13 særlige bestemmelser om bevisbyrden med hensyn til, om en lidelse  

 skal  

 anses som et udslag af en erhvervssygdom, samt hvornår et tab af erhvervsevne  

 og et varigt mén skal anses at være en følge af en arbejdsskade.  

 Bestemmelserne  

 har følgende ordlyd:
 § 10.
"  

  

 Stk. 2.  

  

 En person, der har pådraget sig en erhvervssygdom, har krav  

 på ydelser efter loven, medmindre det anses for overvejende sandsynligt, at  

 pågældendes sygdom skyldes andre forhold end de erhvervsmæssige." "§ 13.  

  

 Et påvist tab af erhvervsevne, et varigt mén eller en  

 persons død anses at være en følge af arbejdsskaden, medmindre overvejende  

 sandsynlighed taler herimod." Det fremgår af ankestyrelsens  

 udtalelse til mig af 27. maj 1991, at ankestyrelsen fandt, at forløbet tydede  

 på, at (A) var udsat for et organisk psykosyndrom, idet hastigheden af  

 demensudviklingen sandsynliggjorde dette.
Ankestyrelsen henviste i øvrigt til  

 en erklæring af 30. november 1989 fra speciallæge (E), der gør opmærksom på,  

 at  

 årsagen til forværringen af (A's) intellektuelle tilstand måtte siges at være  

 ubekendt.
Ankestyrelsen har i  

 skrivelsen af 9. april 1990 anført, at både antagelsen om en allerede  

 bestående  

 intellektuel reduktion samt fastsættelsen af de skadevirkninger, der kan  

 henføres hertil, har været skønsmæssig.
Skønnet bygger ifølge det oplyste  

 hovedsageligt på oplysningerne om sygdommens efterfølgende forløb og er  

 således  

 ikke underbygget af lægelige iagttagelser på tidspunktet forud for  

 erhvervssygdommens indtræden.
 Det lægelige grundlag for at  

 foretage en reduktion i erstatningen må efter min mening karakteriseres som  

 spinkelt, og jeg må derfor anse det for mindre foreneligt med kravet i § 10 -  

 hvorefter det skal anses for "overvejende sandsynligt", at  

 sygdommen  

 skyldes andre forhold end de erhvervsmæssige - at ankestyrelsen har foretaget  

 en reduktion i den fastsatte erstatning.
 Det er imidlertid i lægelig  

 henseende almindeligt antaget, at en opstået hjerneskade ikke forværres, når  

 udsættelse for stoffet ophører, jf. herved Højesterets dom optrykt i  

 Ugeskrift  

 for Retsvæsen 1989, s. 988 (især s. 999). Da (A's) tilstand ifølge det  

 oplyste  

 er blevet væsentligt forværret siden arbejdsophøret, finder jeg ikke at have  

 fuldt tilstrækkeligt grundlag for at kritisere ankestyrelsens afgørelse af 9.  

 april 1990.
 Jeg finder imidlertid, at  

 spørgsmålet er så tvivlsomt, at jeg - da der desuden er tale om en  

 velfærdssag  

 for (A) - vil være indstillet på at henstille til Civilretsdirektoratet, at  

 der  

 meddeles (A) fri proces til sagsanlæg mod Den Sociale Ankestyrelse.
