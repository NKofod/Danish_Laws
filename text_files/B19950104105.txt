 I medfør af § 1021 g i retsplejeloven, jf. lovbekendtgørelse nr. 905 af  

 10. november 1992, som ændret bl.a. ved lov nr. 393 af 14. juni 1995 og  

 senest ved lov nr. 903 af 29. november 1995, fastsættes:
 § 1.  Nævnets formand tilrettelægger nævnets arbejde  

 og fastlægger mødedagene.
 Stk. 2.  Nævnets formand stiller sekretærbistand til  

 rådighed for nævnet.
 Stk. 3.  Nævnets formand foranlediger, at der føres en  

 særskilt journal over nævnets sager, og sørger for, at sagens dokumenter  

 opbevares og afleveres i overensstemmelse med de til enhver tid gældende  

 arkivretlige regler.
§ 2.  Alle nævnets medlemmer deltager i sagens  

 behandling.
Er et medlem forhindret, deltager suppleanten i den pågældendes  

 sted.
 Stk. 2.  Et medlem af nævnet kan ikke deltage i  

 behandlingen af en sag, når vedkommende er inhabil efter forvaltningslovens  

 kapitel 2.
 § 3.  Sagerne behandles mundtligt.
Stk. 2.  Formanden kan bestemme, at en sag eller visse  

 typer af sager skal behandles skriftligt.
Såfremt et medlem anmoder om det,  

 behandles sagen dog mundtligt.
 § 4.  Såfremt nævnet eller statsadvokaten ønsker det,  

 kan statsadvokatens redegørelse efter retsplejelovens § 1021 d suppleres med,  

 at statsadvokaten mundtligt over for nævnet redegør for sagen.
 Stk. 2.  Nævnet og statsadvokaten kan også i øvrigt  

 drøfte sagerne mundtligt.
 § 5.  Nævnet kan anmode statsadvokaten om at foretage  

 bestemte yderligere undersøgelses- eller efterforskningsskridt, jf.  

 retsplejelovens § 1021 c.
§ 6.  Nævnet kan over for statsadvokaten tilkendegive,  

 at der efter nævnets opfattelse bør indledes en undersøgelse efter reglerne i  

 retsplejelovens kapitel 93 b eller efterforskning efter reglerne i kapitel 93  

 c.
Dette gælder også, selv om der ikke er indgivet en klage eller anmeldelse.
 § 7.  Nævnets møder er ikke offentlige.
 § 8.  Nævnets medlemmer har tavshedspligt, jf.  

 forvaltningslovens § 27.
 Stk. 2.  Nævnets medlemmer må ikke uden statsadvokatens  

 samtykke overlevere det modtagne materiale til andre, jf. retsplejelovens §  

 1021 b, stk. 1, 2. pkt.
 § 9.  Nævnets beslutninger træffes ved afstemning  

 efter stemmeflerhed.
 Stk. 2.  Ved tilkendegivelsen efter retsplejelovens §  

 1021 e til statsadvokaten kan ethvert medlem forlange en kort begrundelse for  

 sit standpunkt tilført indstillingen.
 § 10.  Nævnets beslutninger udfærdiges skriftligt og  

 underskrives af formanden eller den, formanden bemyndiger dertil.
 § 11.  Såfremt politiklagenævnet i medfør af  

 retsplejelovens § 1021 f klager over statsadvokatens afgørelse, underretter  

 statsadvokaten sagens parter.
 § 12.  I de i retsplejelovens § 1021 c, stk. 2, nævnte  

 tilfælde møder formanden om fornødent for politiklagenævnet i retten.
 § 13.  Politiklagenævnene afholder et årligt  

 fællesmøde.
 Stk. 2.  På fællesmødet vælger medlemmerne af nævnene  

 blandt de seks formænd en landsformand.
 Stk. 3.  Landsformanden forbereder og indkalder til  

 fællesmødet.
 Stk. 4.  Landsformanden udgiver sammen med Rigsadvokaten  

 den i § 14 nævnte årsberetning.
 Stk. 5.  Landsformanden vederlægges for de i stk. 3 og  

 stk. 4 nævnte yderligere arbejdsopgaver.
 § 14.  Politiklagenævnet udarbejder en selvstændig  

 delberetning, der indgår i den årsberetning, som Rigsadvokaten skal afgive i  

 medfør af retsplejelovens § 1021 h.
 § 15.  Bekendtgørelsen træder i kraft den 1. januar  

 1996.
