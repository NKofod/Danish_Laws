Betænkning afgivet af Miljø- og Fødevareudvalget den 25. maj 2016 Betænkning over Forslag til folketingsbeslutning om at sælge statsejede campingpladser [af Joachim B.:  Olsen (LA) m.fl.]:
1. Udvalgsarbejdet Beslutningsforslaget blev fremsat den 30. marts 2016 og var til 1. behandling den 19. maj 2016. Beslutningsforslaget blev efter 1. behandling henvist til behandling i Miljø- og Fødevareudvalget.
Møder Udvalget har behandlet beslutningsforslaget i 1 møde.
2. Indstillinger og politiske bemærkninger Et flertal i udvalget (S, DF, V, EL, ALT, RV og SF) indstiller beslutningsforslaget til forkastelse.
Venstres medlemmer af udvalegt ønsker at tilkendegive, at Venstre som et liberalt parti har det grundsynspunkt, at staten som udgangspunkt ikke skal eje eller drive campingpladser.
Vi er også tilfredse med, at staten heller ikke driver campingpladser.
Campingpladser drives bedst i privat regi.
I Venstre er vi glade for, at det for år tilbage lykkedes os at få solgt fra af de daværende statslige campingpladser.
Konkret er der et lille antal campingpladser tilbage, som ejes af staten, men hvor driften er udbudt, bortforpagtet og overdraget til private, der driver pladserne.
De få aktuelle campingpladser er ifølge det oplyste placeret noget specielt, f.eks. midt i/sammenblandet med andre af statens arealer, bl.a. i fredskovpligtigt område og/eller helt eller delvis placeret inden for strandbeskyttelseslinjen, som medfører bindinger i forhold til udstykning, som må betragtes som forudsætning for frasalg.
Når de få tilbageværende pladser åbenbart ikke har kunnet sælges, skyldes det bl.a. lovgivningsmæssige og tekniske forhindringer.
Venstre kan derfor på det foreliggende grundlag ikke støtte beslutningsforslaget.
 Et mindretal i udvalget (LA og KF) indstiller beslutningsforslaget til vedtagelse uændret.
Liberal Alliances medlemmer af udvalget er af den grundlæggende overbevisning, at staten ikke bør drive forretning i konkurrence med danske virksomheder, heller ikke når det kommer til drift af campingpladser.
LA noterer sig imødekommenhed over for den overordnede problemstilling fra flere partier.
De anførte bekymringer vedrørende et påkrævet lovarbejde agter LA at drøfte videre med de relevante parter.
 Inuit Ataqatigiit, Siumut, Tjóðveldi og Javnaðarflokkurin var på tidspunktet for betænkningens afgivelse ikke repræsenteret med medlemmer i udvalget og havde dermed ikke adgang til at komme med indstillinger eller politiske udtalelser i betænkningen.
 En oversigt over Folketingets sammensætning er optrykt i betænkningen.
René Christensen (DF) Pia Adelsteen (DF) fmd.
Ib Poulsen (DF) Rasmus Jarlov (KF) Lise Bech (DF) Karina Due (DF) Erling Bonnesen (V) Kristian Pihl Lorentzen (V) Thomas Danielsen (V) Torsten Schack Pedersen (V) Anni Matthiesen (V) Jacob Jensen (V) Carsten Bach (LA) Mette Bock (LA) Mette Abildgaard (KF) Bjarne Laustsen (S) Lea Wermelin (S) nfmd.
Kaare Dybvad (S) Jesper Petersen (S) Malte Larsen (S) Simon Kollerup (S) Søren Egge Rasmussen (EL) Maria Reumert Gjerding (EL) Christian Poll (ALT) Carolina Magdalene Maier (ALT) Johannes Lebech (RV) Ida Auken (RV) Lisbeth Bech Poulsen (SF) Pia Olsen Dyhr (SF) Inuit Ataqatigiit, Siumut, Tjóðveldi og Javnaðarflokkurin havde ikke medlemmer i udvalget.
