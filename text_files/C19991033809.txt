Cirkulære om ansættelsesforhold  

 for kirkesangere og for organister, der ikke lønnes efter  

 tjenestemændenes lønrammer (Til menighedsrådene) I medfør af § 22, stk. 1 i lov nr. 310 af 16. maj  

 1990 om ansættelse i stillinger i folkekirken m.v.  

 fastsættes:
 1. Indledning.
 I forlængelse af drøftelser i folkekirkens  

 samarbejdsudvalg ophæves de gældende regler om aflønning  

 af kirkesangere og organister, der ikke lønnes efter  

 tjenestemændenes lønrammer med virkning fra dette  

 cirkulæres ikrafttrædelse.
 Dette cirkulære træder i stedet for  

 Kirkeministeriets cirkulære af 20. februar 1995 om løn- og  

 ansættelsesforhold for kirkesangere og for organister, der ikke  

 lønnes efter tjenestemændenes lønrammer, som  

 ophæves med virkning fra dette cirkulæres  

 ikrafttrædelse.
 2. Cirkulærets anvendelsesområde.
 Cirkulæret finder anvendelse på kirkesangere  

 og på organister, der ikke aflønnes efter det for  

 tjenestemænd gældende lønrammesystem.
 3. Ansættelse.
3.1. Ansættelseskompetence Ansættelse foretages af menighedsrådet i det  

 sogn hvor kirkesangeren/organisten skal gøre tjeneste.
Skal den  

 ansatte gøre tjeneste i mere end et sogn foretages ansættelsen i  

 fællesskab af menighedsrådene inden for  

 ansættelsesområdet.
3.2. Opslag Ansættelse sker efter offentligt opslag.
Opslag skal  

 bekendtgøres på en sådan måde, at det kommer til  

 kundskab for den størst mulige kreds af eventuelle ansøgere til  

 stillingen.
Opslag bør optages i uge- eller dagspressen og eventuelt i  

 fagblade.
Det offentlige arbejdsformidlingskontor skal gøres bekendt  

 med opslaget.
 Opslag skal indeholde oplysning om følgende:
 Ansøgningsfristen skal være mindst 21.  

 dage.
 4. Regulativ.
Kirkesangeres/organisters tjenestepligter fastsættes  

 i et regulativ jf.
Kirkeministeriets cirkulære af 15. september 1981 om  

 udfærdigelse af regulativ for de ved kirker og kirkegårde  

 ansatte.
 5. Lønnens udbetaling.
 Lønnen udbetales månedsvis bagud.  

 Forudbetaling opretholdes for allerede ansatte kirkesangere/organister, der  

 er forudlønnede.
 6. Løn under sygdom, graviditet, barsel og  

 adoption.
 Der ydes kirkesangere/organister løn under sygdom i  

 henhold til funktionærlovens regler.
 Der ydes kirkesangere/organister løn i forbindelse  

 med graviditet, barsel og adoption efter de til enhver tid gældende  

 regler for tjenestemænd.
 7. Befordringsgodtgørelse.
 7.1. Befordring mellem tjenestesteder.
 Der kan ydes kirkesangere/organister godtgørelse  

 ved benyttelse af eget befordringsmiddel mellem flere tjenestesteder,  

 såfremt befordring er nødvendig for tjenestens udførelse.  

 Godtgørelsen beregnes efter de for statens tjenestemænd  

 gældende regler for brug af eget befordringsmiddel efter bemyndigelse  

 (høj sats).
Der kan endvidere ydes godtgørelse af udgifter til  

 befordring til pligtige tjenester uden for pastoratet.
Såfremt  

 offentlige befordringsmidler ikke med rimelighed kan forlanges benyttet,  

 beregnes godtgørelsen efter ovenstående regler.
 7.2. Befordring mellem hjem og tjenestested.
Der kan ydes kirkesangere/organister, som har bopæl  

 5 km eller mere fra kirken, godtgørelse af udgifter til befordring til  

 og fra tjenester i pastoratet.
Offentlige transportmidler skal så vidt  

 muligt benyttes.
 I modsat fald ydes godtgørelse efter reglerne for  

 statens tjenestemænds brug af eget befordringsmiddel efter taksten for  

 "anden godkendt kørsel" (lav sats).
 Der kan maksimalt ydes godtgørelse for en afstand  

 af 50 km imellem tjenestestedet og kirkesangerens/organistens hjem.
 Er en kirkesanger/organist ansat ved flere kirker,  

 beregnes befordringsgodtgørelse fra den ansattes bopæl og til  

 den nærmeste kirke, ved hvilken vedkommende er ansat.
 7.3. Udbetaling af befordringsgodtgørelse.
 Befordringsgodtgørelse udbetales månedlig  

 bagud sammen med lønnen på grundlag af  

 kirkesangerens/organistens opgørelse over tjenester, hvormed der har  

 været forbundet befordringsudgifter for den pågældende.
 8. Telefongodtgørelse.
 Der kan efter menighedsrådets bestemmelse ydes  

 kirkesangere/organister telefongodtgørelse efter Kirkeministeriets  

 cirkulære af 30. juni 1983 angående boligtjenestetelefon m.v. til  

 tjenestemænd m.fl. i folkekirken.
9. Ferie Kirkesangere/organister er berettiget til ferie i henhold  

 til ferielovens regler.
 10. Fridage og friweekends.
Kirkesangere/organister er berettiget til en fast ugentlig  

 fridag, som fastsættes i stillingens regulativ.
En fridag skal omfatte  

 mindst 40 timer.
Undtagelsesvist kan en fridag dog betragtes som givet,  

 uanset at fritiden kun har udgjort 36 timer, såfremt disse har  

 været placeret i tidsrummet mellem kl. 1700 dagen  

 før fridagen og kl. 800 dagen efter fridagen.
Kirkesangere/organister er herudover berettiget til 3  

 betalte friweekends årligt.
En friweekend skal omfatte hele  

 lørdagen og søndagen og have en samlet længde på 60  

 timer. en friweekend må ikke henlægges til  

 hovedhøjtiderne.
 11. Jubilæumsgratiale.
 Kirkesangere/organister er berettiget til  

 jubilæumsgratiale i henhold til Kirkeministeriets cirkulære af 9.  

 februar 1990 om jubilæumsgratiale til personale i folkekirkens  

 tjeneste.
 12. Afsked.
Afsked meddeles af menighedsrådet.
Forinden  

 menighedsrådet træffer beslutning om uansøgt afsked af en  

 kirkesanger/organist, skal denne gives lejlighed til at udtale sig.  

 Meddelelse om afsked skal afgives skriftligt og være begrundet.
De  

 forhold, der har ført til afsked, skal udtømmende angives.
Kirkesangere/organister skal opsiges til fratræden  

 med udgangen af den måned, de pågældende fylder 70  

 år.
Gør ganske særlige omstændigheder sig  

 gældende, kan stiftsøvrigheden efter menighedsrådets  

 indstilling godkende, at afskeden udsættes en kort tid efter det fyldte  

 70. år.
 Afsked skal finde sted, såfremt en  

 kirkesanger/organist varigt eller for længere tid på grund af  

 sygdom eller svagelighed bliver ude af stand til at varetage sin stilling.  

 Afsked af denne grund bør i almindelighed meddeles, når  

 sygdomsfraværet har udgjort 120 dage inden for 12 på hinanden  

 følgende måneder, og der ikke er udsigt til snarlig  

 tilbagevenden til tjenesten.
Såfremt tjenesten ikke varetages tilfredsstillende  

 eller den ansatte gør sig skyldig i tjenesteforseelse kan der  

 være grundlag for afsked.
I øvrigt gælder reglerne i  

 afsnit 8 i Kirkeministeriets cirkulære af 20. december 1997 om  

 løn- og ansættelsesvilkår for kirke- og  

 kirkegårdsfunktionærer.
 13. Opsigelsesvarsel.
 I de første 6 måneder af ansættelsen  

 kan ansættelsesforholdet af begge parter bringes til ophør med  

 14 dages varsel.
 I den resterende del af ansættelsen er varslet fra  

 kirkesangeren/organistens side 1 måned til udgangen af en måned  

 og fra menighedsrådets side 3 måneder til udgangen af en  

 måned.
 14. Faglig organisation.
 Under forhandling med menighedsrådet kan  

 kirkesangeren/organisten møde med eller lade sig repræsentere af  

 sin faglige organisation.
 15. Efterindtægt og understøttelse.
 Bestemmelserne om efterindtægt og  

 understøttelse i henhold til afsnit 9.2.2. og 9.4. i Kirkeministeriets  

 cirkulære af 20. december 1997 om løn- og  

 ansættelsesvilkår for kirke- og  

 kirkegårdsfunktionærer, gælder tilsvarende for  

 honorarlønnede organister/kirkesangere.
 16. Ikrafttrædelse.
 Dette cirkulære træder i kraft straks.
 Nuværende ansatte kirkesangere/organister, som  

 stadig aflønnes efter reglerne i Kirkeministeriets cirkulære af  

 10. juli 1985 om løn- og ansættelsesforhold for kirkesangere og  

 for organister, der ikke lønnes efter tjenestemændenes  

 lønrammer, kan kræve aflønning efter disse regler  

 opretholdt indtil udgangen af marts 2000.
