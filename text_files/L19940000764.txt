Den 23. juni 1991 undertegnedes på Dobris Slot ved Prag en aftale mellem Miljøministeriet i Danmark og den Statslige Miljøkomite i Tjekkoslovakiet om samarbejde på miljøbeskyttelsesområdet.
 Aftalen har følgende ordlyd:
Oversættelse A F T A L E mellem Kongeriget Danmarks Miljøministerium og Den Tjekkiske og Slovakiske  

 Føderative Republiks Statslige Miljøkomite om samarbejde på  

 miljøbeskyttelsesområdet Mellem Kongeriget Danmarks Miljøministerium og Den  

 Tjekkiske og Slovakiske Føderative Republiks Statslige Miljøkomite, i det  

 følgende kaldet »parterne«, er der - i ønsket om til fulde og konsekvent at gennemføre bestemmelserne i  

 slutakten for Konferencen om Sikkerhed og Samarbejde i Europa og senere  

 dokumenter, - og med henblik på at udvikle og formidle samarbejde inden for  

 miljøbeskyttelse, indgået nedenstående aftale Artikel 1 De to parter vil udvikle og formidle samarbejdet på miljøområder af  

 interesse for begge parter.
Med disse formål for øje vil begge parter bl.a.  

 gensidigt organisere og fremme udveksling af eksperter, videnskabelige og  

 tekniske data, viden og erfaring samt iværksætte og formidle direkte  

 bilateralt samarbejde mellem statsejede virksomheder, kooperativer, private  

 virksomheder og andre relevante organisationer.
Artikel 2 Samarbejdet vil primært vedrøre:
- oplæring og uddannelse - miljøproblemer i energiproduktionen - industrien og affaldshåndtering - forvaltning af vandressourcer og grundvandsbeskyttelse - miljøproblemer i landbruget - naturfredning og - byudvikling og bevaring af arkitektoniske værdier.
Artikel 3 Der kan inden for nærværende aftales rammer etableres særlige ordninger  

 mellem virksomheder, institutioner og/eller private organisationer.
Artikel 4 Med henblik på gennemførelsen af nærværende aftales bestemmelser nedsætter  

 parterne en stående dansk-tjekkoslovakisk arbejdsgruppe.
Arbejdsgruppens  

 hovedopgaver vil være:
- tilrettelæggelse og koordinering af samarbejdet inden for de i artikel 2  

 og 3 specificerede områder, - systematisk gennemgang og vurdering af samarbejdets forløb og  

 resultater, - forslag om andre samarbejdsformer, der passer begge parter.
 Den stående dansk-tjekkoslovakiske arbejdsgruppe afholder møder skiftevis  

 i Danmark og/eller i Den Tjekkiske og Slovakiske Føderative Republik på  

 datoer, der aftales mellem parterne.
Artikel 5 Eksperters rejseomkostninger dækkes af den part, der udsender den  

 pågældende, medmindre andet aftales i det enkelte tilfælde.
Artikel 6 Yderligere forhandlinger vedrørende gennemførelsen af nærværende aftale  

 koordineres for Kongeriget Danmarks vedkommende af Miljøministeriet i  

 København og for Den Tjekkiske og Slovakiske Føderative Republik af den  

 Statslige Miljøkomite i Prag, der giver deres repræsentanter behørig  

 bemyndigelse.
Artikel 7 Nærværende aftale er gældende for en femårig periode.
Aftalen forlænges  

 automatisk med yderligere to år, medmindre en af parterne skriftligt meddeler  

 sin tilbagetræden fra aftalen seks måneder før aftalens udløb.
Aftalen kan  

 ændres ved fælles aftale.
Artikel 8 Nærværende aftale træder i kraft ved underskrivelsen.
 Udarbejdet på Dobris Slot ved Prag den 23. juni 1991 i to originale  

 eksemplarer på engelsk.
 Aftalen trådte i medfør af artikel 8 i kraft ved underskrivelsen.
