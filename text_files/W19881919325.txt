 Ankestyrelsen fandt, at der kunne ydes hjælp til reservekontaktlinser  

 til en 59-årig førtidspensionist, der var blevet opereret for grå stær på  

 begge øjne og led af kronisk øjenkatar.
 Linsestyrken var på over 12 dioptrier, og linserne skulle renses en  

 gang om måneden, hvilket tog en uge.
Ankestyrelsen lagde ved afgørelsen vægt på dels de forholdsvis hyppige  

 intervaller, hvormed linserne skulle renses, dels på den tid rensningen hver  

 gang tog.
Ankestyrelsen fandt, at der ikke var tale om reservekontaktlinser,  

 da begge sæt linser så at sige var i brug samtidig.
 REDEGØRELSE FOR SAGEN:
 Sagen drejede sig om den 59-årige førtidspensionist P, som var blevet  

 opereret for grå stær på begge øjne i henholdsvis 1980 og 1982.
Dette bevirkede, at P havde en styrke på over + 12 dioptrier på begge øjne  

 og var nødt til at bruge kontaktlinser.
P led desuden af kronisk øjenkatar og  

 skulle derfor have sine kontaktlinser renset hver måned, hvilket tog en uge.
P's optiker oplyste, at P benyttede døgnlinser, samt at  

 rensningenafkontaktlinserne med den fremgangsmåde, han benyttede, tog ca. 1  

 uge.
Han ville ikke afvise, at nogle optikere ville være i stand til at rense  

 linserne i løbet af et par dage, men han var på den anden side ikke på det  

 foreliggende grundlag i stand til at afgøre, om det ville være en forsvarlig  

 rensning.
 Efter de lægelige oplysninger i sagen kunne P ikke klare sig ved hjælp af  

 briller, mens kontaktlinserne var til rensning.
 AFGØRELSEN, DER KLAGES OVER:
 Socialforvaltningen fandt, at der efter bistandslovens § 58 kun kunne ydes  

 hjælp til et sæt kontaktlinser til P.
 Socialforvaltningen henviste over for Ankestyrelsen til, at der ifølge  

 pkt. 26 i Socialstyrelsens cirkulæreskrivelse nr. 12 af 13.
 juli 1981 om ydelse af hjælpemidler efter bistandslovens § 58 ikke kunne  

 ydes hjælp til reservekontaktlinser.
 KLAGEN TIL ANKESTYRELSEN:
 Afgørelsen blev anket af P, som bl.a. henviste til, at en optiker både tog  

 linserne ud og satte nye i, da P ikke selv kunne gøre dette.
 LOVGRUNDLAG:
 Bistandslovens § 58.
 § 6 og § 34 i Socialministeriets bekendtgørelse nr. 862 af 11. december  

 1986 om ydelse af hjælpemidler efter bistandslovens § 58, som pr. 1. juli  

 1988 er afløst af § 6, § 7 og § 16, stk. 2, i Socialministeriets  

 bekendtgørelse nr. 303 af 10. juni 1988.
 ANKESTYRELSENS AFGØRELSE:
 Ankestyrelsen finder, at der bør ydes hjælp til et ekstra sæt  

 kontaktlinser.
 Ved afgørelsen har Ankestyrelsen lagt vægt på dels de forholdsvis hyppige  

 intervaller, hvor kontaktlinserne skal renses, og dels på varigheden af den  

 periode, der hver gang går med at få dem renset, hvorfor der i P's tilfælde  

 ikke er tale om reservekontaktlinser, da begge sæt linser så at sige er i  

 brug samtidig.
 Ankestyrelsen ændrer således socialforvaltningens afgørelse.
