Syerskesyndrom - om anerkendelse af kroniske nakke-skuldersmerter som  

 erhvervssygdom Ankestyrelsen har i et principielt møde behandlet nogle sager om  

 anerkendelse af kroniske nakke-skuldersmerter som erhvervssygdom hos syersker  

 med mangeårig beskæftigelse ved industrielt sy- arbejde.
I nogle af sagerne  

 var der udover nakke-skuldersmerter til-lige beskrevet slidgigtforandringer i  

 halshvirvelsøjlen.
Endvidere var der i nogle af sagerne påvist  

 skulderlidelsen rotator cuff syndrom (forandringer i skulderleddets  

 rotatorsener).
Lovgrundlag De nærmere betingelser for anerkendelse er fastsat i Arbejds-  

 skadestyrelsens erhvervssygdomsbekendtgørelse af 19. januar 1995. Efter  

 bekendtgørelsens § 2, gruppe E, punkt 7 kan kroniske nakke- skuldersmerter  

 anerkendes, når følgende betingelser er opfyldt:
 a) der skal have været tale om repetitivt, monotont præcisionsarbejde med  

 statisk belastning af skulderåget og fiksering af nakken.
 b) der skal have været tale om en arbejdsperiode på 108 måneder inden for  

 12 år eller en samlet varighed på 18 år med 9 måneders arbejde om året.
 c) lidelsen skal have medført arbejdsophør eller jobskifte til kvalitativt  

 forskelligt arbejde, og lidelsen må ikke herefter være forværret.
Af fuldmægtig Preben Sørensen d) der må ikke være væsentlige konkurrerende årsager, dvs. lidelser, der  

 på anden måde kan forklare symptomerne.
Eksempelvis udbredte gigtiske  

 forandringer.
 Hvad angår skulderlidelsen rotator cuff syndrom er det i bekendtgørelsens  

 punkt 6 c), særligt fastsat, at anerkendelse som erhvervssygdom er betinget  

 af, at lidelsen er opstået efter længere tids statisk belastning med armene  

 hævet over skulderhøjde.
Ankestyrelsens behandling af sagerne Ankestyrelsen lagde til grund, at anerkendelse af kroniske nakke-  

 skuldersmerter som erhvervssygdom efter bekendtgørelsens § 2, gruppe E, punkt  

 7, må forudsætte et vist mindstekrav i form af en lægeligt veldokumenteret  

 lidelse med udtalt muskelømhed/smerter, der er nærmere lokaliseret til nakke-  

 skulderregionen.
 I forbindelse med behandlingen af sagerne havde Ankestyrelsen foretaget en  

 gennemgang af nyere lægevidenskabelig litteratur vedrørende forekomst af  

 "besvær" fra nakke/skulder/arme hos personer med gentaget monotont  

 tempofyldt arbejde.
På baggrund af denne gennemgang har Ankestyrelsen som forudsætning for  

 anerkendelse af kroniske nakke-skuldersmerter (syerske-syndrom) lagt til  

 grund, at det er en forudsætning for anerkendelse, at der ved  

 speciallægeundersøgelse i det mindste kan påvises moderat til svær  

 ømhed/smerter i en betydelig del af muskellokalisationerne i  

 nakke-skulderregionen.
Ankestyrelsen har herved lagt vægt på konklusionerne i  

 en epidemiologisk klinisk undersøgelse fra Århus Universitet i 1994,  

 foretaget af speciallæge Johan Hviid Andersens i en Ph.
D. afhandling om  

 kroniske nakke-skulder-smerter hos syersker.
 Ved speciallægeundersøgelse skal der således være påvist ømme punkter  

 (tender points 3 til 4), svarende til moderate til svære smerter i mindst 6  

 ud af de 12 muskellokalisationer, svarende til nakke-muskelfæster, øvre  

 trapezius rand, levator scapulae, infraspinatus, supraspinatus og pectoralis  

 major.
 For så vidt angår skulderlidelsen rotator cuff syndrom, fandt  

 Ankestyrelsen, at denne lidelse isoleret set ikke opfyldte betingelserne for  

 anerkendelse efter reglerne om kroniske nakke- skuldersmerter i  

 erhvervssyg-domsbekendtgørelsens § 2, gruppe E, punkt 7. Lidelsen kan dog som  

 følge af sin lokalisation indgå som en del af det samlede symptomkompleks  

 (syerskesyndrom) og sammen med andre fund bevirke, at tilfældet kan  

 anerkendes som erhvervssygdom efter erhvervssygdomsbekendtgørelsens § 2,  

 gruppe E, punkt 7, om kroniske nakke-skulder-smerter.
 Hvor der alene er påvist skulderlidelsen rotator cuff syndrom vil  

 tilfældet som udgangspunkt fortsat blive behandlet efter de regler, der er  

 fastsat i erhvervssygdomsbekendtgørelsen for anerkendelse af denne lidelse,  

 dvs. at der skal have været tale om længere tids statisk arbejde med armene  

 hævet over skulderhøjde, jf. bekendtgørelsens § 2, gruppe E 6 c). Industrielt  

 sy-arbejde vil normalt ikke opfylde denne betingelse.
Retslægerådet I nogle af sagerne forelå udtalelse fra Retslægerådet om betydningen af  

 radiologisk slidgigt i halshvirvelsøjlen.
 Det fremgik bl.a. af Rådets svar, at der ikke var videnskabelig  

 dokumentation for en direkte sammenhæng mellem radiologiske forandringer i  

 halshvirvelsøjlen og smerter i nakke- skulderregionen, idet der kunne være  

 tale om udtalte smerter i den på-gældende region og kun beskedne radiologiske  

 forandringer, og omvendt udtalte radiologiske forandringer, men kun beskedne  

 kliniske symptomer.
 Rådet fandt således, at det ikke var muligt, at drage afgørende  

 konklusioner om den kliniske tilstand ud fra røntgenfundene.
Rådet fandt endvidere, at syerskernes erhvervsarbejde måtte tillægges  

 væsentlig betydning for udviklingen af syerskernes symptomer i form af  

 nakke-skuldersmerter.
På den anden side vil de degenerative forandringer i form af slidgigt i  

 halshvirvelsøjlen disponere-/medvirke til smerterne i nakke- skulderregionen.  

 Rådet fandt det ikke muligt at afgøre den relative andel af faktorernes  

 (slid-gigtens/arbejdets) indbyrdes an-del af udviklingen af syerskernes  

 kroniske nakke- skuldersmerter.
 Retslægerådet havde herved lagt op til, at Ankestyrelsen - og Ar-  

 bejdsskadestyrelsen - ved sine afgørelser selv måtte foretage den nærmere  

 vægtning af de nævnte faktorer.
Ankestyrelsens afgørelser I 2 sager fik syerskerne anerkendt deres lidelse i form af kroniske  

 nakke-skuldersmerter som erhvervssygdom efter Arbejds- skadestyrelsens  

 erhvervssyg-domsbekendtgørelse.
 I den ene sag anerkendtes lidelsen som erhvervssygdom uden forbehold for  

 den påviste slidgigt, der var af lettere karakter og for beskeden til at have  

 betydning for udviklingen af nakke- skulder-smerterne.
I den anden sag blev lidelsen anerkendt med forbehold for de påviste  

 udtalte slidgigtforandringer i halshvirvelsøjlen.
Slidgigt-forandringerne  

 fandtes at være af lige så stor betydning for udviklingen af  

 nakke-skuldersmerterne som det industrielle syarbejde.
 I de øvrige sager var betingelserne for anerkendelse ikke opfyldt.
 Nogle af sagerne behandlet på det principielle møde vil blive udsendt som  

 SM -Social Meddelelse. 3 af sagerne verserer for domstolene.
