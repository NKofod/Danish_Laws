Pressenævnet  

 havde ikke fået fremlagt dokumentation for, at der skulle være nedlagt forbud  

 mod at bringe afdødes navn, men ville i øvrigt heller ikke kunne tage  

 stilling  

 til, om et eventuel nedlagt navneforbud skulle være overtrådt.
Det er nævnets  

 opfattelse, at der er knyttet en samfundsmæssig interesse til, at medierne  

 omtaler trafik- og flyulykker og offentliggør billeder i tilknytning hertil,  

 forudsat at omtale og billeder ikke i sig selv er krænkende.
 Nævnet  

 fandt ikke anledning til at udtale kritik af, at bladet omtalte flyulykken,  

 herunder afdødes navn, ligesom nævnet ikke fandt grundlag for at udtale  

 kritik  

 af bladets omtale af, hvorledes ulykken måtte have berørt afdødes enke.
Tre  

 medlemmer fandt, at der ikke var en klar almen interesse, som begrundede, at  

 bladet i artiklen oplyste navn og adresse for klager og hendes datter.
Bladet  

 havde ved offentliggørelsen af deres navne og adressen tilsidesat god  

 presseskik.
Et  

 medlem fandt det  med baggrund i nævnets bemærkninger om den  

 samfundsmæssige  

 interesse i omtalen af ulykken  ikke i strid med god presseskik at  

 nævne den  

 dræbte pilots hustru ved navn, da oplysningen i sig selv ikke kunne være  

 krænkende og medføre gener for hustruen.
Derimod kunne det medføre gener for  

 familien at oplyse datterens navn og familiens præcise adresse, og bladet  

 havde  

 handlet i strid med god presseskik ved offentliggørelsen af disse  

 oplysninger.
Nævnet  

 udtalte, at billederne i artiklen alene var anvendt som led i beskrivelsen af  

 ulykken og af de personer, hvis liv var blevet berørt af ulykken.
Herefter og  

 da billederne i sig selv ikke havde et krænkende indhold, fandt nævnet ikke  

 grundlag for at udtale kritik af bladet i anledning af offentliggørelsen af  

 billederne, der lå frit tilgængelige på stranden.
Nævnet  

 havde på det foreliggende grundlag ikke mulighed for at vurdere rigtigheden  

 af  

 oplysningerne i artiklen.
Nævnet bemærkede imidlertid, at det i artiklen ikke  

 fremstod, som om klager havde udtalt sig til bladet.
Kendelse  

 fra Pressenævnet i sag 2004-6-97 [K] har klaget til Pressenævnet over en artikel bragt i Ude og  

 Hjemme nr. 33 af 11. august 2004, idet hun mener, at god presseskik er  

 tilsidesat.
Artiklen bar overskriften   

  

[K]  

 og [A] mistede mand og far i flystyrt: [B] BOR I VORES HJERTER  

  

 .
I en  

 underrubrik hed det:
Kun godt et år efter at [K] og [B] havde givet hinanden deres  

 ja i kirken, blev de revet fra hinanden for evigt.
Sammen med tre andre unge  

 mænd, der var ude for at fejre polterabend, mistede den 30-årige pilot livet,  

 da hans fly styrtede i Køge Bugt. Artiklen havde følgende ordlyd:
 Aftensolen stod som en blodrød ildkugle mod vest og kastede  

 lange skygger ned over stranden, da en ung kvinde knælede ned i sandet foran  

 de  

 mange blomster og blafrende fyrfadslys.
I den begyndende aftenskumring lagde hun i dyb fortvivlelse  

 endnu en buket sammen med en sidste hilsen til sin elskede.
Mens tårerne  

 stille  

 trillede ned ad hendes kinder, sendte hun et opgivende blik ud over vandet,  

 inden hun med et dybt suk rejste sig og tog imod sine venners trøstende  

 omfavnelse.
Til vores højtelskede far.
Vi er hos dig for altid.
Du bor i  

 vores hjerter og er i vores tanker.
Savnet og evigt elsket.
Du var vores  

 stjerneskud.
Din elskede datter og kone, står der i hendes brev.
 Et brev, der beskriver kærligheden mellem to unge mennesker, men  

 også den afmagt og sorg som [K] i denne tid må føle, efter hun mistede sin  

 mand, [B], i en voldsom flyulykke i Køge Bugt ud for Solrød Strand.
Parrets et-årige datter, [A], er for lille til at forstå ret  

 meget af det hele.
Heller ikke hvorfor hun aldrig mere skal opleve sin fars  

 glade  

 smil, når han tager hende på armen for at give hende et kærligt knus.
 [B] var pilot i et lille propelfly, der fredag ved middagstid  

 lettede fra lufthavnen i Tune med tre andre unge mænd om bord.
 En halv time senere endte de fire deres liv på bunden af Køge  

 Bugt, da flyet for øjnene af flere hundrede chokerede badegæster styrtede i  

 vandet kun  

 200 meter  

 fra stranden.
Vild med at flyve Den skæbnesvangre flyvning var arrangeret af [B]s eget firma,  

 rundflyvning.dk, der arbejder sammen med Copenhagen, Air Taxi.
De tre dræbte  

 passagerer på henholdsvis 32, 38, og 39 år var alle fra København og havde  

 betalt for en times rundflyvning i forbindelse med en polterabend.
[B] havde flere års flyveerfaring og var i besiddelse af  

 erhvervscertifikat, som er nødvendigt, når man flyver mod betaling.
Den  

 30-årige sjællænder havde været bidt af en gal flyver siden barndommen og  

 elskede sit arbejde.
Men selv om flyvningen betød meget for ham, var der dog ting,  

 der var vigtigere.
Familien kom i første række.
Det meste af sin fritid  

 brugte [B]  

 sammen med [K] og [A], der blev født kort efter, at hendes forældre i fjor  

 flyttede i hus på [vejnavn] i Dragstrup syd for Roskilde.
 Oprindelig boede parret i København, men på grund af [B]s arbejde  

 som pilot for et stort dansk møbelfirma med fabrik i Letland, var det  

 nødvendigt at bo tættere på lufthavnen i Tune nær Roskilde. [B] skulle nemlig  

 være klar til at rykke ud med en times varsel, når der var brug for et fly.
 Inden indflytningen havde [K] og [B] givet hinanden deres ja i  

 kirken, og det lille gule hus skulle være base for den kommende børnefamilies  

 lykke.
[B] var kendt blandt både familie, venner og naboer som en  

 utrolig hjælpsom sjæl.
Da hans nabo i nummer 62 for nylig blev ramt af en  

 blodprop,  

 var [B] den første til at hjælpe.
- [B] var alle tiders fyr.
Vi havde mange gode samtaler over  

 hækken, og da jeg blev syg, vidste han ikke alt det gode, han kunne gøre for  

 mig.
Jeg tænker hele tiden på hans kone og lille datter.
De må have det  

 forfærdeligt,  

 siger Bendt Ejvind Kristensen.
Men livet går videre.
Også ved Solrød Strand.
Dagen efter  

 tragedien var den solbeskinnede strand atter legeplads for hundreder af  

 sorgløse badegæster, der med smil på læben kastede sig ud i de svalende  

 bølger.  

 En dyb kontrast til det smertelige tomrum, som de fire unge mænds død har  

 efterladt  

 i deres familiers hjerter. Artiklen var ledsaget af en række billeder fra ulykkesstedet ved  

 Solrød Strand.
Et af billederne var en gengivelse af [K] afskedsbrev  

 til sin  

 afdøde mand, hvortil der var knyttet teksten [K]s sidste hilsen til sin  

 elskede  

 mand udtrykker hendes grænseløse sorg.
 Endvidere var artiklen ledsaget af et bryllupsbillede samt  

 billeder, der viste afdøde med sin datter på skulderen og afdøde i  

 pilotuniform  

 foran sit hjem.
[K], som er enke efter [B], har anført, at Ude og Hjemme har  

 anvendt hendes private fotos uden hendes tilladelse.
Billederne var vedlagt  

 et  

 afskedsbrev, som hun havde lagt i sandet på stranden.
Brevet var åbent, men  

 for  

 at se billederne skulle man flytte nogle lys og tage brevet op.
Brevet og  

 billederne var kun ment for hendes afdøde ægtefælle.
Der er stor forskel på,  

 om  

 private billeder bringes i fuld offentlighed i et blad, eller om de blot  

 ligger  

 på et mindested.
Ude og Hjemme har handlet i strid med god presseskik ved at  

 tage brevet op fra sandet og affotografere dette og billederne.
 Hun har videre anført, at bladet har skrevet hendes historie   

 som bladet ser den  uden tilladelse fra hende.
[K] har videre klaget over, at hendes og hendes datters fulde  

 navn og adresse er anført i artiklen, og at afdødes navn er nævnt i artiklen  

 trods nedlagt navneforbud.
Bladet har herved handlet i strid med reglerne for  

 god presseskik, idet det heraf fremgår, at medierne bør vise hensyn til ofre  

 for ulykker og deres familier.
 [K] har yderligere anført, at flere af artiklens oplysninger er  

 ukorrekte, og bladet har derfor digtet for at få tingene til at hænge sammen.  

 Således som artiklen er sat op, kunne læserne tro, at hun  hvilket ikke  

 er  

 tilfældet  havde udtalt sig til bladet om hendes og afdødes samliv.  

 Bladet kan  

 ikke have kendskab til hendes sorg, eller til hvad hun i øvrigt føler.
 [K] har bestridt bladets anførsel om, at hovedtemaet for  

 artiklen var en beskrivelse af afviklingen af polterabender, idet  

 polterabenden  

 alene nævnes én gang i artiklen.
 Ude og Hjemme har oplyst, at artiklen blev bragt som led i en artikelserie  

 om, hvor tragisk og vanvittigt polterabender kan udvikle sig.
Ude og Hjemme har anført, at det er en klassisk og traditionel  

 form for journalistik at indsamle materiale, herunder billeder, der er  

 henlagt  

 på et offentlig tilgængeligt sted.
I princippet er der ikke forskel på, om  

 billederne offentliggøres i Ude og Hjemme eller på den strand, hvor ulykken  

 blev fulgt af mange mennesker.
Hvis [K] ikke ville have haft billederne  

 gengivet, skulle hun have ladet dem forblive i det private rum.
Billederne lå  

 frit tilgængeligt og blev affotograferet på stedet, og bladets reportere har  

 hverken rørt eller flyttet billederne.
Ude og Hjemme har videre bestridt, at der skulle være nedlagt  

 navneforbud i sagen, og bladet havde derfor ikke betænkeligheder ved at nævne  

 afdødes navn.
Det fremgik i øvrigt i mange andre medier, hvem afdøde var, og  

 hvilket firma han kom fra.
I sagens behandling har følgende nævnsmedlemmer deltaget:  


  

 Axel Kierkegaard, Bo Maltesen,  

 Kaare R.
Skou og Ole Askvig.
 Pressenævnet udtaler:
Pressenævnet bemærker indledningsvis, at de vejledende regler  

 for god presseskik er udtryk for en afvejning mellem hensynet til individets  

 krav  

 på respekt for den personlige integritet og privatlivets fred på den ene side  

 og på den anden side mediernes adgang til at indsamle oplysninger og  

 offentliggøre  

 disse.
I reglerne hedder det blandt andet, at ofre for ulykker skal vises det  

 størst mulige hensyn, og det samme gælder pårørende til de implicerede.
Ved  

 indsamling og gengivelse af billedmateriale skal der vises hensynsfuldhed og  

 takt.
Pressenævnet har ikke fået fremlagt dokumentation for, at der  

 skulle være nedlagt forbud mod at bringe afdødes navn, men ville i øvrigt  

 heller ikke kunne tage stilling til, om et eventuel nedlagt navneforbud  

 skulle  

 være overtrådt.
Det er nævnets opfattelse, at der er knyttet en  

 samfundsmæssig  

 interesse til, at medierne omtaler trafik- og flyulykker og offentliggør  

 billeder i tilknytning hertil, forudsat at omtale og billeder ikke i sig selv  

 er krænkende.
 Nævnet finder ikke anledning til at udtale kritik af, at Ude og  

 Hjemme omtalte flyulykken, herunder afdødes navn, ligesom nævnet ikke finder  

 grundlag for at udtale kritik af bladets omtale af, hvorledes ulykken må have  

 berørt afdødes enke.
Tre medlemmer   

  

 Axel  

 Kierkegaard, Kaare R.
Skou og Ole Askvig  

  

  udtaler herefter:
Vi finder, at der ikke er en klar almen interesse, som begrunder,  

 at bladet i artiklen oplyste navn og adresse for [K] og hendes datter.
Vi  

 finder, at Ude og Hjemme ved offentliggørelsen af deres navne og adressen har  

 tilsidesat god presseskik, og at nævnet af denne grund må udtale sin kritik.
 Et medlem   

  

 Bo Maltesen  

  

  udtaler:
Jeg finder det  med baggrund i nævnets bemærkninger om den  

 samfundsmæssige interesse i omtalen af ulykken  ikke i strid med god  

 presseskik at nævne den dræbte pilots hustru ved navn, da oplysningen i sig  

 selv ikke kan være krænkende og medføre gener for hustruen.
Derimod kan det  

 medføre gener for familien at oplyse datterens navn og familiens præcise  

 adresse, og jeg er derfor enig i, at Ude og Hjemme har handlet i strid med  

 god  

 presseskik ved offentliggørelsen af disse oplysninger, og at nævnet må udtale  

 sin kritik.
 Der afsiges kendelse efter stemmeflertallet for så vidt angår  

 offentliggørelsen af navnet på den afdøde pilots hustru, og Pressenævnet  

 udtaler  

 sin kritik på dette punkt.
 Samtlige medlemmer udtaler herefter:
Billederne i artiklen er alene anvendt som led i beskrivelsen af  

 ulykken og af de personer, hvis liv er blevet berørt af ulykken.
Herefter og  

 da  

 billederne i sig selv ikke har et krænkende indhold, finder nævnet ikke  

 grundlag for at udtale kritik af bladet i anledning af offentliggørelsen af  

 billederne, der lå frit tilgængelige på stranden.
Nævnet har på det foreliggende grundlag ikke mulighed for at  

 vurdere rigtigheden af oplysningerne i artiklen.
Nævnet bemærker imidlertid,  

 at  

 det i artiklen ikke fremstår, som om [K] har udtalt sig til Ude og Hjemme.
 I medfør af medieansvarslovens § 49 pålægger Pressenævnet  

 herefter den ansvarshavende redaktør af Ude og Hjemme at offentliggøre  

 følgende:
   

  

 Kendelse fra Pressenævnet:
Ude og Hjemme bragte i nr.  

 33, den 11. august 2004, en artikel om en flyulykke ved Solrød Strand,  

 hvorved  

 blandt andet piloten, [B], omkom.
I artiklen blev blandt andet nævnt navnene  

 på  

 den afdødes pilots ægtefælle og datter, ligesom deres privatadresse blev  

 oplyst.
 [K], der er enke efter  

 afdøde, har klaget til Pressenævnet, idet hun mener, at Ude og Hjemme har  

 tilsidesat god presseskik.
 Pressenævnet udtaler:
 Det er Pressenævnets  

 opfattelse, at der er knyttet en samfundsmæssig interesse til, at medierne  

 omtaler trafik- og flyulykker og offentliggør billeder i tilknytning hertil,  

 forudsat at omtale og billeder ikke i sig selv er krænkende.
Tre medlemmer   

  

 Axel Kierkegaard, Kaare R.
Skou og Ole  

 Askvig  

  

  udtaler herefter:
Vi finder, at der ikke er  

 en klar almen interesse, som begrunder, at bladet i artiklen oplyste navn og  

 adresse for [K] og hendes datter.
Vi finder, at Ude og Hjemme ved  

 offentliggørelsen  

 af deres navne og adressen har tilsidesat god presseskik, og at nævnet af  

 denne  

 grund må udtale sin kritik.
 Et medlem   

  

 Bo Maltesen  

  

  udtaler:
Jeg finder det  med  

 baggrund i nævnets bemærkninger om den samfundsmæssige interesse i omtalen af  

 ulykken  ikke i strid med god presseskik at nævne den dræbte pilots  

 hustru ved  

 navn, da oplysningen i sig selv ikke kan være krænkende og medføre gener for  

 hustruen.
Derimod kan det medføre gener for familien at oplyse datterens navn  

 og familiens præcise adresse, og jeg er derfor enig i, at Ude og Hjemme har  

 handlet i strid med god presseskik ved offentliggørelsen af disse  

 oplysninger,  

 og at nævnet må udtale sin kritik.
 Der afsiges kendelse efter  

 stemmeflertallet for så vidt angår offentliggørelsen af navnet på den afdøde  

 pilots hustru, og Pressenævnet udtaler sin kritik på dette punkt.
København den 4. november 2004 Axel Kierkegaard, Bo  

 Maltesen,  

 Kaare R.
Skou og Ole Askvig. Afgjort den 4. november 2004.
