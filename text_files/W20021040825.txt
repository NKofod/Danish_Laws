Klage  

 over hårdhændet fysioterapeutisk behandling Nævnet fandt, at fysioterapeuten i forbindelse med  

 undersøgelse af kvindens venstresidige spidsfodsstilling undersøgte dette ved  

 at bøje foden bagover (dorsalflektere), hvorved der hørtes et tydeligt smæld.  

 Efterfølgende sås en let hævelse af venstre fodryg, som forsvandt i løbet af  

 et  

 par uger.
Nævnet vurderede, at hævelsen af fodryggen kunne være en følge af  

 behandlingen og muligvis have sammenhæng med det hørlige smæld, men nævnet  

 fandt, at dette ikke var ensbetydende med at fysioterapeuten havde udvist  

 manglende omhu, men måtte betragtes som et hændeligt uheld.
Nævnet fandt, at  

 det havde været hensigtsmæssigt, om fysioterapeuten i et journalnotat havde  

 beskrevet den udførte behandling og undersøgelse.
Nævnet oplyste, at en udspænding af stramme muskler er  

 en væsentlig del af den fysioterapeutiske behandling af en person med  

 tetraplegi.
Det var nævnets opfattelse, at det ikke var muligt at fastslå en  

 direkte sammenhæng mellem den fysioterapeutiske behandling og bruddet på  

 kvindens venstre lårhalsben.
 Nævnet fandt, at fysioterapeuten foretog afspændende bløddelsbehandling  

 i stedet for udspænding, da han fandt spasticitet over hofterne, og at han  

 behandlede spasmerne skånsomt og relevant henviste til egen læge, da over  

 smerter i hofterne fortsatte.
