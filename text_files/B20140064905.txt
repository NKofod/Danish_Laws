Bekendtgørelse om ændring af bekendtgørelse om indberetningspligter m.v. efter skattekontrolloven § 1 I bekendtgørelse nr. 1148 af 26. september 2013 om indberetningspligter m.v. efter skattekontrolloven, som ændret ved bekendtgørelse nr. 1530 af 13. december 2013, foretages følgende ændringer:
 1. Indledningen affattes således:
 »I medfør af § 3 C, stk. 2, § 6 C, stk. 2, § 6 E, stk. 1, § 7, stk. 5, § 7 A, stk. 2 og 3, § 7 B, stk. 5, § 7 C, stk. 3, § 7 D, stk. 2, § 7 F, stk. 3, § 7 G, stk. 3, § 7 H, stk. 2, § 7 J, § 7 L, stk. 3, § 8 A, stk. 3, § 8 B, stk. 1 og 5, § 8 E, § 8 F, stk. 1 og 3, § 8 H, stk. 1, 2, 4 og 5, § 8 J, stk. 1, 2 og 4, § 8 K, stk. 2, § 8 N, stk. 2, § 8 O, stk. 3, § 8 P, stk. 3 og 4, § 8 Q, stk. 3, § 8 R, stk. 1, § 8 T, stk. 3, § 8 U, stk. 3, § 8 V, stk. 3, § 8 X, stk. 6, § 8 Æ, stk. 3, § 8 Ø, stk. 3, § 9 A, stk. 5, § 9 B, stk. 6, § 10, stk. 6, § 10 A, stk. 6 og 7, § 10 B, stk. 1-4, § 10 C, § 10 E, stk. 2, § 11 B, stk. 9, § 11 G, stk. 4, og § 11 H, stk. 4, i skattekontrolloven, jf. lovbekendtgørelse nr. 1264 af 31. oktober 2013, som ændret ved lov nr. 926 af 18. september 2012 og lov nr. 649 af 12. juni 2013, § 4, stk. 6, i lov nr. 403 af 8. maj 2006 om et indkomstregister, som ændret ved lov nr. 527 af 17. juni 2008, § 35, stk. 1 og 4, i skatteforvaltningsloven, jf. lovbekendtgørelse nr. 175 af 23. februar 2011, som ændret ved lov nr. 649 af 12. juni 2013, og § 3, stk. 5 og 6, i lov nr. 286 af 9. juni 1977 om ændring af skattekontrolloven (Kontrol med renteindtægter i pengeinstitutter m.v. og med obligationsrenter m.v.), fastsættes:«.
 2. I § 3, stk. 1, indsættes efter »§ 8 H,«: »§ 8 O,«.
 3. I § 4, stk. 1, indsættes efter »§ 8 H,«: »§ 8 O,«.
 4. Efter kapitel 13 indsættes:
»Kapitel 13 a Indberetning efter skattekontrollovens § 8 O (kvartalsvise renteindberetninger m.v.) § 34 a.
Indberetningspligten efter skattekontrolloven § 8 O påhviler de samme indberetningspligtige som efter skattekontrollovens § 8 P og § 8 Q.
Stk. 2. Indberetningen skal omfatte fysiske personer, som har et cpr-nr.
Undtaget fra indberetningspligten er:
 1) Låneforhold, hvor der er tre eller flere låntagere med hjemsted eller bopæl i Danmark.
 2) Veksler.
 3) Lån, hvoraf renten efter ligningslovens § 17 A ikke kan fradrages ved opgørelsen af den skattepligtige indkomst.
Stk. 3. Indberetningen skal indeholde oplysninger til identifikation af låntager, jf. § 4, og oplysninger om konto- og låneforholdet.
Indberetningen skal omfatte de samlede ordinære renteudgifter på lån og pantebreve i depot samt reservefonds- og administrationsbidrag, som er tilskrevet eller opkrævet fra kalenderårets start til udgangen af det kvartal, der indberettes om.
Indberetningen skal foretages for hvert låneforhold.
Stk. 4. Fristen for indberetning er den sidste hverdag i måneden efter udløbet af kvartalet, men omfatter ikke årets sidste kvartal.« § 2 Bekendtgørelsen træder i kraft den 1. januar 2015.
