 Reglerne om udbetaling af forskud og acontorefusion til de anerkendte  

 arbejdsløshedskasser fremgår af Direktoratet for Arbejdsløshedsforsikringens  

 bekendtgørelse nr. 17 af 11.januar 1994.
 Vedrørende bekendtgørelsens enkelte bestemmelser bemærkes:
1. Bekendtgørelsens anvendelsesområde (§ 1 og § 13) Bekendtgørelsen gælder både forskud og refusion, der ydes af direktoratet  

 til udbetaling af ydelser efter lov om arbejdsløshedsforsikring m.v., og  

 forskud og refusion, der ydes af Arbejdsmarkedsstyrelsen til udbetaling af  

 ydelser efter lov om orlov og lov om en aktiv arbejdsmarkedspolitik.
Bekendtgørelsen finder endvidere anvendelse ved fortsat udbetaling af  

 iværksætterydelse og uddannelsesydelse efter de hidtidige regler i lov om  

 arbejdstilbud til ledige.
Det samme gælder fortsat udbetaling af ydelser  

 efter lov om orlovsydelse til uddannelse og lov om forældreorlovsydelse.
Det  

 er som hidtil direktoratet, der yder forskud og refusion vedrørende disse  

 ydelser.
 Bekendtgørelsen omfatter derimod ikke kursusgodtgørelse mv. efter  

 lov om arbejdsmarkedsuddannelser.
2. Udbetalingsperioder og dispositionsdatoer (§ 2) Arbejdsløshedskassen fastsætter selv tidspunktet for, hvornår dagpenge mv.  

 skal være til disposition for medlemmet efter udbetalingsperiodens udløb.
Ved  

 en korrekt anmodning om overførsel hos GiroBank, vil overførslen være til  

 disposition bankdagen efter ekspeditionsdatoen angivet på kassens  

 overførselsmateriale til GiroBank.
Anmodning om overførsel kan tidligst ske  

 med ekspeditionsdato efter udbetalingsperiodens udløb.
3. Udbetaling af forskud (§ 3) Forskud kan ydes til kasser, der ikke råder over tilstrækkelige midler til  

 at afholde de løbende udgifter til dagpenge og andre ydelser, hvor det gennem  

 lovgivningen er fastsat, at forskud/refusion udbetales efter reglerne i §§ 79  

 til 82 i lov om arbejdsløshedsforsikring m.v.
 Kassens forsikringsformue skal således anvendes til udbetaling af dagpenge  

 mv., før kassen kan modtage forskud jf. arbejdsløshedsforsikringslovens § 79,  

 stk. 2.
 Af tekniske/administrative hensyn vil en saldo på kassens formuekonto  

 blive modregnet i forbindelse med den årlige opgørelse af kassens  

 mellemværende med direktoratet, jf. direktoratets bekendtgørelse om tilsynet  

 med de anerkendte arbejdsløshedskassers økonomi og regnskabsvæsen mv.
Forskudsbeløbet kan endvidere højst svare til kassens nettoudbetalinger,  

 hvorved forstås bruttoydelsen eksklusiv skat, for dagpenge tillige eksklusiv  

 medlemmets bidrag til ATP.
Forskud til dækning af ydelser, der skal  

 refunderes arbejdsgivere, er ikke omhandlet af »netto-princippet«,  

 det vil sige ydelsen udbetales uden fradrag for skat.
4. Betingelser for ret til forskud (§ 4) For at modtage forskud skal følgende betingelser være opfyldt:
Alle udbetalinger skal finde sted via GiroBank til den enkelte modtagers  

 konto i et pengeinstitut i Danmark.
Modtageren vælger selv pengeinstitut.  

 Medlemmer, der ikke har mulighed for at få en konto i andre pengeinstitutter,  

 kan med en skriftlig erklæring fra kassen få tildelt en konto i GiroBank.
Som  

 bilag til vejledningen er optrykt en mønstererklæring.
 Hvis kassen foretager enkelte udbetalinger decentralt, for eksempel i  

 afdelingsregi, kan den ikke få udbetalt forskud til disse, men alene  

 månedsvis refusion, jf. § 8.
5. Anmodning om forskud (§ 5) Arbejdsløshedskassen anmoder direktoratet henholdsvis styrelsen om  

 udbetaling af forskud til dækning af kassens anvisninger af ydelser via  

 GiroBank.
Anmodningen skal via telefax være direktoratet henholdsvis  

 styrelsen i hænde senest kl. 12 på den af kassen angivne ekspeditionsdag i  

 GiroBank , jf. kassens overførselsmateriale til GiroBank.
Anmodningen  

 skal være underskrevet af mindst to bemyndigede personer, og indeholde  

 følgende oplysninger:
 Blanket til brug ved anmodning samt vedrørende fuldmagtsforhold udsendes  

 af direktoratet henholdsvis styrelsen.
6. Girokonti og uanbringelige anvisninger (§ 6, stk.  

 1) Udover en girokonto pr. udbetalingsart tildeles kassen en særskilt  

 girokonto (ventekonto) hvor GiroBank indsætter beløb, der ikke har kunnet  

 anbringes på grund af eksempelvis fejl i pengeinstituttets  

 registreringsnummer eller lignende, mens kassen søger at rette fejlene.
Kassen tildeles en ventekonto til brug for ydelser, der refunderes  

 henholdsvis af direktoratet og styrelsen.
Hvis det uanbringelige beløb har  

 været overført til et pengeinstitut, indsættes det på den relevante  

 ventekonto, når det kommer retur fra pengeinstituttet.
GiroBank fremsender kontoudtog og ekspeditonslister over de enkelte  

 girokonti ved hver ekspedition.
GiroBank og kassen aftaler selv  

 leveringsformen, der kan være enten papir, microfiche eller edb-medie.
For  

 ventekonti fremsender GiroBank tillige fejllister med bl.a. oplysninger om  

 betaleridentifikation, fejlens karakter mv.
 Hvis kassen direkte modtager uanbringelige beløb fra pengeinstitutterne,  

skal de indsættes på kassens ventekonto i GiroBank.
Ved genfremsendelse af uanbringelige beløb fremsender kassen  

 rettelsesbilag til GiroBank med henblik på ny anvisning.
GiroBank debiterer  

 beløbet på ventekontiene og ekspederer herefter udbetalingen som en ny  

 transaktion.
Kassen kan ikke rekvirere nye beløb fra ventekontoen.
 Beløb, der ikke genfremsendes, skal overføres fra ventekontiene til  

 henholdsvis direktoratet og styrelsen ved brug af en standardblanket.
 Beløb kan ikke stå på ventekontoen i mere end 90 dage.
7. Tilbageholdelser i udbetalingskørsler med forskud  

 (§ 6, stk. 2) Beløb, som kassen skal holde tilbage i dagpenge mv. med henblik på  

 viderebetaling til kommuner eller Hypotekbanken, skal overføres via girering  

 direkte til kreditor.
 Beløb, som kassen tilbageholder i dagpenge mv. til dækning af  

 medlemskontingent, jf. standardvedtægtens § 14, eller til dækning af  

 tidligere uberettiget modtagne dagpenge mv., jf.  

 arbejdsløshedsforsikringslovens § 86, overføres direkte til kassen ved  

 udbetalingskørselen.
 Beløb, som kassen tilbageholder i udbetalingskørsler, uden der samtidig  

 anmodes om forskud, skal afregnes direkte til kreditor i forbindelse med  

 anmodning om forskud.
8. Refusion (§§ 7, 8 og 9.) Refusion efter bekendtgørelsens §§ 7 og 8 kan kun rekvireres som  

 nettobeløb, jf. dog bemærkningerne under punkt 3 vedrørende udbetalinger til  

 arbejdsgivere.
 Anmodning om refusion efter bekendtgørelsens § 8, stk. 2, skal ske ved  

 benyttelse af en standardblanket, som skal være underskrevet af 2 af kassen  

 befuldmægtigede personer.
 Standardblanketten udsendes af henholdsvis direktoratet og styrelsen, der  

 ligeledes udsender blanket vedrørende fuldmagtsforholdene.
 Refusion modtaget til dækning af dagpenge eller overgangsydelse  

udbetalt som lån , jf. bekendtgørelsens § 9, skal tilbagebetales fuldt  

 ud til direktoratet, når udbetaling fra Lønmodtagernes Garantifond har fundet  

 sted.
Hvis udbetaling fra Lønmodtagernes Garantifond ikke dækker lånet, fordi  

 udbetalingen dækker en kortere periode, end der er ydet lån for, eller  

 udbetalingen i øvrigt udgør et mindre beløb end det ydede lån, skal den  

 udækkede del af lånet omkonteres til henholdsvis dagpenge eller  

 overgangsydelse, hvoraf der afregnes sædvanlig a-skat.
For dagpenge afregnes  

 tillige bidrag til ATP.
Tilbagebetaling sker efter reglerne for afregning af  

 tilbagebetalingskrav, jf. direktoratets bekendtgørelse om tilsynet med de  

 anerkendte arbejdsløshedskassers økonomi og regnskabsvæsen mv.
Refusion af procesrenter kan udbetales i tilfælde, hvor en  

 afgørelse om ret til dagpenge mv. ændres ved domstolene, og hvor kravet  

 bliver tillagt rente.
Refusion af procesrenter udbetales månedsvis via  

 henholdsvis direktoratet og styrelsen.
Refusionsanmodningen skal være vedlagt  

 dokumentation for kravet.
9. Uretmæssig udbetaling af forskud (§ 10) Forskud eller refusionsbeløb, der udbetales uretmæssigt, tilskrives en  

 rente på 11/2 pct. pr. påbegyndt måned, indtil tilbagebetaling er foretaget.
 Forskud, der udbetales før det retmæssige tidspunkt, jf. bekendtgørelsens  

 §§ 2 og 5, tilskrives en rente på 18 pct. p.a. fra tidspunktet for hævningen  

 og frem til det retmæssige hævetidspunkt.
Hvis kassen på grund af f.eks. taste- eller regnefejl har modtaget for  

 meget i forskud, skal det uretmæssige modtagne beløb tilbageføres til  

 direktoratet henholdsvis styrelsen.
Tilbagebetaling skal ske senest den 20. i  

 måneden efter, at fejlen er sket.
Standardblanket til dette formål udsendes  

 af henholdsvis direktoratet og styrelsen.
GiroBank vil, uanset om der ikke er overført midler til banken til  

 inddækning af kassens udbetalingskørsel, ekspedere denne i henhold til den af  

 kassen angivne ekspeditionsdato til GiroBank.
Skyldes den manglende  

 inddækning, at kassens anmodning modtages for sent jf. bekendtgørelsens § 5,  

 stk. 2, eller ikke er fremsendt til henholdsvis direktoratet og styrelsen,  

 vil kassen blive pålagt en rente svarende til den af Danmarks Nationalbank  

 til enhver tid fastsatte rente for indskud på folio, indtil kassens  

 udbetalinger er blevet inddækket.
10. Overførsel af kildeskat (§ 11) Kildeskat overføres fra henholdsvis direktoratet og styrelsens konti i  

 Danmarks Nationalbank til kontoen for den told- og skatteregion, hvorunder  

 kassen hører.
 Overførslen sker på baggrund af en skriftlig anmodning fra kassen  

 underskrevet af 2 af kassen bemyndigede personer til henholdsvis direktoratet  

 og styrelsen.
 Standardblanket til brug for overførslerne samt fuldmagtsforhold udsendes  

 af henholdsvis direktoratet og styrelsen.
 Følgende procedure følges ved overførsel af skat: Efter at månedens  

 indeholdte skat er gjort op, udfylder og underskriver kassen  

 indbetalingskortet, der er modtaget fra told- og skatteregionen.  

 Kvitteringsdelen afrives, og kortet afsendes som almindeligt brevkort til  

 told- og skatteregionen.
 Samtidig udfylder kassen blanket til henholdsvis direktoratet og styrelsen  

 med anmodning om overførsel af den angivne skat på indbetalingskortet.
 Anmodningerne skal via telefax være direktoratet, henholdsvis styrelsen i  

 hænde senest kl. 12.00 den sidste hverdag før skatten forfalder til  

 betaling.
11. Krav til sikkerhed ved levering af data (§ 12) Det er kassens ansvar at administrere udbetalingen af dagpenge mv. under  

 fornøden hensyntagen til sikkerheden ved aflevering af data til GiroBank.
Det betyder, at kassen har ansvar for, at transaktionerne på datamediet er  

 ægte og korrekte.
Det er endvidere kassens ansvar, at kun kassens eget  

 udbetalingsmateriale danner grundlag for overførslerne og kassens anmodninger  

 om udbetaling af forskud/refusion.
Dette er ikke til hinder for, at kassen  

 kan bemyndige et servicebureau til at udføre opgaver for kassen.
 Direktoratets vejledning af 11. december(* 1) 1990 om udbetaling af  

 forskud og acontorefusion til de anerkendte arbejdsløshedskasser bortfalder  

 hermed.
Direktoratet for  

 Arbejdsløshedsforsikringen, den 7. april 1994 Susanne L.
Bærentzen / Tove Bartels Bilag Mønstererklæring til brug ved oprettelse af konto i GiroBank for medlemmer, som ikke kan få konti i andre pengeinstitutter Arbejdsløshedskassen Arbejdsløshedskassen skal udfærdige en erklæring til medlemmet, der  

 bekræfter, at pågældende medlem er berettiget til at modtage ydelser fra  

 kassen.
Erklæringen stiles til:
GiroBank A/S Giroservice - Nye konti B-1 Girostrøget 1 0800 Høje Taastrup og udformes således:
»Benyttelse af PrivatGiro Lønkonto Arbejdsløshedskassen bekræfter herved, at nedenstående er medlem af  

 arbejdsløshedskassen og ønsker at oprette en PrivatGiro Lønkonto til brug ved  

 udbetaling af ydelser fra kassen:
Medlemmet Medlemmet skal med erklæringen rette henvendelse til posthuset og udfylde  

 de nødvendige oprettelsespapirer.
GiroBank GiroBank fremsender på baggrund af kassens erklæring direkte oplysning om  

 medlemmets Girokontonummer til arbejdsløshedskassen.
 (* 1) Vejledning af 11. december 1990 om udbetaling af forskud og  

 acontorefusion til de anerkendte arbejdsløshedskasser har været  

 offentliggjort i Ministerialtidende som nr. 236 samt forefindes i  

 Retsinformation.
