 De hidtidige bestemmelser om fastsættelse af ordensreglementer for havnene  

 findes i lov nr. 7 af 30. januar 1875 om udfærdigelse af reglementariske  

 bestemmelser for benyttelse af havne m.m.
 Disse bestemmelser afløses nu af bestemmelsen i § 19 i lov nr. 239 af 12.  

 maj 1976 om trafikhavne, hvorefter ministeren for offentlige arbejder efter  

 forhandling med havnebestyrelserne fastsætter ordensreglementer for havnene.  

 Den nævnte bestemmelse gælder ikke kun for trafikhavne, men for alle havne og  

 træder i kraft i forbindelse med lovens ikrafttrædelse pr. 1. oktober 1976.
 Det tilføjes, at de hidtidige for havnene gældende ordensreglementer  

 forbliver i kraft, indtil nye reglementer måtte blive fastsat.
 P.M.V.
 E.B.
