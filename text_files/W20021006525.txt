 Landsskatteretskendelse af 20. marts 2002 vedr.  

 forsikringsformidleres vederlag.
Klagen skyldes, at told- og skatteregionen har anset A A/S  

    

  

 for pligtig at indeholde A-skat m.v. i  

 fremtidige vederlag til forsikringsformidlere.
Regionen har endvidere fundet,  

 at selskabet skal medregne vederlag udbetalt til forsikringsformidlerne til  

 selskabets lønsumsafgiftsgrundlag.
Det fremgår af sagen, at A A/S, der blev etableret i 1997, er et  

 100 % ejet datterselskab af den tyske forsikringskoncern B.
A A/Ss  

 formål er  

 at varetage administrative funktioner for C AG (livsforsikringer) og D AG  

 (ulykkesforsikringer). Begge forsikringsselskaber er i Danmark etableret som  

 filialer af de tyske moderselskaber.
Salget af filialernes forsikringer foregår gennem en  

 organisation af forsikringsformidlere.
Formidlerne, hvoraf der siden 1997 har  

 været ca. 2000, har indgået en aftale med A A/S.
Det er om aftalevilkårene oplyst, at de dels består af en  

 individuel del, dels en del benævnt Almindelige Aftalebetingelser"  

 med  

 bilaget "Retningslinier for markedsføring". Derudover har  

 virksomheden  

 opstillet et sæt etiske retningslinier for forsikringsformidlernes  

 henvendelse  

 til forbrugere.
Det er såvel i den individuelle del af aftalen som i  

 "Almindelige Aftalebetingelser" tilkendegivet, at den enkelte  

 formidler skal opfattes som selvstændig erhvervsdrivende.
 Af del I om samarbejdets indhold og del II om særlige  

 bestemmelser for markedsføring i de almindelige aftalebetingelser fremgår  

 følgende:
DEL I  

    

  

 Samarbejdets indhold 1. Grundlæggende For vores tillidsfulde samarbejde gælder følgende bestemmelser.  

 Ændringer og fravigelser skal være skriftligt bekræftet af begge parter for  

 at  

 have gyldighed.
De er som selvstændig erhvervsdrivende forsikringsformidler og  

 udøver Deres virksomhed for egen regning og risiko.
Derfor skal  

  

 De  

  

 afholde/afregne samtlige dermed forbundne offentlige skatter, afgifter og  

 gebyrer, og det er Deres ansvar at sørge for, at den dertil hørende  

 lovgivning  

 overholdes.
Som selvstændig erhvervsdrivende forsikringsformidler kan De  

 frit bestemme omfang, sted, tid og tilrettelæggelse af Deres virksomhed.
De  

 nyder ingen områdebeskyttelse.
For Deres virksomhed modtager De udelukkende  

 et  

 resultatafhængig provisionsvederlag.
Der er intet krav på en fast provision  

 eller minimumsprovision.
De kan heller ikke gøre krav gældende efter  

 funktionærloven, ferieloven eller andre ansættelsesretlige love eller regler.
 Samarbejdet mellem Dem og A A/S omfatter formidling af  

 forsikringsaftaler for C AG, filial for Danmark, og D AG, filial for Danmark  

 (herefter A Filialer) og andre selskaber, som A A/S indgår  

 aftaler med.
 De har ikke ret til på A filialers vegne at afgive bindende  

 erklæringer, dækningstilsagn eller andre viljeserklæringer af nogen som helst  

 art.
 Det er Dem udtrykkeligt forbudt at sammenkæde opfordringer til  

 tilbud om forsikring, forsikringsbegæringer/-aftaler og lign. med andre  

 retshandler (forbud mod at yde tilgift).
2. Registerlovgivning De skal som formidler af forsikringer iagttage de til enhver tid  

 gældende registerlove samt andre love og regler vedrørende omgang med  

 personoplysninger,  

 herunder også om tavshedspligt og fortrolighed.
3. Ændring af  

 hjemsted/forretningsadresse De skal uden ophold meddele A A/S eventuelle ændringer i Deres  

 hjemsteds- eller forretningsadresse.
4. Driftsomkostninger Omkostningerne til Deres formidlingsvirksomhed og til de dertil  

 nødvendige driftsmidler, kontorlokaler og udstyr, samt driftsorganisation må  

 De  

 selv afholde.
Hertil hører især omkostninger til personale, lokaliteter,  

 inventar, telefon, transportmidler, rejser, porto, kontorartikler osv. samt  

 eventuel professionel eller erhvervsansvarsforsikring.
5. Kunde- og  

 formidleradresser Såvel under som efter ophør af denne formidleraftale er det Dem  

 forbudt at meddele eller give tredjemand, især konkurrenter, adgang til  

 kunde-  

 eller formidleradresser.
Ved overtrædelse ifaldes en konventionalbod på kr.  

 1.000 for hver kundeadresse og kr. 4.000 for hver formidleradresse.
Ved formidleraftalens ophør skal De uden ophold returnere  

 kundeadresser og formidleradresser til A A/S.
Lagrede data skal slettes og  

 øvrigt originalt materiale eller optegnelser returneres, og kopier makuleres,  

 og De har ikke ret til at udøve tilbageholdelsesret, uanset om De måtte have  

 krav mod A A/S.
6. Illoyal hvervning Det er Dem såvel under som efter ophør af aftaleforholdet  

 forbudt systematisk eller på ubillig måde eller ved at forlede til  

 kontraktbrud  

 at hverve eller forsøge at hverve formidlere fra A A/S eller kunder fra A  

 Filialer.
Tilsvarende gælder for hvervning af formidlere, der virker for A  

 A/S,  

 til anden virksomhed.
Ved grov eller gentagen overtrædelse ifaldes en  

 konventionalbod, kr. 100.000, for hver enkel overtrædelse.
Betaling af  

 konventionalbod berører ikke pligten til fortsat efterlevelse.
7. Formidleraftalens  

 ophør Formidleraftalen kan opsiges med én måneds varsel til ophør ved  

 en måneds udgang.
Retten til at bringe formidleraftalen til ophør uden  

 varsel,  

 dvs. til at hæve, forbliver uberørt.
 Væsentlig misligholdelse, der berettiger A A/S til at hæve  

 formidleraftalen, foreligger især, hvis De overtræder:
de til enhver tid gældende markedsførings-, dørsalgs- eller  

 tilsvarende forbrugerbeskyttelseslove og  

    

  

 regler, væsentlige bestemmelser i formidleraftalen, eller hvis De har afgivet urigtige oplysninger i Tilmelding som  

 selvstændig partner.
 En opsigelse skal ske skriftligt.
 Formidleraftalen ophører uden yderligere varsel, når De fylder  

 67 år.
8. Opfyldelsessted,  

 værneting og lovvalg Opfyldelsessted for alle forpligtelser og værneting for alle  

 tvistigheder, der udspringer af formidleraftalen, er København respektive  

  for  

 så vidt muligt  Sø- og Handelsretten i København, ellers Københavns  

 byret.
For  

 formidleraftalen finder dansk ret anvendelse.
DEL II  

    

  

 Særlige bestemmelser for markedsføring 1. Annoncer, tilbud og  

 tryksager Foretager De markedsføring i A Filialers og/eller As navn, skal  

 denne forinden være afstemt med A Filialer og/eller A A/S.
Omkostningerne til  

 markedsføring bærer De selv.
2. Juridisk og anden  

 rådgivning De skal til enhver tid iagttage reglerne for juridisk eller  

 anden rådgivning og bistand, der er forbeholdt visse professioner eller  

 erhverv  

 (som fx vinkelskriverloven).
3. Oplysninger om  

 bonusberettigelse De må kun anvende de af A Filialer autoriserede og officielt  

 udgivne bonuseksempler og bonusprognoser i forbindelse med oplysninger om  

 bonusberettigelse.
Ved overtrædelse vil vi i givet fald gøre Dem  

 erstatnings-/regrespligtig.
 4. Indrømmelse af  

 fordele/begunstigelser, forbud mod afgivelse af provision.
De er uberettiget til at indrømme eller tilsige kunder  

 begunstigelser eller fordele.
Herunder hører bl.a. afgivelse af provision  

 såvel  

 som eftergivelse af præmier og gebyrer.
Dette forbud kan ikke omgås derved,  

 at  

 begunstigelserne eller fordelene m.v. indrømmes tredjemand (fx  

 skinforhandlere,  

 foreninger osv.). Tilsvarende er De uberettiget til at gøre udlæg for præmier  

 på kundens vegne.
5. Retningslinier for  

 markedsføring De skal til enhver tid iagttage de vedhæftede Retningslinier  

 for markedsføring, der udgør en vigtig del af aftaleforholdet.
6. Præmier De har ikke ret til at opkræve eller modtage præmier.
7. Retsskridt mod  

 kunderne hos B-koncernens danske filialer (A Filialer) Det er forbeholdt A Filialer at træffe afgørelse om påbegyndelse  

 af retsskridt mod kunderne.
 8. Videregivelse af  

 viljeserklæringer m.v.
De bedes uden ophold videregive opfordringer til tilbud om  

 forsikringer, underskrevne forsikringsbeviser, andre erklæringer af enhver  

 art  

 samt andet materiale modtaget fra kunderne til A A/S.
Forsinkelser og  

 langsommelighed kan medføre ulempe for Dem og A A/S.
 Formidlere rekrutteres ved, at formidleren selv finder nye  

 formidlere.
Det fremgår af sagen, at nye formidlere for egen regning  

 deltager i et weekendkursus på et hotel i Nordtyskland.
Prisen inklusiv  

 transport og ophold udgør 1.200 kr.
Al anden kursusvirksomhed,  

 videreuddannelse  

 m.v., finansieres af A A/S.
Disse kursusudgifter dækkes via en puljeordning,  

 der opbygges i takt med salget.
Det fremgår af sagen, at aflønningen alene er resultatorienteret  

 provisionsvederlag, der udbetales en gang om måneden.
Selve  

 provisionsstørrelsen  

 fremgår af de almindelige aftalebetingelser.
Den provisionssats, der  

 oppebæres  

 ved salg, er progressivt stigende.
Des mere salg, des højere vil den  

 procentuelle provision være.
Formidlerne starter på vederlagstrin A  

 (aspirant),  

 og bestemt af de i et produktionshalvår realiserede  

 nettoproduktionsresultater  

 sker der oprykning til højere vederlagstrin (trin 1-6).  

 Nettoproduktionsresultatet opgøres som saldoen mellem alle  

 enhedsgodskrivelser  

 og enhedstilbageregninger.
Når en formidler opnår niveau 6, kan formidleren, hvis A A/S  

 giver tilladelse hertil, opnå en forhøjet provision, der ikke kan overstige  

 kr.  

 160.000 pr. måned.
Det er dog en forudsætning, at der indgås en  

 salgskontorlederkontrakt med den pågældende i forbindelse med oprettelsen af  

 et  

 salgskontor.
Der er p.t. oprettet 7 salgskontorer i Danmark.
Derudover kan den enkelte opnå bistandsvederlag fra formidlere,  

 som han/hun hverver og bistår i arbejdet.
Bistandsvederlag opgøres som  

 forskellen mellem pengeværdien pr. enhed på modtagerens vederlags-trin og  

 pengeværdien på det vederlagstrin, der er gældende for de/den biståede  

 formidler.
Vederlaget modtages så længe, der ydes bistand, og  

 formidleraftalen  

 i øvrigt består.
Biståede formidleres nettoproduktionsresultat medregnes ved  

 opgørelsen af bistandsyderens nettoproduktionsresultat.
Bistandsforhold  

 mellem  

 formidlere er fastlagt af  

    

  

 A A/S og skal  

 godkendes af selskabet.
Det er om bistandsvederlaget supplerende oplyst, at A A/S alene  

 godkender, om man vil indgå formidleraftale med den pågældende formidler,  

 derimod godkender man ikke bistandsforholdet.
Når en formidler rykker op i  

 hierarkiet vil han/hun ikke længere være underlagt bistandsforholdet til den  

 formidler, som oprindelig hvervede ham/hende.
Selskabet tilbageholder 20 % af den provision, der skal  

 afregnes, som en stornokonto, der anvendes til udligning af tilbageregninger.  

 Stornohæftelsen er fastsat til at udgøre 18 måneder for den første fjerdedel  

 af  

 den tegnede forsikringsbestand, for anden, tredje og sidste fjerdedel hver  

 yderligere 6 måneder, således at den højeste stornohæftelsestid udgør 36  

 måneder.
Der er fastsat specielle regler for ulykkesforsikringer.
Den enkelte formidler kan ikke råde over tilgodehavendet på  

 stornoreservekontoen, før hæftelsestiden er udløbet.
A A/S forbeholder sig  

 yderligere ret til at modregne eventuelle krav i tilgodehavendet, også efter  

 at  

 hæftelsestiden er udløbet.
Såfremt kontoens indestående ikke er  

 tilstrækkeligt  

 til udligning af de med urette optjente pengeværdier, har formidleren efter  

 udtræden pligt til at betale differencen op til det samlede beløb, der med  

 urette er modtaget som vederlag.
Det er endvidere oplyst, at A A/S varetager al administration i  

 forbindelse med beregning af formidlernes provision, herunder fastsættelse af  

 provisionens størrelse.
Det er ligeledes A A/S, der varetager kontakten til  

 moderselskabet i Tyskland.
Der foregår således ingen fakturering mellem  

 formidlerne og A A/S.
Det fremgår af sagen, at 71 % af A A/Ss formidlere i 1998 havde  

 et indtjeningsgrundlag  

    

  

 på under 50.000  

 kr.
I 1999 havde 91 % af formidlerne et indtjeningsgrundlag under 10.000 kr.
Det fremgår af klageskrivelsen, at formidlerne er frit stillede  

 med hensyn til, hvordan de vil tilrettelægge deres arbejde, hvem de vil sælge  

 til, hvordan de kontakter kunden, og hvor meget tid de vil bruge på salget,  

 herunder om de vil arbejde fuldtid eller blot have det som bibeskæftigelse.
A  

 A/Ss kontakt til formidlerne er begrænset til koordineringsmøder med de  

 8-10  

 største formidlere.
Der afholdes cirka 6-8 sådanne møder om året.
Der er  

 ingen  

 fast kontakt til de øvrige formidlere.
Kontakten til disse består typisk i  

 orientering om faglige forhold, for eksempel dækningsspørgsmål m.v. af A  

 A/Ss  

 policefolk samt besvarelse af tekniske spørgsmål efter henvendelse fra en  

 formidler.
Det fremgår videre af klageskrivelsen, at en stor del af  

 formidlerne har andet arbejde ved siden af, og for dem er der tale om ren  

 bibeskæftigelse.
Det typiske er, at formidlere, når de påbegynder samarbejdet  

 med A A/S, har anden beskæftigelse/virksomhed ved siden af.
De formidlere,  

 der  

 klarer sig godt, vælger herefter at engagere sig mere i arbejdet, og bruger  

 således betydelig mere tid og langt flere omkostninger på salgsarbejdet.
De  

 mest succesfulde formidlere har etableret egne salgskontorer og har ansat  

 personale, der varetager administrative funktioner.
Told- og skatteregionen har ved den påklagede afgørelse fundet,  

 at A A/S skal indeholde A-skat m.v. i udbetaling af provisioner til  

 forsikringsformidlere, der ikke driver aktiviteterne i selskabsform eller som  

 i  

 henhold til ligningsmæssig gennemgang er godkendt som selvstændige  

 erhvervsdrivende.
Endvidere har regionen fundet, at A A/S fra og med 1997  

 skal  

 medregne de udbetalte provisioner ved selskabets opgørelse og afregning af  

 lønsumsafgift.
Told- og skatteregionen har som begrundelse anført, at  

 forsikringsformidlerne efter en samlet vurdering skattemæssigt må anses som  

 lønmodtagere eller i et lønmodtagerlignende forhold.
Regionen har herved lagt  

 vægt på følgende:
den enkelte forsikringsformidler udelukkende har én hvervgiver   

 A A/S, at formidlerens aktiviteter alene har til formål at fremme A  

 A/Ss salg af forsikringer, at vederlag for arbejdsopgaven i det væsentlige udgør  

 nettoindkomst for modtageren, idet dennes omkostninger hverken efter  

 størrelse  

 eller art kan anses for at være væsentlig større end normalt i  

 lønmodtagerforhold, at der af A A/S er fastlagt generelle retningslinier for  

 arbejdets udførelse i form af forsikringseksempler og beregninger, at der af A A/S er fastlagt etiske retningslinier for arbejdets  

 udførelse, at vederlag og udviklingsmuligheder i arbejdsforholdet ensidigt  

 er fastlagt af A A/S, der fastlægger tidspunktet for vederlagets udbetaling, annoncering varetages alene af A A/S, at A A/S faktisk har krævet, at visse formidlere dagligt mødte  

 på et fast kontor til en fast tid, og at der foregik daglig afrapportering, der er aftalt opsigelsesvarsel.
Told- og skatteregionen har endvidere anført, at forholdet  

 mellem A A/S og formidlerne i betydelig grad styres af generelle  

 retningslinier  

 fastsat af A A/S, og dette er bestemmende for formidlernes adfærd uden at  

 dette  

 nødvendigvis udmøntes i direkte ordrer.
Regionen har i bemærket, at det af  

 kriterierne i cirkulære nr. 129 af 4. juli 1994 ikke er fastsat som en  

 betingelse, at arbejdsgiveren skal udføre en egentlig kontrollerende  

 virksomhed  

 overfor den enkelte.
 Regionen har videre anført, at indtjeningsniveauet for A A/Ss  

 formidlere, der i 1998 lå under 50.000 kr. for 71 % af formidlerne og i 1999  

 for 91 % af formidlerne lå under 10.000 kr., ikke giver grundlag for en  

 antagelse om afholdelse af erhvervsmæssige omkostninger, udover hvad der er  

 normalt for lønmodtagere i almindelighed.
Regionen har anført, at det fremgår af cirkulære nr. 129 af 4.  

 juli 1994, at vederlag i form af provision betegnes som almindeligt i  

 lønmodtagerforhold.
Endvidere er vederlaget og udviklingsmulighederne  

 ensidigt  

 fastsat af A A/S.
Der ses således ikke mulighed for at formidlerne, som det  

 er  

 almindelig mellem selvstændige erhvervsudøvere, gennem gensidige  

 forhandlinger  

 kan påvirke vederlagets størrelse.
 At formidlerne i henhold til aftalebetingelserne er afskåret fra  

 anvendelse af funktionærloven, ferieloven eller andre ansættelsesretlige  

 regler, begrunder ikke i sig selv, at der ikke er tale om lønmodtagerforhold.  

 Endvidere ses spørgsmålet om aftaler udenom funktionærloven ikke at være  

 prøvet  

 ved domstolene.
For så vidt angår dommen gengivet i TfS 1995.458 fremgår det af  

 afgørelsen, at forsikringsformidleren, der havde indgået to aftaleforhold med  

 forsikringsselskaber, i det ene forhold blev anset for selvstændig.
Der blev  

 i  

 dommen ved det selvstændige forhold lagt vægt på, at forsikringsselskabet  

 ikke  

 havde instruktionsbeføjelser overfor mægleren og ikke hæftede for fejl  

 overfor  

 mæglerens kunder, som selskabet i øvrigt ikke havde nogen kontakt til.
Det  

 var  

 i sagen desuden oplyst, at en forsikringsmægler varetog sine kunders  

 interesser, og at forsikringsselskabet ikke havde adgang til at kontakte  

 mæglerens kunder direkte, men at al kontakten gik gennem mægleren.
Endvidere  

 fremgik det, at mægleren havde mulighed for at afhænde forsikringsporteføljen  

 til en anden mægler, ligesom han var berettiget til at medtage porteføljen  

 til  

 et andet forsikringsselskab.
Det er regionens opfattelse, at ingen af disse  

 forhold  

 er karakteristiske for forsikringsformidlere under A A/S.
Endelig finder regionen ikke, at den pålagte stornohæftelse i  

 sig selv er udtryk for en sådan økonomisk risiko, der efter kriteriet i  

 cirkulære nr. 129 kan begrunde selvstændig virksomhed.
Dette støttes efter  

 regionens opfattelse på, at personer, der er i et traditionelt  

 ansættelsesforhold indenfor forsikringsbranchen, er omfattet af tilsvarende  

 ordninger.
 A A/Ss advokat har over for Landsskatteretten nedlagt påstand  

 om, at formidlerne ikke står i tjenesteforhold til selskabet, hvorfor der  

 ikke  

 er hjemmel til at pålægge det at indeholde A-skat mv. i forbindelse med  

 udbetaling af provisioner, ligesom der ikke er hjemmel til at opkræve  

 lønsumsafgift heraf.
Til støtte for sin påstand har advokaten anført, at det i  

 relation til lønsumsafgiftsloven er uden betydning, hvorvidt formidlerne  

 opfylder betingelserne for at være selvstændige erhvervsdrivende.
Det  

 afgørende  

 er, om formidlerne står i et tjenesteforhold til A A/S.
Det spørgsmålet skal  

 bedømmes på baggrund af de kriterier, der fremgår af personskattecirkulæret  

 nr.  

 129 af 4. juli 1994.
Advokaten har anført, at kriterierne er kendetegnende for, at et  

 tjenesteforhold ikke kan anses for at være opfyldt.
Han har i den forbindelse  

 anført følgende:
Det centrale i tjenesteforholdet er, at arbejdsgiveren kan give  

 den ansatte instruktioner, og at den ansatte tilsvarende er pligtig at følge  

 disse instruktioner.
For eksempel kan arbejdsgiveren bestemme, hvilket  

 arbejde  

 den pågældende skal udføre, og hvordan det skal udføres.
Han kan kræve, at  

 den  

 ansatte aflægger rapport, og den ansatte er underkastet arbejdsgiverens  

 ledelse.
Ingen af disse forhold er til stede i A A/Ss tilfælde.  

 Formidlerne  

 tilrettelægger selv salgsarbejdet.
Formidlerne er frit stillede med hensyn til at udføre arbejde  

 for andre.
Der er heller ikke forbud mod at sælge forsikringer for andre  

 forsikringsselskaber.
Der er ingen pligt til løbende at levere en  

 arbejdsydelse.
Der er eksempler på, at en formidler har solgt 1 forsikring og  

 herefter intet har solgt i et helt år, hvorefter der sælges en ny forsikring.  

 Dette adskiller sig fra hvad der er sædvanligt i et tjenesteforhold.
 Der er ikke fastsat nogen arbejdstid for formidlerne.  

 Arbejdstiden og omfanget bestemmes alene af formidleren selv.
Aftalens opsigelsesvarsel adskiller sig fra lønmodtagerforhold  

 derved, at formidlerne har aftalt et kortere opsigelsesvarsel end det, der  

 gælder efter funktionærloven.
Desuden ville det være atypisk, såfremt en  

 skriftlig kontrakt vedrørende et samarbejdsforhold ikke indeholdt et  

 opsigelsesvarsel.
Alternativet ville være en deklaratorisk regel om opsigelse  

 med et passende varsel.
Vederlaget er alene provision og adskiller sig markant fra, hvad  

 der er normalt i et tjenesteforhold.
Endvidere adskiller det sig fra et  

 almindeligt tjenesteforhold derved, at de pågældende formidlere kan opnå  

 vederlag, selvom de ikke har forestået salget.
Gennem det såkaldte  

 hvervningssystem har formidlerne mulighed for at opnå provision af salg  

 foretaget af andre formidlere, der er under dem i strukturen.
Endelig kan  

 provisionen kræves tilbagebetalt, hvilket ikke er muligt i et  

 tjenesteforhold,  

 jf. funktionærlovens § 9.
At vederlaget udbetales periodisk er en praktisk foranstaltning.  

 Det skyldes, at forsikringsprovision først afregnes, når forsikringerne er  

 accepterede.
Det er kun forsikringsselskabet, der kan acceptere forsikringen,  

 ligesom det er forsikringsselskabet, der opkræver præmien og derved afregner  

 provisionen.
Desuden er det sædvanligt i agentforhold, at hvervgiveren  

 afregner  

 vederlaget periodisk.
Det er et centralt element i samarbejdsforholdet, at  

 formidleren har driftsrisiko for de ved salget forbundne omkostninger.
Selv  

 de  

 mindre formidlere har driftsudgifter som kørsel, kontorhold, gaver  

 repræsentation m.v.
 De enkelte formidlere har ved aftalen accepteret, at de ikke  

 anses som lønmodtagere i henhold til lovgivningen vedrørende ferie,  

 arbejdsløshedsforsikring, arbejdsskadeforsikring, arbejdsmiljø osv.
 Advokaten har endvidere anført, at følgende af de i cirkulæret  

 opregnede kriterier kendetegnende selvstændig erhvervsvirksomhed er opfyldt:
A A/S har ingen instruktionsbeføjelser overfor de enkelte  

 formidlere.
Formidlerne tilrettelægger, leder og fordeler selv salgsarbejdet.
Formidlerne er frit stillet med hensyn til at udføre arbejde for  

 andre.
Mange af formidlerne har anden beskæftigelse ved siden af.
Nogle  

 sælger  

 andre produkter som smykker, kosmetik, internetydelser, finansielle ydelser.  

 Andre sælger forsikringer fra andre forsikringsselskaber, herunder  

 konkurrerende  

 forsikringsprodukter.
Formidlerne har påtaget sig en selvstændig økonomisk risiko.
Det  

 er formidlerne, der ejer alle driftsmidler og afholder alle  

 driftsomkostninger  

 som bil, pc, telefon, kontorhold m.v.
Formidlerne er frit stillede med hensyn  

 til  

 at antage medhjælp, og visse formidlere har ansat personale.
Endvidere hæfter  

 formidlerne for tilbagebetaling af provision, såfremt forsikringstager  

 misligholder forsikringen i stornohæftelsesperioden.
Endelig fremgår det utvetydigt af aftalen, at formidlerne er  

 selvstændige, og de således ikke er undergivet den beskyttelse, som  

 sædvanligvis tilkommer lønmodtagere, herunder i tilfælde af ulykke.
Endvidere  

 har enkelte formidlere tegnet erhvervsansvarsforsikring.
 Advokaten har videre anført, at en række af de forhold, told- og  

 skatteregionen har lagt vægt på ved afgørelsen, er faktuelt forkerte.  

 Advokaten  

 har således anført:
At det ikke er rigtigt, at formidlerne udelukkende har én  

 hvervgiver eller at formidlernes aktiviteter alene har til formål at fremme A  

 A/Ss salg af forsikringer.
Der er intet i aftalegrundlaget mellem A A/S  

 og  

 formidlerne, der binder formidlerne til kun at sælge forsikringer for A A/S.  

 Mange af formidlerne har salg af andre produkter, herunder konkurrerende  

 forsikringer, ved siden af.
At formidlerne selv afholder driftsomkostningerne.
For så vidt  

 angår de små formidlere er deres driftsomkostninger af samme type som de  

 selvstændige Tupperwareforhandleres, og udgifterne er store set i forhold til  

 deres indtægt.
For så vidt angår de store formidlere har disse også udgifter  

 til blandt andet egne ansatte.
A A/S har ikke fastlagt generelle retningslinier for arbejdets  

 udførelse i form af forsikringseksempler og beregninger.
Eksemplerne er  

 udarbejdet for at undgå, at formidlerne, der skal formidle en kontrakt mellem  

 forsikringstageren og A A/S, foretager urigtige udlægninger og  

 fejlfortolkninger af forsikringsbetingelserne, foretager forkerte beregninger  

 etc.
Eksemplerne og beregningerne har intet med retningslinier for  

 formidlernes  

 arbejdstilrettelæggelse, instruktion, tilsyn og kontrol af formidlerne at  

 gøre.
De etiske retningslinier er udarbejdet i forbindelse med en  

 klagesag hos Forbrugerombudsmanden, som følge af den kritik A A/S har været  

 udsat for i medierne, og er blot en gengivelse af hvad der forstås ved  

 god  

 markedsføringsskik.
At formidlerne skal overholde landets love er ikke  

 det  

 samme som at de er undergivet instruktionsbeføjelser.
Det forhold, at vederlag og udviklingsmuligheder fastsættes  

 ensidigt af A A/S er ikke et af kriterierne i cirkulæret.
Endvidere siger det  

 intet om, hvorvidt der er tale om selvstændige erhvervsdrivende eller ej.
Det  

 er derimod en følge af styrkeforholdet mellem de to parter.
 Det er ikke rigtigt, at annoncering alene varetages af A A/S.  

 Flere af de større formidlere har omkostninger til annoncering.
Det er ikke rigtigt, at A A/S har krævet, at visse formidlere  

 dagligt mødte på et fast kontor til en fast tid.
Selskabet har aldrig stillet  

 sådanne krav.
 Advokaten har endvidere henvist til Tupperwaredommen  

 offentliggjort i TfS 1996.449, og har anført, at Tupperware-sælgeren i dommen  

 i  

 langt højere grad end A-formidlerne havde vilkår, der er karakteristiske for  

 tjenesteforhold.
Advokaten har videre henvist til TfS 1995.458, hvor Landsretten  

 lagde vægt på, at mægleren ikke var garanteret nogen grundløn, ligesom  

 selskabet ikke refunderede nogen del af hans betydelige driftsomkostninger.  

 Endvidere  

    

  

 blev det anført, at han i  

 forhold til PFA-skade ikke havde funktionærlignende vilkår, og således ikke  

 oppebar feriepenge eller lignende, samt at PFA-skade ikke havde nogen  

 instruktionsbeføjelse overfor mægleren, der i vidt omfang selv tilrettelagde  

 sit arbejde.
Endelig blev det anført, at PFA ikke hæftede for eventuelle fejl  

 overfor mæglerens kunder, som selskabet ikke havde nogen direkte kontakt med.  

 Tilsvarende forhold gør sig gældende for A-formidlerne.
Advokaten har også henvist til TfS 1988.228. Der var her tale om  

 en kontrakt, der i modsætning til As havde karakter af et  

 ansættelsesforhold.  

 Landsretten fandt at assurandøren var selvstændig og lagde vægt på tre  

 forhold.  

 For det første blev der lagt vægt på, at assurandøren i vidt omfang selv  

 tilrettelagde sit arbejde.
Endvidere blev der lagt vægt på, at han kun var  

 provisionslønnet.
Endelig blev der lagt vægt på, at hans driftsudgifter lå  

 væsentlig  

    

  

 over, hvad der var sædvanligt  

 i lønmodtagerforhold.
 Advokaten har også henvist til dommene offentliggjort i TfS  

 1999.377 og TfS 2000.510, der viser, at der skal meget til, før man  

 tilsidesætter parternes aftale om selvstændighed.
Endelig har advokaten henvist til, at Ligningsrådet i en  

 bindende forhåndsbesked har anset en forsikringskonsulent som selvstændig  

 erhvervsdrivende.
Ligningsrådet lagde ved afgørelsen særlig vægt på, at  

 forsikringskonsulenten var rent provisionslønnet og ikke modtog basisløn  

 eller  

 i øvrigt var garanteret nogen mindsteløn, at forsikringskonsulenten selv  

 afholdt driftsudgifterne i forbindelse med salgsarbejdet samt at  

 forsikringskonsulenten havde påtaget sig en vis økonomisk risiko.
 Landsskatteretten skal  

 udtale:
 Efter lønsumsafgiftslovens § 4, stk. 2, er afgiftsgrundlaget for  

 virksomheder indenfor den finansielle sektor, der omfatter virksomheder med  

 aktiviteter vedrørende forsikring, virksomhedens lønsum med tillæg af 90 %.
 Efter bekendtgørelse til lønsumsafgiftsloven (bkg.. nr. 431 af  

 5. juni 1999) § 3, stk. 1, medregnes til virksomhedens lønsum enhver form for  

 løn, som virksomhedens ansatte har erhvervet inkl. alle tillæg, uanset om de  

 indgår i lønnen eller erhverves særskilt.
 Efter kildeskattelovens § 46, stk. 1, 1. pkt., skal den, for  

 hvis regning udbetaling af A-indkomst foretages, i forbindelse med denne  

 udbetaling indeholde foreløbig skat i det udbetalte beløb.
 I henhold til kildeskattelovens § 43 henregnes til A-indkomst  

 enhver form for vederlag i penge samt i forbindelse hermed ydet kost og logi  

 for personligt arbejde i tjenesteforhold, herunder løn, feriegodtgørelse,  

 honorar, tantieme, provision, drikkepenge og lignende ydelser.
 Vurderingen af, om der er tale om personligt arbejde i  

 tjenesteforhold eller om virksomhed som selvstændig erhvervsdrivende,  

 foretages  

 på baggrund af de kriterier, der er angivet i cirkulære nr. 129 af 4. juli  

 1994  

 (til personskatteloven), pkt. 3.1.1.
Ud fra en samlet vurdering af selskabets virke finder  

 Landsskatteretten, at formidlerne i forhold til A A/S i skattemæssig  

 henseende  

 må anses for ikke at være i et tjenesteforhold.
Retten har herved lagt vægt  

 på,  

 at A A/S ikke har adgang til at fastsætte generelle eller konkrete instrukser  

 for arbejdets udførelse, herunder tilsyn og kontrol med formidlernes  

 salgsarbejde, at der ikke foreligger en aftale om løbende arbejdsydelse, at  

 formidlerne ikke har fastsat arbejdstid, at der ikke er garanteret  

 formidlerne  

 en minimumsprovision, og at formidlerne ikke kan antages at have rettigheder  

 i  

 henhold til funktionærloven og/eller ferieloven.
Retten finder herefter ikke, at A A/S er pligtig at indeholde  

 A-skat mv. i provisioner udbetalt til de pågældende formidlere.
Da de  

 pågældende i konsekvens heraf ikke kan anses som ansat i A A/S, jf. bkg. til  

 lønsumsafgiftsloven § 3, stk. 1, findes provisionerne heller ikke at skulle  

 medregnes til lønsumsafgiftsgrundlaget.
 Den påklagede afgørelse ændres således.
