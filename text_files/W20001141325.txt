Kendelse fra Pressenævnet i sag nr.  

 55/2000 [K] har klaget til Pressenævnet over nogle artikler  

 bragt i Århus Stiftstidende henholdsvis den 10. april, den 11. april,  

 den 13. april og den 16. april 2000, idet han mener, at god presseskik er  

 tilsidesat.
 Af artiklen i Århus Stiftstidende bragt den 10.  

 april 2000 med overskriften "Århus Kommune i Krig" fremgår  

 at:
 "Bisidder: Skarp kritik af socialforvaltningen.
 [K], der kæmper en fortsat kamp for at bedre  

 forholdene for hjemløse, førtidspensionister og  

 bistandsmodtagere i Århus Kommune, retter nu et skarpt angreb mod  

 Århus Kommunes Socialforvaltning.
 I en pressemeddelelse har han ganske enkelt erklæret  

 Århus Kommune "Krig". Og den krig stopper han ikke, før  

 kommunens ledende socialchefer er afskediget.
 Årsagen til hans harme er blandt andet, at han  

 angiveligt er blevet nægtet at repræsentere to bekendte, som  

 fører sager om førtidspension og revalideringsydelse.
-Socialforvaltningen forlanger, at klienterne skal  

 deltage, selv om jeg har indiskutable fuldmagter til at repræsentere  

 dem.
Det er helt urimeligt, når klienterne har det så  

 dårligt, siger [K].
Ikke første gang -Det er da klart, at man har behov for hjælp, hvis  

 man er psykisk nedbrudt, og folk har jo ingen andre steder at hente  

 hjælp.
Advokater har jo ikke indsigt i den type sager, siger [K].
Ifølge eget udsagn har [K] behandlet mange  

 klienters sager, hvor han har haft fuldmagt.
Og tit og ofte har det skabt  

 problemer i forhold til socialforvaltningen.
-Hvorfor tror du, at forvaltningen afviser dig? -Jeg er nok blevet for erfaren for dem.
Desuden kan de nok  

 ikke lide min fremtoning og synes vel, at jeg er et dumt svin.
Og det kan jeg  

 også være, hvis de ikke behandler folk ordentligt, siger [K].
 Hans holdning til det sociale system er, at  

 forvaltningerne alt for ofte presser folk i stedet for at støtte,  

 hjælpe og rådgive.
Krav om tilstedeværelse Socialchef i Århus Kommune,  Leif  Jepsen, afviser  

 kritikken.
-Vi vil normalt ikke træffe væsentlige  

 afgørelser i sager, uden at ansøgeren til ydelsen også er  

 tilstede.
Vi har haft mange eksempler, hvor andre bisiddere har hentet  

 ydelser hjem til klienter, som de har beholdt selv.
Og den risiko vil vi  

 simpelthen ikke løbe, siger  Leif  Jepsen.
 Socialchefen understreger, at den praksis er helt i  

 overensstemmelse med lovreglerne.
-Hvad så, hvis en person har det psykisk  

 dårligt med at møde frem? Så må man finde en løsning sammen med  

 personen, for ellers ved vi jo ikke, hvem der får pengene.
Vi har jo  

 været udsat for at tildele ydelser via bisidder   for eksempel en bolig  

   som klienten slet ikke ønskede, siger  Leif  Jepsen og  

 tilføjer:
-Og det her gælder ikke specielt for [K].
Det  

 gælder for alle." Af artiklen i Århus Stiftstidende bragt den 11.  

 april 2000 med overskriften "Syg af tvivlsom sagsbehandling"  

 fremgår bl.a. at:
 "Knækket: 51-årig arbejdsskadet  

 buschauffør har mistet al tillid til socialsystemet.
Hvordan har du det lige nu? -Jamen, det går jo ikke så godt.
Jeg har ikke  

 haft noget at leve af de sidste tre måneder.
Vi er i en lejlighed i Malling, hvor 51-årige  Jytte  

  Nørregaard bor til fremleje." Af artiklen i Århus Stiftstidende bragt den 13.  

 april 2000 med overskriften "Socialsag bliver nu politisk"  

 fremgår bl.a. at:
 "Klage: Byrådsmedlem kræver  

 undersøgelse.
 Udover  Jytte  Nørregaards sag har [K], der  

 kæmper en ihærdig kamp for de svageste, sendt socialudvalget to  

 andre klagesager fra det sociale område.
De tre sager vil nu blive gennemgået på  

 socialudvalgsmødet 8. maj." Af artiklen i Århus Stiftstidende bragt den 16.  

 april 2000 med overskriften "Ny skuffelse for Jytte" fremgår  

 bl.a. at:
 "Klagesag: Nyt socialcenter   samme afslag.
Samme budskab Desværre for hende viste det sig imidlertid, da  

 hendes bisidder [K] inden mødet kontaktede forvaltningen, at selv om  

 den centrale forvaltning havde fundet et nyt socialcenter til hende, var  

 budskabet det samme:
 -Ingen revalideringsydelse, men fortsat ret til at  

 søge kontanthjælp.
 [K] der har kontaktet socialforvaltning og statsamt i  

 flere omgange, måtte fredag eftermiddag også erkende, at der  

 tilsyneladende ikke er noget at gøre.
-Det nytter åbenbart ikke noget.
Jeg kan lige  

 så godt stoppe min kamp, siger han opgivende.
 Socialdirektør   John  Lysholm  Jepsen understreger  

 over for avisen, at forvaltningen meget gerne vil mødes med  Jytte  

  Nørregaard  og drøfte en løsning med hende.
-Vi er parate til at råde og vejlede og derfor har  

 vi også tilbudt nye sagsbehandlere, så vi kan starte på en  

 frisk.
Og vi vil også gerne møde op hos hende, ligesom hun er  

 velkommen til at have [K] ved sin side, siger han." Klageren har oplyst, at han af egen drift har sendt et  

 klageskrift, til alle medlemmer af Århus Byråd, Århus  

 Stiftstidende, Danmarks Radio m.fl., i tiltro til, at han ville kunne  

 få en offentlig debat om, hvorvidt lovgivningen i de sager, han er  

 involveret i, er overholdt.
Klageren har endvidere oplyst, at det eneste  

 medie, der har taget sagerne op, er Århus Stiftstidende, og at han  

 finder det beklageligt, at de øvrige medier ikke har villet forholde  

 sig til sagerne.
 Klageren har vedrørende indklagedes artikler  

 anført, at indklagede har tilsidesat god presseskik ved bevidst ikke  

 at have omtalt de tre sager, som klageren har udarbejdet sit samlede  

 klageskrift ud fra, og at indklagede ikke tydeligt i artiklen bragt den 11.  

 april 2000 gør læserne opmærksom på, at  Jyttes sag  

 er en af de tre sager, der førte til, at klagerens erklærede  

 "krig i Århus".
Klageren har endvidere anført, at indklagede  

 fejlagtigt har anført, at han var bisidder for  Jytte  

  Nørregaard, men at han i marts måned blev godkendt som  

 partsrepræsentant, hvilket indklagede vidste.
Klageren har som  

 dokumentation herfor vedlagt skrivelse af 13. april 2000 fra Århus  

 Statsamt til ham, hvori han benævnes partsrepræsentant.
Klageren har tillige anført, at indklagede bevidst  

 ikke har orienteret læserne om, at journalist  Jørgen  Rye var  

 vidne til, at klageren blev afvist af politiet i Århus, da han ville  

 afgive en politianmeldelse vedrørende nogle særdeles grove  

 straffelovsovertrædelser.
I andre sammenhænge omtaler indklagede  

 derimod ofte politianmeldelser.
 Klageren har endelig anført, at det er bevidst,  

 når indklagede ikke har kontaktet relevante troværdige jurister  

 for at få belyst klagerens anklager og synspunkter, hvilket indklagede  

 og alle medier med kendskab til sagerne er forpligtet til.
 Indklagede har anført, at man klart må afvise  

 at have forhindret berettiget offentliggørelse af informationer af  

 væsentlig betydning for offentligheden.
 Indklagede har endvidere anført, at man netop har  

 taget fat på sagen både grundigt og nuanceret, men det er et  

 redaktionelt skøn, hvilke detaljer og oplysninger der skal med i en  

 artikel.
 Indklagede har herudover anført, at de tre sager,  

 som klageren omtaler, er omtalt i artiklen bragt den 13. april 2000, samt at  

 man i artiklen bragt den 16. april 2000 tydeligt omtaler klageren som  

 bisidder for  Jytte  Nørregaard, hvorimod klagerens status i forhold  

 til Århus Statsamt er irrelevant i forhold til klagen, der går  

 mod Århus Kommune.
 Indklagede har endelig anført, at man er varsom  

 over for omtale af politianmeldelser, samt at man i øvrigt ikke er  

 forpligtet til at kontakte jurister for at få vurderet sager.
 I sagens behandling har følgende  

 nævnsmedlemmer deltaget: Jørgen Nørgaard, Ulrik  

 Holmstrup, Finn Rowold og Ole Askvig.
 Pressenævnet udtaler:
Indledningsvis bemærkes, at Pressenævnet  

 træffer afgørelser i sager om, hvorvidt der er handlet i strid  

 med god presseskik.
Pressenævnet finder ikke anledning til at udtale  

 kritik i forhold til de medier, som ikke har omtalt klagerens  

 henvendelse.
I overensstemmelse med de almindelige principper om  

 redaktørens ret til at redigere mediet er et medie som udgangspunkt  

 berettiget til at beslutte, hvad man vil bringe.
Pressenævnet finder i  

 denne sag ikke grundlag for at kritisere Århus Stiftstidendes  

 vurdering, der har medført, at man ikke har omtalt klagerens  

 politianmeldelser, og at bladet ikke har kontaktet diverse jurister for at  

 kunne referere deres syn på sagerne i bladet.
 Under henvisning til at sagen omtalt i bladet den 16.  

 april 2000 vedrører Århus Kommune, finder Pressenævnet  

 heller ikke anledning til at kritisere, at bladet i artiklen omtaler klageren  

 som bisidder.
 Afsagt den 9. august 2000.
