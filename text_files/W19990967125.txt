Kendelse fra Pressenævnet i sag nr.  

 49/1995 En forlagsindehaver har klaget til Pressenævnet over  

 en anmeldelse i Fyns Amts Avis den 21. marts 1995, lederen den 27. marts 1995  

 samt en kommentar i avisen den 30. marts 1995, idet han finder, at god  

 presseskik er overtrådt.
 I anmeldelsen den 21. marts 1995 af  Mikael  P.  Josephsen  

 hed det under underskriften "Kludder-sludder" bl.a.:
"På det lille sydfynske forlag Skovsbostrand er det  

 en tradition ved juletid, at forlagets ejer [navn] udsender sin årlige  

 samling digte. 1994 skulle således heller ikke være nogen  

 undtagelse - desværre kunne man sige.
Jeg har bladret som en desperat i  

 denne "Den Flydende Verden" for blot at finde et enkelt digt, der kunne have  

 litterær værdi og dermed hæve sig over forfatterens private  

 Kludder-Sludder.
Men nej.
Ubehjælpsomt som ingen anden kører  

 løs efter samme opskrift som i hans 50 tidligere samlinger. (De  

 læste rigtigt, 50). Han skriver i et nørklet fantasiløst  

 sprog om emner, der vedrører ingen.
F.eks. hans påståede  

 fjender.
På side 58 kan man således opleve et digt, han kalder  

 "Dårligbleven ven." Digtet har ingen kunstneriske kvaliteter og skal  

 kun tjene dette ene formål, at han får luft for sine  

 aggressioner.
Titlen "Dårligbleven ven" er på en måde  

 synonymt for hans måde at sætte ord sammen på:
"I kanten af engen vokser nu i et nyt forår - som - dem - alle op og dækker skramlet, erindringen mens man, - somme, - bygger union og hindrer - ? - gentagelse? .." Værsgo og spyt.
Med "Den Flydende Verden" har [navn]  

 lagt endnu en vakkelvorn sten til sit sjuskede forfatterskab.
Han har siden  

 1978, hvor han skrev Fabelagtig Frihedstrang, ikke gjort sig andet end  

 uheldige anstrengelser." I lederen den 27. marts 1995 hed det under overskriften  

 "Hvor kommer det fra" bl.a.:
"Bøger - uanset om det er digtsamlinger eller  

 romaner - må henvende sig til andre end forfatteren selv.
Med andre  

 ord: Der er grænser for, hvor navlebeskuende, de MÅ  

 være.
 Men i praksis viser bogstakken, at der ikke er nogen som  

 helst grænse for, hvor navlebeskuende, de KAN være.
 ....
Men hvad i alverden får så forlagene til at  

 udsende den gang misk-mask, som de lægger navn til den ene gang efter  

 den anden? Sandheden er, at det gør forlagene faktisk heller  

 ikke.
En stor del af den årlige bogstak udgives på små  

 forlag, ofte forfatternes egne - eller forfatternes naboers - eller  

 fætres eller barndomskammeraters forlag.
Disse forlag er  

 hobby-baserede.
De laver discount-bøger til discount-priser.
Og sender  

 discount-litteratur på markedet.
Derved skaffes der mulighed for  

 udgivelse af alle de værker, som kasseres af konsulenterne på de  

 anerkendte forlag.
Når kvaliteten er så ringe, at professionelle  

 forlag siger nej tak, kan man altid tage et lån i banken, afdrage i  

 små portioner - og så få trykt dilettanterierne.
Der sker der ikke noget ved.
For bøgerne bliver  

 ikke læst.
En masse digtere og forfattere udkommer i oplag, der kan  

 laves på en hjemme-duplikator, hæftes af forfatteren og  

 ægtefællen over aftenkaffen - og deles ud til venner og bekendte.  

 Mange digtere og forfattere titulerer sig som sådan, fordi de har  

 ambitioner om at være kunstnere.
Men de ejer ikke et gram talent i  

 hovederne.
De lever som produkter af venner og bekendtes hensyntagen.
Man kan  

 ikke nænne at fortælle, at det bedste, manden - eller konen -  

 kunne gøre, var at finde sig et andet arbejde.
Naturligvis skal digtere have noget på hjertet for  

 at være digtere.
Men det er ikke nok at have noget på  

 hjertet.
 ....
 Man må også kunne udtrykke budskabet, så  

 det har relevans for andre i en form og på en måde, der kommer op  

 fra rampen.
En stor del af den litteratur, der udgives i Danmark i  

 dag, rummer ikke disse kvaliteter.
Den er skrevet af indadvendte personer  

 på en indadvendt måde.
Og kun de færreste er så  

 spændende, at alle andre orker at læse, hvordan lige netop det  

 ene menneske har det.
Man skal være en meget spændende  

 manio-depressiv, for at kunne påregne, at andre mennesker gider  

 læse, hvordan man har det.
 Hvor er det trist, at vi lever i en verden, hvor nogle  

 mennesker mener, at deres liv får større betydning ved, at de  

 skriver ligegyldige digte om egen pubertet og angst for livet - end ved at  

 stå op om morgenen, gå på arbejde og forsørge sig  

 selv.
Hvor er det trist, både for digterne og deres digte  

 og for alle vi andre, når ordet digter eller ordet forfatter bare  

 bliver pseudonymer for ordet arbejdsløs." Samme dato blev offentliggjort 2 læserbreve til  

 støtte for klagers forfatterskab.
Endvidere blev følgende  

 kommentar fra redaktionen offentliggjort:
"Da  Mikael  P.  Josephsen ikke oftere vil blive anvendt  

 som anmelder i Fyns Amts Avis, ser vi ingen grund til yderligere debat om  

 ovenstående emne.
Som  Ole  Møller helt korrekt skriver er en  

 boganmeldelse udtryk for anmelderens helt personlige vurdering og derfor  

 uegnet som debatgrundlag." I den påklagede artikel af 30. marts 1995 under  

 overskriften "De sidste ord" af  Mikael  P.  Josephsen hed det bl.a.:
"Det er en vanskelig situation at skulle anmelde en  

 person, man har kendskab til.
Og jeg diskuterede også længe med  

 mig selv.
Hvad vejede tungest, min kærlighed til [navn] eller  

 kærligheden til kunsten.
Som alle ved, vandt kunsten, og ydermere blev  

 jeg lidt klogere.
Vær aldrig ærlig, når du anmelder.
Det  

 gir' en fandens masse fjender.
Nej, jeg har ikke anmeldt [navn]s person.
Det  

 er uinteressant, om han er en flink fyr, velbegavet og så videre.
Det  

 er indholdet i hans bøger, der som litteratur interesserer mig.
Men  

 der findes ved gud ikke EN linie kvalitet i de sidste 50 bøger.
Han  

 går let og elegant uden om de mest elementære poetiske  

 virkemidler, såsom billedsprog, planer (dobbeltydighed), og rytme.
 ....
 Den bid, jeg gav en smagsprøve på i  

 anmeldelsen, forstod jeg sagtens - men det ændrer da ikke ved, at det  

 er utrolig dårligt håndværk.
 ....
Men tilbage vil stå [navn]s forfatterskab,  

 urokkeligt fast, som det argeste lort.
Og det var vel egentligt det, det hele  

 handlede om.
Kunst er nemlig ikke et spørgsmål om smag og behag,  

 men om kvalitet.
 ....
Svar.
Af chefredaktør  Arne  Mariager.
Der findes ingen facitliste for anmeldelser.  Mikael  

  Josephsens vurdering af [navn]s forfatterskab er rigtig, hvis  Josephsen  

 mener det.
Men den form, der blev anvendt, ønsker Amtsavisen ikke  

 på anmeldelser.
 ....
Amtsavisens fejl var at benytte en anmelder med personlige  

 relationer til forfatteren.
Det var et redaktionelt selvmål.
Ligesom  

 det også var svag redigering ikke at gribe ind, før  

 korsfæstelsen var sket i bladets spalter.
Vi beklager.
Nu har  Josephsen fået lov til at forklare sig - i  

 forhold til andre læserbrevs-skribenter - og vi lukker hermed  

 debatten." Klageren har bl.a. fremlagt 2 breve fra anmelderen  Mikael  

  P.  Josephsen til klager.
 Klager har endvidere fremlagt sin skrivelse af 25. marts  

 1995 til bladet samt bladets svar af 27. marts 1995.
Til støtte for klagen er det anført, at  

 klager er blevet angrebet på ære og anseelse, og at han er blevet  

 totalt nedgjort.  Mikael  P.  Josephsen har med den påklagede  

 anmeldelse ønsket at ramme klager personligt, og tonen i anmeldelsen  

 er usædvanlig grov.
Anmeldelsen burde derfor ikke have været  

 bragt.
Det er endvidere anført, at bladet "lukkede  

 debatten" den 27. marts 1995. Herefter gik klager ud fra, at anmeldelsen var  

 blevet bragt ved en fejltagelse, og at der ikke ville blive bragt flere  

 "overfald" på ham.
Dette blev endvidere tilsikret klager i den  

 fremlagte skrivelse af 27. marts 1995 fra bladet.
Alligevel bragte bladet et  

 nyt indlæg fra  Mikael  P.  Josephsen, hvorefter debatten igen blev  

 lukket.
Klager har endelig anført, at der har været  

 ført en hetz mod ham.
Den påklagede leder er anbragt på  

 samme side som de 2 offentliggjorte læserbreve.
Lederen må derfor  

 henvise til klager og være et nyt angreb på ham.
I en udtalelse om klagen har Fyns Amts Avis anført,  

 at bladet uforvarende har anvendt en anmelder, hvis personlige forhold til  

 klageren synes at være belastet.
Anmeldelsen er stærkt kritisk,  

 men er som enhver anden anmeldelse en helt personlig bedømmelse af et  

 skrift.
Efter offentliggørelsen af anmeldelsen meddelte  

 bladet klager, at  Mikael  P.  Josephsen ikke oftere ville blive anvendt som  

 anmelder.
Dette blev ligeledes meddelt i bladet.
At bladet  

 efterfølgende bringer et læserbrev fra  Mikael  P.  Josephsen  

 har ingen forbindelse med disse meddelelser.
Han skal, som enhver anden, have  

 mulighed for at forsvare sig.
 Det er endvidere anført, at begrundelsen for at  

 lukke debatten var, at  Mikael  P.  Josephsen er afskediget af bladet, da han  

 ikke var god nok.
 Det er endeligt anført, at lederen den 27. marts  

 1995 er uden relationer til enkeltpersoner.
Følgende nævnsmedlemmer har deltaget i sagens  

 behandling: Axel Kierkegaard, Bent A.
Koch, Kaare R.
Skou og Preben  

 Sørensen.
 Pressenævnet udtaler:
 Da der er tale om en anmeldelse, og da Pressenævnet  

 ikke har til opgave at vurdere tone og smag, finder nævnet ikke  

 anledning til at kritisere Fyns Amts Avis i denne sag.
 Afsagt den 18. maj 1995.
