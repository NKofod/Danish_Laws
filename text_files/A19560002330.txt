 Vi Frederik den Niende, af Guds Nåde Konge til Danmark, de  

 Venders og Goters, Hertug til Slesvig, Holsten, Stormarn, Ditmarsken,  

 Lauenborg og Oldenborg, Gør vitterligt: Folketinget har vedtaget og Vi ved  

 Vort samtykke stadfæstet følgende lov:
§ 1 Stk. 1.  Af gevinster i Landbrugslotteriet og  

 Almindeligt dansk Vareog Industrilotteri (Varelotteriet) samt af gevinster  

 ved her i landet afholdte offentlige bortlodninger - herunder bortlodning ved  

 tombola - og ved her i landet afholdte offentlige præmie- og  

 gættekonkurrencer skal der svares en afgift til staten i overensstemmelse med  

 de nedenstående regler.
 Stk. 2.  Lovens regler finder ikke anvendelse, forsåvidt  

 angår præmier opnået ved deltagelse i konkurrencer af litterær, kunstnerisk,  

 videnskabelig eller teknisk karakter samt med hensyn til prisbelønninger for  

 besvarelsen af opgaver af denne art.
 Stk. 3.  Gevinster af den i stk. 1 nævnte art er  

 fritaget for indkomstskat til stat og kommune.
§ 2 Stk. 1.  Afgiften udgør:
 Stk. 2.  Ved kontante gevinster afkortes afgiften i  

 gevinstbeløbet ved dettes udbetaling; ved gevinster i Landbrugslotteriet og  

 Varelotteriet afkortes afgiften derved, at gevinstanvisningens pålydende  

 nedskrives med afgiftens beløb, medens afgiften ved andre gevinster udredes  

 af den, der afholder de pågældende lotterier m.v.
 Stk. 3.  I de i stk. 1 b nævnte tilfælde beregnes  

 afgiften på grundlag af gevinstens handelsværdi ved salg til forbruger.
§ 3 Stk. 1.  Falder en lotterigevinst på et nummer, der er  

 delt i halve, fjerdedele, ottendedele eller andre brøkdele, beregnes afgiften  

 selvstændigt for hver af de på del-sedlerne faldne gevinstbeløb.
 Stk. 2.  Derimod får det ingen indflydelse på  

 afgiftsberegningen, at flere personer i forening spiller på samme lodseddel  

 (en hel seddel eller en delseddel) eller på anden måde i forening vinder en  

 af de i nærværende lov omhandlede gevinster.
§ 4 Afgiftens berigtigelse påhviler den, der afholder de pågældende lotterier  

 m.v.
§ 5 Afgiften af gevinster i Landbrugslotteriet og Varelotteriet anmeldes til  

 og indbetales i statskassen af lotterierne efter nærmere af finansministeren  

 fastsatte regler.
§ 6 Stk. 1.  I andre tilfælde end de i § 5 omhandlede skal  

 den, hvem afgiftens berigtigelse påhviler, senest 14 dage efter, at  

 resultatet af en bortlodning eller en konkurrence, hvor der bortloddes  

 gevinster eller er udsat præmier, der omfattes af afgiftspligten efter  

 nærværende lov, foreligger, indgive anmeldelse i to eksemplarer, indeholdende  

 beregning af afgiften, til den amtstue, i hvis distrikt anmelderen har  

 hjemsted.
 Stk. 2.  Samtidig med anmeldelsens indgivelse indbetales  

 den beregnede afgift, idet eventuelle berigtigelser sker ved efter- eller  

 tilbagebetaling.
Stk. 3.  Indgives anmeldelse ikke inden den foreskrevne  

 frist, erlægges afgiften med en forhøjelse på 50 pct.
Hvor omstændighederne  

 taler derfor, kan finansministeren eftergive eller nedsætte  

 afgiftsforhøjelsen.
 Stk. 4.  Iøvrigt fastsætter finansministeren de nærmere  

 regler om anmeldelsen og indbetalingen af afgiften.
§ 7 Indgivelse af behørig afgiftsanmeldelse kan om fornødent fremtvinges ved  

 dagbøder, der pålægges af finansministeren eller af oppebørselsmyndigheden  

 efter bemyndigelse af finansministeren.
§ 8 Såfremt skyldig afgift ikke indbetales rettidig, svares rente med 5 pct.  

 p.a. af det skyldige beløb.
Dette beløb med påløbne renter inddrives om  

 fornødent ved udpantning.
§ 9 Stk. 1.  Afgivelse af urigtig afgiftsanmeldelse straffes  

 med bøde, hæfte eller fængsel indtil 6 måneder.
Stk. 2.  Sager herom behandles som politisager.
De i lov  

 om rettens pleje kap. 68-69 og 71-72 omhandlede retsmidler finder anvendelse  

 i samme omfang som i sager, som det efter almindelige regler tilkommer  

 statsadvokaten at forfølge.
Nedlægges der påstand om idømmelse af  

 fængselsstraf, skal der på tiltaltes forlangende beskikkes ham en forsvarer.
 Stk. 3.  Strafansvaret forældes efter de i borgerlig  

 straffelov indeholdte regler, dog at forældelsesfristen uanset størrelsen af  

 den forskyldte straf er 5 år.
§ 10 De til lovens gennemførelse fornødne nærmere regler, herunder bestemmelser  

 angående kontrollen med afgiftserlæggelsen, fastsættes af finansministeren.
§ 11 Det har sit forblivende ved de i lov nr. 519 af 19. december 1942, lov nr.  

 278 af 9. juni 1948, jfr. lov nr. 265 af 14. juni 1951, samt lov nr. 123 af  

 23. marts 1948, jfr. lov nr. 451 af 25. november 1950, indeholdte regler om  

 afgift af henholdsvis gevinster i Klasselotteriet og ved tipning samt præmier  

 af statspræmieobligationer.
§ 12 Denne lov, der ikke gælder for foranstaltninger af den i § 1 omhandlede  

 art, der afholdes på Færøerne og i Grønland, finder anvendelse på de  

 lotterier m.v., der foranstaltes efter nærværende lovs ikrafttræden.  

 Forsåvidt angår gevinster i Landbrugslotteriet og Varelotteriet, træder loven  

 dog først i kraft den 1. oktober 1956.
 Givet på Christiansborg slot, den 27.  

 januar 1956.
 Under Vor Kongelige Hånd og Segl.
 Frederik R.
 Kampmann.
