 Tillæg: Normalvedtægt for Forsvarets Bedriftssundhedscentre.
 Erstatter: FKOBST M. 061-4. AUG 1984.
FORMÅL OG OMFANG 1. Formålet med denne bestemmelse er at fastsætte de  

 administrative og forvaltningsmæssige bestemmelser, der gælder for driften af  

 Forsvarets Bedriftssundhedstjeneste (FBST).
 2. Bestemmelsen omfatter alene forhold, der kan  

 henføres til gældende regler for offentlig forvaltning samt forhold af  

 organisatorisk og administrativ art, der ikke fremgår af det nedenfor nævnte  

 grundlag for FBST oprettelse, ledelse og drift.
3. For Orlogsværftets Bedriftssundhedstjeneste (OLV  

 BST) omfatter bestemmelsen kun retningslinierne for personeltilslutning fra  

 andre tjenestesteder, jf.
Tillæg, bilag 1.
GENERELT 4. Det formelle grundlag for oprettelsen af FBST er  

 ref. b. samt »Normalvedtægt for Forsvarets  

 Bedriftssundhedstjeneste« (tillæg).
 5. Forsvarskommandoens (FKO) Arbejdsmiljøkontor (MBA)  

 varetager rutinemæssig rådgivning vedr. den administrative og  

 forvaltningsmæssige del af FBST virksomhed.
ORGANISERING 6. FBST omfatter:
a.
OLV BST , organiseret som en »virksomheds-BST«, med mulighed  

 for at indgå aftale om tilslutning med andre af forsvarets tjenestesteder i  

 det storkøbenhavnske område efter nærmere aftale med FKO.
 b. 3 bedriftssundhedscentre (FBSC) dækkende hver sit geografiske område  

 således:
 - FBSC/Nordjylland : Tjenestesteder beliggende i Århus, Viborg og  

 Nordjyllands amter undtagen Flyvestation Karup, der tilsluttes FBSC  

 Sydjylland-Fyn og Ammunitionsarsenalet, der er tilsluttet civilt center.
 - FBSC/Sydjylland-Fyn : Tjenestesteder beliggende i Ringkøbing, Vejle,  

 Ribe, Sønderjyllands og Fyns amter samt Flyvestation Karup.
 - FBSC/Sjælland-Bornholm : Tjenestesteder på Sjælland, Bornholm og  

 Færøerne undtagen tjenestesteder, der er tilsluttet OLV BST jf. pkt. 6.a.
 Hvert center udarbejder egen vedtægt på grundlag af normalvedtægten  

 (tillæg).
BESTYRELSEN 7. I tilslutning til normalvedtægtens § 7 fastsættes  

 følgende vedrørende bestyrelsens sammensætning m.v.:
 - FKO udpeger en chef med arbejdsgiveransvar, der således normalt er  

 formand for bestyrelsen.
 - øvrige 3 ledelsesrepræsentanter fra andre tjenestesteder end det, der er  

 repræsenteret med den af FKO udpegede chef samt 2 suppleanter udgøres enten  

 af chefen eller en af denne udpeget fra de tjenestesteder, der det pågældende  

 år har flest ansatte tilmeldt centret, idet dog mindst 2 værn skal være  

 repræsenteret blandt disse.
Mindst eet af ovennævnte bestyrelsesmedlemmer skal jf. normalvedtægtens §  

 7, stk. 2. være en betroet funktionær.
På grundlag af den årlige opgørelse  

 over antal tilmeldte meddeler centret, fra hvilke tjenestesteder udpegningen  

 skal foretages.
 - De ansattes 4 repræsentanter samt 2 suppleanter vælges af og blandt  

 sikkerhedsrepræsentanter ved de tilsluttede tjenestesteder.
 Valget gennemføres på det årlige delegeretmøde.
 Detailregler for valghandlingens gennemførelse optages i bestyrelsens  

 forretningsorden.
 - Centerlederen kan være sekretær for bestyrelsen.
DELEGERETMØDE 8. En gang årligt - i marts - afholdes for hvert af de  

 3 centre delegeretmøde, hvor samtlige tjenestesteder, der er tilsluttet de  

 enkelte centre repræsenteres med 2 repræsentanter fra de lokale  

 sikkerhedsorganisationer.
 Delegeretmødet består herefter af:
- bestyrelsen, - 1 repræsentant for ledelsen, fra hvert tjenestested, enten chefen eller  

 en af denne udpeget stedfortræder.
 - 1 repræsentant fra hvert tjenestested (sikkerhedsrepræsentant)  

 repræsenterende de ansatte og udpeget fra et område, der er omfattet af  

 bedriftssundhedstjenesten.
 Dagsorden for delegeretmødet skal mindst indeholde følgende:
- beretning om og regnskab for det foregående års virksomhed, - plan og budget for indeværende års virksomhed samt foreløbig plan og  

 budgetforslag for næstfølgende år, - behandling af evt. indkomne forslag, - valg til bestyrelsen.
 9. I tilslutning til delegeretmødet kan efter  

 bestyrelsens bestemmelse gennemføres erfaringsudveksling og orienteringer om  

 aktuelle emner vedrørende sikkerheds- og sundhedsarbejdet ved de enkelte  

 tjenestesteder og bedriftssundhedscentret.
ØKONOMI 10. FBST er budgetforvaltende, og som sådan skal det  

 enkelte center årligt udarbejde budgetforslag efter de af FKO fastsatte  

 retningslinier.
 11. Centrenes regnskab føres ved det pågældende  

 centers regnskabspligtige myndighed, og centret modtager løbende oversigt  

 over afholdte udgifter.
 Bestyrelsen fastsætter, hvem der kan attestere udgiftsbilag for centrets  

 forskellige aktiviteter.
 12. Rejseudgifter i forbindelse med deltagelse i  

 bestyrelses- og delegeretmøder konteres til det enkelte center.
RAPPORTERING 13. FBSC udarbejder senest 1 APR hvert år rapport om  

 centrets virksomhed for det forudgående kalenderår.
 Rapporten skal indeholde:
- En beskrivelse af centrets forudsætninger for virksomheden (personel,  

 materiel, faciliteter, anvendt bistand udefra, økonomi m.v.) - En generel beskrivelse af de opgaver centrets har løst i årets løb  

 opdelt i kategorier.
 - En generel vurdering af arbejdsmiljøet på tjenestestederne inden for  

 centrets område (ikke enkeltvis).
 - Centrets forslag til generelle foranstaltninger, som bør iværksættes for  

 at forbedre arbejdsmiljøet på tjenestestederne inden for centrets område.
 - Eventuelt.
 14. Som bilag til årsrapporten vedlægges en oversigt  

 over centrets driftsudgifter, der foruden de gennem den regnskabsforvaltende  

 myndighed konterede udgifter skal indeholde en oversigt over de ydelser, som  

 centret har modtaget fra andre myndigheder (husleje, telefon, porto,  

 kontorartikler, køretøjsdrift m.v.).
 15. Årsrapporten sendes til FKO samt værnenes  

 hovedsikkerhedsudvalg.
IKRAFTTRÆDEN 16. Bestemmelsen træder i kraft ved modtagelsen.
T.K.Sørensen Generalmajor chef for Materielstaben Fordeling : Standardfordeling + MBA (200) TILLÆG NORMALVEDTÆGT FOR FORSVARETS BEDRIFTSSUNDHEDCENTRE § 1. Forsvarets Bedriftssundhedscenter ............................  

 oprettes ved Forsvarskommandoens foranstaltning som en del af Forsvarets  

 Bedriftssundhedstjeneste.
Centrets hjemsted er ........
Centret er oprettet med henblik på at betjene i alt ....... ansatte og ved starter dimensioneret til at betjene i alt .......  

 ansatte.
 Stk. 2.  Centret betjener efter aftale forsvarets  

 virksomheder/tjenestesteder inden for flere brancher beliggende inden for  

 Arbejdstilsynets kreds.........
 § 2. Centrets formål er at yde bedriftssundhedstjeneste i  

 overensstemmelse med reglerne i arbejdsmiljølovens § 13 og de i henhold  

 hertil fastsatte administrative bestemmelser.
§ 3. Centrets ydelser aftales med den enkelte virksomhed/tjenestested,  

 jf.
Arbejdsministeriets bekendtgørelse nr. 889 af 28 DEC 1987 om  

 bedriftssundhedstjeneste, kapitel 2 og 3.
 § 4. Centret skal indsende de oplysninger, som Arbejdstilsynet fordrer i  

 medfør af bekendtgørelsens § 23.
 § 5. Centret ledes af en bestyrelse.
 Stk. 2. Den daglige ledelse varetages af en centerleder, der efter  

 indstilling fra bestyrelsen ansættes af Forsvarskommandoen.
 § 6. Bestyrelsen består af 8 medlemmer sammensat med ligelig  

 repræsentation for ledelse og ansatte i de tilknyttede  

 virksomheder/tjenestesteder.
 Stk. 2. Bestyrelsen udpeges for en periode af 2 år.
 § 7. Bestyrelsen konstituerer sig efter de regler, der er angivet i  

 Finansministeriets cirkulære af 21 NOV 1979 om samarbejde og samarbejdsudvalg  

 i statens virksomheder og institutioner og som er udsendt af  

 Forsvarsministeriet ved Kundgørelse for Forsvaret B.3-1980 af 21 JAN 1980.
Herefter er formanden en chef med arbejdsgiveransvar, og næstformanden en  

 repræsentant for de ansatte.
Dette udelukker ikke, at en repræsentant for de  

 ansatte kan være formand for bestyrelsen, såfremt der er enighed herom.
 Stk. 2. I bestyrelsen skal på ledelsessiden indgå mindst een repræsentant  

 for de betroede funktionærer, idet den pågældende skal være medlem af et  

 sikkerhedsudvalg i en af de i centret deltagende virksomheder/tjenestesteder.  

 Denne repræsentant udpeges af chefen med arbejdsgiveransvar i den  

 virksomhed/tjenestested, hvori han er ansat, efter samråd med de øvrige  

 ledelsesrepræsentanter i bestyrelsen.
Stk. 3. Formanden indkalder til og leder møderne.
Bestyrelsen er  

 beslutningsdygtig, når mindst halvdelen af ledelsesrepræsentanterne og  

 halvdelen af repræsentanterne for de ansatte er til stede.
Bestyrelsen  

 fastsætter selv sin forretningsorden.
Stk. 4. Bestyrelsesmøde afholdes, når det findes påkrævet.
Dog mindst ..  

 gange årligt.
§ 8. Bestyrelsen påser, at centrets administrative og økonomiske  

 anliggender varetages under hensyn til centrets formål og de  

 forvaltningsmæssige regler, der til enhver tid gælder for centrets ledelse og  

 drift.
For denne ledelse og drift gælder de for myndigheder og enheder i  

 forsvaret i øvrigt fastsatte bestemmelser m.v.
Indgåelse og ophævelse af  

 aftaler, der rækker ud over centrets daglige ledelse og drift, kræver  

 bestyrelsens tilslutning.
 § 9. Bestyrelsen fastsætter personalets sammensætning.
 Stk. 2. Ansættelse og afskedigelse af personale sker efter de for  

 forsvaret generelt gældende regler og foretages af respektive normhavende  

 myndighed efter indstilling fra den daglige leder af centret efter  

 retningslinier udstukket af bestyrelsen.
 § 10. Opbevaring og anvendelse af oplysninger, der er undergivet  

 tavshedspligt, jf. bekendtgørelsens § 18, skal ske under overholdelse af de  

 regler, der er fastsat i bilag til denne vedtægt.
 § 11. Opbevaring og anvendelse af oplysninger, der er klassificerede for  

 at beskytte den militære sikkerhed, skal ske under overholdelse af de regler,  

 der er fastsat i FKODIR P.358-3. Bestyrelsen sikrer i henhold hertil, at den  

 militære sikkerhedstjeneste ved centret er forsvarligt organiseret.
 § 12. Bedriftssundhedspersonalets sammensætning og størrelse fastsættes  

 under hensyn til karakteren af de tilsluttede virksomheders  

 arbejdsmiljøproblemer og omfanget af tjenestens ydelser til de tilsluttede  

 virksomheder/tjenestesteder.
 § 13. Tjenestens personale dimensioneres således, at der i forhold til  

 antal omfattede ansatte/tjenstgørende kan ydes bedriftssundhedstjeneste i  

 mindst 1,3 time pr. ansat/tjenstgørende årligt.
 § 14. Bestyrelsen udarbejder efter nærmere fastsatte retningslinier  

 årligt budgetforslag, der tillige med det årlige regnskab forelægges  

 delegeretmødet til godkendelse.
 Stk. 2. Til godkendelse af budgetforslag og regnskab kræves, at mindst  

 halvdelen af stemmerne repræsenterende ledelsessiden, og mindst halvdelen af  

 stemmerne repræsenterende de ansatte, er for.
 Stk. 3. Det årlige regnskab samt budgetforslag for det kommende års  

 virksomhed tilsendes Forsvarskommandoen til endelig godkendelse, hvorefter  

 budgetforslaget indarbejdes i Forsvarskommandoens bidrag til forslag til  

 finanslov i overensstemmelse med de herfor fastsatte administrative  

 bestemmelser.
BILAG 1 til TILLÆG VEJLEDNING VEDRØRENDE PERSONELTILSLUTNING TIL FORSVARETS  

  BEDRIFTSSUNDHEDSTJENESTE FORMÅL 1. Formålet med denne vejledning er at fastsætte det  

 grundlag, hvorefter personel i forsvaret er omfattet af Forsvarets  

 Bedriftssundhedstjeneste.
AFGRÆNSNING 2. Da Forsvarets Bedriftssundhedstjeneste omfatter  

 såvel en obligatorisk som en frivillig ordning, skal nedennævnte opdeling  

 lægges til grund for tjenestestedernes tilmelding til  

 bedriftssundhedstjenesten:
 - Obligatorisk :
 - Personel tilhørende de brancher, for hvilke der i følge  

 Arbejdsmiljølovens § 13, og deraf fastsatte bestemmelser, skal etableres  

 bedriftssundhedstjeneste.
 - Frivillig :
 - Alt øvrigt værkstedspersonel, samt personel tilknyttet værkstedsområder  

 og som fysisk er placeret i værkstedsområdet.
 - 2. echelon - personel, der overvejende udfører værkstedsarbejde.
 - 1. echelon - personel, der overvejende udfører værkstedsarbejde.
 3. Ved »overvejende udfører« skal forstås,  

 at personellet gennemsnitligt anvender 50% eller mere af deres samlede  

 tjenestetid på arbejde i værksteder.
TILMELDING 4. Hvert år i JAN indhenter FBSC ved tjenestestederne  

 oplysning om antal ansatte, der, jf. ovennævnte, skal være omfattet af  

 bedriftssundhedstjenesten.
BILAG 2 til TILLÆG REGLER FOR BEDRIFTSSUNDHEDSTJENESTENS OPBEVARING M.V.
AF OPLYSNINGER  JF.  

 ARBEJDSMILJØLOVGIVNINGEN 1. Opbevaring.
a.
De personoplysninger og tekniske oplysninger, som kommer  

 bedriftssundhedstjenesten i hænde, opbevares således, at de er utilgængelige  

 for uvedkommende.
Personoplysninger og tekniske oplysninger opbevares hver  

 for sig.
b.
Hvor bedriftssundhedstjeneste er oprettet på en virksomhed - herunder  

 en virksomhed, der yder bedriftssundhedstjeneste til andre virksomheder -  

 skal bedriftssundhedstjenestens oplysninger opbevares adskilt fra  

 virksomhedens øvrige arkiv- og oplysningsmateriale.
c.
Bedriftssundhedstjenesten må kun opbevare oplysninger, der er  

 nødvendige for bedriftssundhedstjenestens virksomhed.
Oplysninger, der viser  

 sig urigtige eller vildledende, skal omgående slettes eller berigtiges.
 2. Indhentning af oplysninger.
 Personeloplysninger kan kun indhentes med den ansattes samtykke.
 3. Videregivelse af oplysninger.
a.
Personlige oplysninger, herunder sygdomsdiagnoser m.v., der stammer fra  

 helbredsundersøgelser, eller personlige oplysninger, der på anden måde er  

 kommet i bedriftssundhedstjenestens besiddelse, må alene videregives til  

 arbejdsgiveren eller øvrige ansatte i form af anbefalinger om  

 arbejdsplacering eller lignende og kun med den ansattes skriftlige samtykke.  

 Forinden skal den ansatte skriftligt gøres bekendt med, hvilke anbefalinger  

 om arbejdsplacering m.v. der vil blive videregivet, og der skal være givet  

 den ansatte en passende betænkningstid på mindst 24 timer, forinden samtykke  

 gives.
b.
I forbindelse med en persons stillingsskift eller overgang til en anden  

 bedriftssundhedstjeneste kan udskrift af relevante personoplysninger med den  

 ansattes skriftlige samtykke overføres til den anden  

 bedriftssundhedstjeneste.
c.
Personoplysninger i øvrigt må kun videregives til personer, der ikke er  

 ansat i bedriftssundhedstjenesten, til institutioner eller myndigheder med  

 den ansattes samtykke.
d.
Såfremt der sammen med personoplysninger er registreret oplysninger om  

 en virksomheds særlige produktionsforhold, må bedriftssundhedspersonaler kun  

 videregive sådanne oplysninger efter indhentet samtykke fra virksomheden.
e.
Tekniske oplysninger vedrørende en virksomheds særlige  

 produktionsforhold må kun videregives med virksomhedens samtykke.
f.
Samtykke som foran angivet, fordres ikke i de tilfælde, hvor der i  

 lovgivningen i øvrigt er fastsat en oplysningspligt.
 4. Ophør.
a.
Personoplysninger vedrørende ansatte skal opbevares i  

 bedriftssundhedstjenesten i mindst eet år efter ansættelsens ophør.
Derefter  

 indsendes personoplysningerne til Direktoratet for Arbejdstilsynet.
b.
Ved ophør af bedriftssundhedstjeneste oprettet på en virksomhed, et  

 BST-center eller en branche-BST, indsendes alle tjenestens oplysninger til  

 Direktoratet for Arbejdstilsynet, hvor de opbevares i mindst 10 år efter, at  

 den sidste optegnelse har fundet sted.
 5. Adgang til oplysningerne.
a.
Adgang til at gøre sig bekendt med personoplysninger, herunder lægelige  

 oplysninger samt tekniske oplysninger, har kun bedriftssundhedspersonale, der  

 på den pågældende virksomhed alene beskæftiger sig med  

 bedriftssundhedstjeneste.
b.
Fremsætter en ansat begæring herom, skal bedriftssundhedstjenesten  

 snarest muligt give den ansatte meddelelse om de oplysninger, der er  

 registreret om ham.
Dette gælder dog ikke, for så vidt angår lægelige oplysninger, hvis den  

 ansattes interesse i at få kendskab til oplysningerne findes at burde vige  

 for afgørende hensyn til ham selv.
Går sådanne hensyn sig gældende for en del  

 af oplysningerne, skal han gøres bekendt med de øvrige oplysninger.
 6. Tavshedspligt.
 Ved lov nr. 247 af 8. juni 1979 om ændring af arbejdsmiljøloven blev det i  

 § 79, stk. 1, fastsat, at myndigheder og personer, der udøver opgaver efter §  

 13 (om bedriftssundhedstjeneste) samt enhver der i øvrigt yder bistand  

 hertil, er underkastet tavshedspligt efter borgerlig straffelovs § 152 og §  

 264 b.
 Denne bestemmelse supplerer bekendtgørelsens § 18, hvorefter  

 bedriftssundhedstjenestens personale har pligt til over for alle uvedkommende  

 at hemmeligholde, hvad de gennem deres arbejde bliver vidende om.
 Den ovennævnte tavshedspligt begrænses dog af en eventuel oplysningspligt,  

 der måtte være fastsat i medfør af anden lovgivning.
 7. Straffebestemmelser.
 De myndigheder og personer, der udøver opgaver efter § 13, samt enhver der  

 i øvrigt yder bistand hertil, kan efter borgerlig straffelovs § 152 og § 264  

 b straffes med bøde, hæfte eller fængsel i indtil 6 måneder.
 Den, der uretmæssigt tilegner sig registrerede oplysninger, straffes efter  

 borgerlig straffelov.
 Det samme gælder den, der uretmæssigt tilegner sig og videregiver  

 registrerede oplysninger.
 8. Klageadgang.
 Tilsidesættelse af reglerne om opbevaring, tavshedspligt m. v. kan  

 indberettes til Arbejdstilsynet, men klager over tilsidesættelse af den  

 særlige tavshedspligt, som læger eller det øvrige medicinpersonale har efter  

 medicinalloven, skal indberettes til embedslægen eller sundhedsstyrelsen.
