Anmeldelse af arbejdsbetingede lidelser Denne At-meddelelse oplyser om anmeldelse til Arbejdstilsynet af  

 arbejdsbetingede lidelser.
Anmeldelsens formål er, at give Arbejdstilsynet viden om, hvor og hvorfor  

 arbejdsbetingede lidelser opstår.
Denne viden kan benyttes i det forebyggende  

 arbejde.
Hvad er en arbejdsbetinget lidelse? Ved en arbejdsbetinget lidelse forstås enhver sygdom, der er opstået som  

 følge af påvirkninger i arbejdsmiljøet.
 Arbejdsskader er en fælles betegnelse for de skader, man pådrager sig i  

 sit arbejde, d.v.s. for både arbejdsulykker og arbejdsbetingede lidelser,  

 herunder erhvervssygdomme.
 Om anmeldelse af arbejdsulykker og forgiftningstilfælde, se At-meddelelse  

 nr. 6.02.1.
 Ordet erhvervssygdom anvendes normalt kun om de lidelser, som står på  

 Arbejdsskadestyrelsens (Sikringsstyrelsens) liste over erhvervssygdomme.
 I visse tilfælde er det vanskeligt at trække en skarp grænse mellem, hvad  

 der er en ulykke, og hvad der er en arbejdsbetinget lidelse.
 En høreskade forvoldt ved en eksplosion er en ulykke, mens en høreskade  

 forvoldt ved lang tids ophold i et kraftigt støjmiljø er en arbejdsbetinget  

 lidelse.
Et snitsår, der giver anledning til infektion med efterfølgende  

 blodforgiftning, er en ulykke.
Hvis slid på huden, kombineret med kontakt med  

 eksemfremkaldende stoffer, medfører eksem, er det en arbejdsbetinget lidelse.
 En rygskade opstået ved en pludselig forvridning af kroppen eller ved et  

 fald er en ulykke, mens en rygskade opstået ved lang tids arbejde i en  

 forkert arbejdsstilling eller ved andet rygbelastende arbejde er en  

 arbejdsbetinget lidelse.
Hvad skal anmeldes og af hvem? Alle formodede og konstaterede arbejdsbetingede lidelser skal anmeldes til  

 Arbejdstilsynet og Arbejdsskadestyrelsen (Sikringsstyrelsen). Anmeldelsen  

 foretages af læger og tandlæger, praktiserende eller ansatte på sygehuse,  

 klinikker, bedriftssundhedstjenester og lignende.
 Arbejdsgiveren skal altid anmelde de arbejdsbetingede lidelser, som han  

 ved er opstået i hans virksomhed, til arbejdsskadeforsikringen og ikke til  

 Arbejdstilsynet.
 Skadelidte kan selv uformelt anmelde en arbejdsbetinget lidelse til  

 Arbejdstilsynet, postbox 858, 2100 København Ø.
Hvordan skal anmeldelsen ske? Lægens/tandlægens anmeldelse til Arbejdstilsynet og Arbejdsskadestyrelsen  

 (Sikringsstyrelsen) skal ske på en særlig blanket, som lægen/tandlægen har  

 fået tilsendt fra Arbejdstilsynet eller Arbejdsskadestyrelsen  

 (Sikringsstyrelsen).
Blanketten er udformet som et blanketsæt, som består af en original og 3  

 kopier.
Originalen og 1. kopi sendes til den adresse, der er anført på  

 blanketten.
Originalblanketten er til Arbejdstilsynet, og den 1. kopi er til  

 Arbejdsskadestyrelsen (Sikringsstyrelsen). Den 2. kopi er til  

 lægen/tandlægen, og den sidste kopi er til skadelidte selv.
Diagnosen står  

 ikke på kopien til skadelidte.
Hvordan bruges anmeldelsen? Arbejdstilsynet bruger anmeldelsen til Arbejdspladsundersøgelse:  

 Arbejdstilsynet vil i et udvalgt antal tilfælde foretage en undersøgelse på  

 arbejdsstedet.
Formålet med undersøgelsen er at få klarlagt de  

 arbejdsmiljømæssige forhold, der er årsag til lidelsen samt at få iværksat de  

 nødvendige forebyggende foranstaltninger i samarbejde med virksomheden.
 Ønsker skadelidte, at arbejdsgiveren ikke skal få kendskab til, at  

 lidelsen er anmeldt til Arbejdstilsynet, skal skadelidte sørge for, at  

 lægen/tandlægen angiver dette ved afkrydsning på anmeldeblankettens pkt. 16.  

 Arbejdstilsynet vil i disse tilfælde undlade at foretage en  

 arbejdspladsundersøgelse direkte på baggrund af anmeldelsen.
De anmeldelser, der ikke undersøges umiddelbart, vil kunne indgå som et  

 led i et senere tilsynsbesøg , hvor et evt. ønske om anonymitet vil blive  

 respekteret.
EDB-registrering og analyse: Arbejdstilsynet registrerer  

 anmeldelserne i en database, der anvendes bl.a. til analyser af sammenhæng  

 mellem arbejdsmiljøpåvirkninger og opståede lidelser.
 Disse analyser kan samtidig vise, hvor forebyggende indsats er mest  

 påkrævet.
 Oplysninger, der kan henføres til bestemte virksomheder eller personer,  

 vil ikke blive offentliggjort.
 Anmeldelser fra lægen/tandlægen videresendes af Arbejdstilsynet til  

 Arbejdsskadestyrelsen (Sikringsstyrelsen), medmindre det af anmeldelsens pkt.  

 15 klart fremgår, at skadelidte ikke ønsker anmeldelsen behandlet i  

 Arbejdsskadestyrelsen (Sikringsstyrelsen) med henblik på erstatning.
 Hvis erstatningssag ønskes rejst, kan anonymitet overfor arbejdsgiveren  

 ikke sikres, idet Arbejdsskadestyrelsen (Sikringsstyrelsen) som led i  

 erstatningssagen retter henvendelse til arbejdsgiveren.
 Skadelidte kan også selv rejse erstatningssag overfor  

 Arbejdsskadestyrelsen (Sikringsstyrelsen), Æbeløgade 1, 2100 København Ø.,  

 tlf. 31 29 95 33. Spørgsmål i forbindelse med en erstatningssag rettes  

 direkte til Arbejdsskadestyrelsen (Sikringsstyrelsen).
Udlevering af oplysninger Enhver person kan få de oplysninger om sig selv, der er registreret i  

 registret for arbejdsbetingede lidelser, i overensstemmelse med den særlige  

 registerforskrift.
