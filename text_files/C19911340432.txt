 I meddelelsen er anført de sortsblandinger af vinterbyg, der er godkendt  

 for sæsonen 1991/92 samt den gældende vejledning for produktion og  

 forhandling af sortsblandinger.
 I medfør af Plantedirektoratets bekendtgørelse nr. 785 af 22. november  

 1990, § 3, stk. 6, fastsættes følgende:
GODKENDTE SORTSBLANDINGER For sæsonen 1991/92 er godkendt følgende sortsblandinger af vinterbyg:
PRODUKTION OG FORHANDLING AF SORTSBLANDINGER 1. De partier af rene sorter, der ønskes anvendt i  

 sortsblandinger, skal hver for sig prøvetages, forsegles og mærkes med  

 identitetsmærkeseddel, formular 70, af Plantedirektoratets prøvetager.  

 Partierne må højst være på 25 tons.
Prøverne af disse partier indsendes til  

 undersøgelse i kontrolmarken.
 2. For de partier af rene sorter, der prøvetages og  

 mærkes med formular 70 med henblik på produktion af sortsblandinger, må der  

 ikke foreligge oplysninger, der gør det antageligt, at de pågældende partier  

 ikke opfylder kvalitetsnormerne.
 3. De enkelte komponenter skal indgå i blandingen i  

 samme mængdeforhold.
4. Plantedirektoratets prøvetager skal, før blandingen  

 påbegyndes, have forevist de enkelte partier, overvåge blandingsprocessen og  

 have overdraget mærkesedlerne fra de enheder af rene sorter, der indgår i  

 blandingen.
Partier, der er forseglet som certificeret sædekorn, kan  

 naturligvis indgå på lige fod med de partier, der er mærket som anført under  

 punkt 1, hvis en prøve af disse partier anmeldes til undersøgelse i  

 Platedirektoratets kontrolmark.
5. Blandingspartiet, der højst må være på 25 tons,  

 skal prøvetages, mærkes og forsegles af Plantedirektoratets prøvetager 6. Blandingspartiet skal mærkes med  

 Plantedirektoratets mærkeseddel formular 88c eller emballeres i sække med en  

 godkendt fortrykt mærkeseddel.
7. En prøve af blandingspartiet skal indsendes til  

 Plantedirektoratet til analyse for alle EF-krævede undersøgelser.
På  

 anmeldelse af prøve til undersøgelse, formular 11, skrives under  

 »mærke«: »de tre sortsnavne + blandingsnummer«.
En del af  

 disse prøver vil af Plantedirektoratet blive udsået i kontrolmarken til  

 undersøgelse for blandingsforholdet mellem de indgåede sorter.
For denne  

 undersøgelse betaler firmaerne en afgift pr. blandingsparti, der svarer til  

 10 pct. af afgiften for en kontroldyrkning.
 8. Partier af sortsblandinger kan udleveres, inden  

 analyseresultatet foreligger, såfremt producentfirmaet er tilmeldt  

 Erstatningsordningen for Sædekorn.
9. Eventuel erstatning for partier af sortsblandinger  

 beregnes på sædvanlig måde, hvad angår laboratorieanalyserne.
Eventuel  

 erstatning for partier af sortsblandinger, hvor en af komponenterne ikke  

 opfylder normen på 1.0 pct. fremmed sort, fastsættes for hvert  

 sortsblandingsparti som summen af erstatningerne på de indgåede partier.
OPBEVARING AF FLERE PARTIER I SAMME SILO Plantedirektoratet kan tillade, at prøvetagne partier af samme rene sort  

 til anvendelse i sortsblandinger opbevares uden adskillelse i siloer.  

 Nedenstående betingelser gælder i forbindelse med disse tilladelser, som skal  

 indhentes i hvert enkelt tilfælde.
1. Siloerne, der anvendes, skal kunne forsegles af  

 Plantedirektoratets prøvetager, og det må ikke være muligt at påfylde eller  

 aftappe fra siloen, uden at forseglingen brydes 2. I forbindelse med påfyldningen af siloen skal  

 Plantedirektoratets prøvetager udtage en prøve af hvert parti.
Til  

 prøvetagningen skal anvendes en automatisk prøvetager godkendt af  

 Plantedirektoratet.
 3. Prøvetagerne skal tildele hvert parti på højst 25  

 tons et referencenummer, som skal påstemples den mærkeseddel, prøvetageren  

 sætter på siloen under Plantedirektoratets plombe.
4. For hvert parti på højst 25 tons skal prøvetageren  

 indsende en indberetning om prøvetagningen.
På indberetningen skal angives,  

 hvilken silo partiet er påfyldt - f.eks. silo nr. 3 til sortsbehandling.
5. Ved blandingen skal Plantedirektoratets prøvetager:  

 - overvåge blandingen, - kontrollere, at de enkelte sorter tages fra de  

 rigtige siloer, prøvetage, mærke og forsegle blandingspartiet, som må være på  

 højst 25 tons, - indsende indberetning, formular 21, om prøvetagning af hvert  

 blandingsparti.
Endvidere indsendes formular 22, hvorpå hvert sortsnavn  

 angives sammen med referencenumrene og mængder fra de siloer, kornet kommer  

 fra.
 6. Der skal indsendes 1 prøve af hvert blandingsparti  

 til Plantedirektoratet.
