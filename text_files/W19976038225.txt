E 303, frist for tilmelding i udlandet kunne  

 ikke udløbe på en søndag.
Mandag var rettidig.
 Medlemmet tilmeldte sig som ledig den 11. november 1996 og søgte om  

 attest E 303 til bevarelse af dagpengeretten under jobsøgning i  

 England fra den 6. januar 1997.
 Direktoratet anmodede den 9. januar 1997 medlemmet om at indsende  

 skatteoplysninger for 1997 og spurgte, om han var rejst den 6. januar 1997. I  

 benægtende fald skulle han oplyse den nøjagtige afrejsedato.
Medlemmet oplyste, at afrejsen til England var udsat til den 19. januar  

 1997, og at skattekort var indsendt til arbejdsløshedskassen Direktoratet sendte den 28. januar 1997 attest E 303 for perioden fra den  

 20. januar 1997 til og med den 19. april 1997. Attesten angav, at der kunne  

 udbetales dagpenge i England fra den 20. januar 1997, forudsat at tilmelding  

 som ledig var sket senest den 24. januar 1997 hos Arbejdsformidlingen i  

 England.
 Medlemmet oplyste den 31. januar 1997, at han havde tilmeldt sig i England  

 den 27. januar 1997.
 Medlemmet oplyste, at han ønskede dagpenge også for perioden  

 20. til 26. januar 1997, fordi han havde forsøgt at tilmelde sig  

 før den 27. januar 1997, men kunne ikke blive tilmeldt, før han  

 havde en adresse.
 De engelske myndigheder, Department of Social Security, rejste den 13.  

 marts 1997 spørgsmålet, om der kunne udbetales dagpenge til  

 medlemmet for tiden før den 27. januar 1997, hvor han tilmeldte  

 sig.
Direktoratet meddelte den 24. marts 1997, at 7 dages fristen udløb  

 præcis søndag den 26. januar 1997, men da det ikke var muligt at  

 blive tilmeldt lørdag eller søndag, havde direktoratet af  

 servicemæssige grunde oplyst medlemmet om, at han skulle tilmelde sig  

 senest fredag den 24. januar 1997, hvilket også fremgik af attest E  

 303. Direktoratet havde meddelt medlemmet, at han ikke var berettiget til  

 dagpenge for perioden 20. til 26. januar 1997, da det engelske administrative  

 system ikke kunne bebrejdes den for sene tilmelding.
Medlemmet var  

 først berettiget til danske dagpenge fra den 27. januar 1997.
Direktoratet traf afgørelse den 20. marts 1997. Ved denne  

 afgørelse fandt direktoratet, at fristen for tilmelding til  

 Arbejdsformidlingen i Storbritannien ikke kunne forlænges.
Der kunne  

 således ikke udbetales dagpenge til medlemmet fra den 20. januar 1997  

 til den 26. januar 1997.
 Direktoratet lagde vægt på, at det ikke skyldtes  

 administrative forhold i Storbritannien, at medlemmet ikke kunne blive  

 tilmeldt før den 28. januar 1997.
 Direktoratet bemærkede, at 7 dages fristen korrekt udløb  

 søndag den 26. januar 1997, men da det ikke var muligt at blive  

 tilmeldt lørdag/søndag, havde direktoratet af  

 servicemæssige hensyn meddelt, at medlemmet senest skulle være  

 tilmeldt Arbejdsformidlingen i Storbritannien fredag den 24. januar 1997.
 Medlemmet fastholdt i sin klage, at han havde forsøgt at tilmelde  

 sig inden fristens udløb, men tilmeldingen blev afvist med den  

 begrundelse, at han var bosat på et hotel, og en hoteladresse kunne  

 ikke give grundlag for en registrering.
 Medlemmet blev bosat på adressen i London den 27. januar 1997 og  

 tilmeldte sig samme dag med oplysning om adressen.
 Det havde ikke været muligt at arrangere en midlertidig  

 opholdsadresse, som kunne godkendes af de britiske myndigheder, inden  

 fristens udløb, og medlemmet havde ikke været bekendt med, at en  

 hoteladresse ikke kunne give grundlag for registrering, hvorfor han anmodede  

 ankenævnet om at ændre direktoratets afgørelse.
 Direktoratet oplyste den 29. april 1997 de engelske myndigheder om  

 medlemmets klage og bad om en udtalelse om, hvorvidt det var korrekt, at man  

 ikke kunne blive tilmeldt, hvis man kun havde en hoteladresse.
De engelske myndigheder oplyste den 8. maj 1997 efter at have hørt  

 det kontor, hvor medlemmet var tilmeldt, at kontoret ikke afviste nogen med  

 den begrundelse, at de ikke havde nogen permanent adresse.
Kontoret havde  

 ikke kunnet finde noget som helst om en henvendelse fra medlemmet før  

 den 27. januar 1997, og derfor var der ikke udbetalt dagpenge for tiden  

 før den 27. januar 1997.
 Direktoratet fandt den 16. maj 1997 ikke grundlag for at ændre  

 afgørelsen.
Direktoratet bemærkede, at de britiske myndigheder den 8. maj 1997  

 havde meddelt, at alle, der ønskede at blive tilmeldt  

 Arbejdsformidlingen i Storbritannien, kunne blive det, uanset om de havde en  

 permanent adresse.
Det havde ikke været muligt at finde frem til  

 medlemmet før den 27. januar 1997.
 Ankenævnet fandt ved sin afgørelse, at fristen skulle  

 forlænges til den følgende mandag, hvilket indebar, at  

 medlemmets tilmelding mandag den 27. januar 1997 måtte anses for  

 rettidig.
 Ankenævnet ændrede således Direktoratet for  

 Arbejdsløshedsforsikringens afgørelse.
