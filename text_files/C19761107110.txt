 Ifølge § 11 i justitsministeriets cirkulære af 5. november 1975 om  

 erhvervsmæssig handel med og opdræt af hunde, fører kredsdyrlægen tilsyn med  

 virksomhederne og skal lejlighedsvis foretage uanmeldt eftersyn.
 Efter forhandling med landbrugsministeriet og veterinærdirektoratet skal  

 man henlede opmærksomheden på, at der ikke påhviler kredsdyrlægen tjenstlig  

 pligt til på eget initiativ at føre tilsyn med virksomhederne og foretage  

 uanmeldt eftersyn af disse, ligesom bestemmelsen ikke er udtryk for, at  

 kredsdyrlægen garanterer for kvaliteten af de pågældende virksomheders dyr,  

 for dyrenes sundhedsmæssige tilstand eller for at virksomhederne opfylder de  

 for disse gældende bestemmelser.
I overensstemmelse med reglen i cirkulærets § 5 føres det løbende tilsyn  

 med virksomhederne af den tilsynsførende dyrlæge.
Efter cirkulærets § 11 har  

 kredsdyrlægen adgang til på eget initiativ at foretage eftersyn, men det  

 normale vil være, at kredsdyrlægens eftersyn er foranlediget af en konkret  

 anmodning fra den tilsynsførende dyrlæge eller politiet.
 P.M.V.
 E.B.
Kornerup (Til politiet).
