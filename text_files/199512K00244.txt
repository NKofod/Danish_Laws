Nr LSF 244 Forslag til Lov om ændring af lov om visse forhold på  

 telekommunikationsområdet og lov om radio- og fjernsynsvirksomhed(* 1) Fremsat af forskningsministeren (Frank Jensen) den 16. april 1996 Vedtaget ved tredjebehandling den 31. maj 1996 Lov nr. 469 af 12/06/1996 § 1 I lov om visse forhold på telekommunikationsområdet, jf. lovbekendtgørelse  

 nr. 501 af 22. juni 1995, foretages følgende ændringer:
 1. I § 2, stk. 3, ophæves 2. pkt., og i 3.  

 pkt. udgår »eller indføres særrettigheder«.
 2. § 2, stk. 4, nr. 7, ophæves.
 Nr. 8 og 9 bliver herefter nr. 7 og 8.
 3. § 2, stk. 5, affattes således:
»Stk. 5 . Tilsynet med koncessionshaver på de af koncessionen  

 omfattede områder, herunder behandling og afgørelse af klager, jf. stk. 4,  

 varetages af Telestyrelsen.« 4. § 2, stk. 6, ophæves.
 5. § 2 a affattes således:
»§ 2 a.
Klager over Telestyrelsens afgørelser efter § 2, stk.  

 5, kan påklages til forskningsministeren, der afgør disse med bindende  

 virkning for koncessionshaver.« 6. § 3 affattes således:
 » § 3. Forskningsministeren fastsætter nærmere regler for de  

 telenet og teletjenester, der er liberaliseret, herunder om indførelse af  

 anmeldelses- eller tilladelsesordninger, der bl.a. tilgodeser følgende  

 hensyn:
 1) Opfyldelsen af særlige brugergruppers, herunder handicappedes, behov.
 2) Sikring af samfundsvigtig telekommunikation uden omkostninger for  

 staten i alarm- og beredskabssituationer på områder, der ikke er dækket af  

 den generelle beredskabslovgivning.
 3) Sikring af væsentlige krav, herunder sikring af telenet og  

 teletjenesters driftssikkerhed og integritet, driftskompatibilitet mellem  

 telenet og teletjenester samt databeskyttelse.
 4) Sikring af universalitet for samfundsvigtige teletjenester.
 5) Hemmeligholdelse af telekommunikation.
 6) Gennemførelse af EU-regler.
 7) Regulering af radiobaserede telenet og teletjenester med henblik på  

 løsning af kapacitetsproblemer.
 8) Sikring af frit operatørvalg på grundlag af samtrafikaftaler herom.
 9) Sikring af uhindrede opkaldsmuligheder og muligheder for samtrafik  

 mellem offentlige telenet og teletjenester i såvel indland som udland på  

 grundlag af fælles nummer- og adresseplaner, herunder overordnede rammer for  

 tildeling af nummer- og adresseressourcer.
 10) Afgrænsningen mellem offentlige og ikkeoffentlige telenet og  

 teletjenester.
 Stk. 2. I forskrifter fastsat i medfør af stk. 1 kan  

 forskningsministeren fastsætte bestemmelser om, at udbydere af telenet og  

 teletjenester skal meddele alle oplysninger, der skønnes nødvendige for  

 administrationen af forskrifterne.
 Stk. 3. Bestemmelserne i straffelovens § 152 og §§ 152 d-152 f  

 finder tilsvarende anvendelse på den, der er eller har været ansat hos  

 udbydere af telenet og teletjenester m.v., der er omfattet af forskrifter  

 fastsat i medfør af stk. 1.
Stk. 4. Telestyrelsen fører tilsyn med overholdelsen af de i  

 medfør af stk. 1 fastsatte forskrifter og træffer afgørelse i sager herom.
I  

 forbindelse hermed kan Telestyrelsen meddele påbud til udbydere af telenet og  

 teletjenester.
Telestyrelsen kan pålægge dagbøder med henblik på at  

 gennemtvinge overholdelse af de pågældende påbud.
Der er udpantningsret for  

 beløbene.
Stk. 5. Forskningsministeren kan ikke give Telestyrelsen  

 tjenestebefaling om varetagelsen af myndighedsopgaven vedrørende konkrete  

 sager eller om behandling og afgørelse af enkeltsager efter denne lov eller  

 forskrifter udstedt med hjemmel heri.
Dette gælder dog ikke konkrete sager  

 efter stk. 1, nr. 2, og § 2, stk. 5.
 Stk. 6. Telestyrelsen fører tilsyn med overholdelsen af de i  

 medfør af § 3 f, stk. 1, fastsatte forskrifter og kan udstede påbud og  

 pålægge dagbøder med henblik på gennemførelsen af de i forskrifterne  

 fastsatte krav.
Stk. 7. Telestyrelsens afgørelser i medfør af stk. 4 og 6 og § 3  

 g, stk. 1, og klager over Telestyrelsens sagsbehandling i forbindelse med  

 sådanne afgørelser kan påklages til det i medfør af lov om konkurrenceforhold  

 og samtrafik i telesektoren nedsatte Teleklagenævn.
Afgørelser vedrørende  

 beredskabsmæssige forhold, jf. stk. 1, nr. 2, skal dog fortsat påklages til  

 forskningsministeren.« 7. I § 3 a, stk. 2, ændres »det offentlige  

 telefonnet« til: »telenet og teletjenester » .
 8. I § 3 a indsættes efter stk. 6 som nye stykker:
 »Stk. 7. Forskningsministeren fastsætter nærmere regler for  

 service 900-tjenester, herunder regler, der tilgodeser hensynet til  

 beskyttelse af den enkelte forbruger af service 900-tjenester mod et  

 uforholdsmæssigt stort forbrug på grund af tjenesternes indhold eller mod et  

 forbrug, som forbrugeren ikke vil kunne betale for.
 Stk. 8. Nævnet kan give en udbyder af service 900-tjenester påbud  

 om, at en tjeneste skal lukkes, hvis de regler, som er fastsat for tjenesten,  

 ikke overholdes.
Stk. 9. Nævnet kan give en udbyder af offentlige telenet og  

 teletjenester påbud om at afbryde adgangen til dennes telenet og  

 teletjenester, hvis påbud efter stk. 8 ikke efterkommes.« 9. §§ 3 b-3 d ophæves.
 10. § 3 e, stk. 6, affattes således:
»Stk. 6 . Satellit- og Kabelnævnet, jf. stk. 4, kan endvidere  

 give udbydere af offentlige telenet og teletjenester påbud om at afbryde en  

 tjenestes adgang til de pågældende telenet og teletjenester, hvis påbud efter  

 stk. 5 ikke efterkommes.« 11 . Efter § 3 f indsættes:
» § 3 g.
Telestyrelsen opkræver en omkostningsdækkende ydelse  

 hos udbydere af offentlige telenet og teletjenester, som Telestyrelsen har  

 tildelt numre, nummerserier eller adresser, eller som i medfør af regler  

 fastsat i henhold til § 3, stk. 1, nr. 9, får tildelt numre, nummerserier  

 eller adresser.
Ydelsen fastsættes således, at den dækker omkostningerne til  

 administration m.v. af §§ 2 og 3 og administrative forskrifter udstedt med  

 hjemmel heri samt i den forbindelse omkostninger vedrørende tilsynet på  

 beredskabsområdet m.v., omkostningerne til administrationen af lov om  

 forsyningspligt og visse forbrugerforhold inden for telesektoren og  

 administrative forskrifter udstedt med hjemmel heri, herunder omkostninger  

 forbundet med Telebrugernævnets virksomhed, samt omkostningerne til  

 administrationen af lov om konkurrenceforhold og samtrafik i telesektoren og  

 forskrifter udstedt med hjemmel heri, herunder omkostninger forbundet med  

 Teleklagenævnets virksomhed.
Stk. 2. Den omkostningsdækkende ydelse beregnes ud fra antallet af  

 numre, nummerserier eller adresser, som Telestyrelsen har stillet eller  

 stiller til rådighed for den enkelte udbyder.« 12. § 4 ophæves.
 13. § 6 ophæves.
 14. § 9 a affattes således:
» § 9 a.
I forskrifter, som udfærdiges i medfør af §§ 3 a, 3 e  

 og 3 f, kan der fastsættes regler om gebyr til dækning af de udgifter, som er  

 forbundet med administrationen af forskrifterne.« 15. I § 10, stk. 1, indsættes efter »§§ 3,»:  

 »3 a,».
§ 2 I lov om radio- og fjernsynsvirksomhed, jf. lovbekendtgørelse nr. 578 af  

 24. juni 1994, som ændret ved lov nr. 377 af 14. juni 1995, foretages  

 følgende ændringer:
 1. I § 3, stk. 3, ændres »§ 5, stk. 1, nr. 4«  

 til: »§ 5, nr. 3«.
 2. § 5, nr. 3, ophæves.
 Nr. 4-6 bliver herefter nr. 3-5.
 3. Efter § 5 a indsættes i kapitel 2:
» § 5 b.
Telestyrelsen fører tilsyn med overholdelse af §§ 4,  

 5 og 5 a.
Telestyrelsen kan i forbindelse med tilsynet meddele påbud til  

 ejere af fællesantenneanlæg om overholdelse af §§ 4, 5 og 5 a.
 Stk. 2. Forskningsministeren kan ikke give Telestyrelsen  

 tjenestebefaling om varetagelsen af myndighedsopgaven vedrørende konkrete  

 sager eller om behandling og afgørelse af enkeltsager efter §§ 4, 5 eller 5 a  

 eller regler fastsat med hjemmel heri.
§ 5 c.
For Telebrugernævnet, der er oprettet i medfør af lov om  

 forsyningspligt og visse forbrugerforhold inden for telesektoren, kan  

 indbringes klager over Telestyrelsens afgørelser om overholdelse af regler  

 fastsat i medfør af § 5, nr. 2.
§ 5 d.
For Teleklagenævnet, der er oprettet i medfør af lov om  

 konkurrenceforhold og samtrafik i telesektoren, kan indbringes klager over  

 Telestyrelsens afgørelser, der ikke er omfattet af § 5 c, og som er truffet i  

 medfør af denne lovs §§ 5 og 5 a.« 4. § 35 affattes således:
» § 35. Tilladelse kan ikke udstedes til foretagender, som har  

 tilladelse til lokal programvirksomhed efter kapitel 6.« 5. I § 76, stk. 2, indsættes efter »§ 5,»:  

 »§ 5 a,».
§ 3 Stk. 1. Loven træder i kraft den 1. juli 1996.
 Stk. 2. Den for koncessionshaver i medfør af koncessionen  

 fastsatte prisloftregulering videreføres indtil 31. december 1997 uanset  

 liberaliseringen af de omfattede telenet og teletjenester.
Oprindeligt fremsat forslag § 1 I lov om visse forhold på telekommunikationsområdet, jf. lovbekendtgørelse  

 nr. 501 af 22. juni 1995, foretages følgende ændringer:
 1. I § 2, stk. 3 , ophæves 2. pkt. og i 3.  

 pkt. udgår: »eller indføres særrettigheder«.
 2. § 2, stk. 4, nr. 7 ophæves.
 Nr. 8-9 bliver herefter nr. 7-8.
 3. § 2, stk. 5 , affattes således:
 » Stk. 5 . Tilsynet med koncessionshaver på de af koncessionen  

 omfattede områder, herunder behandling og afgørelse af klager, jf. stk. 4,  

 varetages af Telestyrelsen.«.
 4. § 2, stk. 6 , ophæves.
 5. § 2 a affattes således:
»§ 2 a.
Klager over Telestyrelsens afgørelser efter § 2, stk.  

 5, kan påklages til forskningsministeren, der afgør disse med bindende  

 virkning for koncessionshaver.«.
 6. § 3 affattes således:
 » § 3. Forskningsministeren fastsætter nærmere regler for de  

 telenet og teletjenester, der er liberaliseret, herunder om indførelse af  

 anmeldelses- eller tilladelsesordninger, der bl.a. tilgodeser følgende  

 hensyn:
 1) Opfyldelsen af særlige brugergruppers, herunder handicappedes, behov.
 2) Sikring af samfundsvigtig telekommunikation, uden omkostninger for  

 staten i alarm- og beredsskabssituationer på områder der ikke er dækket af  

 den generelle beredsskabslovgivning.
 3) Sikring af væsentlige krav, herunder sikring af telenet og  

 teletjenesters driftssikkerhed og integritet, driftskompatibilitet mellem  

 telenet og teletjenester samt databeskyttelse.
 4) Sikring af universalitet for samfundsvigtige teletjenester.
 5) Hemmeligholdelse af telekommunikation.
 6) Gennemførelse af EU-regler.
 7) Regulering af radiobaserede telenet og teletjenester med henblik på  

 løsning af kapacitetsproblemer.
 8) Sikring af frit operatørvalg på grundlag af samtrafikaftaler herom.
 9) Sikring af uhindrede opkaldsmuligheder og muligheder for samtrafik  

 mellem offentlige telenet og teletjenester i såvel indland som udland på  

 grundlag af fælles nummer- og adresseplaner, herunder overordnede rammer for  

 tildeling af nummer- og adresseressourcer.
 Stk. 2. I forskrifter fastsat i medfør af stk. 1, kan  

 forskningsministeren fastsætte bestemmelser om at udbydere af telenet og  

 teletjenester skal meddele alle oplysninger, der skønnes nødvendige for  

 administrationen af forskrifterne.
 Stk. 3. Bestemmelserne i straffelovens § 152 og §§ 152 d - 152 f  

 finder tilsvarende anvendelse for den, der er eller har været ansat hos  

 udbydere af telenet og teletjenester m.v., der er omfattet af forskrifter  

 fastsat i medfør af stk. 1.
Stk. 4. Telestyrelsen fører tilsyn med overholdelsen af de i  

 medfør af stk. 1 fastsatte forskrifter og træffer afgørelse i sager herom.
I  

 forbindelse hermed kan Telestyrelsen meddele påbud til udbydere af telenet og  

 teletjenester.
Telestyrelsen kan pålægge dagbøder med henblik på at  

 gennemtvinge overholdelse af de pågældende påbud.
Der er udpantningsret for  

 beløbene.
Stk. 5. Forskningsministeren kan ikke give Telestyrelsen  

 tjenestebefaling om varetagelsen af myndighedsopgaven vedrørende konkrete  

 sager eller om behandling og afgørelse af enkeltsager efter denne lov eller  

 forskrifter udstedt med hjemmel heri.
Dette gælder dog ikke konkrete sager  

 efter stk. 1, nr. 2, og § 2, stk. 5.
Stk. 6. Telestyrelsens afgørelser i medfør af stk. 4 og klager  

 over Telestyrelsens sagsbehandling i forbindelse med sådanne afgørelser, kan  

 påklages til det i medfør af lov om konkurrenceforhold og samtrafik i  

 telesektoren nedsatte Teleklagenævn.
Afgørelser vedrørende beredskabsmæssige  

 forhold, jf. stk. 1, nr. 2, skal dog fortsat påklages til  

 forskningsministeren.«.
 7. I § 3 a, stk. 2 , ændres »det offentlige  

 telefonnet« til: »telenet og teletjenester » .
 8. I § 3 a indsættes efter stk. 6 som nye stykker:
 » Stk. 7. Forskningsministeren fastsætter nærmere regler for  

 service 900-tjenester, herunder regler, der tilgodeser hensynet til  

 beskyttelse af den enkelte forbruger af service 900-tjenester mod et  

 uforholdsmæssigt stort forbrug på grund af tjenesternes indhold eller til et  

 forbrug, som forbrugerne ikke vil kunne betale for.
 Stk. 8. Nævnet kan give en udbyder af service 900-tjenester påbud  

 om, at en tjeneste skal lukkes, hvis de regler, som er fastsat for tjenesten,  

 ikke overholdes.
 Stk. 9. Nævnet kan give en udbyder af offentlige telenet og  

 teletjenester påbud om at afbryde for adgangen til dennes telenet og  

 teletjenester, hvis påbud efter stk. 8 ikke efterkommes.«.
 9. §§ 3 b - 3 d ophæves.
 10. § 3 e, stk. 6 , affattes således:
 » Stk. 6 . Satellit- og Kabelnævnet, jf. stk. 4, kan endvidere  

 give udbydere af offentlige telenet og teletjenester påbud om at afbryde en  

 tjenestes adgang til de pågældende telenet og teletjenester, hvis påbud efter  

 stk. 5, ikke efterkommes.«.
 11 . Efter § 3 f indsættes:
» § 3 g.
Telestyrelsen opkræver en omkostningsdækkende ydelse  

 hos udbydere af offentlige telenet og teletjenester, som Telestyrelsen har  

 tildelt numre, nummerserier eller adresser i medfør af regler fastsat af  

 forskningsministeren i henhold til § 3, stk. 1 og 2. Ydelsen fastsættes  

 således, at den dækker omkostninger til administration m.v. af §§ 2 og 3 og  

 administrative forskrifter udstedt med hjemmel heri samt i den forbindelse  

 omkostninger vedrørende tilsynet på beredskabsområdet m.v., omkostninger til  

 administration af lov om forsyningspligt og visse forbrugerforhold inden for  

 telesektoren og administrative forskrifter udstedt med hjemmel heri, samt  

 omkostninger til administration i medfør af lov om konkurrenceforhold og  

 samtrafik i telesektoren og administrative forskrifter udstedt med hjemmel  

 heri.
 Stk. 2. Den omkostningsdækkende ydelse beregnes ud fra antallet af  

 numre, nummerserier eller adresser, som Telestyrelsen har stillet til  

 rådighed for den enkelte udbyder, i medfør af regler fastsat af  

 forskningsministeren i henhold til § 3, stk. 1 og 2.«.
 12. § 4 ophæves.
 13. § 6 ophæves.
 14. § 9 a affattes således:
» § 9 a.
I forskrifter, som udfærdiges i medfør af §§ 3 a, 3 e  

 og 3 f, kan der fastsættes regler om gebyr til dækning af de udgifter, som er  

 forbundet med administrationen af forskrifterne.«.
 15. I § 10, stk. 1, indsættes efter »§§ 3,»:  

 »3 a,».
§ 2 I lov om radio- og fjernsynsvirksomhed, jf. lovbekendtgørelse nr. 578 af  

 24. juni 1994, som ændret ved lov nr. 377 af 14. juni 1995, foretages  

 følgende ændringer:
 1. I § 3, stk. 3, ændres »§ 5, stk. 1, nr. 4«  

 til: »§ 5, nr. 3«.
 2. § 5, nr. 3, ophæves.
 Nr. 4-6 bliver herefter nr. 3-5.
 3. Efter § 5 a indsættes i kapitel 2:
» § 5 b.
Telestyrelsen fører tilsyn med overholdelse af §§ 5  

 og 5 a.
Telestyrelsen kan i forbindelse med tilsynet meddele påbud til ejere  

 af fællesantenneanlæg om overholdelse af §§ 5 og 5 a.
 Stk. 2. Forskningsministeren kan ikke give Telestyrelsen  

 tjenestebefaling om varetagelsen af myndighedsopgaven vedrørende konkrete  

 sager eller om behandling og afgørelse af enkeltsager efter §§ 5 eller 5 a  

 eller regler fastsat med hjemmel heri.
§ 5 c.
For Telebrugernævnet, der er oprettet i medfør af lov om  

 forsyningspligt og visse forbrugerforhold inden for telesektoren, kan  

 indbringes klager over Telestyrelsens afgørelser om overholdelse af regler  

 fastsat i medfør af § 5, nr. 2.
§ 5 d.
For Teleklagenævnet, der er oprettet i medfør af lov om  

 konkurrenceforhold og samtrafik i telesektoren, kan indbringes klager over  

 Telestyrelsens afgørelser, der ikke er omfattet af § 5 c, og som er truffet i  

 medfør af denne lovs §§ 5 og 5 a.«.
 4. § 35 affattes således:
 » § 35. Tilladelse kan ikke udstedes til foretagender, som har  

 tilladelse til lokal programvirksomhed efter kapitel 6.«.
 5. I § 76, stk. 2, indsættes efter »§ 5,»:  

 »§ 5 a,».
§ 3 Stk. 1. Loven træder i kraft den 1. juli 1996.
 Stk. 2. Den for koncessionshaver i medfør af koncessionen  

 fastsatte prisloftregulering videreføres indtil 31. december 1997 uanset  

 liberaliseringen af de omfattede telenet og teletjenester.
Bemærkninger til lovforslaget Almindelige bemærkninger Den 6. december 1995 indgik Regeringen (Socialdemokratiet, Det Radikale  

 Venstre, Centrum-Demokraterne), Venstre, Det Konservative Folkeparti og  

 Socialistisk Folkeparti en principaftale om totalliberalisering af  

 telesektoren i Danmark medio 1996. Principaftalen udgør tillæg nr. 4 til den  

 politiske aftale om telesektoren af 22. juni 1990.
Dette lovforslag udgør en del af udmøntningen af første del af  

 principaftalen, Trin 2a.
Lovforslaget omhandler dels rammerne for, hvordan  

 selve totalliberaliseringen pr. 1. juli 1996 i praksis tænkes gennemført,  

 dels en gennemførelse af principaftalens afsnit om sendernet til radio- og  

 tv-formål og om teleselskabernes mulighed for at drive radio- og  

 tv-programvirksomhed.
Der vil i efteråret 1996 blive fremlagt lovforslag med  

 henblik på gennemførelse af anden del af principaftalen, Trin 2b.
A.
De gældende regler Lovgrundlaget for den eksisterende regulering af  

 telekommunikationsområdet, som berøres af dette lovforslag, er lov om visse  

 forhold på telekommunikationsområdet, jf. lov nr. 743 af 14. november 1990  

 med de ændringer der følger af lov nr. 232 af 8. april 1992, lov nr. 289 af  

 29. april 1992, lov nr. 1101 af 22. december 1993, lov nr. 372 af 18. maj  

 1994 og lov nr. 376 af 14. juni 1995. Loven med senere ændringer fremgår af  

 lovbekendtgørelse nr. 501 af 22. juni 1995.
 Med hensyn til den oprindelige lov om visse forhold på  

 telekommunikationsområdet henvises til Folketingstidende 1990-91, sp. 71,  

 542, 1454, 1682; tillæg A, 279; tillæg B, 51; tillæg C, 5. For så vidt angår  

 de senere ændringer af loven henvises derudover til Folketingstidende  

 1993-94, sp. 6311, 6822, 7227, 7501; tillæg A, 7021; tillæg B, 619; tillæg C,  

 589 samt Folketingstidende 1994-95, sp. 4782, 5237, 6083, 6327; tillæg A, s.  

 3415; tillæg B, s. 674 og tillæg C s. 500.
 Hertil kommer lov nr. 84 af 11. maj 1897 om telegrafer og telefoner med  

 senere ændringer samt lov nr. 270 af 22. maj 1986 om udfærdigelse af  

 koncessioner på anlæg og drift vedrørende visse telekommunikationstjenester.
Den nugældende lov om radio- og fjernsynsvirksomhed er bekendtgjort ved  

 lovbekendtgørelse nr. 578 af 24. juni 1994. Loven er senest ændret ved lov  

 nr. 377 af 14. juni 1995, jf.
Folketingstidende 1994-95, sp. 4782, 5237,  

 6083, 6327, tillæg A, s. 3429, tillæg B, s. 676 og tillæg C, s. 502.
B.
Baggrunden for og indholdet af lovforslaget Det eksisterende lovgrundlag har som udgangspunkt, at staten meddeler et  

 selskab eneret i form af udstedelse af en koncession til at etablere og drive  

 offentlige teletjenester og den infrastruktur, som er knyttet til disse.
Med  

 vedtagelsen af lov om visse forhold på telekommunikationsområdet i 1990  

 skabtes fundamentet for Tele Danmark A/S koncernens etablering, idet Tele  

 Danmark A/S fremover skulle være den eneste koncessionerede televirksomhed i  

 Danmark.
 Udover en bemyndigelse til at meddele koncessionen til Tele Danmark A/S  

 indeholder lov om visse forhold på telekommunikationsområdet en bemyndigelse  

 til kommunikationsministeren til at beslutte liberaliseringer på de områder,  

 som der er meddelt koncession på.
Udviklingen siden 1990 har været præget af, at kommunikationsministeren  

 (senere forskningsministeren) har udnyttet denne bemyndigelse, og der er i  

 overensstemmelse med tillægsaftaler til den politiske aftale vedrørende  

 telestrukturen af 22. juni 1990 og ændringer i koncessionslovgivningen  

 således gennemført en række liberaliseringer.
Tele Danmark A/S« eneret  

 er således allerede tidligere ophævet på bl.a. følgende områder:
 - Udbud af datakommunikationstjenester.
 - Udbud af offentlige taletelefonitjenester.
 - Fremføring af radio- og fjernsynsprogrammer.
 - Anlæg, drift og videresalg af bredbåndsnet i lokalområder.
 - Udbud af satellitnet og -tjenester.
 - Udbud af interne og lukkede net.
 - GSM-mobilnet og tilhørende tjenester, samt ERMES-personsøgenet og  

 tilhørende tjenester.
Tele Danmark A/S har fortsat eneret på anlæg og drift af  

 smalbåndsforbindelser, der typisk anvendes i forbindelse med f.eks telefoni  

 og andre teletjenester, der ikke kræver stor båndbredde.
Desuden har Tele  

 Danmark A/S fortsat eneret på anlæg og drift af bredbåndsforbindelser, der  

 overskrider en eller flere kommunegrænser.
Endelig omfatter eneretten i dag  

 telex-tjenesten, NMT- og OPS-nettene.
 Pr. 1. juli 1996 vil de sidste dele af Tele Danmark A/S' eneret blive  

 ophævet, jf. dog nedenfor om teletrafik til og fra Færøerne og Grønland.  

 Liberaliseringen vil ske på grundlag af den eksisterende hjemmel i lovens §  

 3, som justeret med dette lovforslag.
Lovforslaget indeholder tillige forslag om ændring af lov om radio- og  

 fjernsynsvirksomhed.
I overensstemmelse med den generelle liberalisering pr.  

 1. juli 1996 foreslås hjemmelen til at fastsætte regler om, at  

 fællesantenneanlæg ikke må overskride en kommunes grænser, ophævet.
Endvidere  

 ophæves begrænsningerne på Tele Danmark A/S' adgang til at drive  

 programvirksomhed.
Endelig skabes der parallelitet med reglerne på det øvrige  

 radio- og telekommunikationsområde for så vidt angår behandling af klager  

 over Telestyrelsens afgørelser.
 Gennemførelsen af den ovenfor beskrevne liberalisering via udstedelse af  

 bekendtgørelser med hjemmel i § 3 i lov om visse forhold på  

 telekommunikationsområdet samt den parallelle vedtagelse af forslag til lov  

 om konkurrenceforhold og samtrafik i telesektoren, forslag til lov om  

 forsyningspligt og visse forbrugerforhold inden for telesektoren, forslag til  

 lov om offentlig mobilkommunikation og den efterfølgende udmøntning heraf vil  

 bevirke, at store dele af den eksisterende koncession og den underliggende  

 lovgivning tømmes for indhold og dermed principielt ville kunne ophæves.
I den nuværende lov om visse forhold på telekommunikationsområdet har  

 staten imidlertid pålagt sig selv, at koncessionen første gang kan bringes  

 til ophør fra statens side pr. 1. marts 2002. En ophævelse af selskabets  

 koncession eller væsentlige dele heraf før 1. marts 2002 forudsætter således  

 at Tele Danmark A/S accepterer dette.
Forskningsministeren vil snarest optage  

 forhandlinger med Tele Danmark A/S med henblik på en afvikling af selskabets  

 koncession og gennemførelse af de nødvendige lovændringer som grundlag  

 herfor, sandsynligvis i forbindelse med udmøntningen af den del af den  

 politiske principaftale, der er forudsat gennemført som Trin 2b i efteråret  

 1996.
 Det overordnede sigte er, at der i Trin 2b fastsættes rammer for afvikling  

 af lov om visse forhold på telekommunikationsområdet, lov om telegrafer og  

 telefoner med senere ændringer samt lov om udfærdigelse af koncessioner på  

 anlæg og drift vedrørende visse telekommunikationstjenester.
Færøerne og Grønland Telekommunikation mellem rigsdelene er i dag et rigsanliggende, som det er  

 pålagt Tele Danmark A/S at varetage.
I den nuværende regulering ligger en  

 indirekte forsyningsforpligtelse på rigsmyndighederne dels til at sikre de  

 fornødne forbindelser mellem Grønland/Færøerne og omverdenen, dels til at  

 sikre rimelige takster.
Der pågår for tiden drøftelser vedrørende den fremtidige tilrettelæggelse  

 af teleforhold for Færøerne og Grønland.
Drøftelserne finder sted i to  

 parallelle udvalg, nedsat af forskningsministeren og de færøske og  

 grønlandske telemyndigheder.
Når redegørelser fra de to udvalg er afgivet,  

 vil disse skulle drøftes politisk, hvorefter der vil blive indledt  

 forhandlinger med de færøske og grønlandske telemyndigheder om den fremtidige  

 regulering af dette område.
 Indtil der gennem de ovenfor nævnte forhandlinger er tilvejebragt enighed  

 om, hvordan teletrafik til og fra Færøerne og Grønland fremover bør  

 reguleres, »fastfryses« lovgivningen om Tele Danmark A/S' nuværende  

 eneret og forpligtelser på området.
Det pågældende område vil være det eneste område, hvor Tele Danmark A/S'  

 eneret opretholdes.
Sigtet er, at en endelig regulering vil kunne gennemføres  

 i sammenhæng med Trin 2b.
Gennemførelse af totalliberaliseringen I forbindelse med den praktiske gennemførelse af totalliberaliseringen vil  

 samtlige de nuværende bekendtgørelser udstedt med hjemmel i lovens § 2, stk.  

 3, og § 3 blive gennemgået med henblik på forenkling og sammenskrivning.  

 Formålet vil være at skabe en mere overskuelig og mindre omfattende  

 regulering og at sikre, at der herefter ikke længere består områder der er  

 omfattet af eneret, dog med undtagelse af udveksling af teletrafik med  

 Færøerne og Grønland, jf. ovenfor.
Liberalisering af adgangen til at etablere, drive og videresælge  

 teleinfrastruktur, herunder radiobaseret infrastruktur I dag er adgangen til at anlægge bredbåndsnet indenfor et lokalområde  

 liberaliseret.
Et lokalområde defineres som området indenfor en kommunes  

 grænse.
Det er hensigten med den kommende liberalisering dels at fjerne denne  

 begrænsning m.h.t. adgangen for andre end Tele Danmark A/S til at anlægge  

 bredbåndsnet der overskrider en kommunes grænse, dels at ophæve Tele Danmark  

 A/S' eneret på anlæggelse af smalbåndsinfrastruktur.
Endvidere foretages en  

 ændring af lov om radio- og fjernsynsvirksomhed, der ophæver  

 kommunegrænsereglen for så vidt angår fællesantenneanlæg.
Der henvises til  

 bemærkningerne til de enkelte bestemmelser.
Der vil således i forskrifter der udstedes med hjemmel i lovens § 3 blive  

 fastsat nærmere regler for adgangen til at anlægge, drive og videresælge alle  

 former for infrastruktur, således at der ikke er begrænsninger med hensyn  

 hertil.
Radiobaseret infrastruktur vil også være omfattet af reguleringen,  

 jf. dog det parallelt fremsatte forslag til lov om offentlig  

 mobilkommunikation.
Radiobaseret infrastruktur vil samtidig være omfattet af  

 radiokommunikationslovgivningen og etableringen heraf vil således bl.a. være  

 afhængig af tildeling af radiofrekvenser hertil.
Det er ikke hensigten at opstille tilladelsesordninger som grundlag for  

 adgang til infrastruktur-markedet.
Der vil således alene blive tale om en  

 generel regulering af infrastruktur-markedet svarende til de nuværende regler  

 for anlæg og anvendelse af bredbåndsnet i lokalområder.
 Se også § 3f i den gældende lov om visse forhold på  

 telekommunikationsområdet for så vidt angår de særlige regler, der vil være  

 gældende for forsyningsvirksomheder med fleres udbud af overskydende  

 infrastruktur m.v.
Konsekvenserne af liberaliseringen for radio- og tv-området Den fuldstændige liberalisering af adgangen til at etablere infrastruktur  

 indebærer også, at Tele Danmark A/S ikke længere har eneret på etablering og  

 drift af sendernet for Danmarks Radio og TV2. De radiofrekvenser, der i dag  

 af Tele Danmark A/S anvendes til udsendelse (rundspredning) af de to  

 tv-stationers programmer, vil blive overført til Danmarks Radio og TV2, der  

 herefter vil være frit stillet med hensyn til sendernetsleverandør.
 Dette lovforslag indebærer ikke ændringer i Danmarks Radios, TV 2' og Tele  

 Danmark A/S' indbyrdes aftaler om rettigheder og forpligtelser i forhold til  

 eksisterende sendernet eller med hensyn til ejendomsretten, henholdsvis  

 brugsretten, til disse.
 I Trin 2b vil der blive gennemført en regulering, der vedrører andre  

 selskabers adgang til de nuværende sendemaster m.v. til omkostningsbaserede  

 priser.
 Der vil i forlængelse af den gennemførte liberalisering ikke længere  

 påhvile Tele Danmark A/S særlige forpligtelser til at stille forskellige  

 former for infrastruktur til rådighed for Danmarks Radio og TV2, idet der  

 fremover vil være tale om liberaliserede områder.
 Bestemmelsen i den gældende lov om visse forhold på  

 telekommunikationsområdet, hvor efter Tele Danmark A/S er forpligtet til at  

 stille sendernetsydelser m.v. til rådighed for Danmarks Radio og TV2 til  

 omkostningsbaserede priser, herunder bestemmelserne om forskningsministerens  

 mulighed for at fastsætte nærmere bestemmelser herfor, foreslås i forlængelse  

 heraf ophævet.
De hidtil indgåede aftaler vedr. sendernet til Danmarks Radio, TV2 og  

 kortbølgeradioen løber uanset ophævelsen af den pågældende bestemmelse videre  

 på de i øvrigt aftalte vilkår og med de i aftalerne fastsatte opsigelses- og  

 justerings-muligheder.
Ophævelsen af bestemmelsen vil således primært få  

 betydning for den fremtidige indgåelse af aftaler og for ændringer af de  

 bestående aftaler i overensstemmelse med de i øvrigt aftalte vilkår herfor.
Også på lokalradioområdet er det i dag pålagt Tele Danmark A/S at stille  

 kredsløb til rådighed på særlige vilkår, herunder til reducerede priser.
Også  

 denne regulering vil skulle afvikles som konsekvens af liberaliseringen.  

 Normaliseringen af priser og vilkår vil ske parallelt med at, den gældende  

 prisloftregulering af Tele Danmark A/S udløber pr. 31. december 1997.
 Som en konsekvens af liberaliseringen vil Tele Danmark A/S eller  

 nærtstående selskaber desuden få adgang til at drive programvirksomhed enten  

 via kabel eller via satellit, eventuelt i samarbejde med andre virksomheder.  

 Dette er i overensstemmelse med tillæg nr. 3 til den politiske aftale, der  

 blev indgået den 6. april 1995.
Adgang til at udbyde teletjenester baseret på DECT I forbindelse med totalliberaliseringen vil der desuden ske en  

 totalliberalisering af mulighederne for at anvende DECT-teknologi som basis  

 for udbud af radiobaserede tjenester.
DECT står for D igital E  

 uropean C ordless T elecommunications.
DECT er en trådløs  

 teknologi, der bl.a. kan anvendes til offentlige telepunkttjenester (trådløse  

 telefonbokse), trådløs telefoni i private husstande, kontorhuse m.v. samt til  

 trådløs adgang til slutbrugerne (et trådløst abonnentledningsnet).  

 Liberaliseringen indebærer også, at det bliver muligt at udbyde offentlige  

 DECT-tjenester med mulighed for opkald begge veje.
Liberaliseringen vil blive  

 gennemført via udstedelse af forskrifter fastsat i medfør af lovens § 3.
I den forbindelse er det fundet hensigtsmæssigt, at foretage en udvidelse  

 af § 3, stk. 2, der opregner de hensyn, der kan lægges til grund i  

 forbindelse med fastsættelsen af forskrifter efter § 3. Der vil således blive  

 tilvejebragt en hjemmel til at Telestyrelsen kan gribe ind i konkrete  

 situationer, hvor der måtte konstateres kapacitetsproblemer i forbindelse med  

 DECT-tjenester.
Der henvises til bemærkningerne til de enkelte bestemmelser  

 nedenfor.
Adgang til at udbyde internationale telefonitjenester Med udstedelsen af bekendtgørelse om offentlige taletelefonitjenester der  

 udbydes via det offentlige telenet i 1994 lempedes de gældende restriktioner  

 for brugen af lejede faste kredsløb til telefoni.
Bekendtgørelsen åbner for,  

 at andre end Tele Danmark A/S kan udbyde telefonitjenester baseret på faste  

 kredsløb der lejes hos Tele Danmark A/S, herunder også for rent gensalg af  

 taletrafik på internationale kredsløb til udlandet.
M.h.t. rent gensalg af taletrafik på internationale faste kredsløb indgår  

 det i bekendtgørelsen, at dette kun er tilladt i tilfælde hvor der i  

 modtagerlandet er gennemført en tilsvarende liberal ordning.
Denne  

 bestemmelse, der indebærer et krav om reciprocitet m.h.t. liberaliseringen af  

 international taletelefoni i Danmark og modtagerlandet, vil blive ophævet som  

 et led i totalliberaliseringen, som beskrevet i denne lov.
Liberalisering af den resterende del af eneretten på oprettelse og  

 drift af offentlige betalingstelefoner I dag har Tele Danmark A/S eneret på oprettelse og drift af udendørs  

 betalingstelefoner på gader, veje eller pladser, herunder udvendigt på  

 bygninger, hvortil offentligheden umiddelbart har adgang.
På øvrige  

 lokaliteter kan andre end Tele Danmark A/S opsætte betalingstelefoner.
Også  

 på dette område ophæves den nuværende eneret.
Oprettelse af  

 betalingstelefoner som nævnt vil fremover være særligt reguleret i lov om  

 forsyningspligt og visse forbrugerforhold inden for telesektoren.
Liberalisering af NMT og OPS Det parallelt fremsatte lovforslag om offentlig mobilkommunikation  

 indebærer desuden en ophævelse af Tele Danmark A/S' nuværende eneret til at  

 etablere og drive NMT-nettene (de analoge mobilnet) og OPS-nettet (det  

 analoge personsøgenet), jf. den nuværende § 2, stk. 1, i lov om visse forhold  

 på telekommunikationsområdet.
I stedet udstedes med hjemmel i den pågældende  

 lov tidsbegrænsede tilladelser til Tele Danmark A/S til de pågældende net og  

 tilhørende basale tjenester.
Liberaliseringen af de pågældende områder sker  

 således ved særskilt lov.
Nummerforhold I henhold til den politiske aftale af 6. december 1995 er der i Trin 2b  

 forudset gennemført lovgivning vedrørende nummerforhold.
I lyset af, at der  

 under høringen over Trin 2a-lovpakken fra branchen er fremsat ønsker om at  

 fremskynde dele af Trin 2b-lovgivningen på nummerområdet til Trin 2a af  

 hensyn til sikring af reel konkurrence på teleområdet fra 1. juli 1996, er  

 det fundet hensigtsmæssigt i dette lovforslag at medtage bestemmelser, der  

 muliggør tildeling af 8-cifrede abonnentnumre og såkaldte  

 operatørforvalgskoder til udbydere af offentlige telenet og -tjenester.
Der vil samtidig blive medtaget bestemmelser, som muliggør indførelse af  

 såkaldt operatørforvalg i net for telefoni-, ISDN- og mobiltjenester.
Hermed  

 muliggøres, at abonnenter pr. opkald kan vælge hvilken teleoperatør, der skal  

 transportere det pågældende opkald mellem den kaldende og den kaldte  

 abonnent.
I praksis vil allerede omkostningsforholdene medføre, at en  

 abonnent formentlig alene vil kunne opnå en økonomisk fordel ved at vælge en  

 anden operatør end den han er abonnent hos i de tilfælde, hvor der er tale om  

 udlandskald eller opkald over lange afstande.
Derfor er termen  

 langdistanceoperatør anvendt i det efterfølgende, idet det typisk vil være  

 sådanne selskaber, der vil benytte sig af de hermed etablerede muligheder.
 Valg af langdistanceoperatør sker ved tastning/drejning af en  

 operatørforvalgskode umiddelbart foran det valgte nummer, dvs. et 3- eller  

 4-cifret nummer, der dirigerer den pågældende samtale via en anden  

 langdistanceoperatør end det selskab man i øvrigt er kunde hos.
I Trin 2b-lovgivningen, hvor lovforslag påregnes fremsat i folketinget i  

 folketingssamlingen 1996-97, vil bestemmelser om introduktion af  

 nummerportabilitet og fast operatørvalg blive medtaget.
Nummerportabilitet  

 indebærer, at den enkelte abonnent kan beholde sit eksisterende nummer ved  

 skift til ny udbyder.
Fast operatørvalg indebærer, at opkald fra den  

 pågældende abonnent automatisk dirigeres til en på forhånd aftalt  

 langdistanceoperatør.
Telestyrelsens disponering og tildeling af numre og nummerserier vil  

 fortsat skulle baseres på, at der skal bevares en nummermæssig sammenhæng  

 mellem nettene til gavn for brugerne.
Udgangspunktet hertil vil være to  

 forhold:
 For det første en videreførelse af den eksisterende entydige, fælles  

 nationale nummerplan med overordnede rammer for disponering og tildeling af  

 nummerressourcer, der respekterer den internationale nummerplan, som den til  

 enhver tid er fastsataf Den Internationale Telekommunikationsunion (ITU),  

 samt EU-bestemmelser på området.
For det andet en national disponering og tildeling af de nummer- og  

 adressesystemer, der anvendes for den interne udveksling af data om  

 trafikdirigering- og -afvikling mellem telenettene - såvel på national som på  

 international basis.
Den verdensomspændende disponering foretages af ITU,  

 idet dog nummer- og adressesystemerne er udformet således, at hvert af ITU's  

 medlemslande selv udformer den nationale del af nummer- og adressesystemerne.
Den nuværende nummerregulering på telefoni-, ISDN- og  

 mobilkommunikationsområdet fremgår af bekendtgørelse nr. 504 af 22. juni 1995  

 om disponering af numre og nummerserier til brug for offentlige  

 teletjenester.
Den nuværende regulering giver kun mulighed for  

 nummerdisponering og tildeling af numre i den danske nummerplan til Tele  

 Danmark A/S' telefoni- og ISDN- og mobiltjenester (NMT og OPS) udbudt på  

 koncessionsområdet samt Tele Danmark A/S' og Dansk MobilTelefon I/S'  

 mobiltjenester udbudt på særrettighedsområdet (GSM og ERMES).
Den kommende regulering vil give mulighed for nummerdisponering og  

 tildeling af numre til alle udbydere af telefoni- og ISDN-tjenester på det  

 liberaliserede område - herunder også de telefoni- og ISDN-tjenester, som  

 Tele Danmark A/S hidtil har udbudt på koncessionsområdet.
Endvidere vil der  

 være mulighed for at foretage den nationale udmøntning af rammerne for  

 nummer- og adressesystemerne anvendt i den interne trafikafvikling i  

 telenettene.
 Parallelt hermed vil der i lov om offentlig mobilkommunikation være en  

 tilsvarende mulighed for nummerdisponering og tildeling af numre og  

 nummerserier for de til mobilkommunikationsnettene hørende basale tjenester.
 De grundlæggende principper i gældende regulering vil blive fastholdt i  

 Trin 2a, og et forslag til en egentlig nummerlov vil indgå i Trin  

 2b-lovgivningen.
Ny opgavefordeling mellem telemyndighederne I overensstemmelse med den politiske principaftale om Trin 2 indeholder  

 lovforslaget, set i sammenhæng med de i øvrige, parallelt fremsatte  

 lovforslag i lovpakken om Trin 2a, forslag med henblik på sikring af, at  

 Telestyrelsen fremover kan fungere som uafhængig tilsyns-, mæglings- og  

 afgørelsesmyndighed med hensyn til den konkrete forvaltning af  

 telelovgivningen.
Lovforslaget indeholder således forslag om afskæring af  

 klageadgangen til Forskningsministeriet og af ministeriets instruksadgang  

 overfor Telestyrelsen om varetagelsen af myndighedsopgaven vedrørende  

 konkrete sager eller om behandling og afgørelse af enkeltsager, samt sikring  

 af klageadgang til Teleklagenævnet (der vil blive oprettet med hjemmel i den  

 parallelt fremsatte lov om konkurrenceforhold og samtrafik i telesektoren).
 Uanset den herved foreslåede afskæring af forskningsministerens adgang til  

 at instruere Telestyrelsen vedrørende konkrete sager, vil ministeren fortsat,  

 jf. også ministeransvarlighedsloven, have det overordnede ministeransvar for  

 Telestyrelsens virksomhed, herunder ansvaret for den overordnede styring og  

 tilrettelæggelse af Telestyrelsens aktiviteter og for sager vedrørende  

 Telestyrelsens økonomi og personale.
 Den pågældende regulering vil i Trin 2b blive fulgt op af en egentlig,  

 tværgående lovgivning i form af en selvstændig lov om Telestyrelsens  

 uafhængighed og selvstændige opgaver, og om opgavefordelingen mellem  

 Telestyrelsen og Forskningsministeriet.
Udover det ovenfor nævnte Teleklagenævn foreslås der oprettet et egentligt  

 Telebrugernævn, der bl.a. skal varetage de forbruger-relaterede opgaver, som  

 i dag ligger i Telenævnet og dermed afløse dette nævn.
Bestemmelserne om  

 Telenævnet foreslås således med nærværende lovforslag ophævet.  

 Telebrugernævnet, der vil blive oprettet med hjemmel i det parallelt  

 fremsatte lovforslag om forsyningspligt og visse forbrugerforhold inden for  

 telesektoren, vil få kompetence til at behandle klager over Telestyrelsens 1.  

 instans afgørelser i alle enkeltsager vedrørende forbrugerforhold.
 I overensstemmelse med, hvad der er praksis i dansk ret, vil anke over  

 afgørelser truffet af Telestyrelsen inden denne lovs forventede ikrafttræden  

 den 1. juli 1996 skulle behandles og afgøres af det nuværende Telenævn under  

 forudsætning af, at anken falder inden for Telenævnets nuværende  

 kompetenceområde.
 Se i øvrigt bemærkningerne til de pågældende lovforslag vedrørende  

 oprettelsen af de to nævn.
Tjenester og funktioner med henblik på nød-, beredskabs- og  

 alarmsituationer Lovforslaget indeholder endvidere hjemmel til at pålægge alle udbydere af  

 net og tjenester, som offentligheden har adgang til, bestemte opgaver og  

 forpligtelser med henblik på sikring af samfundsvigtig telekommunikation.
Der  

 vil være tale om net- og tjenestefunktioner med henblik på beredskabs- og  

 alarmsituationer.
Reguleringen udgør et supplement til den generelle  

 beredskabslovgivning.
 Hertil kommer en regulering med henblik på at sikre alle brugere adgang  

 til det generelle alarmnummer 112 uden afgift for brugerne.
Finansering af telemyndighedernes opgaver Det er hensigten med lovforslaget at skabe lovhjemmel til en omlægning af  

 den hidtidige finansieringsordning for statens tilsynsomkostninger i bred  

 forstand, idet det samtidig præciseres, at finansieringsordningen dækker det  

 samlede liberaliserede område.
Det sker ved, at der opkræves en  

 omkostningsdækkende ydelse, der fastsættes til et bestemt beløb pr. nummer og  

 nummerserier, herunder kortnumre og 8-cifrede telefonnumre, som den enkelte  

 operatør/udbyder har fået tildelt.
 Der er på nuværende tidspunkt primært tale om en ændret opkrævningsform  

 (via nummerafgifter), henholdsvis en ændret kreds af betalere (alle  

 markedsaktører, der har ønsket direkte adgang til nummer-ressourcerne).  

 Hertil kommer, at tilsynsaktiviteterne må formodes at vokse i omfang i  

 forbindelse med totalliberaliseringen og de regler, der i den forbindelse  

 indføres for at sikre nye markedsaktører reelle konkurrencemuligheder.
 Der vil blive udarbejdet særskilt aktstykke for 1996 om den foreslåede  

 omlægning umiddelbart efter lovforslagets vedtagelse.
 Den herved gennemførte lovgivning vil i Trin 2b, i sammenhæng med en  

 samlet lovfæstelse af rammerne for Telestyrelsens uafhængighed, blive fulgt  

 op af lovgivning om rammerne for Telestyrelsens aktivitets- og  

 udgifts-niveau.
 Vedrørende 1997 og de følgende år vil Forskningsministeriet i forbindelse  

 med Trin 2b udarbejde en samlet redegørelse for opgave- og  

 ressourcefordelingen i Telestyrelsen bl.a. med henblik på Finansloven for  

 1997.
Politiets adgang til at foretage indgreb i  

 meddelelseshemmeligheden Med henblik på at sikre politiet mulighed for fortsat at kunne foretage  

 indgreb i meddelelseshemmeligheden, jf. retsplejelovens kapitel 71, vil der i  

 forbindelse med den kommende lovgivning i Trin 2b blive indføjet et generelt  

 krav til telekommunikations-netoperatører om, at centraler, som operatøren  

 måtte anskaffe, skal være indrettet med aflytningsfaciliteter.  

 Aflytningsfaciliteterne skal, så vidt det er muligt, være baseret på fælles  

 europæiske standarder.
C.
EU-forhold Liberaliseringen på teleområdet er gennemført af EU-Kommissionen ved  

 udstedelse af Kommissionsdirektiver i medfør af Traktatens art. 90 (3).
 Det første Kommissionsdirektiv om liberalisering af markedet for  

 teletjenester blev udstedt 28. juni 1990. Direktivet liberaliserede alle  

 teletjenester - bortset fra taletelefonitjenester, satellittjenester, mobil-  

 og personkommunikationstjenester, telex samt offentlig radio/tv-transmission.  

 Direktivet respekterede, at medlemsstaterne kan opretholde ene- eller  

 særrettigheder for det offentlige telenets infrastrukturer.
Ved Kommissionsdirektiv 94/46/EØF af 13. oktober 1994 blev direktivets  

 anvendelsesområde udvidet til også at omfatte satellittjenester.
Endvidere  

 indebar en ændring af direktivet den 18. oktober 1995, at  

 kabel-tv-net-infrastrukturer fra 1. januar 1996 skal kunne anvendes til alle  

 teletjenester, der allerede er liberaliseret i EU.
Endelig er direktivet den 16. januar 1996 ændret, således at mobil- og  

 personkommunikationsområdet er omfattet af tjenesteliberaliseringsdirektivet.  

 Dette indebærer bl.a., at medlemsstaterne skal ophæve eksisterende eksklusive  

 eller særlige rettigheder, der gælder for tilrådighedsstillelse af mobil- og  

 personkommunikationssystemer og mobil- og personkommunikationstjenester.  

 Endvidere skal medlemsstaterne ophæve alle begrænsninger for  

 mobiloperatørernes adgang til etablering af egen infrastruktur til brug for  

 de tjenester, mobiloperatørens tilladelse i øvrigt omfatter.
Mobiloperatører  

 skal også have adgang til at anvende såkaldt alternativ infrastruktur, f.eks.  

 den teleinfrastruktur, jernbanerne ejer.
 Med henblik på gennemførelse fra 1. januar 1998 af den totale  

 liberalisering af alle telenet og -tjenester har Kommissionen for nylig  

 vedtaget endnu en ændring af tjenesteliberaliseringsdirektivet, jf.  

 Kommissionens direktiv 96/19/EF af 13. marts 1996.
Direktivet skal sikre, at medlemsstaterne ophæver alle eksklusive eller  

 særlige rettigheder for teletjenester og infrastrukturer og sikre, at enhver  

 virksomhed kan udbyde teletjenester og etablere egen infrastruktur.
Dog kan  

 der opretholdes ene- og særrettigheder for taletelefoni og for den  

 underliggende infrastruktur til telefonitjenester frem til 1. januar 1998.  

 Dette vil indebære, at alle tjenester, der allerede er liberaliseret i EU,  

 fra det tidspunkt, direktivet træder i kraft, selv kan vælge, hvilken  

 underliggende infrastruktur den pågældende tjeneste ønsker at benytte sig af.
 Det ovenfor nævnte direktiv udgør grundlaget for den politiske  

 principaftale om at rykke datoen for en total liberalisering af den danske  

 telesektor, inklusive infrastruktur til telefoni, frem til medio 1996 og  

 gennemføres med nærværende lovforslag i dansk ret.
D.
Lovens administrative og økonomiske konsekvenser I henhold til lovens § 4 skal koncessionshaveren betale en ydelse på 4 %  

 p.a. af sine egne og sine datterselskabers nettoindtægter på eneretsområderne  

 til staten (den omsætningsafhængige ydelse). Den omsætningsafhængige ydelse  

 bortfalder pr. 1. juli 1996.
 Omkostningerne forbundet med statens administration af de hidtidige  

 bestemmelser i lov om visse forhold på telekommunikationsområdet, § 2, stk.  

 1, 3 og 4, og administrative forskrifter udstedt i medfør heraf  

 (tilsynsomkostninger i bred forstand), er hidtil blevet betalt af Tele  

 Danmark A/S som koncessionshaver.
Det er hensigten, med Folketingets vedtagelse af lovforslaget at skabe  

 lovhjemmel for indførelse af en ordning, der fremtidig giver mulighed for  

 dækning af statens omkostninger, jf. ovenfor, for så vidt angår  

 tilsynsaktiviteterne på det samlede liberaliserede område hos udbydere af  

 offentlige telenet og teletjenester, som er tildelt numre, nummerserier eller  

 adresser.
Det sker ved, at der opkræves en omkostningsdækkende ydelse, der  

 fastsættes til et bestemt beløb pr. nummer, nummerserier eller adresse,  

 herunder 8-cifrede telefonnumre og operatørforvalgskoder, som den enkelte  

 udbyder af offentlige telenet og tjenester har fået tildelt.
 M.h.t. de dækkede typer af udgifter skal den omkostningsdækkende ydelse -  

 som hidtil - dække samtlige de af statens udgifter, som er forbundet med  

 tilsyn og administration m.v. af området, specifikationsarbejde,  

 beredskabsopgaver, generelle godkendelsesforhold samt arbejde i tilknytning  

 til tilsynsopgaverne i øvrigt, jf. dog reglerne om opkrævning af gebyrer i  

 forbindelse med Teleklagenævnets og Telebrugernævnets behandling af sager som  

 de foreslås affattet i de parallelt fremsatte lovforslag om  

 konkurrenceforhold og samtrafik i telesektoren og om forsyningspligt og visse  

 forbrugerforhold indenfor telesektoren.
 Det samlede beløb, der vil skulle opkræves, vil i udgangssituationen  

 udgøre ca. 25-30 mio. kr. årligt, hvilket eksempelvis, for så vidt angår  

 8-cifrede telefonnumre, vil indebære en betaling fra udbydere af offentlige  

 telenet og -tjenester til staten i størrelsesordenen 1-2 kr. pr. tildelt  

 nummer pr. år.
Erhvervsøkonomiske konsekvenser Det er formålet med lovforslaget at sikre danske brugere teleydelser, der  

 ligger blandt de bedste og billigste i verden.
Derudover er det hensigten at  

 stille danske virksomheder bedst muligt til den brede konkurrence i EU.
Den  

 samlede pakke af lovforslag der fremsættes samtidigt med dette forslag vil  

 understøtte udviklingen af teleydelser og medvirke til at skabe nye  

 arbejdspladser ikke kun indenfor telesektoren men også indenfor andre  

 sektorer.
Med de liberaliseringsinitiativer der er indeholdt i dette forslag vil  

 brugerne af telekommunikationsydelser få en større frihed med hensyn til valg  

 af teleoperatører.
Der åbnes samtidig for anlæg af egen infrastruktur.
Dermed  

 skabes mulighed for omkostningsbesparelser for det danske erhvervsliv med en  

 forbedret konkurrenceevne til følge.
For Tele Danmark A/S vil lovforslaget betyde at selskabet ikke længere har  

 nogen eneret på telekommunikationsområdet, jf. dog ovenfor om Færøerne og  

 Grønland.
Tele Danmark A/S vil have mulighed for at drive forretning på  

 samtlige områder der ikke længere er undergivet eneret.
Miljømæssige konsekvenser Lovforslaget har ingen miljømæssige konsekvenser.
E.
Høring Udkastet til dette lovforslag har været udsendt til høring hos de i  

 Telerådet repræsenterede organisationer m.fl. samt hos relevante ministerier,  

 Kommunernes Landsforening, Frederiksberg og Københavns Kommuner.
Bemærkninger til de enkelte bestemmelser Til § 1 Til nr. 1 Den foreslåede ændring af bestemmelsen indebærer at begrebet  

 særrettigheder ikke længere anvendes i den danske telelovgivning.
I den seneste EU-regulering på mobilområdet er det fastlagt, at evt.  

 eksisterende særrettighedsregulering skal ophæves.
Ved særrettigheder forstås  

 i den forbindelse særlige rettigheder der tildeles udfra skønsmæssige  

 kriterier, og ikke det faktum at der på et givet marked sker en begrænsning  

 af antallet af markedsaktører f.eks. ud fra frekvensmæssige hensyn.
Med  

 henblik på at tilpasse den danske lovgivning til de seneste udspil fra EU,  

 samt for at undgå misforståelser på grund af forskellig anvendelse af det  

 pågældende begreb, er begrebet særrettigheder udgået.
 De eksisterende GSM-tilladelsesindehavere Tele Danmark A/S og  

 DanskMobilTelefon I/S reguleres frem over, i lighed med øvrige indehavere af  

 tilladelser til offentlige mobilkommunikationsnet, af forslag til lov om  

 offentlig mobilkommunikation, der fremsættes samtidigt med dette lovforslag.
 Der er ikke med den pågældende ændring af bestemmelsen tilsigtet nogen  

 ændring m.h.t. mulighederne for dels at gennemføre liberalisering med hjemmel  

 i § 3 i nærværende lov, dels at gennemføre liberalisering ved lov, således  

 som det bl.a. sker med det parallelt fremsatte lovforslag om offentlig  

 mobilkommunikation.
Til nr. 2 Den foreslåede ophævelse betyder, at § 12 i Tele Danmark A/S' koncession,  

 der indebærer en forpligtelse til i samråd med Finansministeriet at udøve  

 kontrol ved løn, pensions- og øvrige ansættelsesvilkår m.v. for ansatte i  

 selskabet, udgår.
Til nr. 3 og 4 Den nuværende finansieringsbestemmelse vedr. tilsynsudgifter ophæves.
Der  

 henvises til bemærkningerne til nr. 11 for så vidt angår den fremtidige  

 finansiering heraf.
 I overensstemmelse med den generelle overførsel af al kompetence til at  

 træffe 1. instansafgørelser til Telestyrelsen foreslås det hermed lovfæstet,  

 at også tilsynet med koncessionshaveren på de stærkt begrænsede områder hvor  

 koncessionen fortsat finder anvendelse, ligger hos Telestyrelsen.
 Som nævnt i de almindelige bemærkninger er der bl.a. tale om, at  

 situationen fastfryses for så vidt angår teletrafik til og fra Færøerne og  

 Grønland, med den konsekvens at koncessionen stadig finder anvendelse på  

 disse områder.
Til nr. 5 Det er fundet hensigtsmæssigt ikke at ændre den bestående klagevej for så  

 vidt angår forhold der fortsat er omfattet af Tele Danmark A/S' koncession,  

 jf. bemærkningerne til nr. 3 og 4 ovenfor.
Koncessionen vil som nævnt efter  

 1. juli 1996 primært udgøre grundlaget for regulering af teletrafik til og  

 fra Færøerne og Grønland.
Henset til det igangværende udvalgsarbejde herom og  

 de udestående drøftelser med Færøerne og Grønland er det derfor ikke fundet  

 hensigtsmæssigt på nuværende tidspunkt at ændre den bestående klageadgang til  

 forskningsministeren.
 Bestemmelsen er dog sprogligt ajourført.
Til nr. 6 Der foretages hermed en generel justering af § 3 i lov om visse forhold på  

 telekommunikationsområdet, der danner grundlag for den praktiske  

 gennemførelse af liberaliseringen af de enkelte delområder.
Til § 3, stk. 1 Med den foreslåede formulering af bestemmelsen er der tale om en  

 videreførelse af den hidtidige formulering af § 3 i loven.
Bestemmelsen vil  

 således danne hjemmelsgrundlag for reguleringen af såvel offentlige og  

 ikke-offentlige telenet og teletjenester på fastnet- og mobilområdet.
I den generelle beredskabslov, der dækker planlægning og foranstaltninger  

 til udførelse af opgaver inden for det civile beredskab i krise eller  

 krigssituationer, indgår at de enkelte ministre inden for deres område skal  

 planlægge og træffe foranstaltninger til udførelse af opgaver inden for det  

 civile beredskab.
I bekendtgørelse om teleberedskab er der fastsat  

 bestemmelser vedrørende teleområdet.
Vedkommende minister kan i den  

 forbindelse pålægge offentlige myndigheder og offentlige og private  

 virksomheder og institutioner at yde bistand ved planlægningen eller  

 udførelsen af opgaver inden for det civile beredskab.
Desuden indeholder beredskabslovgivningen en særlig hjemmel til at  

 regulere teleselskabernes bistand ved alarmering af redningsberedskabet (dvs.  

 håndtering af 112-opkald, herunder medvirken til opbygning af selve  

 alarmstrukturen). I bemærkningerne til denne lovbestemmelse var oprindelig  

 angivet, at denne rettede sig imod teleselskaber omfattet af koncession eller  

 særrettigheder.
En konsekvens af den foretagne liberalisering, herunder  

 afskaffelsen af eksisterende ene- eller særrettigheder, er, at bestemmelsen  

 fremover vil skulle finde anvendelse på alle udbydere af telenet og tjenester  

 til offentligheden.
 Det vil fortsat være omkostningsfrit at foretage opkald til alarmtjenesten  

 (112).
Med henblik på at kunne opfylde beredskabslovens formål vil det være  

 nødvendigt, at kredsen af virksomheder, som kan pålægges bestemte  

 forpligtelser udvides til i relevant omfang at omfatte samtlige udbydere af  

 telenet og teletjenester.
Den nærmere regulering, som forskningsministeren  

 foreslås bemyndiget til at udstede, vil derfor indeholde regler om en sådan  

 udvidet adgang til udstedelse af pålæg med henblik herpå.
Hensigten med nærværende lovbestemmelser er bl.a. at give hjemmel til at  

 fastsætte bestemmelser med henblik på sådanne ekstraordinære situationer, som  

 ikke er omfattet af beredskabslovens § 2 eller som supplerer denne.
Dette  

 skal ses i sammenhæng med bemærkningerne til beredskabsloven, hvori det er  

 anført, at det vil være hensigtsmæssigt, at ministerierne bl.a. inddrager  

 fredstidsmæssige katastrofer i deres civile beredskabsplanlægning.
 Reguleringen vil bl.a. kunne tage sigte på sikring af de fornødne tekniske  

 funktioner og personelle beredskab med henblik på alarmeringssituationer  

 overfor offentligheden, opretholdelse af prioriteret kommunikation m.v. i  

 forbindelse med større ulykker, stormflodssituationer og atomart beredskab.
Dette vil ske i form af opstilling af rammer, der vil danne grundlag for  

 pålæg fra Telestyrelsen til de enkelte udbydere af telenet og teletjenester  

 om beredskabsforpligtelser af forskellig art.
Sigtet vil være en fleksibel  

 regulering, der ikke indeholder mere byrdefulde krav, end formålet  

 nødvendiggør.
Det er således ikke hensigten at gennemføre en regulering på  

 dette område, hvor enhver kommende udbyder af telenet og teletjenester  

 pålægges et omfattende sæt bestemmelser og krav.
Den nærmere regulering vil  

 samtidig blive fastsat således, at der ikke herved sker en uhensigtsmæssig  

 konkurrenceforvridning mellem selskaber, der opererer på samme marked eller  

 branche.
Derudover er der i punkt 7 indsat en ny hjemmel til at fastsætte regler om  

 løsning af kapacitetsproblemer i forbindelse med radiobaserede telenet og  

 -tjenester.
Hjemmelen vil blive udnyttet til at fastsætte bestemmelser i  

 forbindelse med den påtænkte liberalisering af DECT, der giver Telestyrelsen  

 mulighed for at gribe ind i det omfang der opstår kapacitetsproblemer på  

 DECT-området.
De nærmere regler herom vil indeholde muligheden for indgreb, der  

 begrænser mulighederne for i konkrete tilfælde at anvende DECT til mere  

 kapacitetskrævende telekommunikationsydelser.
I den forbindelse vil basale  

 anvendelsesmuligheder som f.eks. telefoni blive prioriteret højere end f.eks.  

 multimedietjenester.
Til § 3, stk. 1, nr. 8 Sikring af operatørforvalg vil ske ved, at der i administrative  

 forskrifter stilles krav til alle udbydere af offentlige telenet og  

 teletjenester, som er tildelt numre eller nummerserier om at give  

 abonnenterne adgang til gennem anvendelse af operatørforvalgskode ved det  

 enkelte opkald at bestemme, hvilken langdistanceoperatør, der ønskes anvendt.
 Etablering af operatørforvalg mellem lokale teleoperatører og  

 langdistanceoperatører forudsætter, at parterne indgår nærmere aftale om  

 trafikudveksling og afregning.
 Under hensyntagen til tekniske begrænsninger i de analoge centralsystemer,  

 der formentlig i de fleste tilfælde vil umuliggøre operatørforvalg, vil det  

 være op til den enkelte udbyder selv at tage stilling til, hvorvidt  

 operatørforvalg skal tilbydes abonnenter tilsluttet sådanne analoge  

 centralsystemer etableret og taget i brug før 1. juli 1996.
Til § 3, stk. 1, nr. 9 Der vil i de nærmere regler bl.a. indgå:
 a) At Telestyrelsen forestår disponeringen og tildelingen af numre og  

 nummerserier m.m., såvel for de nummerplaner, der retter sig mod brugerne af  

 telenettene, som for de nummerplaner (nummer- og adressesystemer), der  

 anvendes internt mellem nettene.
 b) At Telestyrelsen tildeler udbydere af offentlige telenet og  

 teletjenester blokke a 10.000 eller 100.000 8-cifrede abonnentnumre i ledige  

 milliongrupper, inden for den eksisterende danske nummerplan.
c) At Telestyrelsen tildeler langdistanceoperatører 4- og 5-cifrede  

 operatørforvalgskoder i særlig nummerserie.
Operatørforvalgskoden skal  

 anvendes af abonnenterne hos lokale teleoperatører ved valg af alternativ  

 langdistanceoperatør.
d) Det kan ikke udelukkes, at der specielt ved en initialtildeling medio  

 1996 vil kunne forekomme tilfælde, hvor flere operatører samtidig anmoder om  

 at få tildelt samme operatørforvalgskode.
I givet fald vil Telestyrelsen  

 derfor kunne anvende en udvælgelsesform, der sikrer fair og lige vilkår ved  

 initialtildelingen af operatørforvalgskoder.
Noget tilsvarende vil blive  

 tilfældet ved åbningen af nye nummerserier for operatørforvalgskoder, hvor  

 der vil kunne forekomme tilfælde, hvor flere operatører samtidig anmoder om  

 at få tildelt samme kode.
I sådanne tilfælde kan det i sidste instans vise  

 sig nødvendigt eventuelt at anvende lodtrækning med henblik på udvælgelse.
 e) Telestyrelsen sikrer gennem nummerdisponeringen, at der ikke skabes  

 unødige bindinger til valg af metode ved introduktionen af frit operatørvalg  

 og nummerportabilitet i de danske telenet, og hvorom forslag vil være  

 indeholdt i lovgivning, der skal gennemføres i forbindelse med Trin 2b.
 f) Vilkår for tildeling, der bl.a. vil kunne være at ansøgeren skal  

 dokumentere behovet for numre, at numrene alene må anvendes til de bestemte  

 formål og tjenester, at tildelingen kan trækkes tilbage, dersom numrene ikke  

 udnyttes, m.m.
 g) Tilpasning af de i dag gældende principper for Telestyrelsens tildeling  

 af numre og adresser til brug for datakommunikationstjenester.
Til § 3, stk. 4-6 De foreslåede bestemmelser udgør en del af den generelle omstrukturering  

 af afgørelses- og klagereglerne på telekommunikationsområdet, som er omtalt i  

 de almindelige bemærkninger.
 Telestyrelsens rolle som 1. instans i alle sager vedr. anvendelsen af  

 bekendtgørelser udstedt med hjemmel i § 3 lovfæstes hermed.
I den sammenhæng foreslås endvidere indsat en bestemmelse der har som  

 formål at afskære forskningsministerens adgang til at give tjenestebefaling  

 om varetagelsen af myndighedsopgaven vedrørende konkrete sager eller om  

 behandling og afgørelse af enkeltsager efter denne lov eller forskrifter  

 udstedt med hjemmel heri.
Denne adgang er dog bevaret for så vidt angår sager  

 om beredskabsmæssige forhold efter stk. 1, nr. 2 og sager efter § 2, stk. 5.  

 Det præciseres samtidigt, at Telestyrelsens afgørelser i den forbindelse skal  

 påklages til forskningsministeren.
 I den hidtidige formulering af § 3 indgår, at telemyndighederne kan lukke  

 telenet og tjenester, der ikke overholder de i medfør af stk. 1-2 fastsatte  

 regler, herunder at der kan udstedes påbud til Tele Danmark A/S om at  

 udelukke de pågældende teletjenester fra adgang til det offentlige telenet.
 Set i lyset af den generelle liberalisering og set i lyset af, at den  

 parallelt foreslåede lov om konkurrenceforhold og samtrafik i telesektoren  

 indeholder rammer for, under hvilke omstændigheder det vil være berettiget at  

 afbryde adgangen til andre selskabers infrastruktur og tjenester, er det  

 fundet hensigtsmæssigt at erstatte disse gennemtvingelsesmidler med  

 bestemmelser om udstedelse af påbud og gennemtvingelse af disse påbud ved  

 hjælp af dagbøder.
Til nr. 7 Der er alene tale om en konsekvensændring.
Til nr. 8 Med de foreslåede bestemmelser er der ikke tale om at der tillægges  

 Service 900-Nævnet en ny kompetence.
De foreslåede bestemmelser er en  

 videreførelse af de eksisterende regler i medfør af den nugældende § 3.
Det er fundet hensigtsmæssigt i selve bestemmelsen at fastslå, at  

 præcisere hjemmelen til regler, der bl.a. tilgodeser, at brugerne af  

 tjenesterne ikke fristes til et uforholdsmæssigt stort forbrug af tjenesterne  

 på grund af disses indhold, eller til et forbrug, som forbrugeren ikke vil  

 kunne betale for.
Service 900-tjenester reguleres herudover med hjemmel i §  

 3.
Til nr. 9 Denne bestemmelse ophæver grundlaget for Telenævnet.
Telenævnet  

 videreføres dog i en ny konstruktion.
Dette fremgår af det lovforslag  

 vedrørende forsyningspligt og visse forbrugerforhold inden for telesektoren,  

 som fremsættes samtidigt med dette forslag.
Der henvises i øvrigt til de  

 almindelige bemærkninger.
 Det vil fremover være sådan, at klager over Telestyrelsens afgørelser  

 truffet i medfør af forskrifter udstedt med hjemmel i § 3 kan indbringes for  

 et særligt Teleklagenævn, der er oprettet i henhold til det lovforslag der  

 fremsættes samtidigt med dette vedrørerende samtrafik og konkurrenceforhold i  

 telesektoren.
 I overensstemmelse med, hvad der er praksis i dansk ret, vil anke over  

 afgørelser truffet af Telestyrelsen inden denne lovs forventede ikrafttræden  

 den 1. juli 1996 skulle behandles og afgøres af det nuværende Telenævn under  

 forudsætning af, at anken falder inden for Telenævnets nuværende  

 kompetenceområde.
 Det nye Teleklagenævn vil foruden afgørelser truffet i medfør af  

 forskrifter udstedt efter § 3, skulle tage sig af klager vedrørende  

 samtrafikspørgsmål, klager over afgørelser på mobilkommunikationsområdet og  

 på radiokommunikationsområdet.
Til nr. 10 Den pågældende bestemmelse er på baggrund af den generelle liberalisering  

 ajourført således at påbud kan udstedes til alle udbydere af offentlige  

 telenet og teletjenester, og ikke alene til koncessionshaveren.
Til nr. 11 Af de almindelige bemærkninger under punkt D, hvortil henvises, fremgår,  

 at der med dette lovforslags vedtagelse vil blive skabt lovhjemmel til gennem  

 en betaling fra udbydere af offentlige telenet og teletjenester at få dækket  

 statens omkostninger vedrørende administrationen af en række nærmere angivne  

 love og administrative forskrifter på teleområdet, samt i den forbindelse  

 Telestyrelsens opgaver på beredskabsområdet.
 Det skal bemærkes, at tilladelsesindehavere på offentlige  

 mobilkommunikationsnet vil blive opkrævet en omkostningsdækkende ydelse til  

 dækning af de udgifter, der er forbundet med Telestyrelsens administration  

 m.v. af Lov om mobilkommunikation, jf. denne lovs bestemmelser herom.
Dette indebærer, at tilladelsesindehaverne på mobilkommunikationsområdet  

 ikke skal betale for de 8-cifrede abonnentnumre, der anvendes til de  

 tjenester, der udbydes under tilladelsen.
Omvendt vil tilladelsesindehaverne  

 dog skulle betale for de numre og nummerserier, der anvendes for tjenester,  

 der ikke er omfattet af mobiltilladelserne, hvilket eksempelvis vil være de  

 forskellige former for svartjenester, der tilbydes mobiltelefonabonnenterne,  

 samt 4- og 5-cifrede numre.
 Udgangspunktet for betalingen for tildeling af numre, nummerserier eller  

 adresser vil være et bestemt beløb pr. tildelt 8-cifret abonnentnummer.
For hvert tildelt 3-, 4- og 5-cifret nummer betales et beløb, der  

 fastsættes forholdsmæssigt ud fra, hvor megen kapacitet i nummerplanen  

 nummeret beslaglægger.
For et 3-cifret nummer betales således 100.000 gange  

 prisen for et 8-cifret nummer, for et 4-cifret nummer 10.000 gange prisen,  

 osv.
 For nummeret 112, der benyttes ved opkald til landets alarmcentraler, vil  

 der ikke blive opkrævet betaling.
Prisen for en såkaldt DNIC (Data Network Identification Code) hhv.  

 ADMD-adresse (Administration Management Domain), der bruges for nummerering  

 og adressering i net til brug for datakommunikationstjenester, vil blive  

 fastsat til et beløb svarende til prisen på et 4-cifret hhv. et 5-cifret  

 nummer.
Disse nye betalinger på datakommunikationsområdet vil være i samme  

 størrelsesorden som de hidtil opkrævede gebyrer for tildeling af sådanne  

 numre og adresser.
 Gebyret for tildelte numre og adresser til brug for  

 datakommunikationstjenester er for året 1996 opkrævet ved årets begyndelse.  

 Der vil ikke ske nogen refusion af denne betaling for så vidt angår perioden  

 1. juli 1996 - 31. december 1996, og den nye omkostningsdækkende ydelse vil  

 derfor først træde i kraft for disse numre og adresser fra 1. januar 1997.  

 Tilsvarende vil være gældende for nye numre og adresser tildelt til brug for  

 datakommunikationstjenester, der tildeles inden lovens ikrafttræden 1. juli  

 1996.
 For nye numre og adresser, der tildeles til brug for  

 datakommunikationstjenester efter 30. juni 1996, vil den nye  

 omkostningsdækkende ydelse være gældende.
Til nr. 12 Som en følge af at den omsætningsafhængige ydelse bortfalder er det fundet  

 hensigtsmæssigt, at ophæve bestemmelsen i lovens § 4.
Til nr. 13 Der henvises til de almindelige bemærkninger.
Til nr. 14 Der er tale om en konsekvensændring og der henvises til bemærkningerne  

 ovenfor til nr. 11 ad § 3 g.
Til nr. 15 Udvidelse af straffebestemmelsen i § 10 til også at omfatte § 3a sker som  

 følge af at hjemmelsgrundlaget for reguleringen af service 900-tjenester nu  

 fremgår direkte af § 3a og ikke af § 3.
Til § 2 Til nr. 1 og 2 Ændringen af henvisningen i § 3 stk. 3, er alene en konsekvensændring.
Med den foreslåede bestemmelse foretages den forudsatte ophævelse af  

 kommunegrænsereglen for fællesantenneanlæg.
Den foreslåede ophævelse af nr. 3  

 er således en konsekvens af den totale infrastrukturliberalisering på  

 teleområdet og følger af de politiske aftaler af 6. april og 6. december  

 1995.
Til nr. 3 Telestyrelsens opgave som tilsynsmyndighed i alle sager, herunder vedr.  

 anvendelsen af bekendtgørelser udstedt med hjemmel i §§ 5 og 5a lovfæstes  

 hermed.
 Bestemmelsen i § 5b, stk. 2, har som formål at afskære  

 forskningsministerens adgang til at give tjenestebefaling om varetagelsen af  

 myndighedsopgaven vedrørende konkrete sager eller om behandling og afgørelse  

 af enkeltsager efter denne lovs kapitel 2 eller forskrifter udstedt med  

 hjemmel heri.
På fællesantenneområdet forekommer der dels et antal forbrugerklagesager  

 af relativt teknisk karakter, som forudsætter tele-og radiofaglig ekspertise  

 samt dels klager over manglende brugerindflydelse i forbindelse med  

 programvalg.
På baggrund heraf og for at skabe parallelitet til blandt andet  

 behandling af klagesager på det øvrige tele- og radiokommunikationsområdet,  

 forslås det i § 5c, at Telestyrelsens afgørelser om forbrugerforhold i medfør  

 af lovens § 5, nr. 2 kan påklages til det Telebrugernævn, der forslås nedsat  

 i medfør af det samtidig med dette fremsatte lovforslag om forsyningspligt og  

 visse forbrugerforhold inden for telesektoren.
Som et led i den nye struktur på myndighedssiden indenfor  

 telekommunikationsområdet, foreslås der endvidere oprettet et Teleklagenævn.  

 Nævnet nedsættes i medfør af det samtidig med dette fremsatte lovforslag om  

 konkurrenceforhold og samtrafik i telesektoren.
For at skabe parallelitet til  

 behandling af klagesager på infrastrukturområdet, forslås det i § 5d, at  

 Telestyrelsens afgørelser, der ikke er omfattet af § 5c, kan påklages til  

 Teleklagenævnet.
Til nr. 4 Det fremgår af den nuværende § 35, nr. 2 og 3, at Tele Danmark A/S eller  

 nærtstående selskaber ikke kan få tilladelse til at drive programvirksomhed.  

 Baggrunden herfor var Tele Danmark A/S' eneretsstilling, som  

 programtransportør af radio- og tv-programmer via det offentlige telenet.
Som  

 konsekvens af den totalliberalisering der nu gennemføres, er det aftalt i de  

 telepolitiske aftaler af 6. april og 6. december 1995, at Tele Danmark A/S  

 skal have adgang til på linje med andre programtransportører, som f.eks.  

 Stofa, at drive eller via f.eks. samarbejdsaftaler (joint-ventures) involvere  

 sig i programvirksomhed via satellit og kabel.
Til nr. 5 Tilføjelsen af henvisning til § 5 a er en konsekvens af, at overtrædelse  

 af forskrifter udstedt i medfør af § 5 og § 5 a, bør sidestilles.
Til § 3 Loven forudsættes at træde i kraft den 1. juli 1996.
Til § 3, stk. 2 Den nuværende prisloftregulering af Tele Danmark A/S forudsættes hermed  

 videreført til 31. december 1997. Den hidtidige hjemmel herfor er  

 bestemmelserne om Tele Danmark A/S' koncession, hvor efter der kan fatsættes  

 takster og takstprincipper for koncessionshaverens tjenester på  

 eneretsområdet.
 Da de af prisloftreguleringen omfattede områder og tjenester pr. 1. juli  

 1996 liberaliseres, er det derfor nødvendigt at sikre særskilt hjemmel til at  

 opretholde prisloftreguleringen uanset denne liberalisering.
 Forskningsministerens adgang til at give Telestyrelsen tjenestebefaling om  

 konkrete sager vedrørende prisloftreguleringen som hjemlet i § 3, stk. 2, er  

 afskåret, jf. § 3, stk. 5, i lov om visse forhold på  

 telekommunikationsområdet, som denne bestemmelse er foreslået affattet med  

 nærværende lovforslag.
Klager over Telestyrelsens afgørelser vedrørende prisloftreguleringen sker  

 til Teleklagenævnet, jf. § 3, stk. 6, i lov om visse forhold på  

 telekommunikationsområdet, som denne bestemmelse er foreslået affattet med  

 nærværende lovforslag.
Bilag 1 I dette bilag er (med mindre skrift) indsat den gældende formulering af de bestemmelser, der berøres af lovforslaget Lov om visse forhold på telekommunikationsområdet § 2. Forskningsministeren meddeler koncession på anlæg og drift af  

 de transmissionsveje og centraler, der er knyttet til følgende offentlige  

 radio- og trådbårne telekommunikationstjenester samt udbudet af disse:
 1) Telefonitjenester.
 2) Tekst- og datakommunikationstjenester.
 3) Udleje af faste kredsløb.
 4) Mobilkommunikations- og satellittjenester.
 Stk. 2. For koncessionen gælder i øvrigt lov nr. 84 af 11. maj  

 1897 om telegrafer og telefoner med senere ændringer.
Stk. 3. Forskningsministeren kan træffe beslutning om  

 liberalisering på de i stk. 1 nævnte områder.
Koncessionshaveren skal uanset  

 bestemmelsen i § 8 tåle, at koncessionen indskrænkes i overensstemmelse med,  

 at der træffes beslutning om liberalisering.
Stk. 4. Forskningsministeren fastsætter i koncessionen vilkår for  

 og fører tilsyn med koncessionshaverens anlæg samt med disses udbygning og  

 drift.
Der kan bl.a. i koncessionen fastsættes vilkår om:
 1) Takstfastsættelsen og principperne herfor samt abonnementsvilkårene for  

 koncessionshaverens tjenester på eneretsområdet.
 2) Forpligtelse til at udføre særlige opgaver uden sædvanlig fortjeneste  

 eller med underskud.
 3) Sikring og opretholdelse uden udgifter for staten af samfundsvigtig  

 telekommunikation under ekstraordinære forhold.
 4) Vederlagsfri medvirken i internationale samarbejdsorganisationer samt i  

 specifikationsarbejde på telekommunikationsområdet.
 5) Overholdelse af EF-regler, der er umiddelbart anvendelige, og de  

 bestemmelser, der af forskningsministeren meddeles koncessionshaveren.
 6) Overholdelse af vedtagelser truffet i det internationale samarbejde på  

 telekommunikationsområdet.
 7) Forhandlingsregler for personaleorganisationer.
 8) Overholdelse af konkurrence- og regnskabsmæssige forhold.
 Stk. 5. Tilsynet med koncessionshaver på de af koncessionen  

 omfattede områder, herunder behandling og afgørelse af klager, jf. stk. 4,  

 varetages af Telestyrelsen.
 § 2. Forskningsministeren meddeler koncession på anlæg og drift af  

 de transmissionsveje og centraler, der er knyttet til følgende offentlige  

 radio- og trådbårne telekommunikationstjenester samt udbudet af disse:
 1) Telefonitjenester.
 2) Tekst- og datakommunikationstjenester.
 3) Udleje af faste kredsløb.
 4) Mobilkommunikations- og satellittjenester.
 Stk. 2. For koncessionen gælder i øvrigt lov nr. 84 af 11. maj  

 1897 om telegrafer og telefoner med senere ændringer.
Stk. 3. Forskningsministeren kan træffe beslutning om  

 liberalisering på de i stk. 1 nævnte områder.
Dog sker indførelse af  

 særrettigheder på nævnte områder ved særskilt lovgivning.
Koncessionshaveren  

 skal uanset bestemmelsen i § 8 tåle, at koncessionen indskrænkes i  

 overensstemmelse med, at der træffes beslutning om liberalisering eller  

 indføres særrettigheder.
Stk. 4. Forskningsministeren fastsætter i koncessionen vilkår for  

 og fører tilsyn med koncessionshaverens anlæg samt med disses udbygning og  

 drift.
Der kan bl.a. i koncessionen fastsættes vilkår om:
 1) Takstfastsættelsen og principperne herfor samt abonnementsvilkårene for  

 koncessionshaverens tjenester på eneretsområdet.
 2) Forpligtelse til at udføre særlige opgaver uden sædvanlig fortjeneste  

 eller med underskud.
 3) Sikring og opretholdelse uden udgifter for staten af samfundsvigtig  

 telekommunikation under ekstraordinære forhold.
 4) Vederlagsfri medvirken i internationale samarbejdsorganisationer samt i  

 specifikationsarbejde på telekommunikationsområdet.
 5) Overholdelse af EF-regler, der er umiddelbart anvendelige, og de  

 bestemmelser, der af forskningsministeren meddeles koncessionshaveren.
 6) Overholdelse af vedtagelser truffet i det internationale samarbejde på  

 telekommunikationsområdet.
 7) Tilsyn med løn-, pensions- og øvrige ansættelsesvilkår samt normering.
 8) Forhandlingsregler for personaleorganisationer.
 9) Overholdelse af konkurrence- og regnskabsmæssige forhold.
 Stk. 5. Koncessionshaver godtgør staten de udgifter, som er  

 forbundet med administration m.v. af stk. 1, 3 og 4 og administrative  

 forskrifter udstedt i medfør heraf.
 Stk. 6. Forskningsministeren kan beslutte, at tilsynet med  

 koncessionshaver, herunder behandling af klager, jf. stk. 4, skal varetages  

 af Telestyrelsen.
§ 2 a.
Klager over Telestyrelsens afgørelser efter § 2, stk. 5,  

 kan påklages til forskningsministeren, der afgør disse med bindende virkning  

 for koncessionshaver.
§ 2 a.
Klager over koncessionshaver eller dennes datterselskabers  

 forhold på det koncessionerede område over for det offentlige eller private  

 kan forskningsministeren afgøre med bindende virkning for koncessionshaver,  

 jf. dog § 3 b.
 § 3. Forskningsministeren fastsætter nærmere regler for de telenet  

 og teletjenester, der er liberaliseret, herunder om indførelse af  

 anmeldelses- eller tilladelsesordninger, der bl.a. tilgodeser følgende  

 hensyn:
 1) Opfyldelsen af særlige brugergruppers, herunder handicappedes, behov.
 2) Sikring af samfundsvigtig telekommunikation, uden omkostninger for  

 staten i alarm- og beredskabssituationer på områder der ikke er dækket af den  

 generelle beredskabslovgivning.
 3) Sikring af væsentlige krav, herunder sikring af telenet og  

 teletjenesters driftssikkerhed og integritet, driftskompatibilitet mellem  

 telenet og teletjenester samt databeskyttelse.
 4) Sikring af universalitet for samfundsvigtige teletjenester.
 5) Hemmeligholdelse af telekommunikation.
 6) Gennemførelse af EU-regler.
 7) Regulering af radiobaserede telenet og teletjenester med henblik på  

 løsning af kapacitetsproblemer.
 8) Sikring af frit operatørvalg på grundlag af samtrafikaftaler herom.
 9) Sikring af uhindrede opkaldsmuligheder og muligheder for samtrafik  

 mellem offentlige telenet og teletjenester i såvel indland som udland på  

 grundlag af fælles nummer- og adresseplaner, herunder overordnede rammer for  

 tildeling af nummer- og adresseressourcer.
 Stk. 2. I forskrifter fastsat i medfør af stk. 1, kan  

 forskningsministeren fastsætte bestemmelser om at udbydere af telenet og  

 teletjenester skal meddele alle oplysninger, der skønnes nødvendige for  

 administrationen af forskrifterne.
 Stk. 3. Bestemmelserne i straffelovens § 152 og §§ 152 d - 152 f  

 finder tilsvarende anvendelse for den, der er eller har været ansat hos  

 udbydere af telenet og teletjenester m.v., der er omfattet af forskrifter  

 fastsat i medfør af stk. 1.
Stk. 4. Telestyrelsen fører tilsyn med overholdelsen af de i  

 medfør af stk. 1 fastsatte forskrifter og træffer afgørelse i sager herom.
I  

 forbindelse hermed kan Telestyrelsen meddele påbud til udbydere af telenet og  

 teletjenester.
Telestyrelsen kan pålægge dagbøder med henblik på at  

 gennemtvinge overholdelse af de pågældende påbud.
Der er udpantningsret for  

 beløbene.
Stk. 5. Forskningsministeren kan ikke give Telestyrelsen  

 tjenestebefaling om varetagelsen af myndighedsopgaven vedrørende konkrete  

 sager eller om behandling og afgørelse af enkeltsager efter denne lov eller  

 forskrifter udstedt med hjemmel heri.
Dette gælder dog ikke konkrete sager  

 efter stk. 1, nr. 2, og § 2, stk. 5.
Stk. 6. Telestyrelsens afgørelser i medfør af stk. 4, og klager  

 over Telestyrelsens sagsbehandling i forbindelse med sådanne afgørelser, kan  

 påklages til det i medfør af lov om konkurrenceforhold og samtrafik i  

 telesektoren nedsatte Teleklagenævn.
Afgørelser vedrørende beredskabsmæssige  

 forhold, jf. stk. 1, nr. 2, skal dog fortsat påklages til  

 forskningsministeren.
 § 3. Forskningsministeren kan fastsætte forskrifter for etablering  

 og drift af de tjenester, transmissionsveje og centraler, der ikke er  

 omfattet af koncession eller særrettigheder, jf. § 2, stk. 1 og stk. 3.
 Stk. 2. I forskrifter fastsat i medfør af stk. 1 kan  

 forskningsministeren fastsætte bestemmelser, herunder om indførelse af  

 anmeldelses- eller tilladelsesordninger, der bl.a. tilgodeser følgende  

 hensyn:
 1) Opfyldelsen af særlige brugergruppers, herunder handicappedes, behov.
 2) Oplysning til brugerne af offentlige telekommmunikationstjenester om  

 vilkårene for tilslutning til tjenesten, herunder oplysning om tjenestens  

 pris, kvalitet og leveringstider.
 3) Sikring af væsentlige krav, herunder sikring af det offentlige telenets  

 driftssikkerhed og integritet, driftskompatibilitet mellem tjenester samt  

 databeskyttelse.
 4) Sikring af samfundsvigtige hensyn, herunder alarm- og beredskabsmæssige  

 forhold.
 5) Sikring af universalitet for samfundsvigtige teletjenester.
 6) Hemmeligholdelse af telekommunikation.
 7) Gennemførelse af EF-regler.
 8) Begrænsning af udbudet af tjenester til kun at finde sted i relation  

 til bestemte lande.
 Stk. 3. I forskrifter fastsat i medfør af stk. 1, kan  

 forskningsministeren fastsætte bestemmelse om, at tjenesteudbyderen skal  

 meddele alle oplysninger, der skønnes nødvendige for administrationen af  

 forskrifterne.
 Stk. 4. Bestemmelserne i straffelovens § 152 og §§ 152 d-152 f  

 finder tilsvarende anvendelse for den, der er eller har været ansat hos  

 udbydere af tjenester m.v., der er omfattet af forskrifter fastsat i medfør  

 af stk. 1.
 Stk. 5. Forskningsministeren kan give tjenesteudbyderen påbud om,  

 at en tjeneste skal lukkes, hvis den regulering, som er fastsat for  

 tjenesten, jf. stk. 1 og 2, ikke overholdes.
Stk. 6. Forskningsministeren kan give koncessionshaveren påbud om  

 at afbryde for en tjenestes adgang til det offentlige telenet, hvis påbud,  

 jf. stk. 5, ikke efterkommes.
Påbud til koncessionshaver kan endvidere  

 udstedes i tilfælde, hvor det ikke umiddelbart har været muligt at  

 identificere tjenesteudbyderen.
 Stk. 7. For service 900-tjenester tilfalder den kompetence, som  

 forskningsministeren har, jf. stk. 5 og 6, Service 900-Nævnet, jf. § 3 a.
§ 3 a.
Forskningsministeren nedsætter et nævn vedrørende service  

 900-tjenester.
 Stk. 2. Ved service 900-tjenester forstås ydelser stillet til  

 rådighed via telenet og teletjenester, hvor televirksomhederne tillige  

 varetager registrering af forbruget af ydelsen samt fakturering og opkrævning  

 for denne.
 Stk. 3. Nævnet har følgende opgaver:
 1) At varetage administration af forskrifter, som forskningsministeren  

 fastsætter om service 900-tjenester i medfør af § 3.
 2) At træffe afgørelser i klagesager og i sager, som nævnet tager op af  

 egen drift i medfør af de i nr. 1 nævnte forskrifter.
 3) At rådgive forskningsministeren om service 900-området.
 Stk. 4. Afgørelser truffet af nævnet efter stk. 3, nr. 1-2, kan  

 ikke indbringes for anden administrativ myndighed.
 Stk. 5. Nævnet består af 3 medlemmer, der udpeges af  

 forskningsministeren for 4 år ad gangen.
 Stk. 6. Forskningsministeren fastsætter nærmere regler om nævnets  

 virksomhed.
 Stk. 7. Forskningsministeren fastsætter nærmere regler for service  

 900-tjenester, herunder regler, der tilgodeser hensynet til beskyttelse af  

 den enkelte forbruger af service 900-tjenester mod et uforholdsmæssigt stort  

 forbrug på grund af tjenesternes indhold eller til et forbrug, som  

 forbrugerne ikke vil kunne betale for.
 Stk. 8. Nævnet kan give en udbyder af service 900-tjenester påbud  

 om, at en tjeneste skal lukkes, hvis de regler, som er fastsat for tjenesten,  

 ikke overholdes.
 Stk. 9. Nævnet kan give en udbyder af offentlige telenet og  

 -tjenester påbud om at afbryde for adgangen til dennes telenet og  

 teletjenester, hvis påbud efter stk. 8 ikke efterkommes.
§ 3 a.
Forskningsministeren nedsætter et nævn vedrørende service  

 900-tjenester.
 Stk. 2. Ved service 900-tjenester forstås ydelser stillet til  

 rådighed via det offentlige telefonnet, hvor televirksomhederne tillige  

 varetager registrering af forbruget af ydelsen samt fakturering og opkrævning  

 for denne.
 Stk. 3. Nævnet har følgende opgaver:
 1) At varetage administration af forskrifter, som forskningsministeren  

 fastsætter om service 900tjenester i medfør af § 3.
 2) At træffe afgørelser i klagesager og i sager, som nævnet tager op af  

 egen drift i medfør af de i nr. 1 nævnte forskrifter.
 3) At rådgive forskningsministeren om service 900-området.
 Stk. 4. Afgørelser truffet af nævnet efter stk. 3, nr. 1-2, kan  

 ikke indbringes for anden administrativ myndighed.
 Stk. 5. Nævnet består af 3 medlemmer, der udpeges af  

 forskningsministeren for 4 år ad gangen.
 Stk. 6. Forskningsministeren fastsætter nærmere regler om nævnets  

 virksomhed.
 §§ 3 b - 3 d ophæves.
§ 3 b.
Forskningsministeren nedsætter et Telenævn.
Til nævnet kan  

 påklages afgørelser truffet af Telestyrelsen på følgende områder:
 1) Afgørelser, jf. § 2, stk. 6, om:
a.
Klager over koncessionshavers regninger for ydelser på det  

 koncessionerede område.
b.
Klager over koncessionshavers ydelser på det koncessionerede område  

 leveret i henhold til gældende abonnementsvilkår.
 2) Afgørelser af klager truffet i henhold til bekendtgørelser udstedt i  

 medfør af § 3, jf. dog § 3 a.
 Stk. 2. Afgørelser truffet af Telenævnet efter stk. 1 kan ikke  

 indbringes for anden administrativ myndighed.
§ 3 c.
Telenævnet består af en formand og et antal beskikkede  

 sagkyndige medlemmer.
 Stk. 2. Nævnets administration varetages af et sekretariat, der  

 tillige bistår med behandling af de sager, der indbringes for nævnet.
 Stk. 3. Forskningsministeren kan fastsætte nærmere regler for  

 Telenævnets virke, herunder regler om opkrævning af gebyr for sager, der  

 behandles ved nævnet.
§ 3 d.
Telenævnets formand skal opfylde de almindelige betingelser  

 for at være landsdommer.
Stk. 2. Antallet af beskikkede medlemmer fastsættes af  

 forskningsministeren.
Medlemmerne beskikkes af ministeren for 4 år ad gangen.
§ 3 e.
Forskningsministeren kan fastsætte forskrifter for  

 indholdet af teletjenester, der leverer lyd eller billeder.  

 Forskningsministeren kan herunder bestemme, at reglerne om reklame og  

 sponsorering og regler med henblik på at tilgodese hensyn til børn og unge i  

 lov om radio- og fjernsynsvirksomhed skal finde tilsvarende anvendelse på  

 teletjenester, der leverer lyd og billeder.
 Stk. 2. I forskrifter fastsat i medfør af stk. 1 kan  

 forskningsministeren fastsætte bestemmelser om indførelse af anmeldelses-  

 eller tilladelsesordninger.
 Stk. 3. I forskrifter fastsat i medfør af stk. 1 kan  

 forskningsministeren fastsætte bestemmelser om, at tjenesteudbyderen skal  

 meddele alle oplysninger, der skønnes nødvendige for administrationen af  

 forskrifterne.
 Stk. 4. I forskrifter fastsat i medfør af stk. 1 træffer Satellit-  

 og Kabelnævnet og Radio- og TV-Reklamenævnet, jf. lov om radio- og  

 fjernsynsvirksomhed, den endelige administrative afgørelse i sager vedrørende  

 teletjenester, der leverer lyd eller billeder.
 Stk. 5. Satellit- og Kabelnævnet, jf. stk. 4, kan give  

 tjenesteudbyderen påbud om, at en tjeneste skal lukkes, hvis den regulering,  

 som er fastsat for tjenesten, jf. stk. 1, 2 og 3, ikke overholdes.
 Stk. 6. Satellit- og Kabelnævnet, jf. stk. 4, kan endvidere give  

 udbydere af offentlige telenet og teletjenester påbud om at afbryde en  

 tjenestes adgang til de pågældende telenet og teletjenester, hvis påbud efter  

 stk. 5, ikke efterkommes.
§ 3 e.
Forskningsministeren kan fastsætte forskrifter for  

 indholdet af teletjenester, der leverer lyd eller billeder.  

 Forskningsministeren kan herunder bestemme, at reglerne om reklame og  

 sponsorering og regler med henblik på at tilgodese hensyn til børn og unge i  

 lov om radio- og fjernsynsvirksomhed skal finde tilsvarende anvendelse på  

 teletjenester, der leverer lyd og billeder.
 Stk. 2. I forskrifter fastsat i medfør af stk. 1 kan  

 forskningsministeren fastsætte bestemmelser om indførelse af anmeldelses-  

 eller tilladelsesordninger.
 Stk. 3. I forskrifter fastsat i medfør af stk. 1 kan  

 forskningsministeren fastsætte bestemmelser om, at tjenesteudbyderen skal  

 meddele alle oplysninger, der skønnes nødvendige for administrationen af  

 forskrifterne.
 Stk. 4. I forskrifter fastsat i medfør af stk. 1 træffer Satellit-  

 og Kabelnævnet og Radio- og TV-Reklamenævnet, jf. lov om radio- og  

 fjernsynsvirksomhed, den endelige administrative afgørelse i sager vedrørende  

 teletjenester, der leverer lyd eller billeder.
 Stk. 5. Satellit- og Kabelnævnet, jf. stk. 4, kan give  

 tjenesteudbyderen påbud om, at en tjeneste skal lukkes, hvis den regulering,  

 som er fastsat for tjenesten, jf. stk. 1, 2 og 3, ikke overholdes.
Stk. 6. Satellit- og Kabelnævnet, jf. stk. 4, kan endvidere give  

 koncessionshaveren påbud om at afbryde en tjenestes adgang til det offentlige  

 net, hvis påbud, jf. stk. 5, ikke efterkommes.
Påbud til koncessionshaver kan  

 endvidere udstedes i tilfælde, hvor det ikke umiddelbart har været muligt at  

 identificere tjenesteudbyderen.
» § 3 g.
Telestyrelsen opkræver en omkostningsdækkende ydelse  

 hos udbydere af offentlige telenet og teletjenester, som Telestyrelsen har  

 tildelt numre, nummerserier eller adresser i medfør af regler fastsat af  

 forskningsministeren i henhold til § 3, stk. 1 og 2. Ydelsen fastsættes  

 således, at den dækker omkostninger til administration m.v. af §§ 2 og 3 og  

 administrative forskrifter udstedt med hjemmel heri samt i den forbindelse  

 omkostninger vedrørende tilsynet på beredskabsområdet m.v., omkostninger til  

 administration af lov om forsyningspligt og visse forbrugerforhold inden for  

 telesektoren og administrative forskrifter udstedt med hjemmel heri, samt  

 omkostninger til administration i medfør af lov om konkurrenceforhold og  

 samtrafik i telesektoren og administrative forskrifter udstedt med hjemmel  

 heri.
 Stk. 2. Den omkostningsdækkende ydelse beregnes ud fra antallet af  

 numre, nummerserier eller adresser, som Telestyrelsen har stillet til  

 rådighed for den enkelte udbyder, i medfør af regler fastsat af  

 forskningsministeren i henhold til § 3, stk. 1 og 2.«.
 § 4 ophæves.
 § 4. Koncessionshaveren betaler til staten en årlig ydelse, der  

 udgør 4 pct. af koncessionshaverens og dennes datterselskabers årlige  

 nettoindtægter på eneretsområderne.
 Stk. 2. Forskningsministeren fastsætter de nærmere regler for  

 ydelsens beregning og betaling og kan herunder træffe bestemmelse om visse  

 aktivitetsområders undtagelse fra det i stk. 1 nævnte beregningsgrundlag.
 § 6 ophæves.
 § 6. Koncessionshaveren opretter efter forhandling med bestyrelsen  

 for Danmarks Radio og med den centrale bestyrelse for TV 2 de  

 senderstationer, som er nødvendige for Danmarks Radios og TV 2's spredning af  

 lyd- og billedprogrammer, og varetager stationernes drift.
 Stk. 2. Koncessionshaveren fremskaffer efter forhandling med  

 bestyrelsen for Danmarks Radio sendekapacitet til udsendelse af Danmarks  

 Radios kortbølgeprogrammer, jf. § 7, stk. 4, i lov om radio- og  

 fjernsynsvirksomhed.
 Stk. 3. De nærmere betingelser for afholdelse og betaling af  

 koncessionshaverens udgifter i forbindelse med udførelsen af de i stk. 1 og 2  

 nævnte opgaver samt for de kontributions- og distributionsnet, som benyttes i  

 forbindelse hermed, kan fastsættes af forskningsministeren efter forhandling  

 med kulturministeren.
§ 9 a.
I forskrifter, som udfærdiges i medfør af §§ 3a, 3e og 3f,  

 kan der fastsættes regler om gebyr til dækning af de udgifter, som er  

 forbundet med administrationen af forskrifterne.
§ 9 a.
I forskrifter, som udfærdiges i medfør af §§ 3, 3 e og 3 f,  

 kan der fastsættes regler om gebyr til dækning af de udgifter, som er  

 forbundet med administrationen af forskrifterne.
 § 10 . I forskrifter, som udfærdiges i medfør af §§ 3, 3 a, 3 e og  

 3 f, kan der fastsættes straf af bøde for overtrædelse af bestemmelserne i  

 forskrifterne.
(Stk. 2 er uændret) § 10. I forskrifter, som udfærdiges i medfør af §§ 3, 3 e og 3 f,  

 kan der fastsættes straf af bøde for overtrædelse af bestemmelserne i  

 forskrifterne.
Stk. 2. Er overtrædelsen begået af et selskab, en forening, en  

 selvejende institution, en fond eller lignende, kan der pålægges den  

 juridiske person som sådan bødeansvar.
Er overtrædelsen begået af staten, en  

 kommune eller et kommunalt fællesskab, jf. § 60 i lov om kommunernes  

 styrelse, kan der pålægges staten, kommunen eller det kommunale fællesskab  

 bødeansvar.
Lov om Radio- og fjernsynsvirksomhed § 3. Fordeling i fællesantenneanlæg af danske og udenlandske lyd-  

 og billedprogrammer, der modtages direkte ved hjælp af antenne eller  

 fremføres til anlægget ved hjælp af kabelanlæg, må kun ske uden ændringer og  

 samtidig med, at udsendelsen eller fremføringen sker.
 Stk. 2. Tekstning og lignende samt tidsforskudt fordeling kan dog  

 ske, hvis det pågældende radio- eller fjernsynsforetagende har givet  

 samtykke.
Stk. 3. Fremføring i det offentlige telenet af lokale programmer  

 må kun ske inden for det område, som tilladelsen til programvirksomhed  

 omfatter.
Fremføring af lokale programmer, der spredes ved hjælp af  

 radioanlæg, må dog tillige ske til de kommuner, der grænser op til  

 tilladelsens område, og til kommuner, der grænser op til disse kommuner, jf.  

 § 5, nr. 3.
 § 3. Fordeling i fællesantenneanlæg af danske og udenlandske lyd-  

 og billedprogrammer, der modtages direkte ved hjælp af antenne eller  

 fremføres til anlægget ved hjælp af kabelanlæg, må kun ske uden ændringer og  

 samtidig med, at udsendelsen eller fremføringen sker.
 Stk. 2. Tekstning og lignende samt tidsforskudt fordeling kan dog  

 ske, hvis det pågældende radio- eller fjernsynsforetagende har givet  

 samtykke.
Stk. 3. Fremføring i det offentlige telenet af lokale programmer  

 må kun ske inden for det område, som tilladelsen til programvirksomhed  

 omfatter.
Fremføring af lokale programmer, der spredes ved hjælp af  

 radioanlæg, må dog tillige ske til de kommuner, der grænser op til  

 tilladelsens område, og til kommuner, der grænser op til disse kommuner, jf.  

 § 5, stk. 1, nr. 4.
§ 5. Forskningsministeren fastsætter forskrifter om  

 fællesantenneanlæg og om anvendelse af det offentlige telenet til  

 programforsyning.
I forskrifterne kan der fastsættes bestemmelser om følgende  

 forhold:
 1) Tilladelse til oprettelse, udbygning, indretning og benyttelse af  

 fællesantenneanlæg.
 2) Brugerindflydelse på programsammensætningen i fællesantenneanlæg.
 3) Fremføring af lokale programmer efter § 3, stk. 3. I tilfælde, hvor  

 lokale geografiske forhold tilsiger dette, kan kravet om kommunernes  

 beliggenhed i forhold til tilladelsens område fraviges.
 4) Teknisk udførelse og godkendelse af fællesantenneanlæg, herunder  

 typegodkendelse eller typeregistrering af det anvendte materiel.
 5) Gebyrer til dækning af de udgifter, som er forbundet med  

 administrationen af § 5, herunder de i medfør heraf fastsatte bestemmelser.
§ 5. Forskningsministeren fastsætter forskrifter om  

 fællesantenneanlæg og om anvendelse af det offentlige telenet til  

 programforsyning.
I forskrifterne kan der fastsættes bestemmelser om følgende  

 forhold:
 1) Tilladelse til oprettelse, udbygning, indretning og benyttelse af  

 fællesantenneanlæg.
 2) Brugerindflydelse på programsammensætningen i fællesantenneanlæg.
 3) At fællesantenneanlæg kun under særlige lokale forhold kan overskride  

 en kommunes grænse.
 4) Fremføring af lokale programmer efter § 3, stk. 3. I tilfælde, hvor  

 lokale geografiske forhold tilsiger dette, kan kravet om kommunernes  

 beliggenhed i forhold til tilladelsens område fraviges.
 5) Teknisk udførelse og godkendelse af fællesantenneanlæg, herunder  

 typegodkendelse eller typeregistrering af det anvendte materiel.
 6) Gebyrer til dækning af de udgifter, som er forbundet med  

 administrationen af § 5, herunder de i medfør heraf fastsatte bestemmelser.
§ 5 b.
Telestyrelsen fører tilsyn med overholdelse af §§ 5 og 5 a.  

 Telestyrelsen kan i forbindelse med tilsynet meddele påbud til ejere af  

 fællesantenneanlæg om overholdelse af §§ 5 og 5 a.
 Stk. 2. Forskningsministeren kan ikke give Telestyrelsen  

 tjenestebefaling om varetagelsen af myndighedsopgaven vedrørende konkrete  

 sager eller om behandling og afgørelse af enkeltsager efter §§ 5 eller 5 a  

 eller regler fastsat med hjemmel heri.
§ 5 c.
For Telebrugernævnet, der er oprettet i medfør af lov om  

 forsyningspligt og visse forbrugerforhold inden for telesektoren, kan  

 indbringes klager over Telestyrelsens afgørelser om overholdelse af regler  

 fastsat i medfør af § 5, nr. 2.
§ 5 d.
For Teleklagenævnet, der er oprettet i medfør af lov om  

 konkurrenceforhold og samtrafik i telesektoren, kan indbringes klager over  

 Telestyrelsens afgørelser, der ikke er omfattet af § 5 c, og som er truffet i  

 medfør af denne lovs §§ 5 og 5 a.
 § 35. Tilladelse kan ikke udstedes til foretagender, som har  

 tilladelse til lokal programvirksomhed efter kapitel 6.
 § 35. Tilladelse kan ikke udstedes til foretagender:
 1) som har tilladelse til lokale programvirksomhed efter kapitel 6.
2) som udfører aktiviteter på vegne af koncessionshaveren i henhold til  

 koncession efter lov om visse forhold på telekommunikationsområdet, eller 3) som er nærtstående til et foretagende som nævnt i nr. 2.
§ 76. Med bøde straffes den, der 1) spreder lyd- eller billedprogrammer i strid med § 1.
 2) fordeler lyd, eller billedprogrammer ved hjælp af fællesantenneanlæg i  

 strid med § 3.
 3) overtræder § 4.
 4) overtræder § 38 eller § 54 eller pålæg udstedt i medfør af disse  

 bestemmelser.
5) overtræder § 62 eller forskrifter udstedt med hjemmel i denne  

 bestemmelse, eller 6) tilsidesætter en afgørelse om genmæle, jf. § 72, stk. 1, nr. 2.
 Stk. 2. I forskrifter, der udstedes efter § 5, § 5 a, § 51, stk.  

 3, § 63, stk. 2, § 70 og § 73, stk. 8, kan der fastsættes straf af bøde for  

 overtrædelse af bestemmelser i forskrifterne.
Stk. 3. For overtrædelse begået af aktieselskaber,  

 anpartsselskaber, andelsselskaber eller lignende kan der pålægges selskabet  

 som sådant bødeansvar.
Er overtrædelsen begået af en kommune eller et  

 kommunalt fællesskab, jf. § 60 i lov om kommunernes styrelse, kan der  

 pålægges kommunen eller det kommunale fællesskab som sådant bødeansvar.
§ 76. Med bøde straffes den, der 1) spreder lyd- eller billedprogrammer i strid med § 1.
 2) fordeler lyd, eller billedprogrammer ved hjælp af fællesantenneanlæg i  

 strid med § 3.
 3) overtræder §4.
 4) overtræder § 38 eller § 54 eller pålæg udstedt i medfør af disse  

 bestemmelser.
5) overtræder § 62 eller forskrifter udstedt med hjemmel i denne  

 bestemmelse, eller 6) tilsidesætter en afgørelse om genmæle, jf. § 72, stk. 1, nr. 2.
 Stk. 2. I forskrifter, der udstedes efter § 5, § 51, stk. 3, § 63,  

 stk. 2, § 70 og § 73, stk. 8, kan der fastsættes straf af bøde for  

 overtrædelse af bestemmelser i forskrifterne.
Stk. 3. For overtrædelse begået af aktieselskaber,  

 anpartsselskaber, andelsselskaber eller lignende kan der pålægges selskabet  

 som sådant bødeansvar.
Er overtrædelsen begået af en kommune eller et  

 kommunalt fællesskab, jf. § 60 i lov om kommunernes styrelse, kan der  

 pålægges kommunen eller det kommunale fællesskab som sådant bødeansvar.
Efter 2. behandling den 28. maj 1996 § 1 I lov om visse forhold på telekommunikationsområdet, jf. lovbekendtgørelse  

 nr. 501 af 22. juni 1995, foretages følgende ændringer:
 1. I § 2, stk. 3, ophæves 2. pkt., og i 3.  

 pkt. udgår »eller indføres særrettigheder«.
 2. § 2, stk. 4, nr. 7, ophæves.
 Nr. 8 og 9 bliver herefter nr. 7 og 8.
 3. § 2, stk. 5, affattes således:
»Stk. 5 . Tilsynet med koncessionshaver på de af koncessionen  

 omfattede områder, herunder behandling og afgørelse af klager, jf. stk. 4,  

 varetages af Telestyrelsen.« 4. § 2, stk. 6, ophæves.
 5. § 2 a affattes således:
»§ 2 a.
Klager over Telestyrelsens afgørelser efter § 2, stk.  

 5, kan påklages til forskningsministeren, der afgør disse med bindende  

 virkning for koncessionshaver.« 6. § 3 affattes således:
 » § 3. Forskningsministeren fastsætter nærmere regler for de  

 telenet og teletjenester, der er liberaliseret, herunder om indførelse af  

 anmeldelses- eller tilladelsesordninger, der bl.a. tilgodeser følgende  

 hensyn:
 1) Opfyldelsen af særlige brugergruppers, herunder handicappedes, behov.
 2) Sikring af samfundsvigtig telekommunikation uden omkostninger for  

 staten i alarm- og beredskabssituationer på områder, der ikke er dækket af  

 den generelle beredskabslovgivning.
 3) Sikring af væsentlige krav, herunder sikring af telenet og  

 teletjenesters driftssikkerhed og integritet, driftskompatibilitet mellem  

 telenet og teletjenester samt databeskyttelse.
 4) Sikring af universalitet for samfundsvigtige teletjenester.
 5) Hemmeligholdelse af telekommunikation.
 6) Gennemførelse af EU-regler.
 7) Regulering af radiobaserede telenet og teletjenester med henblik på  

 løsning af kapacitetsproblemer.
 8) Sikring af frit operatørvalg på grundlag af samtrafikaftaler herom.
 9) Sikring af uhindrede opkaldsmuligheder og muligheder for samtrafik  

 mellem offentlige telenet og teletjenester i såvel indland som udland på  

 grundlag af fælles nummer- og adresseplaner, herunder overordnede rammer for  

 tildeling af nummer- og adresseressourcer.
 10) Afgrænsningen mellem offentlige og ikkeoffentlige telenet og  

 teletjenester.
 Stk. 2. I forskrifter fastsat i medfør af stk. 1 kan  

 forskningsministeren fastsætte bestemmelser om, at udbydere af telenet og  

 teletjenester skal meddele alle oplysninger, der skønnes nødvendige for  

 administrationen af forskrifterne.
 Stk. 3. Bestemmelserne i straffelovens § 152 og §§ 152 d-152 f  

 finder tilsvarende anvendelse på den, der er eller har været ansat hos  

 udbydere af telenet og teletjenester m.v., der er omfattet af forskrifter  

 fastsat i medfør af stk. 1.
Stk. 4. Telestyrelsen fører tilsyn med overholdelsen af de i  

 medfør af stk. 1 fastsatte forskrifter og træffer afgørelse i sager herom.
I  

 forbindelse hermed kan Telestyrelsen meddele påbud til udbydere af telenet og  

 teletjenester.
Telestyrelsen kan pålægge dagbøder med henblik på at  

 gennemtvinge overholdelse af de pågældende påbud.
Der er udpantningsret for  

 beløbene.
Stk. 5. Forskningsministeren kan ikke give Telestyrelsen  

 tjenestebefaling om varetagelsen af myndighedsopgaven vedrørende konkrete  

 sager eller om behandling og afgørelse af enkeltsager efter denne lov eller  

 forskrifter udstedt med hjemmel heri.
Dette gælder dog ikke konkrete sager  

 efter stk. 1, nr. 2, og § 2, stk. 5.
 Stk. 6. Telestyrelsen fører tilsyn med overholdelsen af de i  

 medfør af § 3 f, stk. 1, fastsatte forskrifter og kan udstede påbud og  

 pålægge dagbøder med henblik på gennemførelsen af de i forskrifterne  

 fastsatte krav.
Stk. 7. Telestyrelsens afgørelser i medfør af stk. 4 og 6 og § 3  

 g, stk. 1, og klager over Telestyrelsens sagsbehandling i forbindelse med  

 sådanne afgørelser kan påklages til det i medfør af lov om konkurrenceforhold  

 og samtrafik i telesektoren nedsatte Teleklagenævn.
Afgørelser vedrørende  

 beredskabsmæssige forhold, jf. stk. 1, nr. 2, skal dog fortsat påklages til  

 forskningsministeren.« 7. I § 3 a, stk. 2, ændres »det offentlige  

 telefonnet« til: »telenet og teletjenester » .
 8. I § 3 a indsættes efter stk. 6 som nye stykker:
 »Stk. 7. Forskningsministeren fastsætter nærmere regler for  

 service 900-tjenester, herunder regler, der tilgodeser hensynet til  

 beskyttelse af den enkelte forbruger af service 900-tjenester mod et  

 uforholdsmæssigt stort forbrug på grund af tjenesternes indhold eller mod et  

 forbrug, som forbrugeren ikke vil kunne betale for.
 Stk. 8. Nævnet kan give en udbyder af service 900-tjenester påbud  

 om, at en tjeneste skal lukkes, hvis de regler, som er fastsat for tjenesten,  

 ikke overholdes.
Stk. 9. Nævnet kan give en udbyder af offentlige telenet og  

 teletjenester påbud om at afbryde adgangen til dennes telenet og  

 teletjenester, hvis påbud efter stk. 8 ikke efterkommes.« 9. §§ 3 b-3 d ophæves.
 10. § 3 e, stk. 6, affattes således:
»Stk. 6 . Satellit- og Kabelnævnet, jf. stk. 4, kan endvidere  

 give udbydere af offentlige telenet og teletjenester påbud om at afbryde en  

 tjenestes adgang til de pågældende telenet og teletjenester, hvis påbud efter  

 stk. 5 ikke efterkommes.« 11 . Efter § 3 f indsættes:
» § 3 g.
Telestyrelsen opkræver en omkostningsdækkende ydelse  

 hos udbydere af offentlige telenet og teletjenester, som Telestyrelsen har  

 tildelt numre, nummerserier eller adresser, eller som i medfør af regler  

 fastsat i henhold til § 3, stk. 1, nr. 9, får tildelt numre, nummerserier  

 eller adresser.
Ydelsen fastsættes således, at den dækker omkostningerne til  

 administration m.v. af §§ 2 og 3 og administrative forskrifter udstedt med  

 hjemmel heri samt i den forbindelse omkostninger vedrørende tilsynet på  

 beredskabsområdet m.v., omkostningerne til administrationen af lov om  

 forsyningspligt og visse forbrugerforhold inden for telesektoren og  

 administrative forskrifter udstedt med hjemmel heri, herunder omkostninger  

 forbundet med Telebrugernævnets virksomhed, samt omkostningerne til  

 administrationen af lov om konkurrenceforhold og samtrafik i telesektoren og  

 forskrifter udstedt med hjemmel heri, herunder omkostninger forbundet med  

 Teleklagenævnets virksomhed.
Stk. 2. Den omkostningsdækkende ydelse beregnes ud fra antallet af  

 numre, nummerserier eller adresser, som Telestyrelsen har stillet eller  

 stiller til rådighed for den enkelte udbyder.« 12. § 4 ophæves.
 13. § 6 ophæves.
 14. § 9 a affattes således:
» § 9 a.
I forskrifter, som udfærdiges i medfør af §§ 3 a, 3 e  

 og 3 f, kan der fastsættes regler om gebyr til dækning af de udgifter, som er  

 forbundet med administrationen af forskrifterne.« 15. I § 10, stk. 1, indsættes efter »§§ 3,»:  

 »3 a,».
§ 2 I lov om radio- og fjernsynsvirksomhed, jf. lovbekendtgørelse nr. 578 af  

 24. juni 1994, som ændret ved lov nr. 377 af 14. juni 1995, foretages  

 følgende ændringer:
 1. I § 3, stk. 3, ændres »§ 5, stk. 1, nr. 4«  

 til: »§ 5, nr. 3«.
 2. § 5, nr. 3, ophæves.
 Nr. 4-6 bliver herefter nr. 3-5.
 3. Efter § 5 a indsættes i kapitel 2:
» § 5 b.
Telestyrelsen fører tilsyn med overholdelse af §§ 4,  

 5 og 5 a.
Telestyrelsen kan i forbindelse med tilsynet meddele påbud til  

 ejere af fællesantenneanlæg om overholdelse af §§ 4, 5 og 5 a.
 Stk. 2. Forskningsministeren kan ikke give Telestyrelsen  

 tjenestebefaling om varetagelsen af myndighedsopgaven vedrørende konkrete  

 sager eller om behandling og afgørelse af enkeltsager efter §§ 4, 5 eller 5 a  

 eller regler fastsat med hjemmel heri.
§ 5 c.
For Telebrugernævnet, der er oprettet i medfør af lov om  

 forsyningspligt og visse forbrugerforhold inden for telesektoren, kan  

 indbringes klager over Telestyrelsens afgørelser om overholdelse af regler  

 fastsat i medfør af § 5, nr. 2.
§ 5 d.
For Teleklagenævnet, der er oprettet i medfør af lov om  

 konkurrenceforhold og samtrafik i telesektoren, kan indbringes klager over  

 Telestyrelsens afgørelser, der ikke er omfattet af § 5 c, og som er truffet i  

 medfør af denne lovs §§ 5 og 5 a.« 4. § 35 affattes således:
» § 35. Tilladelse kan ikke udstedes til foretagender, som har  

 tilladelse til lokal programvirksomhed efter kapitel 6.« 5. I § 76, stk. 2, indsættes efter »§ 5,»:  

 »§ 5 a,».
§ 3 Stk. 1. Loven træder i kraft den 1. juli 1996.
 Stk. 2. Den for koncessionshaver i medfør af koncessionen  

 fastsatte prisloftregulering videreføres indtil 31. december 1997 uanset  

 liberaliseringen af de omfattede telenet og teletjenester.
(* 1) Loven gennemfører Kommissionens direktiv 96/19/EF, EFT nr.
L 74 af  

 22.3.1996, s. 13.
