 Indholdsfortegnelse:
I.
Indledning 1. Arbejdsministeren har besluttet, at der skal  

 gennemføres en række administrative initiativer og forbedringer af den  

 gældende ordning med arbejdstilbud, uddannelses- og iværksætterydelse.
Flere af disse forbedringer er allerede igangsat.
Dette cirkulære  

 omhandler den forstærkede information og vejledning med henblik på  

 forebyggelse af langtidsledighed, navnlig individuel samtale efter 3 måneders  

 ledighed og henvisning til inspirationskurser.
 Ved gennemførelse af de administrative forbedringer lægger  

 Arbejdsdirektoratet (AD) afgørende vægt på, at de (nye) servicetilbud, der  

 etableret og tilbydes de ledige af AF, bliver tilbud af høj kvalitet, og at  

 de ledige, der benytter sig af tilbuddene, oplever dette som reelt.
 Det understreges, at direktoratet med dette cirkulære fastlægger nogle  

 minimumskrav og nogle rammer, inden for hvilke AF regionalt kan tilrettelægge  

 indsatsen for de ledige.
 Direktoratet lægger desuden vægt på, at der skabes praktisk mulighed for  

 vurdering af effekten af den forbedrede administrative indsats gennem  

 etablering af de nødvendige registrerings- og statistiksystemer, jfr. punkt  

 IV.
 2. Arbejdsformidlingens samlede opgaver på dette felt  

 i gennemførelsen af de administrative forbedringer er i hovedtræk følgende:
- at informere og vejlede de ledige om de uddannelse- og  

 beskæftigelsesmæssige muligheder, - at fremme en regional koordination af initiativer med henblik på de  

 lediges udnyttelse af kursus- uddannelses- samt arbejdstilbud, der fremmer de  

 lediges beskæftigelsesmuligheder, - at registrere de lediges uddannelses- og arbejdsmæssige kvalifikationer  

 og ønsker om uddannelse og arbejde, - at informere uddannelsesinstitutioner om de lediges kursus- og  

 uddannelsesbehov, - at medvirke til henvisning af ledige til særlige kursus- og  

 uddannelsestilbud for ledige i et samarbejde med uddannelsesinstitutionerne.
3. De delvis nye servicetilbud skal indpasses i AF's  

 hidtidige kontaktsystem med de ledige.
Det bør generelt tilstræbes, at der  

 opbygges en administration, som er så enkelt som mulig.
 Det forudsættes herved, at AF's kontakt med de ledige - ud over fremmødet  

 - som et minimum indeholder følgende elementer:
- grundregistrering af de lediges kvalifikationer og ønsker om  

 beskæftigelse, som bør ske så tidligt som overhovedet muligt i  

 ledighedsforløbet, normalt ved førstegangs-tilmeldingen, og som primært skal  

 sikre de nødvendige oplysninger med henblik på formidling af arbejde til de  

 ledige, - informationsmøder med grupper af ledige (kollektive informationsmøder),  

 hvor der informeres om både de muligheder, der står åbne for alle eller  

 grupper af ledige, og de muligheder, som foreligger, hvis ledigheden bliver  

 af længere varighed; informationsmøderne, som forudsættes afholdt tidligt i  

 ledighedsforløbet, bør være et led i den normale orientering til arbejds- og  

 uddannelsessøgende om, hvordan en ledighedsperiode kan anvendes til  

 jobsøgning og uddannelse m.v.; for grupper, der erfaringsmæssigt har stor  

 risiko for længerevarende ledighed, kan information om  

 arbejdstilbudsordningen, uddannelses- og iværksætterydelse allerede på dette  

 tidspunkt bringes ind, fx. med udlevering af pjecer om disse ordninger,  

 ligesom der for alle grupper med pjecer o.lign. kan informeres om  

 arbejdsløshedsforsikring, dagpenge, fremmøde, rådighed m.v.
 - individuelle samtaler med de ledige med henblik på ajourføring og  

 udbygning af AF's oplysninger om de ledige kvalifikationer som ønsker om  

 beskæftigelse og uddannelse; desuden skal der efter behov informeres og  

 vejledes om de eksisterende muligheder for beskæftigelse og uddannelse.
 Det understreges endelig, at de følgende bestemmelser selvsagt ikke ændrer  

 ved AF's almindelige forpligtelse til iøvrigt at betjene de arbejdssøgende,  

 der ytrer ønske herom.
 II Specielt om information og vejledning, herunder samspillet med  

  samarbejdspartnere uden for AF-systemet.
 En væsentlig forudsætning for, at de ledige kan anvende de offentlige  

 servicetilbud om kurser, uddannelse, arbejdstilbud, uddannelses- og  

 iværksætterydelse effektivt til at opnå beskæftigelse, er, at de ledige  

 modtager en grundig og motiverende information og vejledning, såvel om  

 relevante tilbud som om den enkeltes muligheder.
 Tilrettelæggelsen af Arbejdsformidlingens informations- og  

 vejledningsvirksomhed over for de ledige skal foretages med udgangspunkt i  

 det almindelige kontrakt-/fremmødesystem, således at de enkelte elementer,  

 bl.a. »3 måneders samtalen«, jvf. nedenfor punkt III, falder  

 hensigtsmæssigt og naturligt ind i forhold til AF's øvrige tilbud og  

 administrative rutiner.
 AF har ansvaret for at yde den generelle information til de ledige om  

 uddannelses- og beskæftigelsesmuligheder samt om arbejdstilbudsordningen og  

 uddannelses-/iværksætterydelsen, men også f.eks arbejdsløshedskasser, faglige  

 organisationer, uddannelsesinstitutioner, kommunale og sociale myndigheder  

 vil kunne give indformation om uddannelsesmulighederne.
Kontakten til disse samarbejdspartnere om fælles informations- og  

 vejligningsopgaver bør tilrettelægges på en så hensigtsmæssig måde som  

 muligt, således at de respektive parters fagkundskab og ressourcer udnyttes  

 bedst muligt.
AF bør overalt indgå i et positivt og smidigt samarbejde, hvor  

 dette er påkrævet af hensyn til varetagelsen af den forstærkede informations-  

 og vejledningsindsats for at forebygge langtidsledighed.
Om samarbejdet  

 særlig med AMU-systemet (EI-centrene) om inspirationskurserne henvises til  

 afsnit V og VI nedenfor.
III.
Individuel samtale efter 3 måneders ledighed.
1. Der skal fremover gives tilbud om en individuel  

 samtale til alle  ledige (det vil sige både forsikrede og ikke forsikrede),  

 der fra og med 1. april 1988 opnår 3 måneders ledighed.
Tilbuddet skal gives  

 til alle, der opnår 3 måneders fuld og uafbrudt ledighed, og som ikke i hele  

 det forudgående år i noget større omfang har været ledige.
Personer, der ikke  

 er fuldt ledige, skal således ikke nødvendigvis have tilbudt en individuel  

 samtale, selvom de er delvis ledige i længere end 3 måneder.
AF kan dog  

 tilbyde individuel samtale, hvis AF finder det rimeligt.
 Under hensyn til, at særlige grupper, bl.a. ikke-forsikrede, ofte har  

 specielle forudsætninger og behov, og til forskelle i erhvervserfaring,  

 kvalifikationer, tilknytning til arbejdsmarkedet og de øvrige tilbud, der  

 står åbne for de pågældende, samt til at de pågældende kan være sikret  

 rådgivning m.v. i det sociale system, kan den nærmere præsentation af  

 tilbuddene og indsatsen i AF over for disse grupper tilrettelægges på særlige  

 måder.
Tilbuddet om den individuelle samtale skal gives skriftligt, eventuelt  

 suppleret med mundtlig information.
Dette indebærer, at tilbuddet f.eks. ikke  

 kan gives alene på et kollektivt informationsmøde, hvis der er mulighed for,  

 at ikke alle ledige, der er indbudt, deltager.
Arbejdsformidlingen skal registrere, hvornår tilbuddet er givet den  

 enkelte ledige og på hvilken måde, samt om tilbuddet er modtaget (dvs. om  

 tilbuddet er udnyttet, således at samtalen med den ledige er gennemført).  

 Registreringen af at tilbuddet er givet, skal ske på en sådan måde, at AF i  

 givet fald er i stand til at dokumentere, at tilbuddet er fremsat.
Det skal  

 herved understreges, at der er tale om et tilbud, og at afslag på at modtage  

 tilbuddet ikke i sig selv udløser sanktioner eller andre formidlingsmæssige  

 og forsikringsmæssige konsekvenser.
De her omhandlede tilbud m.v. ændrer med  

 andre ord intet ved gældende regler om rådighed, herunder AF,s forpligtelser  

 i forhold til arbejdsløshedskassernes rådighedsvurdering.
 Det er ikke et krav, at samtalen skal være holdt inden 3 måneders  

 ledighed, men det skal sikres, at samtalen altid er afholdt inden 5 måneders  

 ledighed.
 Hvis det er hensigtsmæssigt, kan »3 måneders samtalen« finde  

 sted i forbindelse med den lediges ordinære fremmøde på Arbejdsformidlingen.
 Har AF som led i det allerede eksisterende kontaktforløb med de ledige  

 etableret individuelle samtaler med et tilsvarende formål og indhold på et  

 tidligere tidspunkt i ledighedsperioden, kan de træde i stedet for 3 måneders  

 samtalen, under forudsætning af, at de - eventuelt i kombination med andre  

 tilbud - opfylder de indholdsmæssige krav til samtalen, jvf. nedenfor, og at  

 der sikres en henvisning til relevante tilbud, bl.a. der under punkt V nævnte  

 inspirationskurser.
Det skal dog anbefales, at AF indretter samtalernes tidsmæssige placering  

 i overensstemmelse med eksisterende erfaringer om, at motivation for  

 vejledning om uddannelses- og beskæftigelsesmæssige muligheder ofte øges  

 mærkbart efter 3-4 måneders ledighed.
Disse samtaler bør tidligst finde sted  

 efter 6-8 ugers ledighed.
Tilbuddet om 3 måneders samtalen skal som hovedprincip kun gives en gang  

 til den enkelte ledige.
Dog skal ledige, der - uden at have gennemført et  

 arbejdstidbud - efter en længere periode (minimum 1 år) med vekslende  

 beskæftigelse og ledighed igen har haft 3 måneders uafbrudt ledighed, påny  

 tilbydes en individuel samtale.
Hvad angår ledige, som har afsluttet et  

 arbejdstilbud, henvises i øvrigt til AF cirk. nr. 14/85 (AK cirk. nr. 11/85),  

 jfr. nedenfor punkt VII.
AF kan - for specielle grupper af ledige, såsom sæson- og løsarbejdere,  

 der regelmæssigt gentilmelder sig AF, efter i en periode at have været i  

 beskæftigelse - undlade at tilbyde disse ledige en 3 måneders samtale, selvom  

 de pågældende opnår 3 måneders uafbrudt ledighed, hvis AF skønner, at  

 formålet med samtalen i disse specielle tilfælde ikke er tilstede, fx. fordi  

 pågældende kan imødese genansættelse på et bestemt tidpunkt.
Hvis de  

 pågældende imidlertid mod forventning ikke kommer i beskæftigelse, bør  

 tilbuddet gives senere, fx. ved næste fremmøde.
 2. Indhold:
 Generelt skal samtalen indeholde:
 Ovennævnte punkter bør få forskellig vægtning i samtalen, i  

 overensstemmelse med den lediges behov/situation.
 Eksempelvis:
 Ved henvisning til inspirationskurser, jvf. her det vigtigt at få  

 præciseret den lediges behov for og forventninger til kursus, dels for den  

 lediges egen skyld, dels af hensyn til AF's samarbejde med EI-centrene om  

 tilrettelæggelsen af kursernes indhold i forhold til de lediges behov; samt  

 af hensyn til opfølgning af kursus og evt. videre vejledning af den ledige.
 For samtalerne gælder iøvrigt:
- af AF har pligt til at informere grundigt og realistisk om  

 beskæftigelsesforhold, uddannelser og kurser m.m., men informationen og  

 informationsgivningen skal samtidig afstammes efter den enkelte modtager; i  

 informations- og vejledningsopgaven indgår også, at den ledige skal vejledes  

 om muligheder og tilbud, der ligger ud de ønsker og forestillinger, den  

 ledige ud fra sine hidtidige (erhvervs) erfaringer har dannet sig, - de ledige, der henvises til inspirationskurser, skal henvises efter eget  

 ønske, og bør ikke føle sig presset til at deltage.
 IV Registrering af de lediges uddannelses- og arbejdsmæssige  

  kvalifikationer og ønsker om uddannelse og beskæftigelse,  registrering og  

 statistik iøvrigt.
I forbindelse med 3 måneders samtalen registreres en række  

 personoplysninger om den-ledig, jvf. afsnit III.
Disse oplysninger skal  

 anvendes dels i den videre kontakt med den ledige dels til at få et overblik  

 over de lediges kvalifikationer og ønsker om uddannelse og arbejde for  

 herigennem at styrke planlægningen af kursus- og uddannelsestilbuddene især  

 på det regionale niveau.
Registreringen skal bl.a. indeholde oplysninger om 1. Kvalifikationer a. uddannelse b. beskæftigelse 2. Ønsker a. uddannelse b. beskæftigelse 3. Samtalens resultat, herunder  

 igangsættelse/realisering af jobsøgning, uddannelse m.v.
 Det skal understreges, af AF's vurdering af de regionale uddannelsebehov  

 ikke kan bygge alene på oplysningerne fra samtalerne med de ledige, men som  

 hidtil må bygge på bredere, også mere kvalitative vurderinger og analyser,  

 herunder af de aktuelle og fremtidige arbejdskraftefterspørgsel.
 Det påhvile desuden AF at sikre den fornødne registrering og statistik med  

 henblik på en vurdering af indsatsens omfang og  effekt.
 Senest 1 måned efter udgangen af hvert kvartal skal AF-regionen derfor  

 indberette.
 - hvor mange ledige, der i kvartalet har fået tilbuddet om individuel  

 »3-måneders samtale«, og hvor mange af disse, der har modtaget  

 tilbuddet.
- hvor mange ledige, der har fået tilbudt inspirationskursus, og hvor af  

 disse, der har modtaget tilbuddet, - en opgørelse over de personer, der i det nærmest forudgående kvartal  

 (dvs. kvartalet før det omhandlede) har gennemført inspirationskursus,  

 fordelt efter, om de på opgørelsestidspunktet (udgangen af seneste kvartal)  

 er 1) i beskæftigelse 2) under uddannelse eller på kursus 3) fortsat ledig 4)  

 andet.
 Nærmere retningslinjer for de statistiske opgørelser vil blive fastlagt af  

 direktoratet.
 V Henvisning til inspirationskurser.
 Det er som oven for nævnt Arbejdsformidlingens opgave at henvise ledige  

 til de i regionen etablerede kurser/aktiviteter (inspirationskurser,  

 temadage, længerevarende vejledningsforløb, EI-kurser, LAMU-kurser og andre  

 kurser/uddannelsesforløb etableret på specialarbejdskole, teknisk skole,  

 handelsskole, voksenuddannelsescentre (VUC), daghøjskole, produktionsskole  

 etc.) for forskellige målgrupper af ledige (kvinder, ikke-faglærte, unge,  

 voksne, flygtninge, handicappede etc.) i et samarbejde med de  

 uddannelsesinstitutioner, der tilbyder kurserne.
 Særligt om inspirationskurserne (der gennemføres på AMU-systemets  

 institutioner (EI-centrene)) bemærkes følgende:
 Formålet med inspirationskurserne er at motivere og inspirere ledige til  

 aktivt at søge at forbedre de uddannelses- og arbejdsmæssige kvalifikationer  

 med henblik på at opnå beskæftigelse.
Målgruppe for inspirationskurserne er særligt udsatte grupper af ledige  

 a-kassemedlemmer.
Ved særligt udsatte grupper af ledige skal forstås grupper,  

 der erfaringsmæssigt har størst risiko for at blive langtidsledige  

 (eksempelvis visse grupper af kvinder, indvandrere, visse ikke-faglærte  

 o.lign.) Det er den enkelte AF-region, der efter forelæggelse for  

 Arbejdsmarkedsnævnet og ud fra de regionale arbejdsmarkedsforhold samt det  

 årligt tildelte antal inspirationskurser fastlægger, hvilke grupper af ledige  

 a-kassemedlemmer, der skal tilbydes inspirationskurser.
AF-regionskontoret underretter direktoratet om de fastlagte kriterie r og om ændringer heri.
AF skal henvise de ledige a-kassemedlemmer til inspirationskurserne og  

 bidrage til bedst mulig udnyttelse af den tildelte kursuskvote i et  

 samarbejde med de lokale EI-centre.
Henvisning til inspirationskursus bør som  

 hovedregel ikke ske, før »3-måneders samtalen« er gennemført.
AMU/EI-centrene er derimod ansvarlige for indholdet,  tilrettelæggelsen  

 og gennemførelsen af det fastsatte antal inspirationskurser og for tilpasning  

 af kurserne til de fastlagte målgrupper.
Det påhviler således EI-centrene at  

 tilvejebringe de fornødne lærerkræfter og undervisere, herunder  

 »gæstelærere« fra a-kasser, andre institutioner m.v., samt i øvrigt  

 at tilpasse kurserne til deltagernes behov.
Det påhviler AF at medvirke  

 »gæstelærer«, fx. et par timer sidst i kurset.
AF skal bidrage med oplysninger om målgruppens sammensætning og  

  vejledningsbehov.
Det bør samtidig tilstræbes, at AF's henvisning giver  

 grundlag for sammensætning af så homogene kursushold, som det efter de lokale  

 forhold er muligt.
Som afslutning på kurset foretages der en handlingsrettet  sammenfatning  

 af forløbet for den enkelte kursist med henblik på den bedst mulige  

 udnyttelse af foreliggende muligheder, hvis der ikke opnås beskæftigelse, og  

 ledighedsperioden derfor bliver af længere varighed.
Det tilsigtes, at der  

 heri indgår overvejelser om evt. placering i at arbejdstilbud, der bedst  

 muligt passer sammen med det planlagte uddannelses- og kvalifikationsforløb  

 samt anvendelse af uddannelsesydelse/iværksætterydelse.
Det skal bemærkes, at der med ovenstående er peget på de  

forpligtelser, som påhviler AF i forhold til inspirationskurserne.
AF  

 kan herudover medvirke i videre omfang ved inspirationskurserne, hvis AF selv  

 finder det formålstjenligt.
 Det henstilles, at AF lokalt udpeger en kontraktperson vedrørende  

 inspirationskurserne.
 VI Opfølgning og koordinering i forhold til inspirationskurserne.
1. AF har ansvaret for opfølgningen af kurserne i  

 forhold til den enkelte ledige.
Opfølgningen af kurserne skal støtte den  

 ledige til fortsat motivation for de aktiviteter, der er nødvendige for at  

 opnå den ønskede uddannelse og beskæftigelse.
 Opfølgningen af inspirationskurserne skal som et minimum indeholde  

 følgende:
 - i forbindelse med kursisternes opstilling af den handlingsrettede  

 sammenfatning på inspirationskursets sidste del deltager en AF-medarbejder på  

 et hensigtsmæssigt tidspunkt efter aftale med kursuslæreren, fx. et par timer  

 sidste dag, jvf. ovenfor.
- AF-medarbejdere med ansvar for koordinationen og samarbejdet med  

 EI-centrene om henvisningen til, etablering, afslutning og opfølgningen af  

 inspirationskurserne, afholder opfølgningmøder med hvert kursushold inden for  

 det første halve år efter kurset, såfremt kursisterne ønsker det.
Ved møderne  

 kan der gøres status for den enkeltes aktuelle situation, og på baggrund  

 heraf kan den på inspirationskurset opstillede handlingsrettede plan  

 ajourføres og eventuelt justeres.
 Opfølgningen efter kurserne i øvrigt påhviler AF i den forstand, at  

 kursisterne herefter - hvis de fortsat er ledige - fortsætter i et  

 kontaktforløb med AF, hvori også kan indgå vejledning fra a-kassen (jfr.  

 arbejdsløshedsforsikringslovens § 65) og deltagelse i kurser efter behov og  

 muligheder.
 2. AD vil i samarbejde med AMU-direktoratet medvirke  

 til den nødvendige, centrale koordinering af regionernes aktiviteter i  

 forhold til inspirationskurserne, og AD vil endvidere vurdere behovet for  

 justeringen af ordningen, bl.a. på grundlag af tilbagemeldinger fra  

 AF-regionerne om eventuelle problemer i ordningens funktion.
 VII Klageadgang.
 Klager over AF's konkrete afgørelser og sagsbehandling i forhold til den  

 enkelte ledige kan på sædvanlig vis indbringes for AD.
 VIII Ikrafttræden m.v.
 Dette cirkulære træder i kraft 1. april 1988, hvilket indebærer, at alle  

 ledige tilmeldte, som efter den 1. april 1988 når op på 3 måneders uafbrudt  

 og fuld ledighed, har ret til tilbuddet om en samtale.
 Henvisning til inspirationskurserne - på baggrund af samtalene - kan ske,  

 så snart der i regionerne er oprettet kurser af denne type på EI-centrene i  

 pågældende region.
 Vedrørende 1. halvår af 1988, hvor kurserne kun gennemføres på  

 forsøgsbasis i 5 udvalgte regioner, henvises til direktoratets skrivelse af  

 16. februar 1988 til regionscheferne (med bilag).
 Fra 1. juli 1988 ventes kurserne at være iværksat i fuldt omfang på  

 landsplan, med ialt ca. 4.500 pladser på årsbasis.
 Af cirkulære nr. 14/85 (AK cirk. nr. 11/85), der omhandler tilbud m.v. til  

 ledige efter arbejdstilbud, er fortsat gældende, dog  bortfalder afsnit 1.A  

 og 1.B, som erstattes af nærværende cirkulære.
 IX Ressortansvar i AD.
 Direktoratets kontorer varetager følgende hovedområdet i forhold til de  

 opgaver, som dette cirkulære omhandler:
Henvendelser om dette cirkulære skal ske til - 3. kontor om punkt IV (edb-registrering, AF-Match).
 - 4. kontor om punkt IV (statistisk indberetning m.v.).
 - 6. kontor om punkt III.2. (individuel samtale, indhold), V og VI  

 (inspirationskurser, opfølgning m.v.).
 - 5. kontor om øvrige afsnit samt om tværgående og generelle spørgsmål i  

 administrationen af cirkulæret.
