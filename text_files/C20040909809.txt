Cirkulære  

 om organisationsaftale for ergoterapeuter og fysioterapeuter Indholdsfortegnelse Cirkulære Bemærkninger til de enkelte bestemmelser Bilag 1 Organisationsaftale § 1. Organisationsaftalens område § 2. Nyt lønsystem § 3. Basisløn § 4. Kvalifikations- og funktionstillæg § 5. Lønregulering § 6. Arbejdstid § 7. Pension § 8. Midlertidig tjeneste i højere stilling § 9. Forflyttelsespligt i Arbejdstilsynet § 10. Allerede ansattes overgang til det nye lønsystem § 11. Opsigelse af organisationsaftalen 1.  

  

 Finansministeriet og Ergoterapeutforeningen og  

 Danske Fysioterapeuter har indgået vedlagte organisationsaftale af 19.  

 februar  

 2004 for ergoterapeuter og fysioterapeuter (bilag 1).
 2.  

  

 Organisationsaftalen udgør sammen med  

 fællesoverenskomsten af 24. april 2003 (cirkulære af 31. juli 2003, Perst.nr.  

 051-03). mellem Finansministeriet og Statstjenestemændenes  

 Centralorganisation  

 II det samlede overenskomstgrundlag.
 3.  

  

 I forbindelse med indgåelse af  

 organisationsaftalen er det aftalt at alle ansatte med virkning fra 1. januar  

 2004 overgår til nyt permanent lønsystem i overensstemmelse med den mellem  

 Finansministeriet og centralorganisationerne indgåede rammeaftale om nye  

 lønsystemer, jf. cirkulære af 19. november 2003 (Perst.nr. 076-03).
 4.  

  

 I forbindelse med fornyelse af  

 organisationsaftalen er følgende aftalt:
 Det hidtil aftalte lønforløb for ergoterapeuter og  

 fysioterapeuter ved bedriftssundhedstjenesterne ophæves med virkning fra 1.  

 januar 2004 og der aftales herefter decentralt en basisløn efter  

 retningslinierne  

 i organisationsaftalens § 1, stk. 3.
 Indtil der er aftalt en basisløn opretholdes den hidtidige  

 løn.
 Tilsvarende gælder for de enkelte stillinger, der er  

 oprettet efter den hidtidige § 1, stk. 3.
5. Bemærkninger til de enkelte bestemmelser Til § 1 Organisationsaftalens område Organisationsaftalens dækningsområde omfatter  

 ergoterapeuter og fysioterapeuter i Arbejdstilsynet og ved  

 Arbejdsmiljøinstituttet samt andre stillinger, der oprettes i Staten,  

 hvor der forudsættes en uddannelse som  

 ergoterapeut eller fysioterapeut.
 Organisationsaftalen  

 omfatter ikke lærere eller ledere ved Centre for Videregående Uddannelser,  

 der  

 er omfattet af særlig aftale.
Til § 6 Arbejdstid For så vidt angår  

  

 pauser  

  

 ,  

 der medregnes i arbejdstiden, præciseres:
at  

  

 den ansatte ikke kan forlade arbejdsstedet i  

 sådanne pauser, at  

  

 den ansatte i pausen er til rådighed for  

 arbejdsgiveren, samt at  

  

 der ikke sker ændring i gældende regler om  

 pausernes omfang.
6. Ikrafttræden Cirkulæret har virkning fra 1. januar 2004. Samtidig  

 ophæves cirkulære af 20. november 1998 om organisationsaftale for  

 ergoterapeuter og fysioterapeuter (Fmst. nr. 105-98).
Finansministeriet, Personalestyrelsen, den  

 19. februar 2004 P.M.V.E.B.Henrik Bo Nielsen Bilag 1 Organisationsaftale for ergoterapeuter og  

 fysioterapeuter Nedennævnte bestemmelser supplerer og/eller fraviger  

 fællesoverenskomsten mellem Finansministeriet og Statstjenestemændenes  

 Centralorganisation II.
§ 1. Organisationsaftalens område Organisationsaftalen omfatter ergoterapeuter og  

 fysioterapeuter i Arbejdstilsynet og ved Arbejdsmiljøinstituttet, jf. dog  

 stk.  

 3.
 Stk.2.  

  

 Organisationsaftalen omfatter ikke ergoterapeuter og  

 fysioterapeuter, der ansættes som lærere eller ledere ved Centre for  

 Videregående Uddannelser.
Stk.3.  

  

 Hvis der oprettes stillinger andre steder i staten,  

 der forudsætter en uddannelse som ergoterapeut eller fysioterapeut, henføres  

 de  

 ansatte til denne organisationsaftale.
Forinden stillingerne besættes,  

 aftales  

 basislønnen mellem vedkommende ministerium og Ergoterapeutforeningen eller  

 Danske Fysioterapeuter eller mellem de lokale parter, der bemyndiges hertil.
§ 2. Nyt  

 lønsystem Lønsystemet består af en basisløn suppleret med en  

 tillægsdel.
Tillægsdelen omfatter lokalt aftalte funktionstillæg,  

 kvalifikationstillæg samt eventuelt resultatløn.
§ 3. Basisløn Ergoterapeuter og fysioterapeuter der er ansat som  

 tilsynsførende ved Arbejdstilsynet samt ansatte ved Arbejdsmiljøinstituttet  

 aflønnes med en basisløn på 236.500 kr. årligt i niveau 1. oktober 1997.
§ 4. Kvalifikations- og funktionstillæg Der kan lokalt aftales tillæg for særlige funktioner, der  

 varetages i stillingen eller stillingsgruppen, herunder arbejdsbestemte  

 tillæg,  

 der ydes for de timer/det tidsrum, hvori den pågældende funktion udføres.
 Stk. 2.  

  

 Der kan ligeledes lokalt aftales tillæg for  

 kvalifikationer mv., dvs. på grundlag af den ansattes faglige og personlige  

 kvalifikationer, kvaliteten i opgavevaretagelsen, balancen i forhold til  

 tilsvarende stillinger på det øvrige arbejdsmarked og hensynet til  

 rekruttering  

 og fastholdelse.
Stk. 3.  

  

 Tillæg efter stk. 1 og 2 kan aftales i form af  

 varige eller midlertidige tillæg.
Tillæggene angives i grundbeløb (niveau 1.  

 oktober 1997).
 Stk. 4.  

  

 Der kan herudover lokalt aftales engangsvederlag,  

 f.eks. som honorering af en særlig indsats.
 Stk. 5.  

  

 Der kan indgås forhåndsaftaler/aftales  

 retningslinier, hvori kriterierne og formen for lønændringer er fastlagt.  

 Løntillæggene udmøntes i overensstemmelse hermed, når en eller flere  

 medarbejdere  

 opfylder de aftalte kriterier.
§ 5. Lønregulering Basislønnen reguleres med de generelle stigninger, der  

 aftales centralt ved aftale- og overenskomstfornyelserne eller udmøntes via  

 en  

 generel reguleringsordning.
 Stk. 2.  

  

 Tilsvarende gælder for lokalt aftalte  

 kvalifikations- og funktionstillæg, medmindre andet aftales.
§ 6. Arbejdstid De for statens tjenestemænd gældende regler om arbejdstid,  

 overarbejde og merarbejde følges.
§ 7. Pension Pensionsbidraget udgør 18 pct. (med virkning fra 1. april  

 2002) af de pensionsgivende løndele.
Af pensionsbidraget, der indbetales af  

 ansættelsesmyndigheden, anses 1/3 for at være den ansattes eget bidrag.
 Stk. 2.  

  

 Pensionsbidraget indbetales til Pensionskassen for  

 Ergoterapeuter og Fysioterapeuter (PKA).
 Stk. 3.  

  

 Vedtægter/regulativer for pensionsordningen og  

 fremtidige ændringer heri skal godkendes af Finansministeriet.
 Tilbagekøb uden forbindelse med pensionsbegivenhedens indtræden  

 (bortset fra emigration) kan ikke finde sted.
90 pct. af pensionsbidraget skal anvendes til løbende, livsvarige  

 ydelser.
Som overgangsordning kan der aftales undtagelser i tilfælde, hvor  

 løbende, livsvarige ydelser er sikret på længere sigt.
 Stk. 4.  

  

 Efter anvisning af pensionsordningen og med  

 Finansministeriets forudgående godkendelse kan bidragene indbetales til en  

 anden pensionsordning, hvis indhold kan godkendes af Finansministeriet.
 Stk. 5.  

  

 Ud over de nævnte pensionsbidrag har den ansatte  

 ikke nogen ret til pension eller understøttelse fra staten på grundlag af  

 ansættelsen.
§ 8. Midlertidig tjeneste i højere stilling Under midlertidig tjeneste i højere stilling aflønnes de  

 ansatte efter de for tjenestemænd gældende regler.
§ 9. Forflyttelsespligt i Arbejdstilsynet Ansatte i Arbejdstilsynet er omfattet af  

 forflyttelsespligt.
§ 10.  


  

 Allerede  

 ansattes overgang til det nye lønsystem Allerede ansatte  

 overgår til det nye lønsystem i overensstemmelse med reglerne i § 7 i  

  


  

 rammeaftale om nye lønsystemer, jf.  

 Finansministeriets cirkulære af 19. november 2003 (Perst.nr. 076-03).
§ 11.  


  

 Opsigelse  

 af organisationsaftalen Organisationsaftalen har virkning fra 1. januar 2004 og  

 kan af hver af parterne opsiges skriftligt med 3 måneders varsel til en 31.  

 marts, dog tidligst 31. marts 2005.
 Samtidig ophæves organisationsaftale af 16. november 1998  

 for ergoterapeuter og fysioterapeuter.
København, den 19. februar 2004 Ergoterapeutforeningen Gunner Gamborg Søren O.
Nissen Danske Fysioterapeuter Johnny Kuhr Finansministeriet P.M.V.
 E.B.
