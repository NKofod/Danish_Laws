Vi Christian den Tiende, af Guds Naade Konge til Danmark  

 og Island, de Venders og Goters, Hertug til Slesvig, Holsten, Stormarn,  

 Ditmarsken, Lauenborg og Oldenborg.
Gøre vitterligt: I Medfør af § 4 i Lov  

 Nr. 184 af 20. Marts 1918 om Udnyttelse af Vandkraften i Gudenaa foretages  

 herved følgende Ændringer i Lov af 30. Januar 1861 angaaende Farten paa  

 Gudenaa mellem Silkeborg og Randers:
 § 1  affattes saaledes:
 Den overordnede Bestyrelse af Gudenaa mellem Silkeborg og Randers henhører  

 under Ministeriet for offentlige Arbejder, paa hvis Vegne  

 Vandbygningsdirektøren - for saa vidt angaar Fiskeriforhold dog i Forbindelse  

 med Fiskeridirektøren - fører det umiddelbare Tilsyn med Aaen og foranlediger  

 alt fornødent, derunder ogsaa vedkommende Vedligeholdelsesarbejder,  

 foretaget.
 § 2  affattes saaledes:
For at befare Aaen erlægges fra 1. Juli 1861 ingen Afgift til Aakassen.  

 Den hidtil i Randers af hver ladet Pram, der befarer Gudenaa, erlagte  

 Bolværksafgift bortfalder.
For saa vidt der fremtidig maatte opstaa  

 Spørgsmaal om Opkrævningen af særlige Havne- eller Bolværksafgifter af de  

 Pramme eller Fartøjer, som befarer Gudenaa, afgøres Sagen af Ministeriet for  

 offentlige Arbejder.
 § 3  udgaar.
 § 4  udgaar.
 § 5  ændres til § 3 og affattes saaledes:
 Ingen Bro maa opføres over Aaen uden Tilladelse fra Ministeriet for  

 offentlige Arbejder.
Ved samtlige over Aaen førende Broer kan til enhver Tid fordres saadanne  

 Forandringer foretagne, som af Ministeriet findes formaalstjenlige.  

 Omkostningerne ved disse Forandringer erstattes af Rekvirenten, men den  

 senere Vedligeholdelse af de forandrede Broer paahviler Ejerne.
Er en Broejer  

 ikke villig til efter Overenskomst at foranstalte en Forandring iværksat, som  

 i Henhold hertil maatte blive forlangt, kan Ministeriet lade Arbejdet udføre.  

 Dog skal Arbejdsplanen i saa Fald forinden meddeles Broejeren, som hvis han  

 anser sig forurettet ved den Maade, hvorpaa den tilsigtede Forandring agtes  

 gennemført, kan forlange Spørgsmaalet herom afgjort af sagkyndige af Retten  

 udmeldte Mænd.
 § 6  ændres til § 4, og i dens Tekst ændres  

 »Indenrigsministeriet« til »Ministeriet for offentlige  

 Arbejder« og »§ 5« til »§ 3«.
 § 7  ændres til § 5.
 § 8  ændres til § 6, og i dens Tekst ændres  

 »Bestyrelsen« til »Vandbygningsvæsenet«.
 § 9  ændres til § 7.
 § 10  ændres til § 8, og i dens Tekst ændres  

 »Bestyrelsens« og »Bestyrelsen« til  

 »Vandbygningsvæsenets« og »Vandbygningsvæsenet«.
 § 11  ændres til § 9, og dens næstsidste Punktum  

 affattes saaledes: Paa samme Maade straffes Overtrædelsen af, hvad der er  

 bestemt i §§ 5 og 8 samt i det »Regulativ for Gudenaa paa Strækningen  

 mellem Silkeborg og Randers samt for den nedre Del af Tange Aa«, som  

 bliver at udfærdige af Ministeriet for offentlige Arbejder.
 § 12  ændres til § 10 og affattes saaledes:
De i den foregaaende Paragraf omhandlede Bøder, der dog ikke kan  

 fastsættes til et højere Beløb end 100 Kr., tilfalder Statskassen.
Sagerne  

 behandles og paakendes som Politisager.
For saa vidt de har deres Oprindelse  

 fra Aaens Befaring, kan de forfølges ved Randers Købstads eller Silkeborg  

 Birks Politiret.
 § 13  ændres til § 11.
 § 14  ændres til § 12.
 Denne Anordning træder i Kraft den 1. April 1926.
 Hvorefter alle vedkommende sig have at rette.
 Givet paa Amalienborg, den 31. Marts  

 1926.
 Under Vor Kongelige Haand og Segl.
 Christian R.
(L.S.) ---------- J.
Friis-Skotte.
