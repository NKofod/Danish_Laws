Bekendtgørelse om regler for anmeldelse  

 af arbejdsulykker, kortvarige skadelige påvirkninger og pludselige  

 løfteskader I medfør af § 19, stk. 2, i lov om sikring mod  

 følger af arbejdsskader, jf. lovbekendtgørelse nr. 943 af 16.  

 oktober 2000, fastsættes:
§ 1. En arbejdsulykke, en kortvarig skadelig  

 påvirkning af højst 5 dages varighed eller en pludselig  

 løfteskade, der antages at kunne begrunde krav på ydelser efter  

 loven, skal anmeldes snarest muligt og senest 9 dage efter skadens  

 indtræden.
Den anmeldelsespligtige, jf. § 3, anmelder skaden til  

 det forsikringsselskab, hvor forsikringen er tegnet.
Hvis der ikke er tegnet  

 forsikring, jf. lovens § 3, nr. 4, § 5, stk. 5 og stk. 6  

 og § 47, skal skaden anmeldes til Arbejdsskadestyrelsen.
 Stk. 2. Har en arbejdsskade, som angivet i stk. 1,  

 medført, at tilskadekomne endnu ikke på 5-ugers dagen for  

 skadens indtræden kan genoptage sædvanligt arbejde i fuldt  

 omfang, skal skaden under alle omstændigheder anmeldes senest 9 dage  

 efter 5-ugers dagen.
Stk. 3. Arbejdsskadestyrelsen skal inden 48 timer underrettes  

 om dødsfald, der må antages at skyldes en arbejdsskade.
Det  

 samme gælder ethvert dødsfald, der er indtruffet på en  

 arbejdsplads.
Underretning skal finde sted, selv om den skade, der kan have  

 medført dødsfaldet, allerede er anmeldt efter  

 stk. 1-2.
 Stk. 4. Ved forsikringsselskab forstås i denne  

 bekendtgørelse:
1)	et forsikringsselskab, der tegner arbejdsulykkesforsikring efter  

 denne lov, eller 2)	en kommune eller arbejdsgiver, der ikke har afgivet risikoen efter  

 loven til et forsikringsselskab, jf. lovens § 5, stk. 5 og  

 § 74.
 § 2. Er skaden sket i udlandet, og kan anmeldelse  

 af praktiske grunde ikke ske til forsikringsselskabet, skal anmeldelsen ske  

 til et dansk konsulat, der straks videresender den til Arbejdsskadestyrelsen.  

 Anmeldelsen skal ske inden for de ovennævnte frister.
 Stk. 2. Er skaden sket under sejlads, regnes  

 anmeldelsesfristerne fra tidspunktet for skibets forbindelse med land.
 § 3. Anmeldelsespligten påhviler den  

 sikringspligtige arbejdsgiver.
 Stk. 2. For personer, der er kommet til skade under arbejde i  

 privat husholdning eller under udførelse af privat tjeneste, og for  

 hvem der ikke er sikringspligt, jf. lovens § 5, stk. 6,  

 påhviler anmeldelsespligten arbejdsgiveren.
 Stk. 3. For tilskadekomne fiskere, som har tegnet forsikring  

 for sig selv efter lovens § 5, stk. 3, og for personer, der er  

 kommet til skade under forsøg på redning af menneskeliv her i  

 landet, jf. lovens § 3, nr. 4, skal anmeldelsen foretages af  

 pågældende selv eller dennes efterladte.
 § 4. Anmeldelse efter § 1 kan ske i  

 elektronisk form eller i papirform på særlige blanketter, der  

 udleveres af Arbejdstilsynet og Arbejdsskadestyrelsen.
 Stk. 2. Papirblanketten udleveres af Arbejdstilsynet og  

 Arbejdsskadestyrelsen samt af forsikringsselskaberne.
 Stk. 3. Arbejdstilsynet og Arbejdsskadestyrelsen kan godkende,  

 at anmeldelse sker i elektronisk eller papirbaseret form udarbejdet af  

 anmelder.
 § 5. Undladelse af anmeldelse efter § 1,  

 stk. 1-2 og § 2, kan straffes med bøde, jf. lovens  

 § 67, stk. 3.
 Stk. 2. Henvendelse til politiet vedrørende  

 bødeforlæg foretages af Arbejdsskadestyrelsen.
§ 6. I henhold til forvaltningslovens § 29,  

 stk. 2, og lov om sikring mod følger af arbejdsskade § 21,  

 stk. 2, kræves ikke samtykke fra den tilskadekomne for at behandle  

 sagen.
Arbejdsskadestyrelsen behandler derfor sager ved stiltiende samtykke.  

 Den tilskadekomne kan dog altid bede Arbejdsskadestyrelsen om ikke at  

 behandle sagen.
 Stk. 2. Hvis forsikringsselskabet selv indhenter  

 lægelige oplysninger hos en læge, kræver dette  

 tilskadekomnes samtykke.
 § 7. Ved arbejdsulykker og kortvarige skadelige  

 påvirkninger af højst 5 dages varighed, der antages at kunne  

 begrunde krav på ydelser efter lovens § 30 (sygebehandling og  

 hjælpemidler m.m.), kan forsikringsselskabet selv tage stilling til  

 kravet og udbetale eventuelle ydelser.
 Stk. 2. Forsikringsselskaberne kan tage stilling til, om sagen  

 angår selvstændige eller medhjælpende ægtefælle  

 jf. lovens § 1.
 Stk. 3. Samtidig med forsikringsselskabets beslutning skal den  

 tilskadekomne udtrykkelig gøres opmærksom på, at skaden  

 kan forelægges Arbejdsskadestyrelsen, hvis pågældende ikke  

 er tilfreds med selskabets beslutning.
Stk. 4. Kan forsikringsselskabet ikke tage stilling efter  

 stk. 1 og 2, eller er den tilskadekomne ikke tilfreds med  

 forsikringsselskabets beslutning, jf. stk. 3, skal forsikringsselskabet  

 sende anmeldelsen til Arbejdsskadestyrelsen med oplysning om, hvori tvivlen  

 består og med anmodning om en afgørelse.
Samtidig underretter  

 forsikringsselskabet den tilskadekomne om sagens stilling.
 § 8. Forsikringsselskabet skal snarest videresende  

 anmeldelsen til Arbejdsskadestyrelsen, hvis:
1)	skaden har medført eller må antages at ville  

 medføre den tilskadekomnes død, eller 2)	skaden har medført, at den tilskadekomne endnu 5 uger efter  

 skadens indtræden ikke har genoptaget sit sædvanlige arbejde i  

 fuldt omfang, eller 3)	skaden er opstået som pludselig løfteskade, eller 4)	skadens følger kan begrunde erstatning ud over  

 behandlingsudgifter, eller 5)	skaden i øvrigt ikke er omfattet af § 7.
 Stk. 2. Arbejdsskadestyrelsen tager derefter stilling til, om  

 skaden hører under loven og viderebehandler sagen.
 § 9. Forsikringsselskaberne har pligt til at  

 indhente lægelige oplysninger, inden de tager stilling til  

 behandlingsudgifter, jf. § 7, stk. 1.
Stk. 2. Forsikringsselskaberne kan dog undlade at indhente  

 lægelige oplysninger, hvis 1)	skadens følger er så ubetydelige, at der ikke kan blive  

 tale om erstatning ud over behandlingsudgifter, og selskabet betaler disse,  

 eller 2)	sagen henlægges uden behandlingsudgifter, eller 3)	den tilskadekomne er omfattet af personkredsen nævnt i  

 § 7, stk. 2.
 § 10. Viser det sig, at et tilfælde,  

 forsikringsselskabet behandler efter § 7, stk. 1, må antages  

 at begrunde krav på erstatning for tab af erhvervsevne eller  

 godtgørelse for varigt mén, sender forsikringsselskabet sagens  

 akter til Arbejdsskadestyrelsen, jf. § 8, med oplysning om, hvad der er  

 sket i sagen.
 § 11. Bekendtgørelsen træder i kraft  

 den 1. februar 2003 og anvendes på arbejdsulykker, kortvarige skadelige  

 påvirkninger og pludselig løfteskader, der anmeldes denne dag  

 eller senere.
Stk. 2. Fra samme dato anmeldes arbejdsulykker og pludselige  

 løfteskader elektronisk eller på en blanket uden  

 lægeerklæring og uden tilskadekomnes samtykke.  

 Bekendtgørelse nr. 922 af 10. december 1998 og bekendtgørelse  

 nr. 22 af 9. januar 2003 ophæves fra samme dato.
Bekendtgørelse  

 nr. 922 af 10. december 1998 finder dog anvendelse på arbejdsskader,  

 der er anmeldt før 1. februar 2003.
 Stk. 3. Anmeldes en arbejdsulykke eller en pludselig  

 løfteskade 1. februar 2003 eller senere på den tidligere  

 anmeldeblanket med udfyldt lægeerklæring, honoreres lægen  

 med sædvanligt honorar.
