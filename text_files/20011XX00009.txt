Skriftlig fremsættelse (3. oktober  

 2001) Arbejdsministeren (Ove Hygum):
 Herved tillader jeg mig for Folketinget at  

 fremsætte:
Forslag til lov om ændring af lov om  

 Arbejdsmarkedets Tillægspension. (Bortfald af  

 kompensationsordningen) (Lovforslag nr.
L 9).
 Lovforslaget indeholder forslag om ophævelse af  

 kompensationsordningen.
 Forslaget om ophævelse af kompensationsordningen for  

 de private arbejdsgivere er en del af regeringens samlede forslag til  

 finanslov for 2002.
Kompensationsbidraget udbetales til private arbejdsgivere  

 der er registreret efter momsloven eller lov om afgift af lønsum og  

 ordningen blev indført i 1988 i forbindelse med vedtagelsen af lov om  

 arbejdsmarkedsbidrag.
Formålet med ordningen var at kompensere de  

 private arbejdsgivere for forskellige afgifter mv.
 På baggrund af det langvarige og velkonsoliderede  

 opsving i dansk økonomi er der ikke længere behov for den  

 støtte til erhvervslivet som kompensationsordningen giver, hvorfor den  

 foreslås ophævet.
Forslaget forventes ikke at have nogen væsentlige  

 administrative konsekvenser.
Der forventes en økonomisk besparelse for  

 staten på ca. 550 mio. kr. på årsbasis.
For 2002  

 skønnes besparelsen af blive på ca. 410 mio. kr.
 Idet jeg i øvrigt henviser til lovforslaget og de  

 ledsagende bemærkninger, skal jeg anbefale lovforslaget til Tingets  

 velvillige behandling.
