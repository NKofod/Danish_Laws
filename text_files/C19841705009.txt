1. Indledning Ministeriet for offentlige arbejder udsender hermed vejregler for  

 ikke-visuelle signeler for blinde og svagsynede.
 Reglerne, der er udarbejdet af vejregeludvalget, er udfærdiget i medfør af  

 § 6 i lov om offentlige veje (lovbekendtgørelse nr. 585 af 20. november  

 1975).
 Reglerne er udarbejdet som projekteringsregler for placering og udformning  

 af svage akustiske signeler, og omhandler ikke regler for kraftige akustiske  

 ledesignaler.
Reglerne foreskriver løsninger, der er afprøvet og godkendt af  

 blindeorganisationerne.
Der er tilstræbt et signalsystem, som vil kunne  

 anvendes i næsten alle situationer - såvel i eksisterende som i nyanlæg - med  

 et minimum af installations- og monteringsarbejde, og som vil kunne være i  

 kontinuerlig drift uden generende påvirkninger for de omkringboende.
Den gennemsnitlige pris for anskaffelse og installation kan skønnes til  

 ca. 8.000 kr./enhed svarende til 30-90.000 kr./kryds (1983-priser)). Hertil  

 kommer udgifterne til drift og vedligeholdelse, hvor strømforbruget vil være  

 ubetydeligt.
Vedligeholdelsen kan skønnes til ca. 200 kr./år/enhed.
Yderligere eksemplarer af vejreglerne kan rekvireres i vejdirektoratet,  

 Havnegade 27, postboks 2169, 1016 København K.
Tlf. 01-11 33 38.
Der er i reglerne lagt vægt på, at der ved signalernes placering og  

 funktion sikres en høj grad af ensartethed af hensyn til brugernes  

 færdselssikkerhed.
Følgende bestemmelser er derfor bindende for  

 vejbestyrelsen:
2. Almindelige bestemmelser 2.1. Ikke-visuelle signaler må kun anvendes i forbindelse med  

 fodgængerfelter, der er signalreguleret visuelt med enten separat  

 fodgængersignal eller ved hovedsignal.
 2.2. Det ikke-visuelle signal skal være underlagt en grøn/grøn kontrol i  

 det visuelle signal. »Gå« må ikke lyde samtidig med rødt lys for  

 fodgængere.
 Stk. 2.  Hvis et akustisk signal modtager fejlagtige  

 ordrer, enten samtidig ordre om »gå« eller »vent« eller  

 hverken »gå« eller »vent«, skal lydudsendelsen afbrydes  

 automatisk.
 2.3. Synlige dele af det ikke-visuelle signal, der kan forveksles med de  

 sædvanlige fodgængertryk, må ikke være blå.
 2.4. I tilknytning til et svagt akustisk signal opsættes altid en  

 retningspil.
3. Svage akustiske signaler 3.1. Svage akustiske signaler ved et fodgængerfelt etableres på begge  

 fortove samt på heller og rabatter, der benyttes som fodgængerstøttepunkter.  

 Ved fodgængerfelter uden forsætninger eller forgreninger opsættes alle  

 lydgivere for svage akustiske signaler ved den damme side af feltet.
 Stk. 2.  Ved fodgængerfelter, der forsættes eller  

 forgrener sig ved en helle, følges det samme princip i det mindste på hver  

 sin side af forsætningen eller forgreningen.
 3.2. Svagt akustisk signal skal være i kontinuerlig funktion med een af  

 følgende signalkarakterer:
 »Gå«: har samme betydning som »grøn, gående person« og  

 skal bestå af lydimpulser af 200 ms (millisekunders) varighed for hver 400 ms  

 (millisekunder).
 »Vent«: har samme betydning som »rød, stående person«  

 og skal bestå af lydimpulser af 400 ms (millisekunders) varighed for hver  

 2000 ms (millisekunder).
 De anførte tider skal overholdes med en nøjagtighed på +/- 5 pct.
 3.3. Lydimpulser for »gå« og »vent« i et svagt  

 akustisk signal skal afgives i en firkant-tone eller savtak-tone (se  

 vejregelhæftet fig. 2), med en grundfrekvens på 880 Hz +/- 2 pct.
 3.4. Lydstyrken (amplituden) skal være konstant under hele lydimpulsens  

 varighed, når bortses fra virkningen af den automatiske styrkeregulering,  

 jfr. stk. 2.
 Stk. 2.  Lydstyrken af et svagt akustisk signal skal  

 reguleres automatisk.
 3.5. Lydimpulserne under »gå« og »vent« skal have ens  

 styrke i forhold til omgivelsernes støjniveau.
4. Retningspile 4.1. Retningspil opsættes når og kun når der etableres svagt akustisk  

 signal.
Den nedtages, hvis det svage akustiske signal sættes ud af drift for  

 et længere tidsrum.
4.2. Retningspil placeres på samme stander som lydgiver for svagt akustisk  

 signal i en højde af 1,0-1,2 m over terræn og på den side af standeren, der  

 vender ind imod fodgængerfeltet.
Standeren skal have en højde af mindst 1,3 m  

 over terræn.
4.3. Retningspilen skal være et hævet relief på vandret underlagsflade.  

 Den vandrette underlagsflade skal være så stor, at pilen ikke rager uden for  

 den.
Relieffets kanter skal være skarpe og sidepladerne lodrette eller næsten  

 lodrette.
Stk. 2.  Pilen skal ved relieffets overflade være  

 100-150 mm lang og 6-9 mm bred.
Reliefhøjden skal være 4-6 mm.
Stk. 3.  Pilspidsen angives ved 1 eller 2 knopper i  

 yderligere hævet relief.
Længden af en knop skal være 7-10 mm ved dens  

 overflade, og den skal fylde hele pilens bredde.
Hvis der er 2 knopper, skal  

 de være ens og have en afstand på 1,5-1,7 gange deres længde.
Reliefhøjden  

 skal være 1,5-1,7 gange pilens reliefhøjde, målt over underlagsfladen.
 4.4. Retningspilen opsættes, så spidsen peger ud over kørebane eller  

 cykelsti i fodgængerfeltets retning.
 Stk. 2.  Pilens retning i det vandrette plan skal efter  

 opsætningen kunne orienteres efter fodgængerfeltets retning med en  

 nøjagtighed bedre end 2 1/2 grad.
 4.5. Pil med 1 knop skal anvendes, hvor det tilknyttede svage akustiske  

 signal gælder for passage over til fortov.
 Stk. 2.  Pil med 2 knopper skal anvendes, hvor det  

 tilknyttede svage akustiske signal gælder for passage over til helle eller  

 rabat, og hvor der derfor på denne helle eller rabat findes yderligere et  

 svagt akustisk signal, gældende for den videre passage.
5. Trykknapper for blinde 5.1. Når der anvendes trykknapper for blinde, skal disse opsættes ved hver  

 retningspil ved det pågældende fodgængerfelt eller delfodgængerfelt.
5.2. Trykknap for blinde placeres på en lodret flade under og ved siden af  

 pilens underlagsflade og på den side af pilen, der vender ind mod den  

 stander, pilen er opsat på.
Afstanden fra pil til trykknap må højst være 14  

 cm målt uden om forhindringer.
 5.3. Den vandrette afstand fra trykknap for blinde til signalstander skal  

 være 40-60 mm.
