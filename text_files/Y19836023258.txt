Ud over beskrivelsen af det arbejde, der skal gives tilbud på, vil der  

 i et udbudsmateriale også være forskellige formkrav, herunder prisangivelser  

 inklusive/eksklusive moms.
Manglende opfyldelse af sådanne formkrav kan ikke  

 begrunde, at budet afvises som ukonditionsmæssigt.
 Hovedorganisationen af Mesterforeninger i Byggefagene i Danmark (HO)  

 anmodede tilsynet om en udtalelse om, hvorvidt manglende indregning af moms i  

 et tilbud - når udbudsmaterialet forudsatte tilbud incl. moms - må antages at  

 indebære, at der skal ses bort fra tilbudet som værende ukonditionsmæssigt.
Arbejdet var udbudt i offentlig licitation, og det fremgik af de af  

 bygherren udformede tilbudslister, at tilbudene skulle være incl. 22 procent  

 moms.
Det var bl.a. anført:
»Tilbudet er afgivet efter byggestyrelsens cirkulære af 11. november  

 1981 om pris og tid på bygge- og anlægsarbejder med fast pris i 12 måneder.
I  

 de nævnte summer er includeret 22 procent merværdiafgift.« Ved licitationen afgav en af de bydende entreprenører tilbud med  

 tilbudspris anført på den omtalte tilbudsliste.
Sammen med den udfyldte og  

 underskrevne tilbudsliste afleverede entreprenøren HO's  

 standardtilbudsblanket påført samme tilbudssum.
Blankettens trykte tekst er  

 bl.a. »Tilbudssum excl. merværdiafgift (moms) ...kr.« Spørgsmålet var herefter, om det forhold, at et tilbuds klare angivelse  

 af, at det er excl. moms, i den konkrete sag indebærer, at tilbudet måtte  

 anses for ukonditionsmæssigt - og der således skulle ses bort fra det ved  

 vurderingen af licitationsresultatet.
Tilsynet har tidligere udtalt (»meddelelser« 1977, s. 325-26),  

 at »tilbudsgiveren skal konkurrere på tilbudsprisen og ikke på tilsvaret  

 til staten....« Afgives et tilbud med klar tilkendegivelse af, at prisen er excl. moms -  

 som her i modstrid med udbudsmaterialets krav - er der efter tilsynets  

 opfattelse ikke dermed baggrund for at anse tilbudet for ukonditionsmæssigt.
 Prissammenligning vanskeliggøres ikke, idet rette sammenligningsgrundlag  

 må være priser excl. moms, jfr. ovenfor.
 Tilsynet fandt på denne baggrund, at et forlangende om angivelse af pris  

 incl. moms må opfattes som et formkrav, hvis tilsidesættelse ikke har  

 virkning i relation til licitationslovens bestemmelser.
