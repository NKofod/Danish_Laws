Landsskatteretskendelse af 2. december 2003 vedr. skattefri  

 fusion af to søsterselskaber Klagen vedrører reguleringer som følge af, at betingelserne  

 for skattefri fusion pr. 1. maj 1998 af to søsterselskaber, hvor det klagende  

 selskab (A A/S) er det modtagende selskab, ikke er anset for opfyldt, jf.  

 herved fusionsskattelovens dagældende § 2, stk. 1.
Landsskatterettens  

 afgørelse Indkomstår 1999 - Skattepligtig indkomst Skatteforvaltningen har vedrørende fast ejendom ·  

  

 	  

    

 medregnet som ejendomsavance 611.520 kr.
 ·  

  

 	  

    

 medregnet som genvundne afskrivninger  

 747.130 kr.
 ·  

  

 	  

    

 medregnet som tilbageført selvangivet  

 bygningsafskrivning 78.308 kr.
 ·  

  

 	  

    

 fratrukket som fremført ny afskrivning  

 133.752 kr.
Indkomstår 2000 - Skattepligtig indkomst Skatteforvaltningen har vedrørende fast ejendom ·  

  

 	  

    

 medregnet som tilbageført selvangivet  

 bygningsafskrivning 78.308 kr.
 ·  

  

 	  

    

 fratrukket som fremført ny afskrivning  

 133.752 kr.
Landsskatteretten tiltræder, at fusionen pr. 1. maj 1998  

 mellem som modtagende selskab B A/S nu A A/S, og som indskydende selskab C  

 ApS  

 er skattefri efter reglerne i fusionsskatteloven.
De påklagede  

 indkomstansættelser for indkomstårene 1999 og 2000 ændres i overensstemmelse  

 hermed.
 De talmæssige reguleringer foretages af den ansættende  

 myndighed, jf. forretningsorden for Landsskatteretten, bkg. nr. 563 af 2.  

 juli  

 1999, § 17, stk. 2.
Sagens oplysninger De to søsterselskaber A A/S (i det følgende benævnt  

 Aktieselskabet) og C ApS (i det følgende benævnt Anpartsselskabet), som begge  

 var ejet af ægtefællerne D og E (hver 50 %), fusionerede pr. 1. maj 1998 med  

 anvendelse af fusionsskattelovens regler om skattefri fusion med  

 Aktieselskabet  

 som det modtagende selskab og Anpartsselskabet som det indskydende selskab.  

 Datoen for den endelige vedtagelse af fusionen var ifølge det oplyste den 30.  

 april 1999.
Forinden fusionen havde Aktieselskabet en aktiekapital på  

 nom. 500.000 kr. og Anpartsselskabet en anpartskapital på nom. 300.000 kr.  

 Det  

 er under sagens behandling oplyst, at ægtefællerne havde erhvervet aktierne i  

 Aktieselskabet i 1984 og anparterne i Anpartsselskabet i 1986. Aktieselskabet  

 havde drevet detailhandel med tøj.
Anpartsselskabet havde drevet virksomhed  

 med  

 udlejning af fast ejendom.
Ejendommen var en erhvervslejlighed udlejet til en  

 tidligere kompagnon.
 Ved fusionen har ægtefællerne som vederlag for de nom.  

 300.000 kr. anparter modtaget nom. 82.500 kr. nyudstedte aktier svarende til  

 en  

 indre værdi på 939.933 kr. samt et kontant vederlag på 2.583 kr., eller i alt  

 942.516 kr. svarende til Anpartsselskabets egenkapital, jf. den fælles  

 regnskabsopstilling pr. 1. maj 1998. Aktieselskabets aktiekapital var  

 herefter  

 på nom. 582.500 kr.
 Ved opgørelsen af egenkapitalen på 942.516 kr. i  

 Anpartsselskabet pr. 1. maj 1988 indgår under aktiver en ejendom med  

 1.720.686  

 kr. og børsnoterede aktier i F A/S med 43.955 kr.
Ejendommen, som ved fusionen er værdiansat til  

 regnskabsmæssig nedskrevet værdi 1.720.686 kr., er købt i regnskabsåret  

 1990/91  

 til en kontantpris på 1.967.600 kr. og er ombygget/forbedret for 77.160 kr. i  

 regnskabsåret 1991/92. Ejendommen blev udlejet med regulering af lejen med  

 nettoprisindekset.
Det årlige ejendomsoverskud er for indkomståret 1999  

 161.738  

 kr.
Den offentlige ejendomsvurdering er pr. 1. januar 1990 740.000 kr. og pr.  

 1. januar 1998 2.250.000 kr.
Det er under sagens behandling oplyst, at  

 kontantvurderingen pr. 1. januar 1999 ligeledes er 2.250.000 kr.
Aktierne, som ved fusionen er værdiansat til 43.955 kr., er  

 solgt den 3. november 1998 for 62.617,42 kr.
Det er under sagens behandling  

 for  

 Landsskatteretten oplyst, at kursværdien på aktierne i F A/S pr. 1. maj 1998  

 udgjorde 70.626 kr. (svarende til 149 stk. á kurs 474), og at salget den 3.  

 november 1998 udløste en aktieavance på 18.492 kr., som er blevet beskattet i  

 Aktieselskabet.
 I den fælles regnskabsopstilling pr. 1. maj 1998 indgår  

 Aktieselskabet med en egenkapital på 5.696.567 kr. (svarende til en indre  

 værdi  

 for de nom. 500.000 kr. aktier på afr. 1.139). Aktiverne udgjorde 9.445.471  

 kr.  

 inkl. goodwill 200.000 kr.
 Ifølge det oplyste er Aktieselskabet nu et rent  

 holdingselskab, idet driftsaktiviteten med handel med tøj som led i et  

 generationsskifte er overdraget til et datterselskab ejet af Aktieselskabet  

 (75  

 %) og et selskab ejet af D og E´s datter (25 %).
Skatteforvaltningens  

 afgørelse Betingelsen i fusionsskattelovens dagældende § 2, stk. 1,  

 for skattefri fusion er ikke anset for opfyldt, således at der ikke som  

 selvangivet kan godkendes skattefri fusion pr. 1. maj 1998.
Det er lagt til grund, at de nom. 300.000 kr. anparter i  

 Anpartsselskabet, som er vederlagt med 942.516 kr. (i form af nom. 82.500 kr.  

 aktier  

    

  

 til værdi 939.933 kr. + kontant  

 2.583 kr.), har en yderligere værdi på 1.297.359 kr.
Differencen vedrører  

 dels  

 for 1.279.314 kr., at ejendommen (bogført med 1.720.686 kr.) er værdiansat  

 til  

 3 mio. kr., dels for 18.045 kr., at aktier i F A/S (bogført med 43.955 kr.)  

 er  

 værdiansat til 62.000 kr.
Begrundelsen for den ansatte handelsværdi fremgår  

 nærmere af skatteforvaltningens sagsfremstilling for indkomståret 1999.
 Overdragelserne er herefter skattemæssigt først anset for  

 sket den 30. april 1999, hvor der forelå en endelig vedtagelse af fusionen.  

 Fusionen er skattemæssigt ikke anset at kunne ske med tilbagevirkende kraft,  

 idet fusionen er vedtaget før 1. juli 1999, jf. lov nr. 285 af 12. maj 1999.
For Aktieselskabet er herefter for indkomståret 1999  

 (regnskabsåret 1.5.1998  30.4.1999) vedrørende ejendommen medregnet  

 ejendomsavance 611.520 kr. og genvundne afskrivninger 747.130 kr.
Herudover  

 er  

 der for hvert af indkomstårene 1999 og 2000 tilbageført bygningsafskrivninger  

 78.308 kr. og fremført ny afskrivning 133.752 kr.
 For så vidt betingelsen for skattefri fusion efter  

 fusionsskattelovens dagældende § 2, stk. 1, ikke er anset for opfyldt, er det  

 lagt til grund, at bestemmelsen må forstås således, at værdien af aktierne i  

 det modtagende selskab plus et eventuelt kontantvederlag skal modsvare  

 handelsværdien af aktierne i det indskydende selskab.
Told- og  

 Skattestyrelsens udtalelse Told- og Skattestyrelsen har udtalt, at en fortolkning af  

 den dagældende bestemmelse i fusionsskattelovens § 2, stk. 1, hvorefter  

 handelsværdien i relation til ombytningsforholdet anses at være uden  

 betydning,  

 ikke kan anses at være i overensstemmelse med successionsprincippet ved  

 skattefri fusion.
Efter en samlet bedømmelse af sagens omstændigheder kan det  

 tiltrædes, at der foreligger en skattefri fusion pr. 1. maj 1998 efter  

 reglerne  

 i fusionsskatteloven.
Der er herved henset til, at det vel ikke er  

 uomtvisteligt, at ombytningen ikke er sket til handelsværdien, når der så  

 vidt  

 ses ikke er gennemført en nærmere efterprøvelse af samtlige aktiver og  

 passiver  

 i såvel det indskydende som det modtagende selskab.
Der er endvidere henset  

 til, at uanset at ombytningsforholdet ikke måtte være fastsat på grundlag af  

 handelsværdien, så er de skattemæssige konsekvenser i form af det fejlagtige  

 successionsgrundlag af mindre væsentlig betydning.
Klagerens påstand og  

 argumenter Selskabets repræsentant har principalt fremsat påstand om,  

 at fusionen pr. 1. maj 1998 er skattefri efter reglerne i fusionsskatteloven  

 med deraf følgende konsekvensændringer for indkomstårene 1999 og 2000.
 Der er ikke grundlag for at ændre de ved fusionen anvendte  

 værdiansættelser, hvor den sagkyndige vurderingsmand efter  

 aktieselskabslovens  

 § 6 A har afgivet udtalelser om apportindskuddets værdi, og en eventuel  

 ændring  

 af værdiansættelserne kan ikke begrunde, at betingelserne for skattefri  

 fusion  

 ikke er opfyldt.
 Fusionsskatteloven giver mulighed for gennemførelse af en  

 skattefri fusion uden tilladelse fra skattemyndigheden, og betingelsen i den  

 dagældende fusionsskattelovs § 2, stk. 1, om vederlag i aktier er opfyldt.
Efter formuleringen af fusionsskattelovens dagældende § 2,  

 stk. 1, kan der ikke lægges vægt på værdien af aktierne, således som det var  

 tilfældet ifølge bestemmelsens oprindelige formulering (før lov nr. 219 af 3.  

 april 1992), men derimod på aktiernes pålydende værdi.
Vedrørende  

 ombytningsforholdet er der derfor ikke krav om værdiansættelse til  

 handelsværdien.
Der er henvist til fusionsskatteloven med kommentarer, 1999,  

 vedrørende § 2, herunder bl.a. siderne 53 og 54. Der er endvidere henvist til  

 artikel i SR-Skat 2000. nr. 6. side 414-420 om Aktiers  

 ombytningsforhold ved  

 skattefrie fusioner.
Hertil kommer, at der ikke var forskel på ejerkredsen i det  

 modtagende og det indskydende selskab, og at der ikke var nogen  

 omgåelseshensigt.
Aktierne i det modtagende selskab var anskaffet i 1984 og  

 anparterne i det indskydende selskab i 1986, og forskellen for så vidt angår  

 ejertidsnedslag efter overgangsbestemmelsen i aktieavancebeskatningslovens §  

 7  

 a ved salg af aktierne vil udgøre en minimal forskel på ca. 0,86 % af den  

 skattepligtige fortjeneste.
Såfremt de foretagne værdiansættelser ikke kan godkendes, må  

 der som en konsekvens heraf ske korrektion af kursen på de udstedte aktier i  

 det modtagende selskab.
Kan korrektion ikke gennemføres, må der foretages  

 omgørelse efter skattestyrelseslovens § 37 C.
 Subsidiært er der fremsat påstand om, at  

 skatteforvaltningens værdiansættelse af overdragne aktiver skal ændres til en  

 lavere værdiansættelse.
 Såfremt der ved værdiansættelsen af ejendommen ikke kan  

 godkendes den nedskrevne værdi for ejendommen, må der tages udgangspunkt i  

 kontantvurderingen på 2.250.000 kr., som så efter +/- 15 pct. reglen ved  

 overdragelse af fast ejendom i hovedaktionærforhold kan reduceres med 15  

 pct.,  

 eller en værdi pr. 1. maj 1998 på 1.912.500 kr.
Landsskatterettens  

 bemærkninger og begrundelse Ved de påklagede indkomstansættelser for det modtagende  

 selskab er det som udgangspunkt lagt til grund, at fusionen - som er  

 gennemført  

 pr. 1. maj 1998, og som ifølge det oplyste er endeligt vedtaget den 30. april  

 1999 - ikke er skattefri efter reglerne i fusionsskatteloven, og at fusionen  

 derfor skal behandles som en skattepligtig fusion.
Videre fremgår, at det er  

 det modtagende selskab, som er beskattet af ejendomsavance og genvundne  

 afskrivninger, hvor afståelsesbeskatning rettelig vedrører det indskydende  

 selskab.
 Ved en skattepligtig fusion kan afståelsesbeskatning, som  

 rettelig vedrører det indskydende selskab, ikke ske i det modtagende selskab.  

 Reguleringerne for indkomståret 1999 (regnskabsåret 1.5.1998   

 30.4.1999)  

 vedrørende ejendomsavance og genvundne afskrivninger kan derfor i givet fald  

 ikke opretholdes, uanset om fusionen anses for skattepligtig.
Det er ifølge fusionsskattelovens dagældende § 2, stk. 1, en  

 betingelse for beskatning efter reglerne i denne lov, at selskabsdeltagerne i  

 det indskydende selskab alene vederlægges med aktier eller anparter i det  

 modtagende selskab og eventuelt en kontant udligningssum på højst 10 % af  

 disse  

 værdipapirers pålydende værdi eller, når der ikke eksisterer en pålydende  

 værdi, deres bogførte værdi.
Definitionen er i overensstemmelse med artikel  

 2,  

 litra a i fusionsdirektiv 90/434/EØF.
Fusionsskattelovens regler om skattefri fusion bygger på et  

 successionsprincip.
I relation til deltagerne i det indskydende selskab  

 følger  

 det således af fusionsskattelovens § 11, stk. 1, at aktier i det modtagende  

 selskab, som selskabsdeltagerne modtager som vederlag for aktier i det  

 indskydende selskab, ved opgørelsen af den skattepligtige almindelige  

 indkomst  

 behandles, som om de var erhvervet på samme tidspunkt og for samme  

 anskaffelsessum som de ombyttede aktier.
 I det foreliggende tilfælde er fusionen anset for  

 skattepligtig med henvisning til, at den dagældende bestemmelse i  

 fusionsskattelovens § 2, stk. 1, ikke er opfyldt, da værdien af  

 vederlagsaktierne med tillæg af kontantbetaling er lavere end værdien af  

 anparterne  

 i det indskydende selskab.
 Det kan i princippet tiltrædes, at værdien af  

 vederlagsaktierne med tillæg af kontantbetaling er lavere end værdien af  

 anparterne  

 i det indskydende selskab, herunder også henset til, at ejendommen som indgår  

 i  

 regnskabsopstillingen med 1.720.686 kr., pr. 1. januar 1998 havde en  

 kontantværdi på 2.250.000 kr., og at de børsnoterede aktier i F A/S, som  

 indgår  

 i regnskabsopstillingen med en værdi på 43.955 kr., ifølge det oplyste havde  

 en  

 værdi pr. 1. maj 1998 på 70.626 kr.
Ved vurderingen af, om den dagældende bestemmelse i  

 fusionsskattelovens § 2, stk. 1, om skattefri fusion herefter kan anses for  

 opfyldt, må bestemmelsen naturligt fortolkes i sammenhæng med  

 fusionsskattelovens øvrige regler om skattefri fusion.
En fortolkning af  

 bestemmelsen, hvorefter handelsværdien i relation til ombytningsforholdet  

 anses  

 at være uden betydning, kan ikke anses at være i overensstemmelse med  

 successionsprincippet  

 ved skattefri fusion.
Det følger også af Ligningsvejledningen for 1999 S.D.1.4 om  

 betingelser for skattefri fusion, at der af hensyn til den skattemæssige  

 succession på deltagersiden skal ske vederlæggelse med aktier eller anparter,  

 og  

 at selskabsdeltagerne i det indskydende selskab, som inden fusionen tillige  

 er  

 selskabsdeltagere i det modtagende selskab, således ikke kan vederlægges ved,  

 at deres hidtidige aktier eller anparter i det modtagende selskab stiger i  

 værdi.
Det anførte er i overensstemmelse med pkt. 1.2.1. i cirkulære om  

 fusionsskatteloven nr. 31 af 22. februar 1996, som fra indkomståret 1998 er  

 indarbejdet i Ligningsvejledningen.
Det må imidlertid lægges til grund, at der er tale om fusion  

 af to søsterselskaber, hvor det indskydende og det modtagende selskab blev  

 erhvervet af ægtefællerne D og E i henholdsvis 1986 og 1984, således at den  

 omstændighed, at værdien af vederlagsaktierne med tillæg af kontantbetaling  

 må  

 anses at være lavere end værdien af anparterne i det indskydende selskab,  

 ikke  

 medfører nogen formueforskydning.
Hertil kommer, at de skattemæssige  

 konsekvenser som følge af det forkerte successionsgrundlag i det konkrete  

 tilfælde må anses at være af mindre betydning.
 Ud fra en samlet vurdering af sagens omstændigheder kan det  

 herefter tiltrædes, at der foreligger en skattefri fusion pr. 1. maj 1998  

 efter  

 reglerne i fusionsskatteloven mellem Aktieselskabet og Anpartsselskabet.
 De talmæssige reguleringer af de skattepligtige indkomster  

 for indkomstårene 1999 og 2000 som konsekvens heraf foretages af den  

 ansættende  

 myndighed, jf. forretningsorden for Landsskatteretten, bkg. nr. 563 af 2.  

 juli  

 1999, § 17, stk. 2.
