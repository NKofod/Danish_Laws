Bekendtgørelse om delegation af opgaver  

 til Energistyrelsen i medfør af elforsyningsloven og lov om  

 CO2-kvoter for elproduktion I medfør af § 3, stk. 3, i lov om energipolitiske foranstaltninger,  

 jf. lovbekendtgørelse nr. 263 af 27. april 1989, § 90, nr. 1 og § 92 i  

 lov nr. 375 af 2. juni 1999 om elforsyning, som er ændret ved lov nr.  

 1110 af 29. december 1999 og § 16, stk. 2 og 3, i lov om  

 CO2-kvoter for elproduktion fastsættes:
Kapitel 1 Energistyrelsens opgaver og beføjelser § 1. Følgende opgaver og beføjelser  

 i henhold til lov nr. 375 af 2. juni 1999 om elforsyning udøves af  

 Energistyrelsen:
 1)	Afgørelse af om mindre anlæg eller mindre omfattende  

 aktiviteter, som er omfattet af loven, helt eller delvist skal undtages fra  

 lovens bestemmelser, jf. lovens § 2, stk. 4.
 2)	Udstedelse af bevilling til elproduktion fra anlæg med en  

 kapacitet på over 25 MW, jf. lovens § 10, stk. 1.
 3)	Meddelelse af dispensation fra vilkår i bevillinger som  

 nævnt i § 10, stk. 4, hvis det skønnes nødvendigt for  

 elproduktionsvirksomhedens mulighed for fortsat økonomisk forsvarlig  

 drift, jf. lovens § 10, stk. 5.
 4)	Meddelelse af tilladelse til etablering af nye  

 elproduktionsanlæg og væsentlige ændringer i  

 bestående anlæg, jf. lovens § 11, stk. 1.
 5)	Meddelelse af tilladelse til forundersøgelse og udnyttelse af  

 energi omfattet af § 13, stk. 1, og vilkår til tilladelsen, jf. lovens  

 § 13, stk. 2 og 4.
 6)	Afgørelse om tilladelser efter § 13, jf. lovens § 13, stk.  

 5.
 7)	Udvælgelse af hvilken af de i § 14 nævnte  

 udbudsprocedurer der skal anvendes ved meddelelse af tilladelse efter § 13,  

 og angivelse af særlige forhold eller vilkår i udbudene, som  

 styrelsen vil lægge vægt på ved stillingtagen til de  

 indkomne bud, jf. lovens §§ 14 og 15, stk. 1.
 8)	Meddelelse af tilladelse til etablering af elproduktionsanlæg,  

 der udnytter vand og vind, med tilhørende interne ledningsanlæg  

 på søterritoriet og den eksklusive økonomiske zone og  

 væsentlige ændringer i bestående anlæg, jf. lovens §  

 16, stk. 1.
 9)	Afgørelse af om godkendelse af anlæg efter § 16, stk.  

 1, skal betinges af vilkår, jf. lovens § 16, stk. 2, 1. pkt.
 10)	Afgørelse af om der skal foretages vurderinger af et af § 16  

 omfattet anlægs miljømæssige påvirkninger under og  

 efter etablering, jf. lovens § 17, stk. 3, 2. pkt.
 11)	Afgørelse af om vurderinger af de miljømæssige  

 konsekvenser af de af § 16 omfattede anlæg skal bedømmes af  

 uafhængige eksperter, jf. lovens § 17, stk. 3, 3. pkt.
 12)	Udstedelse af bevilling til transmissions- og netvirksomhed, jf.  

 lovens § 19, stk. 2.
 13)	Meddelelse af pålæg til transmissions- og  

 netvirksomheder om at opfylde de i § 20, stk. 1, nævnte  

 forpligtigelser, jf. lovens § 20, stk. 2.
 14)	Meddelelse af tilladelse til etablering af nye transmissionsnet  

 beregnet for spændinger på over 100 kV og væsentlige  

 ændringer i tilsvarende bestående net, og udstedelse af  

 vilkår for tilladelsen, jf. lovens § 21, stk. 1.
 15)	Afgørelse af om nærmere angivne forudsætninger  

 skal lægges til grund for planlægning efter § 22, stk. 1, nr. 6,  

 og for rådgivning efter stk. 1, nr. 7, jf. lovens § 22, stk. 4, 2.  

 pkt.
 16)	Afgørelse af om netvirksomheder i samarbejde skal  

 iværksætte forskning og udvikling med henblik på effektiv  

 energianvendelse, jf. lovens § 22, stk. 5, 1. pkt.
 17)	Afgørelse om udarbejdelse af planer for de af § 22, stk. 5,  

 1. pkt., omfattede aktiviteter og om godkendelsen af disse, jf. lovens § 22,  

 stk. 5, 2. pkt.
 18)	Meddelelse af tilladelse til anlæggelse af direkte  

 elforsyningsnet, jf. lovens § 23, stk. 1.
 19)	Udstedelse af bevilling til systemansvarlig virksomhed, jf. lovens  

 § 27, stk. 2.
 20)	Udstedelse af påbud til de systemansvarlige virksomheder om  

 at anlægge og drive transmissionsanlæg mellem Fyn og  

 Sjælland, jf. lovens § 30, stk. 2.
 21)	Udstedelse af bevilling til forsyningspligtig virksomhed, jf.  

 lovens § 33, stk. 2.
 22)	Udøvelse af forkøbsret efter § 35, jf. lovens § 35,  

 stk. 1.
 23)	Meddelelse af dispensation fra § 36, stk. 1, jf. lovens § 36, stk.  

 2.
 24)	Meddelelse af dispensation fra indflydelseskravet i § 40, stk. 1,  

 jf. lovens § 40, stk. 4.
 25)	Meddelelse af dispensation fra indflydelseskravet i § 43, stk. 1,  

 jf. lovens § 43, stk. 3.
 26)	Udstedelse af bevilling til net- og transmissionsvirksomhed eller  

 til transmissions- og systemansvarlig virksomhed til samme virksomhed, hvis  

 det kan ske, uden at det er til hinder for en forsvarlig varetagelse af de  

 bevillingspligtige aktiviteter, jf. lovens § 47, stk. 2.
 27)	Fastsættelse af vilkår i bevillinger om, at styrelsen  

 med 1 års varsel kan bestemme, at elproduktionsvirksomheder af hensyn  

 til forsyningssikkerheden skal opretholde en nærmere fastsat mindste  

 produktionskapacitet, jf. lovens § 50, stk. 2.
 28)	Fastsættelse af vilkår i bevillinger om, at styrelsen  

 med 1 års varsel kan bestemme, at eltransmissionsvirksomheden skal  

 opretholde en nærmere fastsat transmissionskapacitet, jf. lovens § 50,  

 stk. 3.
 29)	Udøvelse af tilsyn med overholdelsen af vilkår i  

 bevillingerne, jf. lovens § 51, stk. 1.
 30)	Meddelelse af dispensation fra bestemmelsen i § 51, stk. 4, jf.  

 lovens § 51, stk. 5.
 31)	Godkendelse af de kollektive elforsyningsvirksomheders  

 vedtægter og ændringer i disse, jf. lovens § 53, stk. 2.
 32)	Meddelelse til bevillingshaver om, at denne inden for en fastsat  

 frist skal overholde sine forpligtigelser efter bevillingen eller  

 tilladelsen, hvis en overtrædelse som nævnt i § 54, stk. 1, kan  

 afhjælpes, jf. lovens § 54, stk. 2.
 33)	Afgørelse efter § 54, stk. 1, nr. 3, jf. lovens § 54, stk.  

 3.
 34)	Afgørelse af om bevilling midlertidigt skal inddrages, hvis  

 en overtrædelse af bestemmelser, vilkår eller påbud efter  

 loven eller regler udstedt i medfør af loven indebærer  

 tilsidesættelse af væsentlige hensyn til forsyningssikkerheden,  

 og i forbindelse med afgørelsen vejlede den pågældende om  

 prøvelsesadgangen, jf. lovens § 54, stk. 4.
 35)	Afgørelse af om andre energikilder og teknologier end de i §  

 55, stk. 1, nævnte er omfattet af begrebet VE-elektricitet, jf. lovens  

 § 55, stk. 2, 2. pkt.
 36)	Afgørelse om indholdet og omfanget af de i § 57, stk. 1,  

 nævnte forpligtelser til at aftage elektricitet, herunder den  

 tidsmæssige udstrækning af aftaleforpligtelsen og beregning af  

 afregningsprisen efter § 57, stk. 1, nr. 2, jf. lovens § 57, stk. 2.
 37)	Fastsættelse af tidspunktet for hvornår enhver her i  

 landet har pligt til at erhverve VE-beviser, jf. lovens § 61, stk. 1, 1.  

 pkt.
 38)	Nedsættelse af købsforpligtigelsen efter § 61, stk. 1,  

 i de tilfælde, hvor det viser sig umuligt at opfylde denne, jf. lovens  

 § 61, stk. 2.
 39)	Afgørelse af forhold, der er reguleret af regler fastsat i  

 medfør af § 59, stk. 1, og § 68, stk. 1, jf. lovens § 68, stk. 2.
 40)	Udøvelse af tilsyn med overholdelse af regler fastsat i  

 medfør af § 68, stk. 1, og udstedelse af påbud om, at forhold  

 der strider mod regler eller afgørelser i medfør af § 68, stk.  

 1 og 2, bringes i orden straks eller inden en vis frist, jf. lovens § 68,  

 stk. 3.
 41) Fastsættelse af gebyr for anmodning om nettilslutning efter  

 regler fastsat i medfør af § 68, stk. 1, og for tilsyn samt for  

 registrering og kontrol med vindmøller og vindmølleejere i  

 forbindelse med oprettelse af et landsdækkende register over  

 vindmøller og vindmølleejere, jf. lovens § 68, stk. 4, 1.  

 pkt.
 42)	Modtagelse af Energitilsynes årlige beretning for tilsynets  

 virksomhed, jf. lovens § 82, stk. 1.
 43)	Modtagelse af oplysninger fra Energitilsynet om forhold, som  

 tilsynet mener kan have betydning for løsningen af opgaverne med  

 blandt andet udstedelse, ændring og kontrol med bevillinger, jf. lovens  

 § 83.
 44)	Indhentelse af oplysninger, der er nødvendige i forbindelse  

 med udøvelse af tilsyn hos bevillingspligtige virksomheder, andre  

 elproduktionsvirksomheder, elhandelsvirksomheder og berørte  

 forbrugere, jf. lovens § 84, stk. 1.
 45)	Udstedelse af pålæg til kollektive  

 elforsyningsvirksomheder, elproduktionsvirksomheder og elhandelsvirksomheder  

 om at udarbejde og udlevere nærmere angivne oplysninger  

 vedrørende virksomhedens produktions- og driftsmæssige forhold  

 og om de i virksomheden købte og solgte ydelser, til sikring af  

 prisgennemsigtighed, forsyningssikkerhed og til opfølgning af energi-  

 og miljøpolitiske målsætninger, herunder udarbejdelse af  

 det nødvendige datagrundlag i forbindelse hermed, jf. lovens § 84,  

 stk. 2.
 46)	Meddelelse af dispensation fra § 97, stk. 2, såfremt  

 særlige hensyn tilsiger det, jf. lovens § 97, stk. 3.
 47)	Fastsættelse af den frist indenfor hvilken en  

 bevillingspligtig virksomhed skal have indgivet fornøden  

 ansøgning om bevilling for midlertidigt at fortsætte sin  

 virksomhed uden bevilling, indtil styrelsen har afgjort ansøgningen,  

 jf. lovens § 98, stk. 2.
 48)	Fastsættelse af det tidspunkt hvorfra bevillingskravet for  

 net- og forsyningspligtvirksomheder er gældende, jf. lovens § 98, stk.  

 3.
 49)	Udarbejdelse af nærmere bestemmelser om de opgørelser  

 over ikke anvendte henlæggelser foretaget efter den hidtil  

 gældende elforsyningslov, over- og underdækning for perioden  

 før nærværende lovs ikrafttræden samt øvrige  

 forhold, der skal udarbejdes af virksomheder, som driver  

 elproduktionsvirksomhed omfattet af den hidtil gældende  

 elforsyningslov, jf. lovens § 101, stk. 1.
 50)	Godkendelse af at ejeren ved opgørelse af den  

 økonomiske åbningsbalance for  

 affaldsforbrændingsvirksomheder efter § 101, stk. 3, fastsætter,  

 at det påhviler affaldsforbrændingsanlæget at betale et  

 beløb svarende til den nødvendige fremmedkapital, som er en  

 følge af, at aktiverne forøges, fordi tidligere foretagne  

 henlæggelser over elprisen trækkes ud af opgørelsen til  

 den virksomhed, som udskiller affaldsforbrændingsanlæget, jf.  

 lovens § 101, stk. 5.
 51)	Godkendelse af de af virksomhederne fremsendte opgørelser  

 efter § 101, stk. 1 og 3, og afgørelse af hvilke forpligtigelser der  

 skal påhvile elproduktionsvirksomhederne efter overgangen til  

 prisfastsættelse efter § 75, jf. lovens § 101, stk. 6.
 52)	Udøvelse af tilsyn med overholdelsen af § 102, stk. 1, i  

 forbindelse med fastlæggelsen af virksomhedernes åbningsbalancer  

 i henhold til §§ 100 og 101, jf. lovens § 102, stk. 2.
 § 2. Følgende opgaver og beføjelser  

 i henhold til lov nr. 376 af 2. juni 1999 om CO2-kvoter for  

 elproduktion udøves af Energistyrelsen:
 1)	Tildeling af CO2-udledningstilladelser, jf. lovens § 3,  

 stk. 1.
 2)	Tildeling af opsparingsgrænser, jf. lovens § 5, stk. 1.
 3)	Modtagelse af underretning ved overdragelser af  

 CO2-udledningstilladelser, jf. lovens § 6, stk. 2.
 4)	Administration af den årlige indberetning fra elproducenterne  

 af foregående års elproduktion, nyttiggjort varmeproduktion,  

 brændselsforbrug og CO2-udledning, jf. lovens § 8, stk.  

 1.
 5)	Afgørelseskompetence vedrørende  

 CO2-udledning for det foregående års elproduktion, jf.  

 lovens § 9.
 6)	Administration af den årlige indberetning fra de  

 systemansvarlige virksomheder om CO2-udledningen for elproduktion,  

 jf. lovens § 10, stk. 1.
 7)	Kontrol med de af elproducenterne afgivne oplysninger, jf. lovens §  

 14, stk. 1 og 3.
Kapitel 2 Klager § 3. Energistyrelsens afgørelser i henhold  

 til bemyndigelse efter § 1 kan ikke indbringes for miljø- og  

 energiministeren, jf. § 90, stk. 1, i lov nr. 375 af 2. juni 1999 om  

 elforsyning.
 § 4. Energistyrelsens afgørelser i henhold  

 til bemyndigelse efter § 2 kan ikke indbringes for miljø- og  

 energiministeren, jf. § 16, stk. 3, i lov nr. 376 af 2. juni 1999 om  

 CO2-kvoter for elproduktion.
Kapitel 3 Ministeren § 5. Miljø- og energiministeren kan  

 bestemme, at en afgørelse, der efter denne bekendtgørelse  

 henhører under Energistyrelsen, træffes af ministeren.
 Stk. 2. Miljø- og energiministeren kan give  

 direktøren for Energistyrelsen instruktioner vedrørende  

 udøvelsen af beføjelser, der er henlagt til Energistyrelsen i  

 medfør af denne bekendtgørelse.
Kapitel 4 Ikrafttrædelse m.v.
 § 6. Bekendtgørelsens § 1, nr. 1-33 og nr.  

 40-51 og §§ 3-6 træder i kraft den 15. januar 2000. Miljø- og  

 energiministeren fastsætter nærmere tidspunktet for  

 ikrafttræden af de øvrige bestemmelser i  

 bekendtgørelsen.
 Stk. 2. Ved bekendtgørelsens ikrafttræden  

 ophæves § 8 i bekendtgørelse nr. 364 af 9. juni 1993 om  

 Energistyrelsens opgaver.
