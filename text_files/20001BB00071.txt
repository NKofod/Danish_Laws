Fremsat den 13. december 2000 af  

 Kim Behnke (FRI), Tom Behnke (FRI),  

 Thorkild B.
Fransgaard (FRI),  

 Kirsten Jacobsen (FRI), Kristian Jensen (V),  

 Brian Mikkelsen (KF) og Flemming Hansen (KF) Forslag til folketingsbeslutning om oprettelse af en TeamDanmark-konto for danske  

 eliteidrætsudøvere Folketinget opfordrer regeringen til i indeværende  

 folketingssamling at fremsætte de nødvendige lovforslag og at  

 foretage de fornødne ændringer i bekendtgørelser,  

 cirkulærer og andre administrative forskrifter, der sikrer, at danske  

 eliteidrætsudøvere kan oprette en TeamDanmark-konto med det  

 formål at skabe rimelige skatteforhold for denne gruppe.
Bemærkninger til forslaget Danskere er opdraget med sport   og gennem  

 sport.
Derfor er idræt et begreb, som alle danskere kender til og langt  

 de fleste sætter pris på   enten som tilskuer eller som aktiv.
Og  

 her har specielt skole- og fritidsordninger stor indflydelse, for her  

 introduceres mange former for sport.
De fleste opgives hurtigt, men ofte  

 bevares interessen for en eller flere sportsgrene.
Her møder man  

 ligesindede med samme interesser og udvikler ofte venskaber.
Med andre ord,  

 sporten bliver ofte en integreret del af det sociale netværk og  

 vedbliver derved at fylde en stor del i mange menneskers hverdag.
Faktisk er det brede folkelige idrætsarbejde i  

 Danmark noget af det mest værdifulde, vi har.
Idrætsforeninger  

 formår i særlig grad at samle lokalsamfund, og  

 idrætsforeningerne har vist store evner til at løse sociale  

 opgaver.
Mange socialt belastede unge har fundet en plads i samfundet gennem  

 idrætsarbejdet frem for et fortsat livsforløb med kriminalitet  

 og udstødelse.
Der er derfor grund til at værne om det brede  

 folkelige idrætsarbejde i Danmark.
Erfaringen er imidlertid, at  

 idrætslivet har brug for fyrtårne.
Når de danske  

 håndboldpiger vinder guld igen og igen, så stiger antallet af  

 børn og unge, som melder sig ind i håndboldafdelingerne.  

 Når Bjarne Riis vinder Tour de France, så melder flere sig ind  

 cykelklubberne   ja, selv når curling-pigerne vinder, så stiger  

 interessen for den ellers upåagtede idræt.
Vi har derfor brug  

 for, at der ud af breddeidrætten udvikles talenter til  

 toppræstationer.
Fra tid til anden rækker såvel evner som  

 ambitioner til en karriere hævet over niveauet Men for mange idrætsudøvere er der tale om et  

 kulturchok fyldt med paradokser.
Nok støttes man til uddannelse,  

 fremgang og resultater, men ofte på bekostning af sociale relationer  

 eller et godt job og en stabil indtægt.
Og udsigten, efter endt  

 idrætskarriere, er for de færreste berømmelse og  

 professionalisme med en god indkomst.
Så selv om faciliteterne til at  

 opnå resultaterne er til stede, er økonomien det sjældent.
Undtaget er dog de få, men feterede professionelle,  

 der vælger en karriere som professionelle idrætsudøvere.  

 Mange af dem forbliver heldigvis på dansk jord.
Men ofte er de danske  

 skatteregler en hæmsko for deres virke og deres mulighed for at  

 sætte penge til side fra en kort topperiode med høj indkomst til  

 de efterfølgende år med mindre indkomst.
Derfor vælger  

 mange at tilbringe årene som topidrætsudøver uden for  

 Danmarks grænser.
Men hvad med den store gruppe dygtige  

 idrætsudøvere, der befinder sig lige under dette niveau   men  

 som i høj grad er med til at profilere Danmark internationalt? Burde  

 de ikke have en hjælpende hånd   rent økonomisk? Så  

 afgjort! Der er brug for et løft, og det er forslagsstillerne  

 overbevist om, at nærværende forslag vil hjælpe med til at  

 rette op på.
Vi har brug for et sæt skatteregler, som kan rumme  

 mellemgruppen, dem, der ikke længere er  

 amatøridrætsudøvere og ej heller professionelle  

 idrætsudøvere, som kan leve af deres idræt.
De  

 nuværende skatteregler er til stor skade og lægger desværre  

 begrænsninger på denne mellemgruppe.
Mens hele samfundet jubler,  

 når guldmedaljen hænges om halsen, så kniber det med  

 opbakning og deltagelse, når samme folk uge efter uge og måned  

 efter måned må svede i træningslokalet.  

 Træningsophold er blevet kostbare, et liv med specialkost er dyrt,  

 rejser til idrætsstævner er meget omkostningskrævende  

 osv.
Når man som Dette er for forslagsstillerne fuldstændig  

 urimeligt! Netop denne gruppe idrætsudøvere med svingende  

 indkomster har ofte et stort behov for at udligne indkomsten over tid.  

 Forslagsstillerne foreslår derfor, at danske idrætsudøvere  

 får mulighed for at oprette en særlig Tidligere har vi haft de såkaldte For at imødegå eventuelle tvivlssituationer  

 og potentielt snyd mener forslagsstillerne desuden, at det vil være  

 hensigtsmæssigt, hvis der opstilles helt stringente retningslinjer for  

 anvendelsen af præmiepengene   eventuelt fastlagt i et cirkulære.
At kontoen er formålsspecifik er dog ikke  

 ensbetydende med, at den er bunden.
Kontoen skal til enhver tid kunne opsiges  

 helt eller delvis, eksempelvis i forbindelse med private økonomiske  

 problemer.
De penge, der derved bliver frigivet, skal beskattes på lige  

 vilkår med anden personlig indkomst.
Det samme gør sig  

 gældende, hvis idrætsudøveren efter endt karriere stadig  

 har penge stående på kontoen.
For forslagsstillerne er det  

 desuden vigtigt, at Idrætsudøvere kan således bruge dette  

 tilbud til at sprede brugen af deres gevinster, præmier, sponsorater  

 m.v. ud over de år, hvor der er brug for udgifter til  

 træningsfaciliteter m.v.
Vores skattesystem er således indrettet,  

 at man gør skatten op på årsbasis.
Det medfører, at  

 i de enkelte år, hvor en idrætsudøver er særlig  

 heldig/dygtig og vinder mange præmier og gevinster, kommer personen til  

 at betale det meste i skat.
Allerede året efter er behovet måske  

 til stede for træningsophold el.lign., men så er pengene ikke til  

 rådighed.
Dette forslag søger at løse dette problem.
Da denne sag sidst var til debat i Folketinget var  

 regeringens bud til idrætsudøverne, at de jo bare kunne benytte  

 virksomhedsskatteordningen.
Det er teoretisk set også rigtigt.
Men i  

 praksis vil virksomhedsskatteordningen dræne  

 idrætsudøveren for penge til revisorer og afstedkomme masser af  

 papirarbejde.
Dertil kommer, at ordningen ikke er velegnet til de forhold,  

 hvor en idrætsudøver topper i en kort periode og både  

 før og efter har betydelige udgifter, måske over mange år.  

 Her vil en TeamDanmark-konto  være langt mere velegnet til  

 formålet.
 Det er forslagsstillernes hensigt, at omkostningerne ved  

 at forvalte ordningen skal hvile på brugerne, eksempelvis ved at en  

 procentdel af kontoens gennemsnitlige årlige saldo tilfalder  

 TeamDanmark som en form for administrationsgebyr.
Essensen af Skriftlig fremsættelse Kim Behnke (FRI):
 Som ordfører for forslagsstillerne tillader jeg mig  

 herved at fremsætte:
 Forslag til folketingsbeslutning om oprettelse af en  

 TeamDanmark-konto for danske eliteidrætsudøvere.
(Beslutningsforslag nr.
B 71).
 Jeg henviser i øvrigt til de bemærkninger,  

 der ledsager forslaget, og anbefaler det til Tingets velvillige  

 behandling.
