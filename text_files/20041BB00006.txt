Fremsat den 7. oktober 2004 af Jann Sjursen (KD),  

 Bodil Kornbek (KD),  

 Mogens Nørgaard Pedersen (KD) og Tove&nbsp  

 ;Videbæk (KD) Forslag til folketingsbeslutning om  

 udlevering af grundloven til personer, der opnår stemmeret til Folketinget Folketinget beslutter at udsende et eksemplar af grundloven  

 hvert år til personer med dansk indfødsret, der fylder 18 år, og til  

 personer,  

 der erhverver dansk indfødsret og er fyldt 18 år.
Bemærkninger til forslaget Formål Det overordnede formål med beslutningsforslaget er at motivere  

 nye stemmeberettigede til Folketinget til at sætte sig ind i de demokratiske  

 spilleregler og i det værdigrundlag, som er fælles for hele Danmark, uanset  

 kulturel, politisk eller religiøs baggrund m.m.
Forslagsstillerne har  

 tidligere  

 fremsat et lignende forslag, jævnfør beslutningsforslag nr.
B 72 fra  

 folketingsåret 2000-01.
Vedrørende udlevering af grundloven Det danske folkestyre forudsætter, at befolkningen sætter sig  

 ind i demokratiets spilleregler og tager del i politisk arbejde og debat.
Det  

 kan  

 motivere til at føle ansvar, hvis alle, når de fylder 18 år, får et eksemplar  

 af grundloven.
Det samme gælder for personer, der søger at erhverve dansk  

 indfødsret.
Fælles for de to grupper er, at de har udsigt til at opnå  

 stemmeret  

 til og blive valgbare til Folketinget.
Udlændinge over 18 år, der har opholdt  

 sig i landet i 3 år, har dog i forvejen ret til at stemme ved de kommunale  

 valg.
Ved tilsendelse af grundloven sendes en symbolsk invitation til  

 at tage aktivt del i det danske demokrati for »gamle« såvel som »nye«  

 statsborgere.
Modtagelse af grundloven tjener derfor også et  

 integrationsformål.
Forslagsstillerne mener, at det vil være formålstjenligt, hvis  

 der udleveres en kommenteret og samtidig let forståelig udgave af grundloven.  

 Det kunne f.eks. være publikationen »Grundloven på let dansk«, som  

 Folketinget  

 udgav i 2001 i forbindelse med grundlovsdebatten Mulighed for ceremoni Forslagsstillerne vil samtidig opfordre til, at udleveringen af  

 grundloven til kommende folketingsvælgere suppleres af en årlig ceremoni i  

 kommunerne.
Ceremonien, som for eksempel kan være et festligt arrangement til  

 markering af de nye vælgeres rettigheder, kunne have til formål at opmuntre  

 til  

 deltagelse i demokratiet lokalt og på landsplan.
Gladsaxe Kommune afholder f.eks. en årlig fest for alle  

 18-årige for at markere, at de er blevet personligt myndige og har fået  

 valgret.
Under festens mere politiske del præsenteres byrådet, og politiske  

 unge optræder på slap line.
Forslagsstillerne mener, at modellen med fordel  

 kan  

 udbygges, så den også omfatter nye statsborgere, der er fyldt 18 år.  

 Reportage  

 fra den seneste fest kan ses på kommunens hjemmeside:  

  

 http://www.gladsaxe.dk/Default.asp?ID=12299  

.
 Forslagsstillerne finder det naturligt, at man lokalt i  

 tilknytning til udlevering af grundloven også tilbyder forudgående kursus  

 eller  

 oplysning.
Tal Pr. 1. januar 2004 var der ifølge Danmarks Statistik 57.917  

 18-årige i Danmark.
 Der er årligt ca. 1.000 personer, der får dansk indfødsret ved  

 erklæring (folketingsåret 2003-04, Indfødsretsudvalget, L 138, bilag 8). I  

 Folketingsåret 2003-04 blev der givet dansk indfødsret ved lov med  

 medfølgende  

 stemmeret til 4.897 personer, jævnfør L 42 og L 230, folketingsåret 2003-04.
Økonomiske konsekvenser Det antages, at et tryk af grundloven koster 10 kroner.  

 Forslaget antages derfor inklusive udgifter til porto at koste knap en  

 million  

 kroner årligt (2004-priser).
Skriftlig fremsættelse Jann Sjursen (KD):
 Som ordfører for forslagsstillerne tillader jeg mig herved at  

 fremsætte:
 Forslag til  

 folketingsbeslutning om udlevering af grundloven til personer, der opnår  

 stemmeret til Folketinget.
(Beslutningsforslag nr.
B 6).
 Jeg henviser i øvrigt til de bemærkninger, der ledsager  

 forslaget, og anbefaler det til Tingets velvillige behandling.
