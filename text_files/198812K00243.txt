Nr LSF 243 Forslag til Lov om ændring af lov om social pension (Ændring af  

 reguleringsbestemmelserne) Fremsat af socialministeren (Aase Olesen) den 11. maj 1989 § 1 I lov om social pension, jf. lovbekendtgørelse nr. 624 af 28. september  

 1987, som senest ændret ved § 9 i lov nr. 196 af 29. marts 1989, foretages  

 følgende ændringer:
 1. I § 39, stk. 1, og § 49, stk. 3, ændres »1.  

 januar« til: »1. juli«.
 2. § 49, stk. 5, affattes således:
 »Stk. 5. De beløb, der er nævnt i stk. 1 og 3, samt §§ 69-72,  

 forhøjet med 3 pct., reguleres een gang årlig den 1. juli med en procent, der  

 er fastsat på finansloven for det pågældende år.«.
 3. § 49, stk. 6 og 7, ophæves.
 Stk. 8 og 9 bliver herefter stk. 6 og 7.
 4. § 49, stk. 9, der bliver stk. 7, affattes således:
 »Stk. 7. Chefen for Socialstyrelsen bekendtgør inden 1. april de  

 regulerede beløb, der har gyldighed fra 1. juli.«.
§ 2 Stk. 1. Loven træder i kraft dagen efter bekendtgørelsen i Lovtidende og  

 har virkning fra den 1. juli 1989. Den første regulering efter § 49, stk. 5,  

 i lov om social pension, som affattet ved denne lovs § 1, nr. 2, finder dog  

 først sted den 1. juli 1990.
 Stk. 2. De beløb, der er nævnt i § 2, stk. 3 og 5, i lov nr. 390 af 10.  

 juni 1987 og §§ 2-5 og § 6, stk. 4, i lov nr. 128 af 12. marts 1988,  

 reguleres i overensstemmelse med § 49, stk. 5, i lov om social pension, som  

 affattet ved denne lovs § 1, nr. 2. Den første regulering finder dog først  

 sted den 1. juli 1990.
Bemærkninger til lovforslaget Almindelige bemærkninger Lov nr. 217 af 16. maj 1984 om social pension (Folketingstidende 1983-84,  

 2. samling, sp. 133, 612, 5357, 5776; tillæg A, sp. 663; tillæg B, sp. 331;  

 tillæg C, sp. 231), er senest bekendtgjort ved lovbekendtgørelse nr. 624 af  

 28. september 1987.
Det foreslås, at reguleringen af de sociale pensioner fra 1. juli 1989  

 ændres, således at de ikke automatisk pristalsreguleres, men reguleres med en  

 procent, som fastsættes på finansloven for det pågældende år.
En sådan  

 reguleringsordning gælder for de fleste overførselsindkomster.
Forslaget skal ses i lyset af lønudviklingen på arbejdsmarkedet.  

 Arbejdsmarkedets parter indgik i foråret 1989 overenskomster, der indebærer  

 årlige overenskomstmæssige lønstigninger på 1,25 pct.-1,50 pct. i de to næste  

 overenskomstår.
Det må derfor forventes, at lønmodtagerne får et mindre  

 reallønsfald i både 1989 og 1990.
 Mens lønmodtagerne påregnes at få et realindkomstfald på i alt 1 pct. i  

 1989 og 1990, forventes pensionisterne at få en indkomstfremgang på i alt 4  

 pct. i 1989 og 1990. En arbejdsløs på dagpengemaksimun påregnes at få en  

 realindkomstfremgang på i alt 1,5 pct. i 1989 og 1990.
 Tabel 1.
 Disponibel realindkomstudvikling 1987-90 - gældende regler inkl.  

 pristalsregulering.
 Procentvis stigning i forhold til året før.
Anm.
I beregningerne forudsættes, at forbrugerpriserne stiger med 3,5 pct.  

 i 1989 og 3,0 pct. i 1990. En kraftigere regulering af  

 overførselsindkomsterne end af lønningerne vil indebære en ændret balance  

 mellem løn og indkomstoverførsler.
Mens der i dag er 40 personer i de  

 erhvervsaktive aldersklasser til at forsørge 10 pensionister, vil der om 35  

 år kun være 33 personer til at forsørge 10 pensionister.
Hvis  

 overførselsindkomsterne fortsat forbedres i forhold til almindelige  

 lønindkomster, vil skattetrykket stige mærkbart, idet stadig færre  

 erhvervsaktive skal betale både til et voksende antal pensionister og  

 velstandsforbedringer til disse.
 De seneste års vanskeligheder ved at opretholde nulvækst i de offentlige  

 udgifter skyldes alene den stærke vækst i overførslerne.
Nulvækst i de offentlige budgetter indebærer derfor, at drifts- og  

 anlægsudgifterne må reduceres, hvis væksten i overførslerne ikke bremses.
Det  

 betyder, at reduktionen af antallet af offentlige ansatte må være højere end  

 de 10.000 om året, som regeringen forudsætter i de kommende år.
Alene i årene  

 1986-89 er indkomstoverførslerne steget med 13 mia. kr. i faste priser.
Denne  

 kraftige stigning skyldes dels en vækst i antallet af ydelsesmodtagere, dels  

 at niveauet for ydelserne er steget.
Regeringen har på denne baggrund fundet det nødvendigt at gribe ind  

 overfor den stærke stigning i overførselsindkomsterne.
Regeringen stiller  

 derfor forslag, som vil begrænse væksten i de disponible indkomster for  

 modtagere af overførselsindkomster, således at disse gruppers  

 realindkomstudvikling i større omfang kommer til at svare til  

 reallønsudviklingen på arbejdsmarkedet.
Det gælder såvel de  

 overførselsindkomster som reguleres ved en reguleringsprocent på finansloven,  

 som øvrige overførselsindkomster, herunder de sociale pensioner.
 Som det fremgår af tabel 1 om den forventede udvikling i den disponible  

 realindkomst for forskellige samfundsgrupper i perioden 1987-91, er der med  

 de gældende reguleringsregler tale om en særdeles gunstig udvikling for  

 modtagere af sociale pensioner sammenholdt med udviklingen for lønmodtagere.
Ser man på udviklingen i perioden siden 1982, er realindkomsten efter skat  

 for pensionister uden ekstraindtægter steget med over 7 pct.
Heroverfor har  

 LO-arbejderne haft et fald i den disponible realindkomst efter skat på 5-6  

 pct.
Efter de gældende regler reguleres ydelserne efter lov om social pension  

 den 1. januar og den 1. juli på baggrund af reguleringspristallet for  

 foregående oktober og april.
Pensionerne er senest blevet reguleret pr. 1.  

 januar 1989 ved udløsning af en dyrtidsportion, svarende til en stigning i  

 pensionerne på ca. 3 pct.
 Ved uændrede regler for regulering kan der for pensionisterne forventes en  

 reallønsfremgang på ca. 7 pct. i perioden 1987-90. Medvirkende hertil er den  

 ekstraordinære regulering, der blev gennemført i forbindelse med forbedring  

 af samspilsløsningen for pensionisterne pr. 1. juli 1988 ved lov nr. 128 af  

 12. marts 1988.
Med dette forslag tilstræbes en udvikling i realindkomsten for  

 pensionister, der er i bedre overensstemmelse med den, der gælder for  

 lønmodtagerne.
Samtidig har forslaget til formål at skabe ensartede  

 reguleringsregler for overførselsindkomster.
Det foreslås derfor at erstatte bestemmelsen om de to årlige reguleringer  

 på grundlag af prisudviklingen med en årlig regulering hver 1. juli med en  

 procent fastsat på finansloven for det pågældende år.
Dyrtidsreguleringen  

 falder således bort den 1. juli 1989.
 Med hensyn til reguleringen den samme dato i medfør af  

 reguleringsprocenten fastsat på finansloven henvises til det samtidig hermed  

 af finansministeren fremsatte forslag til lov om ændring af finansloven for  

 1989. Som det fremgår heraf, foreslås det at nedsætte den gældende  

 reguleringsprocent pr. 1. juli 1989 fra 2,5 pct. til 0 pct.
 Hvis de sociale pensioner bringes ind under finanslovens  

 reguleringsprocent, og der ikke foretages nogen regulering af sociale  

 pensioner, dagpenge m.v. pr. 1. juli 1989, bliver realindkomstudviklingen som  

 vist i tabel 2.
 Tabel 2.
Disponibel realindkomstudvikling ved ændring i de gældende reguleringsordninger.
 Procentvis stigning i forhold til året før.
Anm.
Der er forudsat en reguleringsprocent på finansloven 1990 på 2,5 pct.  

 Ændringen i reguleringen betyder, at pensionisternes realindkomstfremgang  

 forventes at blive begrænset til ialt 1-2 pct. i 1989 og 1990. Heroverfor  

 står, at en arbejdsløs på dagpengemaksimum påregnes at få et lille  

 realindkomstfald, LO-arbejderens er lidt større.
Udviklingen i pensionerne  

 vil derfor også efter gennemførelsen af forslaget være bedre end for andre  

 grupper.
 For den enkelte pensionist betyder forslaget, at pensionen fra 1. juli  

 1989 vil være af samme størrelse som pr. 1. januar 1989. Dette skal ses på  

 baggrund af den stigning, der er sket siden 1. januar 1988.
 Ved uændrede reguleringsregler ville udviklingen i den månedlige pension  

 for en enlig folkepensionist have set således ud: Januar 1988, 4002 kr.,  

 januar 1989, 4406 kr., juli 1989, 4535 kr.
 Med samme skatteregler som idag betyder forslaget, at en enlig pensionist  

 går glip af gennemsnitligt 74 kr. om måneden.
De tilsvarende tal for en samgift pensionist er: Januar 1988, 3779 kr.,  

 januar 1989, 4240 kr. og juli 1989, 4365 kr.
Netto går en samgift pensionist  

 derfor glip af 62 kr. om måneden som følge af forslaget.
 Det skal i denne forbindelse også bemærkes, at samspilsløsningen frem til  

 1993 gradvis vil medføre betydelige forbedringer for pensionisterne.
 Ved regulering af de sociale pensioner pr. 1. juli 1990 vil  

 reguleringsgrundlaget være de pensionsbeløb, der var gældende pr. 1. juli  

 1988, tillagt 3 pct.
Det er en konsekvens af forslaget, at såvel pensionsydelser som  

 fradragsbeløb m.v. for fremtiden kun skal reguleres een gang årlig på samme  

 dato, hver 1. juli.
Dette vil være en betydelig forenkling i forhold til  

 idag, hvor der er to årlige reguleringer.
Samtidig opnås det, at der allerede  

 ved fastsættelsen af reguleringsprocenten på finansloven i december måned  

 opnås viden om pensionernes størrelse i det følgende år.
Administrative konsekvenser De nye reguleringsregler vil betyde, at beregningen af social pension  

 forenkles betydeligt.
Reguleringen skal nu kun foretages 1 gang årlig.
Dette  

 vil indebære en betydelig administrativ lettelse for kommunerne.
Økonomiske konsekvenser Forslaget vil i 1989 medføre en besparelse på ca. 900 mill. kr. som følge  

 af bortfaldet af en dyrtidsportion.
I 1990 vil besparelsen være på 1,730 mia.  

 kr., forudsat at reguleringsprocenten på finansloven for 1990 bliver på 2,5  

 pct.
Da pensionerne, bortset fra personlige tillæg, er 100 pct.  

 statsfinansierede, har forslaget kun meget begrænset betydning for  

 kommunernes økonomi.
Rådighedsbeløbet for personlige tillæg, dvs. det beløb  

 inden for hvilket kommunerne kan få refundret 75 pct. af udgifterne til  

 personlige tillæg, reguleres imidlertid på samme måde som lovens øvrige  

 beløb.
Der vil derfor blive tale om, at beløbet vil stige noget mindre end  

 hidtil forudsat.
Spørgsmålet vil blive optaget til forhandlingerne med  

 kommunerne.
Bemærkninger til lovforslagets enkelte bestemmelser Til § 1 Til nr. 1.
 Den ændrede reguleringsform medfører, at reguleringsprocenten først kendes  

 på et meget sent tidspunkt set i forhold til det nugældende, årlige  

 reguleringstidspunkt, den 1. januar.
 Det foreslås derfor, at den årlige fastsættelse af pensionerne ændres fra  

 1. januar til 1. juli.
 Med det ændrede, årlige reguleringstidspunkt opnås der sikkerhed for, at  

 den på finansloven fastsatte reguleringsprocent kendes i god tid forinden den  

 årlige regulering skal - og af administrative grunde kan - ske.
Det ændrede reguleringstidspunkt for bl.a. pensioner medfører, at  

 tidspunktet for regulering af rådighedsbeløbet for personlige tillæg bør  

 ændres tilsvarende.
Det vil sige i overensstemmelse med antallet af  

 pensionister, der den 1. juli i det pågældende år kunne modtage et fuldt  

 personligt tillæg.
Til nr. 2 og 3 Det foreslås, at alle ydelser i pensionsloven - såvel pensionsydelser som  

 fradrag - reguleres een gang om året, hver den 1. juli.
 Efter beregning af beløbene med den på finansloven fastsatte procent  

 afrundes beløbene i overensstemmelse med de pågældende afrundingsregler.
 Der henvises iøvrigt til de almindelige bemærkninger.
Til nr. 4 I overensstemmelse med forslaget om ændring af det årlige  

 reguleringstidspunkt foreslås, at tidspunktet for bekendtgørelse af de beløb,  

 der skal anvendes fra 1. juli, sker inden den 1. april i det pågældende år,  

 jf. også bemærkningerne til forslagets § 1, nr. 1.
Til § 2 Det foreslås, at lovforslaget skal have virkning fra den 1. juli 1989. Den  

 første regulering af pensionerne, herunder fradragene, sker dog først den 1.  

 juli 1990 på baggrund af den procent, der fastsættes på fiansloven for 1990.
 Den efter lovforslaget almindelige reguleringsform anvendes også på de  

 ydelser, som f.eks. ægteskabstillæg, der var gældende før den 1. januar 1984  

 og som videreføres efter pensionslovens overgangsbestemmelser, jf. forslagets  

 § 2, stk. 2.
 Med forslaget ændres ikke på det i lov nr. 390 af 10. juni 1987, § 2, stk.  

 5, fastsatte om udskydelse af regulering af fradragsbeløbene for personligt  

 tillæg - nu indtil 1. juli 1993. Reguleringen sker på dette tidspunkt i  

 overensstemmelse med § 49, stk. 5, som affattet ved dette forslags § 1, nr.  

 2.
Bilag I dette bilag er (med mindre skrift) indsat den gældende formulering af de bestemmelser der berøres af lovforslaget § 1 I lov om social pension, jf. lovbekendtgørelse nr. 624 af 28. september  

 1987, som senest ændret ved § 9 i lov nr. 196 af 29. marts 1989, foretages  

 følgende ændringer:
 1. I § 39, stk. 1, og § 49, stk. 3, ændres »1. januar«  

 til: »1. juli«.
 § 39. Pensionen fastsættes hver 1. januar på grundlag af indtægten opgjort  

 efter §§ 27-29.
§ 49. --- Stk. 3. Til personlige tillæg efter § 17, stk. 1 og 3, kan det sociale  

 udvalg anvende et rådighedsbeløb på 2.276 kr. årlig i hovedstadsområdet og  

 1.891 kr. årlig i det øvrige land ganget med antallet af personer, som den 1.  

 januar i samme regnskabsår kunne modtage fuldt personligt tillæg, jf. § 29,  

 stk. 3.
 2. § 49, stk. 5, affattes således:
 »Stk. 5. De beløb, der er nævnt i stk. 1 og 3, samt §§ 69-72,  

 forhøjet med 3 pct., reguleres een gang årlig den 1. juli med en procent, der  

 er fastsat på finasloven for det pågældende år.«.
 3. § 49, stk. 6 og 7, ophæves.
 Stk. 8 og 9 bliver herefter stk. 6 og 7.
 4. § 49, stk. 9, der bliver stk. 7, affattes således:
 »Stk. 7. Chefen for Socialstyrelsen bekendtgør inden 1. april de  

 regulerede beløb, der har gyldighed fra 1. juli.«.
§ 49. --- Stk. 5. Ved dyrtidsregulering den 1. januar og 1. juli af beløb nævnt i  

 stk. 1, nr. 1, 3 og 6-12, stk. 3, samt §§ 69-72 anvendes  

 reguleringspristallet for foregående oktober og april.
 Stk. 6. Ved dyrtidsregulering den 1. januar af fradragsbeløb nævnt i stk.  

 1, nr. 2, 4 og 53), anvendes reguleringspristallet for foregående oktober.
 Stk. 7. Beløbene, der reguleres efter stk. 5 og 6, forhøjes eller  

 nedsættes med 3 pct. for hver fulde 3 points udsving i reguleringspristallet.  

 Eventuelle overskydende points henstår til næste regulering.
 Stk. 8. De beløb, der er nævnt i stk. 1, nr. 1, 3 og 6-12, samt §§ 69-72,  

 afrundes til nærmeste kronebeløb, der kan deles med 12. De beløb, der er  

 nævnt i stk. 1, nr. 2, 4 og 5, afrundes til nærmeste kronebeløb, der kan  

 deles med 100. De beløb, der er nævnt i stk. 3, afrundes til nærmeste hele  

 kronebeløb.
 Stk. 9. Chefen for Sikringsstyrelsen bekendtgør inden 10. juni og 10.  

 december de regulerede beløb, der har gyldighed fra henholdsvis 1. juli og 1.  

 januar.
