 I henhold til § 32 D, stk. 2, i ligningsloven og til § 12, stk. 2, 3.  

 pkt., § 14, stk. 1, § 19, stk. 10, i lov om særlig indkomstskat m.v. samt til  

 § 13 a, stk. 5, i aktieavancebeskatningsloven, bestemmes følgende:
I.
Afsluttende ansættelse ved ophør af skattepligt m.v.
§ 1.  Når en persons skattepligt efter  

 kildeskattelovens § 1 ophører af anden grund end ved død, skal den pågældende  

 inden udløbet af den kalendermåned, der følger efter den måned, hvor  

 skattepligten ophører, indgive selvangivelse vedrørende skattepligtige  

 indkomster, herunder særlig indkomst, samt skattepligtig formue for det  

 indkomstår, der løber fra udgangen af det seneste indkomstår og indtil  

 ophøret af skattepligten.
Såfremt den pågældende ikke allerede har indgivet  

 selvangivelse for det seneste indkomstår, skal der tillige indgives  

 selvangivelse for dette indkomstår inden udløbet af den frist, som er nævnt i  

 1. pkt.
 Stk. 2.  Bestemmelserne i stk. 1 gælder ligeledes, når  

 en persons skattepligt efter kildeskattelovens § 2, stk. 1, litra d) eller  

 e), ophører, medmindre denne skattepligt afløses af skattepligt efter  

 kildeskattelovens § 1.
 Stk. 3.  Bestemmelserne i stk. 1 gælder endvidere, når  

 en person efter bestemmelserne i en dobbeltbeskatningsoverenskomst bliver  

 hjemmehørende i en fremmed stat, Færøerne eller Grønland.
 Stk. 4.  Pligten til at indgive selvangivelse består,  

 uanset at den i statsskattelovens § 22 nævnte bekendtgørelse ikke har fundet  

 sted.
 § 2.  Selvangivelse indgives til ligningsmyndigheden i  

 den kommune, der er slutligningskommune for det seneste hele indkomstår, jf.  

 § 1, stk. 1.
 § 3.  Ligningskommissionen kan give udsættelse med  

 indgivelse af selvangivelse, hvor særlige grunde taler herfor.
§ 4.  Ligningskommissionen i slutligningskommunen  

 foretager ansættelsen, når selvangivelse er indgivet, eller efter at fristen  

 i § 1 eller § 3 er udløbet.
Ansættelsen foretages såvel for de i § 1 nævnte  

 indkomstår som for eventuelle tidligere indkomstår, hvor ansættelse endnu  

 ikke er foretaget.
§ 5.  Beregning og opkrævning af skatterne i  

 forbindelse med en afsluttende ansættelse foretages af  

 Statsskattedirektoratet med bistand af kommunerne.
Det samme gælder  

 udbetaling af for meget betalt skat, der skal tilbagebetales.
Reglerne finder  

 tilsvarende anvendelse på særlig indkomstskat, hvad enten der er tale om en  

 sædvanlig eller afsluttende ansættelse.
II.
Henstand og sikkerhedsstillelse m.v. med betaling af de skatter, der  

 er pålignet efter aktieavancebeskatningslovens § 13 a § 6.  Henstand efter aktieavancebeskatningslovens § 13  

 a, stk. 5, er betinget af, at selvangivelse indgives efter § 1 eller § 3.  

 Henstand er endvidere betinget af, at der ved senere afståelse af aktierne  

 indgives selvangivelse om fortjenesten eller tabet ved afståelsen inden  

 udløbet af den følgende kalendermåned.
Vælger den skattepligtige ikke at få  

 sin skat omberegnet efter aktieavancebeskatningslovens § 13 a, stk. 7, skal  

 der inden for den nævnte frist gives meddelelse til ligningskommissionen om  

 aktieafståelsen.
Reglerne i § 1, stk. 4, § 2 og § 3 finder tilsvarende  

 anvendelse for selvangivelsen eller meddelelsen.
Indgives selvangivelse eller  

 meddelelse ikke rettidigt, bortfalder henstanden samt adgangen til  

 omberegning efter aktieavancebeskatningslovens § 13 a, stk. 7. Den pålignede  

 skat forrentes i så fald med 1 pct. pr. påbegyndt måned fra det tidspunkt,  

 hvor skatten ville være forfalden, hvis der ikke var givet henstand.
Stk. 2.  Henstanden er endvidere betinget af, at der  

 over for amtsskatteinspektoratet (skattedirektoratet) stilles betryggende  

 sikkerhed.
Sikkerhed kan bestå i aktier, børsnoterede obligationer, garanti  

 fra et pengeinstitut eller anden sikkerhed efter amtsskatteinspektoratets  

 (skattedirektoratets) bestemmelse.
 Stk. 3.  Hvis en skattepligtig, der ikke har fået  

 henstand, vælger at få skatten omberegnet efter aktieavancebeskatningslovens  

 § 13 a, stk. 7, finder reglerne om selvangivelse i stk. 1 tilsvarende  

 anvendelse.
§ 7.  Dør aktionæren, kan den myndighed, der bevilgede  

 henstand til afdøde, tillade, at afdødes ægtefælle indtræder i  

 henstandsordningen på de vilkår, der gjaldt for afdøde.
Afgørelser truffet i  

 medfør af 1. pkt. kan indbringes for Statsskattedirektoratet.  

 Statsskattedirektoratets afgørelse kan indbringes for Ministeren for Skatter  

 og Afgifter.
III.
Ikrafttræden § 8.  Bekendtgørelsen har virkning fra den 1. juli  

 1987. Samtidig ophæves bekendtgørelse nr. 76 af 8. marts 1982 om opkrævning  

 af særlig indkomstskat.
