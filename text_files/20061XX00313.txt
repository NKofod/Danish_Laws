Skriftlig fremsættelse (14. marts 2007) Minister for familie-  

 og forbrugeranliggender  

  

 (Carina Christensen):
 Herved tillader jeg mig for Folketinget at fremsætte:
Forslag til lov om  

 ændring af navnelov (gebyr for behandling af ansøgning om navneændring m.v.) (Lovforslag nr.
L 187).
Formålet med lovforslaget er at indføre gebyr ved ansøgninger  

 om navneændringer.
Endvidere indeholder forslaget konsekvensrettelser på  

 baggrund af kommunalreformen.
 Lovforslaget er en udmøntning af en aftale indgået mellem regeringen  

 og Dansk Folkeparti i forbindelse med forhandlingerne om Finansloven for  

 2007.  

 Aftalen blev indgået som følge af den markante stigning i antallet af  

 ansøgninger om navneændringer siden navnelovens ikrafttræden den 1. april  

 2006.
 Forslaget lægger op til, at der indføres et gebyr på 430 kr. på  

 alle ansøgninger om navneændringer undtagen:
   

 	  

 Ansøgninger om  

 navneændringer i forbindelse med vielse.
   

 	  

 Ansøgninger om  

 navneændringer for børn under 18 år, der følger forælderen/forældrenes  

 navneændring.
Gebyret skal sikre omkostningsdækning, idet der betales for  

 selve sagsbehandlingen af en ansøgning.
Gebyret tilbagebetales således ikke,  

 hvis ansøgningen ikke imødekommes.
 I forslaget lægges op til en simpel administrativ model til  

 betaling af gebyr, såvel for borgerne som for de administrerende myndigheder.
 Idet jeg henviser til lovforslaget og de ledsagende  

 bemærkninger, skal jeg hermed anbefale lovforslaget til Folketingets  

 velvillige  

 behandling.
