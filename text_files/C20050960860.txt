Vejledning  

 om lokalplanlægning for husbåde til helårsbeboelse 1.  

 		  

 Indledning Der har generelt været stor  

 usikkerhed blandt kommuner, havnemyndigheder, nuværende og kommende  

 husbådejere  

 m.fl. om hvilken regulering der gælder for husbåde og flydende boliger,  

 herunder om der kan lokalplanlægges for husbåde.
 Transport- og  

 Energiministeriet og Skov- og Naturstyrelsen har derfor fundet behov for i en  

 vejledning at redegøre for reglerne for husbåde ved bynære havnearealer i  

 byzone og lokalplaner sammenholdt med højhedsretten over søterritoriet og  

 havnelovgivningen.
 Vejledningen er en opfølgning  

 af Erhvervs- og Boligstyrelsens og Søfartsstyrelsens fælles notat fra februar  

 2003 hvor der er redegjort for reglerne i forhold til byggeloven og lov om  

 sikkerhed til søs:
Der henvises i øvrigt til  

 Erhvervs- og Boligstyrelsen: Vejledning om byggesagsbehandling af flydende  

 boliger fra maj 2004 og Søfartsstyrelsen: Teknisk  

 forskrift om flydende boligers stabilitet, flydeevne m.v. (Bek. nr. 9059 af  

 27/01/2004).  

1) Vejledningen behandler alene  

 lokalplanlægning for husbåde til helårsbeboelse i byzonehavne, hvor reglerne  

 om  

 de kystnære dele af byzonen gælder.
Ved lokalplanlægning af  

 husbåde til anden anvendelse end helårsbeboelse, herunder klubhuse,  

 restaurant,  

 kontor, café, teater, spillested eller andre former for erhverv, kan  

 principperne i denne vejledning anvendes.
Det skal bemærkes at anden  

 anvendelse  

 end boliger som udgangspunkt er mindre støjfølsom end boliger; forholdet er  

 bl.a. omtalt i Miljøstyrelsens vejledning om ekstern støj i  

 byomdannelsesområder (nr. 3/2003).
Hvad angår de åbne kyster,  

 henledes opmærksomheden på at etableringen af bebyggelser med husbåde i eller  

 ved kystnærhedszonen i de fleste tilfælde vil være i konflikt med  

 intentionerne  

 i planloven, herunder med forbuddet mod nye sommerhusområder i  

 kystnærhedszonen.
Dette fremgår af planlovens § 5 b der fastlægger -  

 	  

 at der kun må  

 inddrages nye arealer i byzone og planlægges for anlæg i landzone såfremt der  

 er en særlig planlægningsmæssig eller funktionel begrundelse for kystnær  

 lokalisering, -  

 	  

 at der bortset fra  

 trafikhavneanlæg og andre overordnede infrastrukturanlæg kun i ganske særlige  

 tilfælde kan planlægges for bebyggelse og anlæg på land som forudsætter  

 inddragelse af arealer på søterritoriet eller særlig kystbeskyttelse, -  

 	  

 at nye  

 sommerhusområder ikke må udlægges, og at eksisterende sommerhusområder skal  

 fastholdes til ferieformål, -  

 	  

 at ferie- og  

 fritidsanlæg skal lokaliseres efter sammenhængende turistpolitiske  

 overvejelser  

 og kun i forbindelse med eksisterende bysamfund eller større ferie- og  

 fritidsbebyggelser, og -  

 	  

 at offentlighedens  

 adgang til kysten skal sikres og udbygges.
2.  

 		  

 Hvad er en husbåd Vejledning om  

 byggesagsbehandling af flydende boliger definerer husbåde som flydende  

 indretninger  

 der gøres til genstand for  

 bygningsmæssig udnyttelse, og hvis placering er af ikke rent forbigående  

 karakter.
Definitionen omfatter -  

 	  

 husbåde som tidligere  

 har været anvendt som skibe -  

 	  

 husbåde som er bygget  

 med henblik på at blive anvendt som stationære bygninger -  

 	  

 husbåde som er  

 forsynet med eget fremdriftsmiddel, men som anvendes som bygninger.
 Denne definition er  

 udgangspunkt for det følgende.
3.  

 		  

 Hvor kan husbåde anbringes Husbåde kan anbringes på  

 søterritoriet.
Vandarealet i en havn udgør  

 en del af søterritoriet.
Dette medfører at vandarealet enten er omfattet af  

 bestemmelserne i lov nr. 326 af 28. maj 1999 om havne med senere ændringer,  

 eller af statens højhedsret over søterritoriet.
Både loven og højhedsretten  

 indebærer at anbringelse af husbåde forudsætter tilladelse fra  

 havnemyndigheden  

 og/eller Kystdirektoratet, og at etablering af faste anlæg i visse tilfælde  

 kræver tilladelse fra Kystdirektoratet.
 Hvis havnen er en kommunal  

 havn, er kommunen havnemyndighed og kan derfor selv lægge planer for og  

 træffe  

 beslutning om anbringelse af husbåde.
 I havne der ikke er  

 kommunale, er kommunen ikke havnemyndighed, og planer for anbringelse af  

 husbåde kan derfor kun virkeliggøres med den pågældende  

 havnemyndigheds/Kystdirektoratets tilladelse.
 Det skal i den forbindelse  

 bemærkes at det kan være nødvendigt at få tilladelse fra Kystdirektoratet til  

 ændring af anvendelsesbestemmelsen i en eksisterende tilladelse til  

 etablering  

 af havne/lystbådehavne, selvom havnen/lystbådehavnen ikke skal udvides eller  

 ændres som følge af anbringelse af husbåde.
4.  

 		  

 Hvad kan/skal en lokalplan for husbåde regulere En lokalplan for husbåde vil  

 oftest omfatte såvel land- som vandarealer.
Afgørende for om et emne kan  

 reguleres i en lokalplan, er følgende kriterier:
 1.  

 	  

 Har bestemmelsen i  

 lokalplanen hjemmel i planlovens lokalplankatalog, § 15, stk. 2.
 2.  

 	  

 Er der en  

 planlægningsmæssig begrundelse for bestemmelsen.
3.  

 	  

 Er planbestemmelsen  

 forenelig med lovgivningen i øvrigt.
Denne betingelse er en følge af at en  

 lokalplan ikke uden særlig hjemmel kan tilsidesætte bestemmelser i anden  

 lovgivning.
 4.  

 	  

 Er planbestemmelsen  

 forenelig med særlige ulovbestemte regler for vandarealer (højhedsretten over  

 søterritoriet).
 Ad 1. Planlovens § 15, stk.  

 2, giver mulighed for at fastsætte bestemmelser om områdets  

 anvendelse.
Desuden giver bestemmelsen en  

 række muligheder for at regulere bebyggelse.
Det gælder fx § 15,  

 stk. 2, nr.  

 7 og 8, hhv.  om bebyggelsers omfang og udformning  og om  

 anvendelse af de  

 enkelte bygninger.
Planlovens bestemmelser om  

 bebyggelse fortolkes efter fast praksis i overensstemmelse med byggelovens  

 definitioner. Økonomi- og Erhvervsministeriet har tilkendegivet at husbåde og  

 flydende konstruktioner der anvendes til beboelse, erhverv eller lignende  

 formål, er omfattet af bygningsreglementerne.
Det indebærer at de også må  

 karakteriseres som bebyggelser i relation til planloven.
Ad 2. Der er ingen tvivl om  

 at der kan være en planlægningsmæssig begrundelse for lokalplaner som  

 regulerer  

 placeringen, anvendelsen og udformningen af husbåde, fordi der kan være behov  

 for at regulere deres indvirkning på omgivelserne og adgangsforhold mv. til  

 bådene.
Flydende boliger er en miljøfølsom anvendelse, og det er derfor også  

 væsentligt at vurdere, om etablering af husbåde risikerer at begrænse havnens  

 erhvervsmæssige virksomhed nu og i fremtiden.
Det gælder ikke blot med hensyn  

 til støj fra virksomhederne, men også andre forhold som lugt og støv.
 Det er i den forbindelse et  

 væsentligt element at offentligheden  herunder erhvervsvirksomheder og  

 de der  

 bor og færdes i området  gennem lokalplanprocessen får mulighed for at  

 forholde sig til planerne inden de vedtages.
En kommune kan således  

 lokalplanlægge for husbådsrelaterede forhold  kommunen har  

  

 lokalplanret.
Placering af et antal  

 husbåde vil desuden kunne have en sådan påvirkning af det omgivende miljø at  

 det udløser  

  

 lokalplanpligt.
Reglerne om  

  

 lokalplanpligt  

  

 skal for det første sikre, at kommunalbestyrelsen  før et større  

 byggearbejde  

 iværksættes  foretager en planlægningsmæssig vurdering af  

 konsekvenserne af  

 projektet.
Reglerne skal desuden sikre, at den interesserede offentlighed og  

 berørte myndigheder får lejlighed til at kommentere  eventuelt at  

 modsætte sig  

  planens indhold.
 Spørgsmålet om lokalplanpligten  

 er overholdt, er et retligt spørgsmål som kan påklages til Naturklagenævnet  

 (Pl. § 58, stk. 1, nr. 4).
 Det afgørende kriterium for om der er lokalplanpligt,  

 er om projektet vil medføre  

  

 en væsentlig  

 ændring i det bestående miljø.  

  

 Det betyder at der skal foretages en konkret  

 vurdering af projektets konsekvenser i det pågældende område, herunder også  

 husbådsområdets eventuelle belastning af trafik- og parkeringsforholdene.
 Selve  

 omfanget af projektet spiller naturligvis en vigtig rolle, men hertil kommer  

 projektets konkrete, visuelle, funktionelle og miljømæssige konsekvenser i  

 øvrigt, bedømt i forhold til det eksisterende områdes karakter.
 Ved  

  

 byggeri og  

 anlæg i etaper  

  

 lægges etaperne sammen ved bedømmelse af lokalplanpligten.
Når kommuner gør brug af  

  

 lokalplanretten,  

  

 er det på den ene side  

 udtryk for kommunens behov for at regulere byomdannelse,  

 herunder fastsætte bestemmelser om placering, omfang og udseende mv.
På den  

 anden side er det  

 udtryk  

 for at de ønsker at høre offentlighedens synspunkter før de træffer  

 beslutning,  

 selvom der ikke er pligt til det.
Ad 3 og 4. En lokalplan kan  

 ikke uden særlig hjemmel tilsidesætte særlovgivning.
En endeligt vedtaget  

 lokalplan giver derfor ikke pligt for den pågældende myndighed til at give  

 tilladelser efter anden lovgivning der måtte være nødvendige for at  

 gennemføre  

 lokalplanen.
 Efter planlovens § 16, stk.  

 2, skal lokalplanens redegørelse da også oplyse om planens gennemførelse er  

 afhængig af tilladelser fra andre myndigheder end kommunalbestyrelsen.
 Realisering af en lokalplan i  

 forbindelse med etablering af husbåde vil kræve tilladelse fra  

 havnemyndigheden  

 (der kan være kommunen), ligesom etablering af faste anlæg på vandarealerne  

 kan  

 kræve tilladelse fra Kystdirektoratet.
5.  

 		  

 Forholdet til kommuneplanen Forslag til lokalplan for  

 husbåde må naturligvis tage udgangspunkt i de overordnede mål og rammer for  

 udviklingen i kommunen der er fastlagt i kommuneplanen.
 Det vil i mange tilfælde være nødvendigt at udarbejde  

 tillæg til de gældende kommuneplaner efter reglerne i lovens kapitel 6.
6.  

 		  

 Udformning af lokalplanbestemmelser I det følgende er der med  

 udgangspunkt i lokalplankataloget omtalt nogle forhold med særlig relevans  

 for  

 lokalplanlægning for husbåde.
6.1  

 		  

 Lokalplanens grænser Lokalplanlægning for områder  

 til husbåde vedrører såvel de vandarealer hvor husbådene skal placeres, som  

 landarealer der er nødvendige for at sikre adgang, parkering,  

 affaldshåndtering  

 osv.
Lokalplanområdet vil bestå af matrikulerede landarealer, evt.  

 umatrikulerede landarealer, og en del af søterritoriet i havnen.
Det er  

 derfor  

 vigtigt at grænserne er præcist angivet på kort.  

 Det digitale matrikelkort benyttes som reference (grundkort) ved  

 registreringen.
For grænser der ikke følger matrikelskel, og for grænser der  

 ligger på umatrikulerede arealer, angives koordinater for arealernes  

 hjørnepunkter.  

 (Det anbefales at koordinaterne angives i projektion UTM/Euref89).
6.2  

 		  

 Zonestatus Lokalplanens landarealer er  

 byzone.
Opfyldningsarealer  vist på kort  overføres til byzone.
6.3  

 		  

 Områdets anvendelse Anvendelsen vil være husbåde  

 til helårsbeboelse. Man kan ikke i lokalplanen regulere om det skal  

 være ejer-  

 eller lejeboliger.
Selvom anvendelsen fastlægges til helårsbeboelse, kan  

 der drives visse former for erhverv i boligerne (fx frisør- eller  

 advokatvirksomhed) når erhvervet udøves af beboerne uden fremmed medhjælp, og  

 præget af boligområde i øvrigt fastholdes.
Sådan anvendelse er umiddelbart  

 tilladt.
 Kajanlæg, flydebroer mv. kan  

 fastlægges til anvendelse for husbåde, herunder til fælleshuse, parkering  

 osv.
 For landarealernes  

 vedkommende er det  udover sikring af vejadgang og friarealer til  

 husbådene   

 relevant at vurdere om der skal udlægges arealer til offentlige formål, som  

 fx  

 sammenhængende offentligt tilgængelige promenader langs vandet.
 Efter planlovens § 15, stk.  

 9, skal en lokalplan for et  

  

 byomdannelsesområde  

  

 (jf. planlovens § 11, stk. 5, nr. 4) med havnearealer indeholde bestemmelser  

 der sikrer offentlighedens adgang til vandet.
Det er Skov- og  

 Naturstyrelsens opfattelse at et areal der i en lokalplan er udlagt til  

 lystbådehavn, ikke på grundlag af dispensation fra lokalplanen kan tages i  

 brug  

 til anvendelse til husbåde.
Anvendelsen til fast beboelse adskiller sig  

 væsentligt  

 fra formålet med en lystbådehavn.
Lystbådehavne er i øvrigt som udgangspunkt  

 ikke støjfølsom anvendelse.
6.4  

 		  

 Udstykning Bestemmelser om ejendommes  

 størrelse og afgrænsning kan ikke fastsættes for vandarealerne, men de kan  

 være  

 relevante for de landarealer husbådene har sammenhæng med.
 6.5  

 		  

 Bebyggelsers beliggenhed, udformning. mv.
Lokalplanen giver gode  

 muligheder for at sikre samspillet mellem husbådbebyggelsen på vandarealer og  

 eksisterende og ny bebyggelse på land.
Krav til husbådenes placering, volumen  

 og materialer vil her være vigtige.
Bestemmelser om bebyggelsens omfang må på  

 vandarealer angives i bestemmelser om højde, længde, bredde og afstand mellem  

 husbådene, da man ikke kan beregne bebyggelsesprocent på vandarealer.
 Grundlag for bestemmelserne kan typisk være de  

 visualiseringer der skal foretages i redegørelsen, jf. nedenfor.
6.6  

 		  

 Ubebyggede arealer og adgangsveje Bestemmelser om udformning,  

 anvendelse af ubebyggede arealer mv., herunder belysning af veje og andre  

 færdselsarealer, kan være meget relevante for landarealerne.
Ved udformningen af  

 bestemmelser om udearealer, fælles adgangsveje og parkeringsarealer til  

 husbådbebyggelsen, anbefales det at følge de anvisninger der er angivet i DS  

 Håndbog 105 Udearealer for Alle og DS 3028 Tilgængelighed  

 for Alle. 6.7  

 		  

 Fællesanlæg Man kan i lokalplanen  

 bestemme at der skal tilvejebringes eller ske tilslutning til fællesanlæg som  

 betingelse for at tage ny bebyggelse i brug.
Sådanne fællesanlæg kunne være  

 bygninger til fælles formål (vaskeri, garageanlæg, selskabslokaler fx), det  

 kunne være fælles arealer (til ophold og parkering fx), eller det kunne være  

 tekniske anlæg (fx antenneanlæg).
6.8  

 		  

 Afskærmningsforanstaltninger  støj Som betingelse for at tage ny  

 bebyggelse, herunder husbåde, i brug kan  og i nogle tilfælde skal  

  der i  

 lokalplanen stilles krav om afskærmningsforanstaltning som anlæg af  

 beplantningsbælte, støjvold, mur og lignende.
 Efter planlovens § 15 a,  

 stk.1, må en lokalplan nemlig kun udlægge støjbelastede arealer til  

 støjfølsom  

 anvendelse hvis planen med bestemmelser om etablering af  

 afskærmningsforanstaltninger m.v. kan sikre den fremtidige anvendelse mod  

 støjgener  

2) .  

 Husbåde er støjfølsom anvendelse.
Et støjbelastet areal er et  

 område hvor støjbelastningen er højere end de relevante vejledende  

 grænseværdier  

 for beboelse som Miljøstyrelsen har udsendt.
Det må forventes at der især kan  

 opstå støjproblemer i forhold til trafikken (vejstøj) og til virksomheder.
 De vejledende grænseværdier  

 for støj fra virksomheder findes i Miljøstyrelsens  

 "støjvejledning",  

 vejledning 5/1984. Det afhænger af karakteren af det område husbådsområdet  

 placeres ind i, og også af husbådsområdets størrelse hvilke af de vejledende  

 grænseværdier i støjvejledningen der lægges til grund.
 Hovedreglen  

 er at et nyt husbådsområde skal betragtes som et åbent lavt boligområde.
 En  

 placering af et mindre husbådsområde i et havnekvarter hvor der i forvejen er  

 en blanding af boliger og erhverv, herunder ikke-forurenende virksomheder,  

 vil  

 dog  

 efter  

 omstændighederne kunne have karakter som "blandet bolig og  

 erhverv",  

 selvom husbådsområdet i sig selv udelukkende benyttes til boliger.
Med hensyn til vurderingen af  

 trafikstøj (fra vej og jernbane hvor de vejledende grænseværdier fremgår af  

 henholdsvis vejledning nr. 3/1984 "Trafikstøj i boligområder" og  

 vejledning nr. 1/1997 "Støj og vibrationer fra jernbaner"), er der  

 ikke den samme skelnen mellem et rent boligområde og et område for blandet  

 bolig og erhverv.
De regler om vejstøj der finder anvendelse i forbindelse  

 med  

 udnyttelse af et eksisterende tæt byområde, kan ikke udnyttes ved planlægning  

 af et nyt husbådsområde.
 Hvis lokalplanområdet for  

 husbåde er støjbelastet,  

  

 skal  

  

 der  

 derfor i lokalplanen fastsættes bestemmelser om de  

 afskærmningsforanstaltninger  

 der skal til for at sikre at støjbelastningen ikke overstiger de vejledende  

 grænseværdier for den planlagte anvendelse.
 Det kan være afgørende for om  

 lokalplanen lever op til lovens krav, at lokalplanen indeholder en  

 bestemmelse  

 om at afskærmningsforanstaltningerne skal være etableret før husbådene må  

 tages  

 i brug.
 Det vil i mange tilfælde være  

 umuligt at foretage en så effektiv støjafskærmning i forhold til  

 havneaktiviteter at lokalplanen kan opfylde planlovens krav om sikkerhed for  

 at  

 støjbelastningen kan overholde de vejledende grænseværdier for den planlagte  

 anvendelse af husbådene.
 Traditionelle  

 havnevirksomheder er sædvanligvis så støjende at det må betragtes som  

 udelukket  

 at planlægge for boliger  herunder husbåde  i nærheden af dem.
 Hvis lokalplanområdet i  

 kommuneplanen er fastlagt som et byomdannelsesområde, kan der dog udlægges  

 støjbelastede arealer til støjfølsom anvendelse  herunder også flydende  

 boliger  hvis kommunalbestyrelsen har sikkerhed for at støjbelastningen  

 er  

 bragt til ophør i løbet af en periode der ikke væsentligt overstiger 8 år  

 efter  

 at lokalplanen er offentlig bekendtgjort (§ 15 a, stk. 2).
6.9  

 		  

 Grundejerforeninger Hverken § 15, stk. 2, nr. 13,  

 eller nr. 20, giver hjemmel til at fastsætte bestemmelser i en lokalplan om  

 oprettelse af grundejerforeninger for husbåde.
6.10  

 	  

 Retsvirkningerne af en lokalplan En lokalplan kan kun regulere  

 fremtidig anvendelse.
Eksisterende lovlig anvendelse kan fortsættes som  

 hidtil,  

 selvom lokalplanen udlægger arealerne til ny anvendelse mv.
 Lokalplanen skal efter  

 planlovens 15, stk. 1, indeholde oplysning om planens retsvirkning, herunder  

 reglerne om dispensation og offentlig overtagelse (hvis der udlægges  

 landarealer til offentlige formål).
7.  

 		  

 Lokalplanredegørelsen En lokalplan skal ledsages af  

 en redegørelse for planens forhold til kommuneplanen og anden planlægning for  

 området, jf. planlovens § 16, stk. 1.
Redegørelsens  

 formål er at uddybe og forklare planens retningslinier og desuden at lette  

 offentlighedens og andre myndigheders mulighed for at sætte sig ind i planen  

 og  

 forstå planens sammenhæng dels med anden planlægning i området, dels med  

 anden  

 relevant lovgivning.
Om redegørelser generelt henvises til vejledning om  

 planloven fra 1996 og Lokalplanvejledning, Landsby med  

 jordbrugsparceller,  

 dec. 2000 7.1  

 		  

 Tilladelser fra anden myndighed end kommunalbestyrelsen Efter planlovens § 16, stk.  

 2,  

  

 skal  

  

 redegørelsen oplyse om  

 lokalplanens virkeliggørelse er afhængig af tilladelser fra andre myndigheder  

 end kommunalbestyrelsen.
 Som nævnt ovenfor, kan en  

 lokalplan ikke uden særlig hjemmel tilsidesætte særlovgivningen, og den giver  

 ikke nogen særlig forpligtelse for andre myndigheder til at meddele  

 tilladelser  

 der måtte være nødvendige for at gennemføre lokalplanen.
 Det anbefales derfor at  

 kommunalbestyrelsen tager kontakt til de relevante myndigheder i den  

 indledende  

 fase af lokalplanarbejdet.
Lokalplanvejledning.
Landsby  

 med jordbrugsparceller indeholder et bilag med en tjekliste over  

 nødvendige  

 tilladelser fra andre myndigheder end kommunalbestyrelsen.
 Af særlig relevans for husbåde  

 skal i øvrigt fremhæves at der ikke må udføres nogen form for  

 kystbeskyttelse,  

 anlæg eller udbygning af havne eller etableres andre faste anlæg og  

 foranstaltninger på søterritoriet uden at der er givet en tilladelse til det.
 Dette fremgår af kystbeskyttelsesloven,  

 lov om havne og af statens højhedsret over søterritoriet.
 Kystdirektoratet meddeler  

 efter forudgående ansøgning tilladelse til at anlægge havn og til at udvide  

 en  

 bestående havn  

.
 Tilladelse til etablering af  

  

 faste anlæg og andre foranstaltninger på  

 søterritoriet  

  

 gives af forskellige myndigheder:
Kystdirektoratet giver på  

 søterritoriet tilladelse mv. til -  

 	  

 Inddæmning og opfyldning.
 -  

 	  

 Etablering af faste anlæg og anbringelse af  

 faste eller forankrede indretninger eller genstande.
 -  

 	  

 Anbringelse af fartøjer, der agtes anvendt  

 til andet end sejlads.
 -  

 	  

 Uddybning eller gravning.
 -  

 	  

 Anbringelse af kabler og rørledninger.
-  

 	  

 Større bade- og bådebroer i  

 det omfang foranstaltningerne ikke er omfattet af særskilt lovgivning, jf.  

 § 4 i bekendtgørelse nr. 1051 af 16.  

 december 1999 om henlæggelse af opgaver til  

 Kystinspektoratet  

 mv.
 Tilladelse til mindre bade-  

 og bådebroer gives af de respektive  

  

 amter  

  

 i overensstemmelse med gældende bekendtgørelse og cirkulære herom  

3) .
Energistyrelsen meddeler  

 tilladelse til -  

 	  

 energiførende kabler  

 og rørledninger på søterritoriet.
 Belysningsforhold på havnen  

 skal forelægges Farvandsvæsenet.
 Nogle havne er omfattet af  

  

 klitfrednings- eller  

 strandbeskyttelseslinjen  

  

 efter naturbeskyttelseslovens §§ 8 og 15. Disse  

 bestemmelser omfatter ikke anlæg og aktiviteter på selve søterritoriet, men  

 alene forhold på land.
 Efter §§ 8 og 15 er det ikke  

 tilladt at foretage ændring i tilstanden af de omfattede arealer.  

 Selve havneanlægget, dvs. kajer og moler mv., er undtaget  

 for forbuddet (Naturbeskyttelseslovens §§ 8, stk. 6, nr. 4 og § 15, stk. 5,  

 nr.  

 5)  

4) .
 For de landarealer der ved  

 lokalplan er udlagt til havneformål, gælder forbuddet ikke for anlæg mv. til  

 havneformål.
 Det betyder at en række anlæg  

 og aktiviteter, som f.eks. affaldsanlæg, belysningsmaster, parkerings- og  

 garageanlæg, fælleslokaler, tekniske anlæg, beplantning mv. til brug for  

 husbådene kan forudsætte dispensation, fordi der ikke er tale om havneformål,  

 men aktiviteter til brug for boligbebyggelse.
Det er amtsrådet der kan  

 dispensere fra de nævnte bestemmelser i naturbeskyttelsesloven.
Amtets  

 afgørelse kan påklages til Naturklagenævnet.
 7.2  

 		  

 Visualisering mv.
 For lokalplanforslag for  

 bebyggelse og anlæg i de kystnære dele af byzonen gælder (§ 16, stk. 4):
-  

 	  

 Hvis anlæggene  

 påvirker kysten visuelt, skal redegørelsen indeholde en beskrivelse af  

 påvirkningen.
Det fremgår af lovbemærkningerne at  

 bestemmelsen i almindelighed er relevant for  

 arealer ved byens kyst eller havnefront, fjordlandskaber og eventuelle åbne  

 landskabskiler og byrum med direkte kontakt til kysten.
Lokalplanforslag for  

 husbåde vil derfor normalt være omfattet af kravet.
 -  

 	  

 Hvis bebyggelsens  

 højde eller volumen afviger væsentligt fra den eksisterende bebyggelse i  

 området, skal der gives en begrundelse for afvigelsen.
 En visualisering kan  

 beskrives som en afbildning af et påtænkt anlæg der skal skabe overblik,  

 forståelse  

 og  så realistisk som muligt  oplevelse af anlæggets påvirkning  

 af  

 omgivelserne, landarealerne såvel som havnerummet.
 Visualisering er et nyttigt værktøj til at give  

 beslutningstagere og borgere oplysning om hvordan man forestiller sig at  

 projektet  

 vil se ud.
 Naturklagenævnet har truffet  

 en række afgørelser om visualisering (se fx NKO 281, maj 2003), hvorfra det  

 følgende er hentet:
 -  

 	  

 Oplysning om den  

 visuelle påvirkning af omgivelserne bør normalt ske ved en visuel gengivelse  

 af  

 kystområdet med det påtænkte byggeri/anlæg.
 -  

 	  

 Formen og karakteren  

 af oplysningerne må afhænge af lokaliseringen af lokalplanområdet, områdets  

 karakter og tilknytning til kystlandskabet og hvilke anlæg der er tale om.  

 Det  

 medfører som hovedregel større krav til oplysningerne om påvirkningen af  

 omgivelserne, jo tættere lokalplanområdets tilknytning til vandet eller  

 havneområdet  

 er.
 Dvs. at der stilles høje krav  

 til visualisering af husbåde.
 Redegørelsen skal desuden  

 belyse eventuelle andre forhold der er væsentlige for varetagelsen af natur-  

 og  

 friluftsmæssige interesser.
7.3  

 		  

 Byomdannelsesområde Hvis lokalplanområdet  

 omfatter arealer i et byomdannelsesområde (jf. planlovens § 11, stk. 5, nr.  

 4),  

 og arealerne i overgangsperioden er støjbelastede, skal redegørelsen  

 indeholde  

 oplysning om hvordan det sikres at støjbelastningen bringes til ophør.
En redegørelse der forudsætter  

 gennemførelse af støjdæmpende foranstaltninger på eksisterende virksomheder,  

 skal indeholde nærmere oplysninger om grundlaget for vurderingen af de  

 enkelte  

 virksomheder, og oplysningerne skal så vidt muligt være tilvejebragt i dialog  

 med virksomhederne.  

5) 8.  

 		  

 Miljøvurdering af planer og programmer Den 21. juli 2004 trådte Lov  

 om miljøvurdering af planer og programmer i kraft.
Loven har til formål  

 at  

 fremme en bæredygtig udvikling ved at sikre at der foretages miljøvurdering  

 af  

 de planer og programmer hvis gennemførelse kan få væsentlig indvirkning på  

 miljøet.
Hvis en lokalplan er omfattet af lovens krav om miljøvurdering, skal  

 kommunen udarbejde en miljørapport hvori den sandsynlige væsentlige  

 indvirkning  

 på miljøet af planens gennemførelse og rimelige alternativer fastlægges,  

 beskrives og vurderes.
Miljørapporten kan være en del af den redegørelse der  

 efter planlovens § 16, stk. 1, skal ledsage en lokalplan.
Lokalplaner for bygning af  

 veje, havne og havneanlæg skal miljøvurderes, medmindre planen ikke må  

 antages  

 at få væsentlig indvirkning på miljøet.
Kommunen kan ved sin vurdering af om  

 planen må antages at få væsentlig indvirkning på miljøet, hente støtte i  

 lovens  

 bilag.
 Kommunerne skal være  

 opmærksomme på at lokalplanlægning for husbåde kan være omfattet af kravet om  

 miljøvurdering, alene på grund af omgivelsernes påvirkning af husbådene.  

 Husbåde placeres ofte i byhavne med eksisterende industri der udgør et  

 miljøproblem for omgivelserne som følge af støj eller risiko for ulykker.
 En lokalplan for husbåde kan  

 altså både være omfattet af pligten til at foretage en miljøvurdering hvis  

 husbådene og den tilknyttede infrastruktur har en væsentlig indvirkning på  

 det  

 omgivende miljø, og hvis omgivelserne udgør et miljøproblem i forhold til  

 husbådene.
9.  

 		  

 Underretning af statslige myndigheder og statslige  

 myndigheders vetomulighed Efter planlovens § 25 skal  

 lokalplanforslag samtidig med at de offentliggøres, sendes til:
Skov- og Naturstyrelsen, Haraldsgade 53, 2100 København Ø, eller  

 digitalt til  

  

 sns@sns.dk  

  

 , jf.
Skov- og Naturstyrelsens brev af 10. dec.  

 2003, og til regionplanmyndigheden.  

 Hvis forslaget omfatter områder med  

 kulturmiljøinteresser, skal det desuden sendes til det faglige regionale  

 kulturmiljøråd.
 Herudover skal lokalplanforslag  

 sendes til de statslige myndigheder hvis interesser berøres af forslaget.
 Lokalplanforslag for husbåde  

 skal altid sendes til:
Kystdirektoratet, Højbovej 1,  

 Postboks 100, 7620 Lemvig,  


  

 kdi@kyst.dk En statslig myndighed kan  

 efter planlovens § 29, stk. 4, fremsætte indsigelse mod et lokalplanforslag  

 ud  

 fra de særlige hensyn myndigheden skal varetage.
For lokalplanforslag for husbåde kan de særlige hensyn  

 fx være hensyn til havneloven og  

 bestemmelser udstedt i medfør af denne og statens højhedsret over  

 søterritoriet.
Tilsvarende gælder hensynet til landskab, biologiske  

 interesser  

 og kulturmiljø.
 Efter planlovens § 29, stk.  

 2, skal regionplanmyndigheden fremsætte indsigelse mod forslag til  

 lokalplaner,  

 hvis de er i strid med regler eller beslutninger efter § 3 eller med  

 regionplanlægningen for de emner, der er nævnt i § 6, stk. 3 og 4. Pligten  

 gælder dog ikke hvis forholdet er af underordnet betydning for  

 regionplanlægningens formål.
 En indsigelse skal altid være  

 begrundet, og den skal sendes til kommunalbestyrelsen inden udløbet af  

 indsigelsesfristen.
Hvis der er fremsat  

 indsigelse fra en statslig eller regional myndighed, kan planforslaget ikke  

 vedtages  

 endeligt før der er opnået enighed mellem parterne.
Kan parterne ikke blive  

 enige, kan de indbringe sagen for miljøministeren til afgørelse.
 Det skal fremhæves at det  

 forhold at en statslig eller regional myndighed ikke nedlægger veto mod et  

 lokalplanforslag, ikke afskærer myndigheden fra at nægte nødvendige  

 tilladelser  

 efter særlovgivningen.
10.  

 		  

 Tinglysning Lokalplanen tinglyses på  

 landarealerne.
Skov- og Naturstyrelsen, den 6. september  

 2005 Bilag 1 Andre relevante vejledninger, cirkulærer mv.
 Miljøministeriets  

 vejledning  

 nr. 187 af 14/11/1996  

 om  

 planloven.
 Miljøministeriets  

 vejledning  

 nr. 11770 af 01/12/2000:  

 Lokalplanvejledning,  

 Landsby med jordbrugsparceller.
 Erhvervs- og Boligstyrelsen: Vejledning om  

 byggesagsbehandling af flydende boliger fra maj 2004.
 Søfartsstyrelsen: Teknisk forskrift om flydende boligers  

 stabilitet, flydeevne m.v. (Bek. nr. 9059 af 27/01/2004).
 Miljøstyrelsens støjvejledninger:
Vejledning 5/1984 Ekstern støj fra virksomheder, Vejledning nr. 3/1984: Trafikstøj i boligområder, Vejledning nr. 1/1997: Støj og vibrationer fra jernbaner  

 og Vejledning 3/2003: Ekstern støj  

 i byomdannelsesområder.
 Skov- og Naturstyrelsens vejledning om 300 m  

 strandbeskyttelses- og klitfredningslinje, Skov-og Naturstyrelsen,  

 Miljøministeriet,  

 2000.
 Lov om havne (lov nr. 326 af 28/05/1999 med senere  

 ændringer).
 Bekendtgørelse nr. 489 af 28.09.1981 om bade- og  

 bådebroer.
 Cirkulære nr. 13 af 31.01.1984 om bade- og bådebroer.
 1)  

 Se i øvrigt bilag der indeholder links til forskellige relevante  

 vejledninger,  

 cirkulærer mv.
2)  

 Ved lovændringen i 2003 (L 440 af 10/06/2003) blev planlægningsforbuddet i  

 samlebekendtgørelsens § 10 for så vidt angår lokalplaner, flyttet over i  

 loven  

 med en ændret formulering i forhold til bekendtgørelsen.
Den ændrede  

 formulering tilsigter en præcisering af forbuddet mod at udlægge  

 støjbelastede  

 arealer til støjfølsom anvendelse.
 3)  

 For større bade- og bådebroer: se  

 bekendtgørelse nr. 489 af 28.  

 september 1981 om bade- og bådebroer.
