 Cirkulæreskrivelse om bortfald af arbejdsmarkedsbidrag og indførelse af  

 tillægsmoms i entrepriseaftaler, indgået efter cirkulære om pris og tid på  

 bygge- og anlægsarbejder.
--------------------------------------------------------------------- Denne cirkulæreskrivelse er rettet til statslige og statsstøttede  

 bygherrer samt tilsynsmyndigheder.
Cirkulæreskrivelsen vedrører  

 entrepriseaftaler, der er omfattet af cirkulære af 11.11.1981 om pris og tid  

 på bygge- og anlægsarbejder.
Loven A. Ændringer i lovgivningen Ved lov nr. 891 af 21.12.1991 er lov om arbejdsmarkedsbidrag ophævet.
Ved  

 samme lov er indført en tillægsmoms på 3 pct. points, hvorefter den samlede  

 momssats udgør 25 pct.
Når der i det følgende refereres til loven, er det  

 denne lov, der sigtes til.
Ikrafttræden Ophævelsen af arbejdsmarkedsbidragsloven har virkning for de ydelser, for  

 hvilken bidragspligten efter arbejdsmarkedsbidragsloven ikke er indtrådt den  

 1.1.1992. Forhøjelsen af momssatsen finder anvendelse ved betaling af  

 leverancer af varer og afgiftspligtige ydelser, der finder sted den 1.1.1992  

 eller senere.
 I det enkelte aftaleforhold vil det betydende tidspunkt for beregningen af  

 tillægsmoms og den samtidige ophævelse af bidragspligt af  

 arbejdsmarkedsbidrag således være faktureringstidspunktet.
Indhold Det fremgår af lovens § 6, stk. 1, at hvis der inden den 1.1.1992 er  

 aftalt en bestemt pris eksklusive moms, kan køberen kræve, at et beløb  

 svarende til det ophævede arbejdsmarkedsbidrag fratrækkes i denne pris, inden  

 moms og tillægsmoms faktureres.
Dette gælder tillige, når salgsprisen er  

 aftalt inklusive 22 pct. moms, hvis sælgeren hæver prisen under henvisning  

 til et aftalt forbehold om afgiftsændringer.
 Den sats, hvormed en aftalt pris skal reduceres, er i lovens § 6, stk. 3,  

 sat til 2,4 pct.
 Adgang til prisreduktion gælder dog ikke, såfremt sælgeren godtgør, at der  

 mellem parterne er aftalt andet med hensyn til omlægningen fra  

 arbejdsmarkedsbidrag til tillægsmoms, jf. lovens § 6, stk. 2.
B.
Lovens-anvendelse på entrepriseforhold I entrepriser, der ikke er afsluttet inden den 1.1.1992, får loven  

 indflydelse, dels på fastsættelsen (reduktion) af restentreprisesummen pr.  

 1.1.1992 og senere, og dels på den indeksregulering, der skal foretages i en  

 eventuel reguleringsperiode.
Fradrag i entreprisesummen Er der inden 1.1.1992 aftalt en entreprisesum på tilsvarende måde som  

 beskrevet i lovens § 6, stk. 1, kan bygherren kræve, at der i de betalinger  

 for udført arbejde, der faktureres den 1.1.1992 eller senere, foretages en  

 reduktion på 2,4 pct. i forhold til den oprindeligt aftalte entreprisesum,  

 medmindre entreprenøren godtgør (beviser), at der i entrepriseforholdet er  

 aftalt andet, der vedrører omlægningen fra arbejdsmarkedsbidrag til  

 tillægsmoms.
I det omfang, dette er tilfældet, bortfalder bygherrens krav om  

 fradrag i entreprisesummen.
Aftaletidspunkt Skatteministeriet har oplyst, at lovbestemmelsen i § 6, stk. 1, om  

 prisreduktion angår aftaler indgået før 1.1.1992, men at bestemmelsen ikke er  

 sanktioneret og heller ikke indeholder et pris- og avancestop.  

 Licitationstilbud afgivet før den 1.1.1992 og accepteret efter denne dato kan  

 efter skatteministeriets opfattelse ikke betragtes som en sådan aftale.
 Således vil acceptdatoen være afgørende for, om der kan kræves fradrag  

 efter § 6, stk. 1.
Dokumentation Bygherren må tage stilling til, hvilken dokumentation, der kan anses for  

 tilstrækkelig - såvel i forhold til spørgsmålet, om fradrag kan undlades, som  

 i forhold til den foretagne beregning af fradraget på 2,4 pct.
Tilbagehold Tilbageholdsbeløb faktureres normalt ved afleveringen, og  

 arbejdsmarkedsbidrags- og momsberegning af tilbageholdsbeløbet skal således  

 foretages efter reglerne på afleveringstidspunktet.
I det omfang, fakturering  

 af tilbageholdsbeløbet undtagelsesvist måtte være faktureret (og dermed  

 momslignet) samtidig med fakturering af a conto- eller rateudbetalingen, skal  

 der forholdes efter reglerne på dette faktureringstidspunkt.
C.
Beregning af fradrag i entreprisesummen Fradrag i entreprisesummen - bortset fra indeksregulering I de a conto- eller rateudbetalinger, der faktureres den 1.1.1992 eller  

 senere og som alene vedrører udført arbejde, fradrages 2,4 pct. forinden  

 betaling sker.
Dette kan ske på en af to måder.
 Der kan enten fradrages 2,4 pct. i hver a conto- eller rateudbetaling,  

 eller der kan i den del af entreprisesummen, der resterer den 1.1.1992  

 foretages eet samlet fradrag på 2,4 pct.
 I de regneeksempler, der er optaget i bilaget, foretages der fradrag i de  

 enkelte a conto-udbetalinger.
D.
Indeksregulering-af entreprisesummen - byggeri Reguleringsindekset for boligbyggeri Arbejdsmarkedsbidraget har hidtil indgået i Danmarks Statistiks beregning  

 af reguleringsindekset for boligbyggeri.
Det medfører, at det  

 reguleringsindeks, der udregnes pr. 1.1.1992 ikke (længere) indeholder  

 arbejdsmarkedsbidrag, hvorfor indeks fra og med denne dato ikke er direkte  

 sammenlignelige med tidligere indeks.
Anlægsarbejder Det kan være aftalt, at prisregulering af anlægsarbejder skal ske efter  

 anvisningen om indeksregulering af entreprisesummer vedrørende byggearbejder,  

 optaget som bilag 1 til cirkulæret af 11.11.1981 om pris og tid på bygge og  

 anlægsarbejder.
Som regel har de statslige anlægsstyrelser dog egne  

 reguleringsmetoder for den del af entreprisesummen, der kan reguleres.
Om de  

 enkelte reguleringsmetoder henvises til de pågældende styrelser.
Indeksregulering De udbetalte a conto- eller ratebeløb reguleres, som beskrevet i  

 anvisningen om indeksregulering af entreprisesummer vedrørende byggearbejder.
 Indeksregulering efter anvisningen foretages med udgangspunkt i forskellen  

 mellem indekset på 6-månedersdagen - dvs. indekset 6 månder efter  

 tilbudsdagen - og indekset på udførelsestidspunktet.
 De entrepriseforhold, som er omfattet af reglerne i loven, og hvori der  

 foretages indeksregulering, falder tidsmæssigt i tre typetilfælde (A, B og  

 C), som er eksemplificeret i bilaget.
I hvert af disse tilfælde er anført et eksempel på beregning af (den endnu  

 uregulerede) entreprisesum samt den foretagne indeksregulering med reduktion  

 som følge af arbejdsmarkedsbidragets bortfald.
Parterne kan i det omfang, det  

 ikke strider mod loven, aftale anden form for regulering af entreprisesummen  

 som følge af omlægningen.
Fravigelse af anvisningen om indeksregulering I de aftaleforhold, der er beskrevet i bilagets eksempler A og C, hvor 6  

 månedersdagen ligger før 1.1.1992 og reguleringsperioden efter 31.12.1991 kan  

 der ske en fravigelse af anvisningen om indeksregulering af entreprisesummer  

 vedrørende byggearbejder.
 I disse tilfælde skal opgørelse af indeksstigningen ikke ske over een  

 samlet periode fra 6-månedersdagen til udførelsestidspunktet, men deles i to  

 perioder.
 Den første af de to perioder løber fra 6 månedersdagen og frem til  

 31.12.1991. I denne periode er arbejdsmarkedsbidraget indeholdt i  

 reguleringsindekset.
Den anden periode løber fra 1.1.1992 og frem til reguleringstidspunktet.
I  

 denne sidste periode er arbejdsmarkedsbidrag - p.g.a. dets bortfald - ikke  

 indeholdt i reguleringsindekset.
Særligt aftalt indeks pr. 31.12.1991 Opgørelse af indeksstigningen fra 6-månedersdagen til 31.12.1991  

 forudsætter imidlertid en beregning af et indeks pr. 31.12.1991. Det  

 reguleringsindeks, som beregnes kvartalsvis og som offentliggøres af Danmarks  

 Statistik, er udtryk for indeks den 1.1., 1.4., 1.7. og 1.10. i et år.
 Da der således ikke er opgjort et reguleringsindeks for boligbyggeri pr.  

 31.12.1991 (sidste dag, hvor arbejdsmarkedsbidraget indgår i beregning af  

 reguleringsindekset) fastsætter Bygge- og Boligstyrelsen i enighed med  

 byggeriets parter hermed administrativt et overgangsindeks pr. 31.12.1991 til  

 127 (reguleringsindeks ialt). Tilsvarende har styrelsen administrativt  

 fastsat tilsvarende delindeks pr. 31.12.1992. Disse særlige delindeks samt  

 indeks ialt er optaget i bilag 2.
E.
Beregningseksempler Nedenfor i bilag 1 er angivet tre beregningseksempler.
Det understreges,  

 at der er tale om eksempler.
Parterne kan som nævnt i afsnit D i det omfang,  

 det ikke strider mod loven, aftale anden form for regulering af  

 entreprisesummen som følge af omlægningen.
I reguleringseksemplerne er indekset på udførelsestidspunktet beregnet til  

 midtpunktet for det udførte arbejde.
A contoperioden er fastsat til et  

 kvartal.
 I reguleringseksemplerne er anvendt de indeks, som er offentliggjort pr.  

 25.5.1992. Derudover er der som nævnt anvendt et administrativt fastsat  

 særligt indeks pr. 31.12.1991. De øvrige anvendte indeks er baseret på et  

 skøn.
pdv Flemming Lethan Bilag 1 Beregningseksempler Tilfælde A I de aftaleforhold, hvor - 6-månedersdagen ligger før 1.1.1992, - den reguleringsperiode, der reguleres for, er ud- løbet inden 1.1.1992,  

 og - hvor a contobeløb faktureres efter den 31.12.1991 skal der reguleres i henhold til de tidligere offentliggjorte indeks, samt  

 det særligt beregnede indeks pr. 31.12.1991. De faktureringer, der foretages  

 den 1.1.1992 eller senere, skal reduceres med 2,4 pct. og tillægges 25 pct.  

 moms.
Tilfælde B I de aftaleforhold, hvor - 6-månedersdagen (og hermed også hele regulerings- perioden) ligger efter  

 31.12.1991, skal regulering foretages med de offentliggjorte indeks pr. 1.1.1992 og  

 senere.
Tilfælde C I de aftaleforhold, hvor - 6 månedersdagen ligger før 1.1.1992 og - reguleringsperioden helt eller delvist ligger  efter 31.12.1991, skal der foretages regulering med såvel stigningen i de tidligere indeks -  

 senest indekset pr. 31.12.1991 - som stigningen efter de nye indeks,  

 begyndende med indekset pr. 1.1.1992.
I disse tilfælde skal beregningsgrundlaget reduceres med de 2,4 pct., som  

 svarer til arbejdsmarkedsbidragets bortfald.
For at selve indekseringen ikke  

 skal påvirkes af arbejdsmarkedsbidragets bortfald, deles indekseringen op i  

 to seperate perioder: een fra 6-månedersdagen og frem til 31.12.1991 og een  

 fra 1.1.1992 og fremefter.
 Indeks pr. 31.12.1991 er fastsat til 127, jf. bilag 2.
