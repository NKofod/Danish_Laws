 Civilretsdirektoratet udtalte i en sag om adoption af tre plejebørn,  

 at de to af plejebørnene på 29 år kunne tillades adopteret, men at det ene  

 plejebarn navnlig henset til barnets alder - 32 1/2 år - ikke kunne tillades  

 adopteret.
 Statsamtet forelagde en sag om adoption af tre plejebørn, der ikke var  

 biologiske søskende.
De to af plejebørnene var begge 29 år og havde været opfostret hos  

 ansøgerne i henholdsvis 12 og 14 år, før de fyldte 18 år, og henholdsvis 3 og  

 5 år efter det fyldte 18. år.
Begge plejebørn var enlige uden egne børn.
Det  

 ældste plejebarn var 32 1/2 år og havde været opfostret hos ansøgerne i 10  

 år, før hun fyldte 18 år, og 4 år efter det fyldte 18. år.
Hun var gift og  

 havde et barn.
Der var ingen særlig begrundelse for de sene ansøgninger.
 Civilretsdirektoratet fandt, at adoption kunne tillades, for så vidt angår  

 de to yngste plejebørn under hensyn til den lange opfostringsperiode før  

 deres fyldte 18. år.
 Uanset at adoption kunne tillades for de to yngste plejebørns vedkommende,  

 fandt Civilretsdirektoratet ikke, at adoption kunne tillades for ældste  

 plejebarns vedkommende, henset til hendes alder og personlige forhold samt,  

 at der ikke var nogen særlig begrundelse for den sene ansøgning.
 Der henvises til Skarrildhusberetningen 1990, s. 48 ff.
