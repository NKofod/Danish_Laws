Nr LSF 133 Forslag til Lov om ændring af lov om mærkning og skiltning med pris m.v.
Fremsat af industriministeren (Anne Birgitte Lundholt) den 17. januar 1990 Vedtaget ved tredjebehandling den 1. juni 1990 Lov nr. 395 af 13/06/1990 § 1 I lov om mærkning og skiltning med pris m.v., jf. lovbekendtgørelse nr.  

 492 af 4. juli 1989, foretages følgende ændringer:
 1. Overalt i loven ændres »Monopoltilsynet« til:  

 »Forbrugerstyrelsen«.
 2. § 2 affattes således:
 »§ 2. Såfremt varerne udbydes i detailsalg med oplysning om  

 omkostninger ved at erhverve dem ved kreditkøb, skal der på samme måde som  

 anført i § 1, stk. 1, gives oplysning om:
 1) Kontantprisen.
 2) Kreditomkostningerne angivet som et beløb.
 3) De årlige omkostninger i procent for kreditten.
 Stk. 2. Ved beregning af kreditomkostningerne efter stk. 1, nr. 2,  

 og de årlige omkostninger i procent efter stk. 1, nr. 3, finder lov om  

 kreditaftaler § 9, stk. 1, nr. 3 og 4, § 13, § 15, stk. 1 og 3, og §§ 16-18  

 anvendelse.
Stk. 3. Oplysninger efter stk. 1 kan gives i form af et  

 repræsentativt eksempel, hvis dette er den eneste hensigtsmæssige  

 fremgangsmåde.« 3. I § 3, stk. 2, udgår »og § 2«.
 4. I § 4 indsættes efter »erhvervsmæssigt«:  

 »for forbrugere«, og efter »tjenesteydelser,» indsættes:  

 »herunder yder kredit eller modtager indlån,».
 5. I § 4 indsættes som stk. 2:
»Stk. 2. I regler efter stk. 1 kan det fastsættes, hvorledes  

 kreditomkostninger opgøres og beregnes.« 6. § 10 ophæves.
 7. § 11 affattes således:
»§ 11. Forbrugerstyrelsens afgørelser efter denne lov kan  

 indbringes for Erhvervsankenævnet.« 8. § 11 a ophæves.
 9. § 12, stk. 4, ophæves.
 Stk. 5 bliver herefter stk. 4.
§ 2 Loven træder i kraft den 1. januar 1991. § 2, stk. 1, nr. 3, i lov om  

 mærkning og skiltning med pris m.v., som indsat ved nærværende lovs § 1, nr.  

 2, træder dog først i kraft den 1. januar 1993.
Oprindeligt fremsat forslag § 1 I lov om mærkning og skiltning med pris m.v., jf. lovbekendtgørelsen nr.  

 492 af 4. juli 1989, foretages følgende ændringer:
 1. Overalt i loven ændres »Monopoltilsynet« til:  

 »Forbrugerstyrelsen«.
 2. § 2 affattes således:
 »§ 2. Såfremt varerne udbydes i detailsalg med oplysning om  

 omkostninger ved at erhverve dem ved kreditkøb, skal der på samme måde som  

 anført i § 1, stk. 1, gives oplysning om:
 1) Kontantprisen.
 2) Kreditomkostningerne angivet som et beløb.
 3) De årlige omkostninger i procent for kreditten.
 Stk. 2. Ved beregning af kreditomkostningerne efter stk. 1, nr. 2, og de  

 årlige omkostninger i procent efter stk. 1, nr. 3, finder lov om  

 kreditaftaler § 9, stk. 1, nr. 4, § 13, § 15, stk. 1 og 3, og §§ 16-18  

 anvendelse.
Stk. 3. Oplysninger efter stk. 1 kan gives i form af et repræsentativt  

 eksempel, hvis dette er den eneste hensigtsmæssige fremgangsmåde.« 3. I § 3, stk. 2, udgår: »og § 2«.
 4. I § 4 indsættes efter »erhvervsmæssigt«: »over  

 for forbrugere« og efter »tjenesteydelser,»: »herunder  

 yder kredit eller modtager indlån,».
 5. I § 4 indsættes som stk. 2:
»Stk. 2. I regler efter stk. 1 kan det fastsættes, hvorledes  

 kreditomkostninger opgøres og beregnes.« 6. § 10 ophæves.
 7. § 11 affattes således:
»§ 11. Forbrugerstyrelsens afgørelser efter denne lov kan indbringes  

 for Erhvervsankenævnet.« 8. § 11a ophæves.
 9. § 12, stk. 4, ophæves.
 Stk. 5 bliver herefter stk. 4.
§ 2 Loven træder i kraft dagen efter bekendtgørelsen i Lovtidende. § 2, stk.  

 1, nr. 3 i lov om mærkning og skiltning med pris m.v., som indsat ved  

 nærværende lovs § 1, nr. 2, træder dog først i kraft den 1. januar 1993.
Bemærkninger til lovforslaget Almindelige bemærkninger 1. Lovforslaget har til formål at gennemføre artikel 3 og artikel 5 i  

 Rådets direktiv om indbyrdes tilnærmelse af medlemdsstaternes love og  

 administrative bestemmelser om forbrugerkredit (87/102/EØF). Ifølge  

 direktivets artikel 3 skal der under visse betingelser ved reklamering eller  

 skiltning med kredit over for forbrugere gives oplysning om de årlige  

 omkostninger i procent.
Efter en overgangsbestemmelse i artikel 5 kan  

 medlemsstaterne inden for en frist, der forventes fastsat til den 1. januar  

 1993, under visse betingelser nøjes med at kræve, at kreditgiver giver  

 oplysning om de samlede omkostninger for kreditten.
Lovforslaget supplerer det af Justitsministeriet fremsatte forslag til lov  

 om kreditaftaler (L 78), der tager sigte på at gennemføre  

 forbrugerkreditdirektivet i øvrigt.
Om indholdet af direktivet og de endnu  

 ikke vedtagne ændringer hertil henvises til bemærkningerne til L 78.
Efter forslaget gennemføres artikel 3 og artikel 5 uden at ændre ved  

 prismærkningslovens systematik.
Kravene til skiltning og reklamering med  

 kredit i forbindelse med erhvervelse af bestemte varer eller tjenesteydelser  

 vil fortsat fremgå direkte af loven.
Der vil dog ligesom hidtil kunne  

 fastsættes nærmere bestemmelser om den fremgangsmåde, som skal følges ved  

 meddelelse af de krævede oplysninger.
Oplysningskravene er betinget af, at  

 der gives oplysning om omkostninger ved erhvervelse af varer eller  

 tjenesteydelser på kredit, f.eks. oplysning om rentesats eller andre  

 omkostninger.
Prismærkningslovens nugældende bestemmelse om angivelse af den samlede  

 købesum foreslås erstattet af et krav om oplysning om kreditomkostningerne  

 angivet som et beløb.
Endvidere foreslås oplysningspligten suppleret med et  

 krav om oplysning om de årlige omkostninger i procent.
Om beregningen af  

 kreditomkostningerne og de årlige omkostninger i procent henvises til L 78.
 For at forenkle oplysningskravene vil der efter forslaget ikke længere  

 være pligt til at give oplysninger om, hvorledes kreditten afvikles.
 Kravene til skiltning og reklamering med kredit, der ikke har forbindelse  

 med bestemte varer eller tjenesteydelser, vil fortsat blive fastsat ved  

 bekendtgørelse i henhold til loven.
2. Ved konkurrencelovens ikrafttræden den 1. januar 1990 er monopolloven  

 ophævet, og Monopolrådet og Monopol-ankenævnet nedlagt.
Administrationen af  

 loven foreslås overført til Forbrugerstyrelsen.
Dette gælder også for så vidt  

 angår banker, sparekasser og andelsselskaber, hvor administrationen af loven  

 har været henlagt til Finanstilsynet.
Forslaget herom må ses på baggrund af  

 lovens forbrugerbeskyttende sigte.
I overensstemmelse med regeringens afbureaukratiseringsbestræbelser  

 foreslås tilsynet med overholdelsen af lovens bestemmelser ophævet.
Egentligt  

 tilsyn findes ufornødent, da overtrædelse af lovens bestemmelser er  

 strafbelagt.
Overtrædelser behandles som politisager.
Forbrugerstyrelsens afgørelser kan efter forslaget indbringes for  

 Erhvervsankenævnet.
Det forudsættes, at der ved nævnets behandling af  

 ankesager er repræsenteret sagkundskab for så vidt angår forbrugerforhold.
3. Loven foreslås at træde i kraft dagen efter bekendtgørelse i  

 Lovtidende.
Dog foreslås bestemmelsen om angivelse af de årlige omkostninger  

 i procent for kreditten først at træde i kraft den 1. januar 1993.
 4. Lovforslaget er samtidig med fremsættelsen sendt til høring hos  

 følgende myndigheder og organisationer:
 Præsidenten for Østre Landsret, Præsidenten for Vestre Landsret,  

 Præsidenten for Sø- og Handelsretten, Præsidenten for Københavns Byret,  

 Præsidenten for Retten i Århus, Præsidenten for Retten i Odense, Præsidenten  

 for Retten i Aalborg, Den danske Dommerforening, Foreningen af  

 dommerfuldmægtige i Danmark, Advokatrådet, Justitsministeriet,  

 Landbrugsministeriet, Landbrugsrådet, De danske Landboforeninger, Danske  

 Husmandsforeninger, Monopoltilsynet, Forbrugerstyrelsen, Finanstilsynet,  

 Forbrugerrådet, De danske Husmoderforeninger, Dansk Varefakta Nævn,  

 Butikshandelens Fællesråd, Dansk Organisation af Detailhandelskæder, De  

 Samvirkende Købmandsforeninger i Danmark, Fællesforeningen for Danmarks  

 Brugsforeninger, Dansk Fødevareråd, Dansk Textil Union, Radiobranchen,  

 Motorbranchens Fællesråd, Det Danske Handelskammer, Landsforeningen for  

 Erhvervsinteresser, Håndværksrådet, Industrirådet, Entreprenørforeningen,  

 Arbejderbevægelsens Erhvervsråd, Assurandør-Societetet, Den danske  

 Bankforening, Danmarks Sparekasseforening, Kommunernes Landsforening,  

 Københavns Kommune, Frederiksberg Kommune, Danske Indkøbschefers  

 Landsforening, Den danske Forlæggerforening, Boligministeriet,  

 Finansministeriet, Dansk Automobilhandler Forening, Forenede Danske  

 Motorejere, Den Danske Boghandlerforening, Boghandlernes Hus, Bygge- og  

 Anlægsrådet, Det Kooperative Fællesforbund, Andelsudvalget, Realkreditrådet,  

 Danske Elværkers Forening, Dansk Postordreforening, FEMA, Danske  

 Finansieringsselskabers Forening, Dansk Detail Konto, Detailhandelens  

 Kreditformidlingsråd, Foreningen af Finansholdingselskaber.
 5. Lovforslaget skønnes ikke at indebære økonomiske eller administrative  

 konsekvenser af betydning for det offentlige.
 I forbindelse med lovens gennemførelse vil Forbrugerstyrelsen informere  

 forbrugere og erhvervslivet om indholdet af de nye regler.
Bemærkningerne til lovforslagets enkelte bestemmelser Til § 1 Til nr. 1 Om baggrunden for at overføre administrationen af prismærkningsloven til  

 Forbrugerstyrelsen henvises til de almindelige bemærkninger, pkt. 2.
Til nr. 2 I overensstemmelse med forbrugerkreditdirektivets artikel 3 foreslås, at  

 pligten til at give nærmere oplysninger om kredittens pris ved udbud af varer  

 i detailsalg er betinget af, at varerne udbydes med oplysning om omkostninger  

 ved erhvervelse af varerne ved kreditkøb; jf. forslaget til  

 kreditaftalelovens § 5.
Den blotte oplysning om, at varerne kan erhverves ved kreditkøb, udløser  

 ingen pligt til at opfylde de efter stk. 1, nr. 1-3, fastsatte  

 oplysningskrav.
Angives derimod rentesats eller andre oplysninger om  

 kreditomkostninger, skal oplysningerne gives i overensstemmelse med de  

 fastsatte krav.
 I nr. 1 videreføres den nugældende bestemmelses krav om angivelse  

 af kontantprisen.
 Efter nr. 2 kræves angivelse af kreditomkostningerne som et beløb.  

 Ifølge stk. 2 beregnes dette beløb efter reglerne i forslaget til  

 kreditaftaleloven, der efter § 9, stk. 1, nr. 3, kræver oplyst samme beløb i  

 forbindelse med indgåelse af en kreditaftale med fast lånebeløb.
Efter den gældende bestemmelse i prismærkningslovens § 2 skal oplysning  

 gives om den samlede købesum, herunder rentebeløb og alle andre tillæg ved  

 afdragsvis betaling af købesummen.
Forslaget indebærer i forhold hertil, dels  

 at de samlede kreditomkostninger skal oplyses særskilt, dels at dette beløb  

 beregnes efter reglerne i kreditaftaleloven.
Kravet efter nr. 3 om oplysningen af de årlige omkostninger i  

 procent svarer til oplysningskravet efter forslaget til kreditaftalelovens §  

 9, stk. 1, nr. 4, der gælder i forbindelse med indgåelse af en kreditaftale  

 med fast lånebeløb.
I stk. 2 er det derfor bestemt, at beregningen af de  

 årlige omkostninger i procent sker efter bestemmelserne i kreditaftaleloven.
Efter forbrugerkreditdirektivets artikel 3 kræves ikke andre oplysninger  

 end de årlige omkostninger i procent.
Efter direktivets artikel 5 sammenholdt  

 med forslag til ændringsdirektiv forventes dette krav at kunne fraviges i  

 lovgivningen indtil 31. december 1992, hvis der i stedet kræves oplysning om  

 de samlede kreditomkostninger.
Denne mulighed udnyttes i lovforslaget, jf.  

 ikrafttrædelsesbestemmelsen i lovforslagets § 2.
Fra 1. januar 1993 vil kravet om oplysning af de samlede  

 kreditomkostninger udover oplysningen om de årlige omkostninger i procent  

 være mere vidtgående end direktivets minimumskrav.
Udvidelsen har til formål  

 fortsat at give forbrugerne en let tilgang til oplysning om de reelle samlede  

 omkostninger ved køb på kredit fremfor ved kontantkøb.
 Stk. 3 giver i overensstemmelse med forbrugerkreditdirektivets artikel 3  

 mulighed for at give de efter stk. 1 krævede oplysninger i form af et  

 repræsentativt eksempel, hvis dette er den eneste hensigtsmæssige  

 fremgangsmåde.
De ovennævnte krav til oplysning om kreditomkostninger gælder efter lovens  

 § 5 også, når der ved annoncering eller på anden måde i reklamer over for  

 forbrugeren gives oplysning om omkostningerne ved erhvervelse af varer eller  

 tjenesteydelser på kredit.
Dette gælder tillige i tilfælde, hvor den, der  

 udfører tjenesteydelser, i sit forretningslokale skilter med  

 kreditomkostninger.
Til nr. 3 Forslaget indebærer, at lovens § 2 om oplysning om kreditomkostninger  

 tillige finder anvendelse ved detailsalg af brugte varer, idet kravene efter  

 forbrugerkreditdirektivets artikel 3 også finder anvendelse på  

 kreditoplysninger i forbindelse med udbud af disse varer.
Til nr. 4 Forslaget til ændret formulering af bemyndigelsen til at fastsætte regler  

 om skiltning m.v. med oplysning om pris og kreditomkostninger for tilfælde,  

 der ikke omfattes af lovens § 2, tager sigte på den øgede betydning,  

 bemyndigelsen vil få i forbindelse med fastsættelse af regler vedrørende  

 oplysning om kreditomkostninger som følge af forbrugerkreditdirektivet.
Efter  

 hidtidig praksis omfatter bestemmelsen også oplysninger om afkast af  

 indestående indskud, hvilket præciseres efter forslaget.
 Ved den ændrede formulering fastslås det samtidig, at bemyndigelsen alene  

 omfatter forbrugerforhold.
 Det følger af lovens § 5, at de efter bemyndigelsen fastsatte krav om  

 prisoplysninger ved skiltning m.v. også finder anvendelse, når der ved  

 annoncering eller på anden måde i reklamer over for forbrugere gives  

 oplysning om disse forhold.
Til nr. 5 Forslaget tager sigte på at skabe hjemmel for i de fastsatte regler at  

 kræve anvendelse af de opgørelses- og beregningsmåder, som  

 forbrugerkreditdirektivet kræver.
Til nr. 6 Der henvises til de almindelige bemærkninger, pkt. 2.
Til nr. 7 Der henvises til de almindelige bemærkninger, pkt. 2.
Til nr. 8 Forslaget har til formål at samle lovens administration hos  

 Forbrugerstyrelsen også for så vidt angår pengeinstitutter.
Det forudsættes,  

 at tilsynsmyndighederne inden for den finansielle sektor inddrages i  

 forbindelse med udstedelse af regler for så vidt angår denne sektor.
Til nr. 9 Ændring af redaktionel karakter.
Til § 2 Forslaget til lovens ikrafttrædelse er udformet i overensstemmelse med L  

 78. Den udskudte ikrafttræden for så vidt angår oplysningskravet vedrørende  

 de årlige omkostninger i procent stemmer ligeledes overens med forslaget til  

 ikrafttrædelsesbestemmelsen i L 78.
Efter 2. behandling den 22. maj 1990 § 1 I lov om mærkning og skiltning med pris m.v., jf. lovbekendtgørelse nr.  

 492 af 4. juli 1989, foretages følgende ændringer:
 1. Overalt i loven ændres »Monopoltilsynet« til:  

 »Forbrugerstyrelsen«.
 2. § 2 affattes således:
 »§ 2. Såfremt varerne udbydes i detailsalg med oplysning om  

 omkostninger ved at erhverve dem ved kreditkøb, skal der på samme måde som  

 anført i § 1, stk. 1, gives oplysning om:
 1) Kontantprisen.
 2) Kreditomkostningerne angivet som et beløb.
 3) De årlige omkostninger i procent for kreditten.
 Stk. 2. Ved beregning af kreditomkostningerne efter stk. 1, nr. 2,  

 og de årlige omkostninger i procent efter stk. 1, nr. 3, finder lov om  

 kreditaftaler § 9, stk. 1, nr. 3 og 4, § 13, § 15, stk. 1 og 3, og §§ 16-18  

 anvendelse.
Stk. 3. Oplysninger efter stk. 1 kan gives i form af et  

 repræsentativt eksempel, hvis dette er den eneste hensigtsmæssige  

 fremgangsmåde.« 3. I § 3, stk. 2, udgår »og § 2«.
 4. I § 4 indsættes efter »erhvervsmæssigt«:  

 »for forbrugere«, og efter »tjenesteydelser,» indsættes:  

 »herunder yder kredit eller modtager indlån,».
 5. I § 4 indsættes som stk. 2:
»Stk. 2. I regler efter stk. 1 kan det fastsættes, hvorledes  

 kreditomkostninger opgøres og beregnes.« 6. § 10 ophæves.
 7. § 11 affattes således:
»§ 11. Forbrugerstyrelsens afgørelser efter denne lov kan  

 indbringes for Erhvervsankenævnet.« 8. § 11 a ophæves.
 9. § 12, stk. 4, ophæves.
 Stk. 5 bliver herefter stk. 4.
§ 2 Loven træder i kraft den 1. oktober 1990. § 2, stk. 1, nr. 3, i lov om  

 mærkning og skiltning med pris m.v., som indsat ved nærværende lovs § 1, nr.  

 2, træder dog først i kraft den 1. januar 1993.
