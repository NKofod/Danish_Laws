 Efter § 28, i lov om aktiv socialpolitik, jf. lov nr. 455 af 10. juni  

 1997, fastsættes følgende regler:
§ 1.  Der kan ydes hjælp til personer, der har søgt om  

 asyl, men endnu ikke har fået afgjort deres ansøgning om opholdstilladelse  

 her i landet, hvis de efter udlændingeloven har ret til at opholde sig her i  

 landet, mens deres ansøgning behandles.
Det er en forudsætning for, at  

 hjælpen kan ydes, at det ikke påhviler udlændingemyndighederne at afholde  

 udgifterne til forsørgelse efter reglerne i udlændingeloven.
 § 2.  Der kan ydes hjælp til forsørgelse med 2.017,50  

 kr. pr. måned.
 Stk. 2.  Personer, der har forsørgelsespligt overfor et  

 eller flere børn under 18 år, får hjælp med 416,25 kr. pr. hjemmeboende barn  

 pr. måned.
 Stk. 3.  Hjælpen efter stk. 1 og 2 er skattefri, jf.  

 ligningslovens § 7 j.
§ 3.  Der kan ydes hjælp til dækning af pågældendes  

 del af huslejen.
Hjælpen ydes i form af et skattefrit beløb, jf.  

 ligningslovens § 7 j, der højst kan udgøre 2.500 kr. pr. måned.
 § 4.  Den samlede hjælp efter §§ 2 og 3 kan ikke  

 overstige 80% af det beløb, som pågældende ville kunne få udbetalt i  

 kontanthjælp efter aktivlovens § 25 efter skat, såfremt pågældende havde  

 opfyldt betingelserne herfor.
§ 5.  Der kan undtagelsesvis ydes hjælp til akutte og  

 rimelige udgifter, som pågældende eller ægtefællen ikke selv har midler til  

 at afholde.
Ved vurderingen af, om en udgift er rimelig, skal der blandt  

 andet tages hensyn til, at pågældendes ophold her i landet kan være af  

 kortere varighed.
 § 6.  Satserne i § 2 reguleres efter  

 Indenrigsministeriets regler og offentliggøres af Socialministeriet.
 § 7.  Bekendtgørelsen træder i kraft den 4. juli 1998.
