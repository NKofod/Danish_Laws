 I henhold til § 6, stk. 3, § 13, stk. 4, § 27 og § 30 i værnepligtsloven  

 (lov nr. 213 af 30. maj 1980) og efter forhandling med forsvarsministeren  

 fastsættes:
 § 1.  Værnepligtsstyrelsen kan give en værnepligtig  

 udsættelse med møde for sessionen indtil udgangen af det år, i hvilket han  

 fylder 25 år, jfr. værnepligtslovens § 13, stk. 4.
 § 2.  Forsvarskommandoen, civilforsvarsstyrelsen og  

 værnepligtsstyrelsen kan give en værnepligtig udsættelse med indkaldelse til  

 værnepligtstjeneste i henholdsvis forsvaret, civilforsvaret og ved civilt  

 arbejde indtil udgangen af det år, i hvilket han fylder 26 år, jfr.  

 værnepligtslovens § 27.
 Stk. 2.  Forsvarskommandoen kan give en værnepligtig,  

 der ikke er fordelt til forsvaret eller civilforsvaret eller overført til  

 civilt arbejde, udsættelse med indkaldelse indtil det i stk. 1 angivne  

 tidspunkt.
 § 3.  Forsvarskommandoen kan bemyndige underlagte  

 myndigheder til at give udsættelse med indkaldelse.
 Stk. 2.  Civilforsvarsstyrelsen kan bemyndige lokale  

 civilforsvarsmyndigheder til at give udsættelse med indkaldelse.
 § 4.  Vedkommende myndighed, jfr. § 2, afgiver  

 indstilling til værnepligtsnævnet om udsættelse med indkaldelse udover det  

 år, hvilket den værnepligtige fylder 26 år, jfr. værnepligtslovens § 28.
 § 5.  Vedkommende myndighed, jfr. § 2, afgiver  

 indstilling til værnepligtsnævnet om fritagelse for værnepligtstjeneste i  

 medfør af værnepligtslovens § 29.
 § 6.  Værnepligtsstyrelsen afgiver indstilling til  

 værnepligtsnævnet om fritagelse for værnepligtstjeneste i medfør af  

 værnepligtslovens § 3, stk. 1.
 § 7.  Bekendtgørelsen træder i kraft den 1. januar  

 1981.
 Stk. 2.  Bekendtgørelse nr. 26 af 14. januar 1976 om  

 udsættelse m. v. til værnepligtige med sessionsmøde og med indkaldelse  

 ophæves.
