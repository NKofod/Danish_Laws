1. Efter bekendtgørelse nr. 403 af 30. maj 1989 om  

 arbejdstilbud mv. § 32, stk. 1, har ledige medlemmer under 50 år, som har  

 afsluttet 1. arbejdstilbud, ret til et uddannelsestilbud med  

 uddannelsesydelse.
Retten til uddannelsestilbudet indtræder efter 6 måneders  

 ledighed med dagpengeret, således at den ledige skal have haft 6 måneders  

 ledighed inden for 9 måneder.
 Uddannelsesydelse i forbindelse med dette uddannelsestilbud kan fås i 1 år  

 og 6 måneder, men med mulighed for forlængelse til i alt 2 år.  

 Uddannelsestilbudet skal være af mindst 3 måneders varighed, jf. § 32, stk.  

 4.
 Det fremgår endvidere af bekendtgørelsen, at ledige, som enten har  

 deltaget i en uddannelse med uddannelsesydelse i mindst 6 måneder eller har  

 gennemført et uddannelsestilbud af mindst 3 måneders varighed eller har  

 modtaget iværksætterydelse i 12 måneder, har ret til et 2. arbejdstilbud.
 2. Særligt til arbejdsløshedskasserne.
Arbejdsmarkedsstyrelsen (tidligere Arbejdsdirektoratet) har tidligere  

 anmodet arbejdsløshedskasserne om at indberette de medlemmer, som har  

 afsluttet seneste arbejdstilbud i 2. halvår af 1987, jfr.
AK.cirkulære nr.  

 8/89 og 1. halvår af 1988, jf.
AK.cirkulære nr. 13/89.
 Styrelsen skal nu anmode arbejdsløshedskasserne om at kontakte, vejlede og  

 indberette de ledige medlemmer over 25 år og under 50 år, som har  

 afsluttet seneste arbejdstilbud i 2. halvår af 1988 (dvs. i perioden fra 1.  

 juli til og med 31. december 1988), og som efter arbejdstilbudet har  

 været ledig i mindst 6 måneder (udsøgningskriteriet er 6 måneders ledighed  

 med dagpengeret inden for en periode på 9 måneder) og derfor har ret til et  

 uddannelsestilbud.
Som led i kassernes forøgede indsats som følge af ændringen af  

 arbejdsløsheds- forsikringslovens § 65 anmodes kasserne om at informere og  

 vejlede medlemmerne om retten til uddannelsestilbud samt i øvrigt om  

 mulighederne for at opnå det 2. arbejdstilbud gennem uddannelse mv.
Der  

 henvises til Direktoratet for Arbejdsløshedsforsikringens bekendtgørelse nr.  

 316 af 18. maj 1989 om arbejdsløshedskassens vejledningspligt over for dens  

 medlemmer.
 Arbejdsmarkedsstyrelsen er også denne gang indstillet på som hjælp til  

 kasserne i det praktiske arbejde med at opfylde indberetningsforpligtelsen -  

 som et tilbud til den enkelte arbejdsløshedskasse - at foretage udtræk fra  

 atb-registeret i CRAM til de kasser, som måtte ønske dette.
 Et sådant udtræk vil kunne indeholde følgende elementer:
 Cpr.nr., a-kassetilhørsforhold, placeringskategori, tiltrædelses- og  

 fratrædelsestidspunkt i arbejdstilbud samt evt. oplysning om ophør før  

 støtteperiodens afslutning og supplerende arbejdstilbud.
Det bemærkes, at leveringstiden vil være ca. 3 uger, og kassen skal selv  

 afholde den for den enkelte kasse forbundne mindre udgift.
De kasser, som  

 måtte ønske et udtræk fra atb-registeret på de angivne betingelser, anmodes  

 om straks at rette henvendelse til 4. kontor, Adelgade 13, med henblik  

 på de praktiske spørgsmål om levering mv.
På grundlag af enten kassernes egen udsøgning eller et rekvireret udtræk  

 fra atb-registeret anmodes kasserne dernæst om at meddele AF (indberetning),  

 hvilke ledige medlemmer, der opfylder ledighedskravet og har ret til et  

 uddannelsestilbud.
Det understreges, at ansvaret for, at indberetningen  

 foretages korrekt - uanset den nævnte udtræksservice - som hidtil er kassens.
Disse ledige medlemmer skal senest den 15. januar 1990 indberettes  

 til det AF-kontor, inden for hvis område medlemmet er tilmeldt som ledig.
Det  

 understreges, at Arbejdsmarkedsstyrelsen nu forudsætter, at alle  

 »mellemgruppe- ledige«, d.v.s. ledige, som har afsluttet seneste  

 arbejdstilbud fra og med 1. juli 1987 til og med 31. december 1988, er  

 indberettet senest den 15. januar 1989.
 Ligesom i forbindelse med indberetning efter den særlige overgangsordning  

 og de tidligere indberetninger af »mellemgruppen«, behøver kasserne  

 ikke at indberette på særskilt blanket for hvert enkelt medlem.
 Af hensyn til den letteste og hurtigst mulige ekspedition kan indberetning  

 ske på edb-lister og lign., men indberetningen skal som minimum indeholde  

 oplysninger om navn, cpr.nr., forventet falddato på  

 indberetningstidspunktet samt afslutningstidspunktet for seneste  

 arbejdstilbud.
 Endvidere skal kassen oplyse, om der har fundet information/ vejledning  

 af medlemmet sted, herunder om kassen har afholdt »§ 65  

 samtale«.
 3. Særligt til AF.
Vedrørende AF's sagsbehandling efter modtagelse af indberetningen henvises  

 til de tidligere cirkulærer om »mellemgruppen« (AF-cirkulære nr.  

 8/89 og 14/89) samt AF-cirkulære nr. 11/89 af 5. juli 1989 om AF's  

 administration som følge af ændringen i lovgivningen om arbejdstilbud.
Dette  

 indebærer bl.a., at de ledige, der ønsker at modtage et uddannelsestilbud  

 (efter 1. arbejdstilbud) skal henvises (stilles i kø), om nødvendigt i  

 rækkefølge efter tidspunktet for afslutning af seneste arbejdstilbud - i  

 denne omgang de ledige, som har afsluttet seneste arbejdstilbud i 2. halvår  

 af 1988.
Med udgangspunkt i indberetningen, herunder kassens oplysninger om den af  

 kassen foretagne information/vejledning og evt. afholdelse af »§  

 65-samtale«, skal AF vurdere behovet for yderligere vejledning og i  

 givet fald drage omsorg for, at information/vejledning finder sted.
Dette kan  

 ske skriftligt, ved personlig samtale eller på anden måde, som sikrer, at  

 ledige er grundigt informeret/vejledt om de nye muligheder/betingelser.
AF må  

 om nødvendigt kunne dokumentere, at information/vejledning er givet.
 Der henvises endelig til reglerne om afgivelse af uddannelsestilbud i § 33  

 i bekendtgørelse nr. 403 af 30. maj 1989 om arbejdstilbud mv.
 4. Afslutning.
 Udsendelsen af dette cirkulære ligesom de 2 forudgående cirkulærer  

 vedrørende »mellemgruppen« sker på baggrund af, at det må  

 forventes, at en betydelig del af de ledige, som har afsluttet sidste  

 arbejdstilbud i perioden fra 1. juli 1987 til lovens ikrafttræden 1. januar  

 1989, opfylder kravet om 6 måneders ledighed og derfor har ret til et  

 uddannelsestilbud efter 1. arbejdstilbud, samt i forventning om, at en del af  

 disse ledige vil vælge et uddannelsestilbud.
Kassernes indberetninger fremover af ledige, som opfylder betingelserne  

 (ledighedskriteriet) for indberetning til uddannelsestilbud efter 1.  

 arbejdstilbud forudsættes herefter at ske løbende i forhold til det enkelte  

 medlems ledighedsforløb.
Arbejdsmarkedsstyrelsen påregner derfor ikke  

 fremover at udsende særlige indberetningscirkulærer specielt rettet mod denne  

 gruppe ledige medlemmer.
I øvrigt henvises til § 105, nr. 5), jfr. §§ 32,  

 stk. 1, og 33, stk. 1, i bekendtgørelse nr. 403 af 30. maj 1989 om  

 arbejdstilbud m.v.
 Endelig skal det tilføjes, at der i øjeblikket foregår overvejelser om,  

 hvordan indberetningsproceduren i forhold til ARB/UTB reglerne generelt kan  

 tilrettelægges mest hensigtsmæssigt fremover.
 P.S.V.
 E.B.
