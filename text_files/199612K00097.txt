Nr LSF 97 Forslag til Lov om ændring af lov om anlæg af fast forbindelse over  

 Storebælt Fremsat af trafikministeren (Jan Trøjborg) den 27. november 1996 Vedtaget ved tredjebehandling den 20. december 1996 Lov nr. 1233 af 27/12/1996 § 1 I lov nr. 380 af 10. juni 1987 om anlæg af fast forbindelse over Storebælt  

 foretages følgende ændringer:
 1. Overalt i loven ændres »Ministeren for offentlige  

 arbejder« til: »Trafikministeren« og »ministeren for  

 offentlige arbejder« til: »trafikministeren«.
 2. § 7 ophæves.
 3. § 8, stk. 5, ophæves.
 4. §§ 9-11 affattes således:
» § 9. For jernbanevirksomhedernes benyttelse af forbindelsen  

 betaler Banestyrelsen en afgift til selskabet.
Afgiften fastsættes af  

 trafikministeren.
 Stk. 2. Banestyrelsen træffer afgørelse om jernbanevirksomhedernes  

 benyttelse af forbindelsen.
 Stk. 3. Banestyrelsen forestår drift og vedligeholdelse af  

 jernbanetunnelen under Østerrenden, af jernbaneanlægget over Vesterrenden og  

 af de jernbanetekniske anlæg på forbindelsen og afholder udgifterne herved.
 Stk. 4. Trafikministeren fastsætter afgifterne for  

 jernbanevirksomhedernes benyttelse af jernbaneforbindelsen og afgør  

 eventuelle tvivlsspørgsmål mellem selskabet og Banestyrelsen.
 § 10. Trafikministeren bemyndiges til at træffe afgørelse om, at  

 selskabet vederlagsfrit kan overdrage ejendomsretten til lyslederkablet på  

 jernbaneforbindelsen til Banestyrelsen, idet selskabet dog har en  

 vederlagsfri brugsret til dette kabel til formål, der har tilknytning til  

 forbindelsen og til dennes benyttelse.
 § 11. For benyttelsen af motorvejsforbindelsen opkræver selskabet  

 afgifter.
Stk. 2. Trafikministeren fastsætter niveauet for afgifterne og  

 principperne for regulering heraf samt efter indstilling fra selskabet  

 afgifts- og rabatstrukturen.« 5. § 12, stk. 1, ophæves.
 Stk. 2 og 3 bliver stk. 1 og 2.
 6. § 16 ophæves.
 7. I § 17, stk. 1, 1. pkt., udgår »pristalsreguleret  

 efter bestemmelsen i § 16«.
 8. I § 17, stk. 1, 2. pkt., ændres »den  

 pristalsregulerede anskaffelsessum« til: »anskaffelsessummen«.
 9. I § 17, stk. 2, ændres »hver forbindelse« til:  

 »forbindelsen«.
 10. § 18 ophæves.
§ 2 Loven træder i kraft dagen efter bekendtgørelsen i Lovtidende.
Oprindeligt fremsat forslag § 1 I lov nr. 380 af 10. juni 1987 om anlæg af fast forbindelse over Storebælt  

 foretages følgende ændringer:
 1. Overalt i loven ændres »Ministeren for offentlige  

 arbejder« til: »Trafikministeren« og »ministeren for  

 offentlige arbejder« til: »trafikministeren«.
 2. § 7 ophæves.
 3. § 8, stk. 5, ophæves.
 4. §§ 9-11 affattes således:
» § 9. For jernbanevirksomhedernes benyttelse af forbindelsen  

 betaler Banestyrelsen en afgift til selskabet.
Afgiften fastsættes af  

 trafikministeren.
 Stk. 2. Banestyrelsen træffer afgørelse om jernbanevirksomhedernes  

 benyttelse af forbindelsen.
 Stk. 3. Banestyrelsen forestår drift og vedligeholdelse af  

 jernbanetunnelen under Østerrenden, af jernbaneanlægget over Vesterrenden og  

 af de jernbanetekniske anlæg på forbindelsen og afholder udgifterne herved.
 Stk. 4. Trafikministeren fastsætter afgifterne for  

 jernbanevirksomhedernes benyttelse af jernbaneforbindelsen og afgør  

 eventuelle tvivlsspørgsmål mellem selskabet og Banestyrelsen.
 § 10. Trafikministeren bemyndiges til at træffe afgørelse om, at  

 selskabet vederlagsfrit kan overdrage ejendomsretten til lyslederkablet på  

 jernbaneforbindelsen til DSB, idet selskabet og Banestyrelsen dog har en  

 vederlagsfri brugsret til dette kabel til formål, der har tilknytning til  

 forbindelsen og til dennes benyttelse.
 § 11. For benyttelsen af motorvejsforbindelsen opkræver selskabet  

 afgifter.
Stk. 2. Trafikministeren fastsætter niveauet for afgifterne og  

 principperne for regulering heraf samt efter indstilling fra selskabet  

 afgifts- og rabatstrukturen.« 5. § 12, stk. 1, ophæves.
 Stk. 2 og 3 bliver stk. 1 og 2.
 6. § 16 ophæves.
 7. I § 17, stk. 1, 1. pkt., udgår: »pristalsreguleret  

 efter bestemmelsen i § 16«.
 8. I § 17, stk. 1, 2. pkt., ændres »den  

 pristalsregulerede anskaffelsessum« til: »anskaffelsessummen«.
 9. I § 17, stk. 2, ændres »hver forbindelse« til  

 »forbindelsen«.
 10. § 18 ophæves.
§ 2 Loven træder i kraft dagen efter bekendtgørelsen i Lovtidende.
Bemærkninger til lovforslaget Almindelige bemærkninger 1. Indledning Storebæltsforbindelsen etableres i henhold til lov nr. 380 af 10. juni  

 1987, der er baseret på den politiske aftale af 12. juni 1986 mellem den  

 daværende regering og Socialdemokratiet om Store Bælt.
Anlægsloven bestemmer, at der i to etaper skal anlægges en fast  

 forbindelse over Storebælt for jernbane- og vejtrafik.
Første etape er en  

 jernbaneforbindelse og den anden etape er en motorvejsforbindelse.
Det er  

 anført i bemærkningerne til lovforslaget, at der måtte påregnes et spillerum  

 for tidsforskydningen mellem færdiggørelsen af de to etaper på 2-4 år.  

 Efterfølgende blev det aftalt, at tidsintervallet mellem de to etaper skulle  

 være tre år.
Til at forestå projekteringen og som bygherre opførelsen af den faste  

 forbindelse er der oprettet et aktieselskab, A/S Storebæltsforbindelsen, hvis  

 hele aktiekapitel skal ejes af den danske stat.
I overensstemmelse med lov  

 nr. 590 af 21. august 1991 er aktierne indskudt i et holdingselskab (Sund og  

 Bælt Holding A/S), der ejes af staten.
 A/S Storebæltsforbindelsen finansierer alle omkostninger ved anlæg af den  

 faste forbindelse ved lån, der garanteres af den danske stat.
Der blev den 9. november 1988 afgivet en redegørelse til Folketinget for  

 anlæg af den faste forbindelse, hvori er indeholdt oplysninger om anlæggets  

 nærmere udformning, anlægsbudget, tidsplan m.v.
Folketinget har efterfølgende  

 behandlet flere forespørgsler vedrørende forbindelsen, senest den 2. februar  

 1995.
 Storebæltsforbindelsens driftsøkonomi skal efter loven betragtes separat  

 for jernbaneforbindelsen, henholdsvis motorvejsforbindelsen, og økonomien  

 baseres på vederlag fra DSB og vejtrafikken for benyttelsen af forbindelsen.
Det fremgår af lovens § 9, stk. 1, at DSB skal have overladt brugsretten  

 til jernbaneforbindelsen, når denne forbindelse tages i brug, ligesom DSB  

 efter lovens § 9, stk. 2, skal forestå og afholde udgifter til drift og  

 vedligeholdelse af jernbanetunnelen under Østerrenden og af de  

 jernbanetekniske anlæg på broen over Vesterrenden.
Efter lovens § 9, stk. 3,  

 skal DSBs vederlag for at benytte den faste forbindelse fastsættes således,  

 at det dækker A/S Storebæltsforbindelsens udgifter til forrentning og afdrag  

 af jernbanens andel af det samlede anlæg og herunder en række nærmere angivne  

 udgifter.
 DSBs forrentning og afdrag af investeringerne i jernbaneforbindelsen skal  

 ske over en 30-årig periode fra jernbaneforbindelsens ibrugtagning, og der  

 skal tilstræbes et sådant betalingsforløb, at den årlige ydelse er konstant  

 målt i faste priser.
 For vejtrafikkens vedkommende fremgår det af anlægslovens § 11, stk. 1, at  

 afgifterne for benyttelsen af motorvejsforbindelsen skal være af samme  

 størrelse som de tilsvarende færgetakster på tidspunktet for forbindelsens  

 ibrugtagning med fradrag af biltrafikkens egne omkostninger til kørsel på  

 forbindelsen.
A/S Storebæltsforbindelsens samlede anlægsbudget har siden december 1992  

 været på 21,6 mia. kr. (1988-priser), og det kan anslås, at den akkumulerede  

 faktiske gæld for hele forbindelsen ved vejforbindelsens åbning medio 1998  

 vil udgøre ca. 39 mia. kr. inkl. renter i byggeperioden, nogenlunde ligeligt  

 fordelt på jernbanedelen og vejdelen.
Jernbaneforbindelsens gæld skal efter  

 anlægsloven forrentes og afdrages over den nævnte periode på 30 år.
For  

 vejforbindelsens vedkommende er tilbagebetalingstiden beregnet til at være på  

 ca. 14 år baseret på hidtidige forudsætninger, herunder selskabets prognoser  

 over vejtrafikken.
 I november 1994 blev der mellem regeringen, Venstre og Det Konservative  

 Folkeparti indgået en aftale om rammerne for DSB for perioden 1995-98. Som en  

 del af aftalen blev der givet DSB et nedslag i betalingen for benyttelsen af  

 den faste forbindelse i de to første år efter ibrugtagningen (1997 og 1998).
Nedslaget blev i aftalen fastsat til henholdsvis 490 og 390 mill. kr. i de  

 to år (1995-priser), således at vederlaget vil udgøre 640 og 740 mill. kr.  

 (1995-priser) i henholdsvis 1997 og 1998. Det blev aftalt, at DSB fortsat  

 skulle betale jernbaneforbindelsen over 30 år fra ibrugtagningstidspunktet,  

 idet der kun var tale om en ændret tidsprofil i DSBs betalinger.
Det blev  

 videre aftalt, at betalingsmodellen for DSB medio 1998 skulle tages op til  

 fornyet drøftelse i lyset af erfaringerne fra de to første driftsår.
 I begyndelsen af 1996 blev der igangsat et arbejde med kortlægning og  

 opdatering af forhold vedrørende DSBs økonomi med tilknytning til  

 Storebæltsforbindelsen.
Resultatet af dette arbejde fremgår af rapporten »DSB og den faste  

 forbindelse over Storebælt«, udarbejdet af Trafikministeriet i august  

 1996 på baggrund af oplysninger fra A/S Storebæltsforbindelsen og DSB.
Denne  

 rapport, der den 29. august 1996 blev fremsendt til Folketingets  

 Trafikudvalg, indeholder en vurdering af DSBs nettofordele ved forbindelsen  

 og af DSBs betalingsevne, hvorved forstås muligheden for DSB til af de  

 bevillinger, der samlet er afsat til DSB, at kunne afse beløb til betaling  

 til A/S Storebæltsforbindelsen.
 Det fremgår af rapporten, at det stadig er forbundet med stor usikkerhed  

 at fastlægge forudsætningerne for indtægtsgrundlaget i relation til  

 togtrafikken mellem Øst- og Vestdanmark efter åbningen af  

 Storebæltsforbindelsen, og at sikre vurderinger af DSBs passagergrundlag ikke  

 kan foretages før egentlige erfaringer i form af de faktiske trafiktal kan  

 opnås nogle år efter ibrugtagningen.
 I rapporten har Trafikministeriet udfra en samlet afvejning af de  

 prognoser - herunder de forudsætninger, disse bygger på - og de vurderinger,  

 der er fremlagt, taget udgangspunkt i en passagermængde på 8,0 mill. i år  

 2000, svarende til en stigning på 3 mill. passagerer som følge af den faste  

 forbindelse.
DSBs betaling til A/S Storebæltsforbindelsen blev i rapporten ud fra de i  

 lov om anlæg af fast forbindelse over Storebælt fastsatte kriterier for  

 beregning af DSBs vederlag og med den tidligere forudsætning om en realrente  

 på 5 pct. p.a. samt under hensyntagen til nedslaget i betalingen de første 2  

 år efter ibrugtagningen, jf. det ovenfor anførte, beregnet til at udgøre ca.  

 1.240 mill. kr. årligt.
Med en realrente på 4 pct. p.a. vil det årlige  

 vederlag, efter årene med aftalt reduceret betaling, blive ca. 1.100 mill.  

 kr.
 DSBs nettofordele ved den faste forbindelse er i rapporten beregnet til i  

 størrelsesordenen 44 mill. kr. i 1997 stigende til ca. 680 mill. kr. i år  

 2000.
DSBs betalingsevne i 1997-2000 er i følge rapporten lavere end DSBs  

 nettofordele.
Det skyldes bl.a., at visse af DSBs fordele vedrørende  

 Storebæltsforbindelsen allerede er indregnet i de på forslag til finanslov  

 for 1997 opførte bevillinger for årene 1997-2000. Hertil kommer, at DSB ikke  

 er ydet fuld kompensation for udskillelsen af DSB-rederi i selvstændigt  

 aktieselskab.
Sidstnævnte skyldes, at kompensationen for rederiudskillelsen  

 er sket med udgangspunkt i en ibrugtagning og dermed betaling for benyttelsen  

 fra 1. januar 1997, medens ibrugtagningen nu er fastsat til at ske 1. juni  

 1997.
DSBs betalingsevne er med de givne forudsætninger, der er baseret på en  

 gennemgang af DSBs oplysninger og vurderinger, beregnet til -216 mill. kr. i  

 1997 stigende til 524 mill. kr. i år 2000, hvilket er betydeligt lavere end  

 det beløb, der efter anlægsloven skal betales i vederlag til A/S  

 Storebæltsforbindelsen, jf. ovenfor.
Det skal tilføjes, at DSBs betalingsevne  

 i 1997 er 30 mill. kr. højere end anført i rapporten, idet det efterfølgende  

 er besluttet ikke at opretholde et beredskab til jernbanetransport over  

 Storebælt i juni 1997.
 I lyset af den i rapporten opgjorte betalingsevne er der på forslag til  

 finanslov for 1997, hvor der indgår regulerede vederlag i forhold til aftalen  

 fra november 1994, opført en budgetregulering, således at forslaget  

 vedrørende DSB overholder de forudsatte bevillingsmæssige rammer.
 Det fremgår af finanslovsforslaget, at der ville blive indledt politiske  

 drøftelser om en ændring af anlægslovens principper for beregning af DSBs  

 vederlag til A/S Storebæltsforbindelsen, herunder mulighederne for at  

 afhjælpe den Storebæltsrelaterede bevillingsmangel på DSBs område.
På baggrund af disse politiske drøftelser blev der mellem regeringen,  

 Venstre og Det Konservative Folkeparti den 24. oktober 1996 indgået en aftale  

 vedrørende DSB som supplement til DSB-rammeaftalen af november 1994. Denne  

 aftale vedrører bl.a. spørgsmålet om ændret betaling for benyttelsen af  

 Storebæltsforbindelsen.
Det gælder både jernbaneforbindelsen og  

 motorvejsforbindelsen.
Aftalen har bl.a. taget udgangspunkt i, at anlægget af en fast forbindelse  

 over Storebælt er forsinket og bliver dyrere end forudsat ved anlægslovens  

 vedtagelse i 1987. Forsinkelserne og fordyrelserne har især ramt  

 jernbanedelen (oversvømmelse af tunnel, brand m.v.), og det oprindelig  

 forudsatte forspring for jernbanedelen på 3 år i forhold til vejdelen bliver  

 nu kun på ca. 1 år.
Endvidere har det vist sig nødvendigt at nedjustere  

 prognoserne for det antal passagerer, der vil benytte jernbaneforbindelsen,  

 hvilket reducerer DSBs nettofordele ved den faste forbindelse.
Omvendt viser  

 prognoserne, at vejtrafikken bliver større end tidligere forventet.
Det  

 betyder, at økonomien i vejdelen ventes forbedret.
Det fremhæves i aftalen,  

 at beregningerne er behæftet med en væsentlig usikkerhed på grund af  

 usikkerheden om størrelsen af de pågældende anlægs- og driftsudgifter,  

 realrenten og trafikudviklingen.
 I lyset af de ændrede forudsætninger og for at fastholde balancen mellem  

 individuel og kollektiv trafik er aftaleparterne enige om at ændre den  

 politiske aftale om Storebælt af 12. juni 1986 og lov om anlæg af fast  

 forbindelse over Storebælt i overensstemmelse med nedenstående  

 retningslinier.
aDen juridiske og økonomiske adskillelse mellem forbindelsens vejdel og  

 jernbanedel ophæves.
A/S Storebæltsforbindelsen bliver således ejer af det  

 samlede anlæg.
Den nye Banestyrelse forestår drift og vedligeholdelse af de  

 jernbanetekniske anlæg.
Det lyslederkabel, som indgår i jernbaneforbindelsen,  

 tilhører dog DSB.
Virksomheder, der ønsker at bruge Storebæltsanlægget som  

 vært for andre transmissionsledninger, eksempelvis elkabler og  

 lyslederkabler, forhandler med A/S Storebæltsforbindelsen herom.
aTakstniveauet for benyttelse af vejdelen nedsættes med 20 pct. i forhold  

 til det i anlægsloven forudsatte.
Taksterne reguleres med den almindelige  

 prisudvikling, og niveauet tages op til revision mellem forligspartierne  

 senest 11/2 år efter ibrugtagningen.
Inden for rammerne af det fastsatte  

 takstniveau kommer selskabet med indstilling til trafikministeren om  

 rabatstrukturen.
Rabatstrukturen drøftes mellem forligspartierne.
Der kan i  

 den forbindelse bl.a. ydes rabatter til pendlere og storkunder.
For lastbiler  

 og busser kan rabatten højst udgøre 10 pct. af takstniveauet.
Rabatstrukturen  

 skal være gennemskuelig og offentlig tilgængelig.
aDer oprettes en Banestyrelse og denne, der skal være  

 infrastrukturforvalter af jernbanedelen, opkræver afgift af  

 jernbaneoperatørerne for benyttelse af forbindelsen og afregner med A/S  

 Storebæltsforbindelsen.
For indkøringsårene 1997 og 1998 betaler  

 Banestyrelsen 84 og 129 mill. kr.
Herefter er Banestyrelsens årlige  

 betalinger til A/S Storebæltsforbindelsen på det foreliggende  

 prognosegrundlag opgjort til ca. 525 mill. kr. for årene 1999 og år 2000.  

 Beløbene er angivet i 1997-prisniveau og reguleres med den almindelige  

 prisudvikling.
Beløbet tages op til revision senest ved udgangen af år 2000.  

 Betalingen kan opdeles i en fast og en variabel del (afgift) for benyttelsen  

 af forbindelsen til henholdsvis passager- og godstransport.
Den variable del  

 af betalingen skal sikre, at A/S Storebæltsforbindelsen opnår en større  

 betaling for benyttelsen af forbindelsen, såfremt togtrafikken vokser mere  

 end forudsat (8 mill. togrejser). Omvendt opnår A/S Storebæltsforbindelsen en  

 lavere betaling ved en mindre benyttelse af forbindelsen.
 Lovforslaget, der indebærer en udmøntning af denne del af aftalen,  

 indeholder endvidere forslag om ændring af en række andre bestemmelser i  

 loven om anlæg af fast forbindelse over Storebælt.
2. Statsfinansielle, økonomiske og administrative konsekvenser Lovforslaget, der ikke har administrative konsekvenser, indebærer til og  

 med år 2000 en væsentlig nedsættelse af det beløb, der skulle have været  

 betalt efter anlægsloven for benyttelsen af jernbaneforbindelsen.  

 Banestyrelsen skal således til A/S Storebæltsforbindelsen betale henholdsvis  

 84 og 129 mill. kr. i 1997 og 1998 og derefter et beløb på ca. 525 mill. kr.  

 i år 1999 og 2000. De anførte beløb er i 1997 priser og reguleres med den  

 almindelige prisudvikling.
Der tillægges moms i overensstemmelse med reglerne  

 herom, hvilket vil være bevillingsmæssigt neutralt for Banestyrelsen.  

 Betalingen i 1999 og 2000 opdeles i en fast og variabel del som anført i  

 aftalen.
De bevillingsmæssige konsekvenser af lovforslaget er indbudgetteret  

 på finansloven for 1997, hvormed den Storebæltsrelaterede bevillingsmangel på  

 DSBs område bortfalder.
Takstniveauet for benyttelse af vejdelen vil i overensstemmelse med den  

 politiske aftale blive nedsat med 20 pct. i forhold til det i anlægsloven  

 forudsatte.
Det er forbundet med vanskeligheder at beregne de nuværende  

 faktiske gennemsnitlige takster for lastbiler og busser.
Det skyldes, at der  

 ydes rabatter til de enkelte vognmandsfirmaer.
Disse rabatter er i en række  

 tilfælde individuelt fastsatte og kendes derfor ikke præcist.
Det fremtidige  

 takstniveau vil blive fastsat med udgangspunkt i de gældende, faktiske satser  

 - det vil sige med hensyntagen til rabataftaler m.v.
Der vil kunne ydes visse  

 rabatter, der for lastbiler og busser højst vil kunne udgøre 10 pct. af  

 takstniveauet.
Med udgangspunkt i de i den politiske aftale fastlagte  

 takster, jf. nedenfor, kommer selskabet med et oplæg til den samlede takst-  

 og rabatstruktur til drøftelse mellem forligsparterne.
Takster på fast forbindelse over Storebælt for personbiler m.v.  

 (1996-priser) 1) For passagerer udover 5 betales takst som for buspassagerer.
Takster på fast forbindelse over Storebælt for lastbiler, busser m.v.  

 (1996-priser) 2) Inkl. fører og 1 person.
De økonomiske konsekvenser for A/S  

 Storebæltsforbindelsen af den lavere betaling for benyttelsen af  

 jernbaneforbindelsen samt de lavere overfartspriser for vejdelen er  

 vanskelige at angive præcist, idet de beror på en række elementer, der er  

 overordentlig vanskelige at forudsige.
Hertil kommer, at såvel betalingerne  

 for brugen af jernbaneforbindelsen som taksterne for benyttelsen af  

 vejforbindelsen er forudsat taget op til revision omkring år 2000, når der er  

 indhøstet erfaringer vedrørende trafikudviklingen m.v.
Under forudsætning af  

 en fastholdelse af de nuværende forudsætninger om taksterne m.v. og ved et  

 niveau for den samlede trafikstigning på godt og vel en fordobling af  

 vejtrafikken over Storebælt efter åbningen af vejforbindelsen samt ved en  

 realrente på 4 pct. p.a. kan forbindelsen forventes tilbagebetalt inden for  

 35 år.
Der er ved disse beregninger set bort fra virkningerne af eventuel  

 selskabsskat.
Storebæltsforbindelsen og takstpolitikken for denne vil påvirke økonomien  

 for de færgefarter, der konkurrerer med forbindelsen.
Det drejer sig om  

 Kattegatruterne, der i disse år er præget af øget konkurrence bl.a. ved  

 indførelse af hurtigfærger på ruterne Århus-Kalundborg (Catlink) og  

 Odden-Ebeltoft (Molslinien) samt om Spodsbjerg-Tårs ruten.
Ifølge § 13 i loven kan trafikministeren pålægge A/S  

 Storebæltsforbindelsen i et nærmere fastsat omfang at opretholde en  

 bilfærgeforbindelse mellem Sjælland og Jylland over Kattegat og en  

 bilfærgeforbindelse mellem Spodsbjerg og Tårs.
Denne bestemmelse skal ses i  

 lyset af den politiske aftale om Storebælt af 12. juni 1986 hvoraf fremgår,  

 at A/S Storebæltsforbindelsen skal sørge for besejlingen på de nævnte ruter,  

 såfremt der ikke er et driftsøkonomisk grundlag herfor efter åbningen af den  

 faste forbindelse.
Af bemærkningerne til lovforslaget om anlæg af fast  

 forbindelse over Storebælt fremgår, at det er formodningen, at både en  

 nordlig og en sydlig rute kan opretholdes på et driftsøkonomisk grundlag,  

 dvs. uden tilskud.
Det er forbundet med usikkerhed at vurdere virkningerne for de nævnte  

 færgeruter af takstnedsættelsen på Storebæltsforbindelsen.
Det vil i stor  

 udstrækning afhænge af, hvordan rederierne vil reagere på de lavere takster.  

 Såfremt en anvendelse af § 13 i loven skulle blive aktuel, må det  

 forudsættes, at besejlingen af ruterne udbydes i licitation i henhold til  

 EU-reglerne herom.
3. Miljømæssige konsekvenser Takstnedsættelsen på Storebælt vil medføre en øget vejtrafik på den faste  

 forbindelse.
Det behøver ikke at betyde en øget luftforurening.
Det skyldes  

 primært, at en del af den øgede trafik vil være overflytning af trafik fra  

 Kattegatruterne.
En tur Århus-Kalundborg med en Kattegatfærge giver anledning  

 til værsentlig mere CO2-udslip end en biltur til Århus via Storebælt.
Hertil  

 kommer, at en del af den øgede trafik erstatter trafik, der tidligere er  

 foregået som trafik internt i Østdanmark og Vestdanmark.
Trafikministeriet har foretaget miljøberegninger under forudsætning af en  

 stigning i vejtrafikken på op til 2.000 køretøjer pr. døgn. 50 pct.  

 forudsættes overflyttet fra de nuværende Kattegatruter, dels hurtigfærger og  

 dels konventionelle færger.
De resterende 50 pct. forudsættes at være et  

 trafikspring i Øst-Vest trafikken med en gennemsnitlig rejselængde på 150-200  

 km.
 Der er i ovenstående beregninger ikke taget hensyn til, at en overflytning  

 fra fly til bil som følge af takstnedsættelsen også kan have en positiv  

 indflydelse på CO2 reduktionen.
 Med en gennemsnitlig belægning på færgerne på 50-60 pct. giver det et fald  

 i CO2-udslippet på omkring 15.000 tons under forudsætning af, at færgeudbudet  

 falder svarende til faldet i trafikgrundlaget.
Det er vanskeligt at vurdere, om færgerne på trods af en eventuel  

 overflytning stadig vil sejle med en ringere belægning, så CO2 reduktionen  

 bliver mindre.
På det lange sigt må det dog lægges til grund, at færgeudbudet  

 i stort omfang afstemmes i forhold til trafikgrundlaget.
 På baggrund af ovennævnte miljøvurdering skønnes det, at CO2-udslippet  

 ikke vil stige som følge af takstnedsættelsen.
Der er på tilsvarende vis også foretaget beregninger af udslippet af  

 kvælstofoxider, kulbrinter og partikler.
Hvis biler med katalysatorer og  

 lastbiler, der opfylder Euro 1-normen sammenlignes med den nuværende  

 færgeteknologi, vil der være tale om et nogenlunde uændret niveau.
Imidlertid  

 er der sandsynligvis fremover mulighed for at reducere udslippene betydeligt  

 - ikke mindst fra færgefarten.
Selv hvis der i de kommende år sker en  

 væsentlig indsnævring i forskellene mellem færgefart og vejtrafik, vil der  

 kun være tale om meget små ændringer i emissionerne som følge af  

 takstnedsættelsen.
Støjmæssigt vil takstnedsættelsen medføre en stigning.
Såfremt det lægges  

 til grund, at en takstnedsættelse på 20 pct. medfører en stigning i  

 vejtrafikken på op mod 2.000 biler dagligt samt under forudsætning af uændret  

 fordeling mellem tunge og lette køretøjer, vil takstnedsættelsen medføre en  

 forøgelse af støjniveauet med under en dB.
Det vil være motorvejen i begge  

 ender af broen, som går uden om byområderne, der får denne forøgelse, medens  

 forøgelsen for sidetrafik til motorvejen næppe vil blive mærkbar.
Samlet må  

 støjforøgelsen fra vejtrafik således betragtes som ubetydelig.
Togtrafikken  

 forventes at stige i overensstemmelse med de oprindelige forventninger og er  

 således omfattet af den prioritering, der finder sted i forbindelse med DSBs  

 eksisterende støjisoleringsordning.
Togtrafikken forventes at stige i overensstemmelse med de oprindelige  

 forventninger.
Det skyldes blandt andet overflyttede passagerer fra  

 indenrigsfly.
Hvad angår CO2 udslip skønnes dette at medføre en samlet  

 reduktion i udslippet på ca. 50.000 tons, svarende til 0,5 pct. af  

 transportsektorens samlede CO2 udslip.
Med aftalen om reduktion af DSBs  

 betaling for brug af den faste jernbaneforbindelse er det økonomiske grundlag  

 for jernbanernes konkurrenceevnefordel blevet sikret.
4. Erhvervsøkonomiske konsekvenser Anlægget af Storebæltsforbindelsen vil indebære betydelige tidsmæssige og  

 økonomiske gevinster for store dele af erhvervslivet i tilknytning til  

 varetransporter og erhvervsmæssig persontransport.
Konkurrencen fra den faste  

 forbindelse må dog antages at få en negativ økonomisk effekt på en række  

 færgeoverfarter.
 De lavere takster m.v., der følger af lovforslaget, vil forstærke de  

 generelt positive erhvervsøkonomiske effekter.
5. Forholdet til EU-retten Lovforslaget indebærer en tilpasning af den nuværende ordning vedrørende  

 forbindelsen til den EU-ret, der er vedtaget gennem de senere år på  

 jernbaneområdet.
 Anlægsloven foreskriver, at brugsretten til jernbaneforbindelsen i sin  

 helhed skal overlades til DSB fra ibrugtagningstidspunktet.
EU's politik på jernbaneområdet tilsigter principielt indførelse af  

 konkurrence mellem flere operatører, og dette er i dag en realitet for visse  

 former for jernbanevirksomhed, jf.
Rådets direktiv (91/440/EØF) om udvikling  

 af Fællesskabets jernbaner.
Der skal herefter sikres andre  

 jernbaneoperatører, der ønsker at udføre transporter, adgang til  

 jernbaneinfrastrukturen.
Det er infrastrukturforvalteren, som efter  

 direktivet er den, der anlægger og vedligeholder jernbaneinfrastrukturen, og  

 som er ansvarlig for forvaltningen af regulerings- og sikkerhedssystemerne.  

 Dette direktiv suppleres af Rådets direktiv af 19. juni 1995 (95/19/EØF) om  

 tildeling af jernbaneinfrastrukturkapacitet og opkrævning af  

 infrastrukturafgifter, hvorefter der bl.a. ikke må foretages  

 forskelsbehandling ved opkrævningen af afgifter for tjenester af tilsvarende  

 art på samme marked.
Det er Banestyrelsen, der efter forslaget bliver infrastrukturforvalter  

 for jernbaneforbindelsen, og efter lovforslaget har DSB ikke en eksklusiv  

 brugsret, hvilket i sig selv kan begrunde en revision af betalingsordningen  

 vedrørende jernbaneforbindelsen.
Lovforslaget indebærer, at de afgifter, som  

 Banestyrelsen som infrastrukturforvalter opkræver, kan fastsættes i  

 overensstemmelse med direktivets bestemmelser, idet disse afgifter  

 principielt kan fastsættes uafhængigt af det beløb, som Banestyrelsen skal  

 betale til A/S Storebæltsforbindelsen.
Rådets direktiv (93/89/EØF) af 25. oktober 1993 om opkrævning i  

 medlemsstaterne af afgifter på visse køretøjer, der anvendes til  

 vejgodstransport, samt af vejafgifter og brugsafgifter for benyttelse af  

 visse infrastrukturer er gennemført i Danmark ved indførelsen af en ordning  

 med brugsafgifter (vignetteordningen). Direktivet er ved EU-domstolens  

 afgørelse af 5. juli 1995 annulleret på grund af en procedurefejl i  

 forbindelse med direktivets vedtagelse, men ved dommen er direktivets  

 retsvirkninger opretholdt, indtil Rådet vedtager nye regler, som nu er  

 genstand for behandling.
Efter direktivets artikel 7 må der som hovedregel  

 ikke samtidig opkræves vejafgifter og benyttelsesafgifter for anvendelse af  

 en og samme strækning, men for benyttelsen af broer og tunneler kan der  

 opkræves en egentlig vejafgift, uanset der betales brugsafgift.
6. Høring Lovforslaget har været sendt til høring i Statsministeriet,  

 Justitsministeriet, Udenrigsministeriet, Finansministeriet,  

 Erhvervsministeriet, Skatteministeriet, Miljø- og Energiministeriet, A/S  

 Storebæltsforbindelsen og DSB.
Bemærkninger til lovforslagets enkelte bestemmelser Til § 1 Til nr. 1 Bestemmelsen er en konsekvens af, at Ministeriet for Offentlige Arbejder  

 har ændret betegnelse til Trafikministeriet.
Til nr. 2 Efter bestemmelsen i lovens § 7 bemyndiges ministeren til at indstille  

 DSBs færgefart mellem Korsør og Nyborg, når jernbaneforbindelsen tages i  

 brug, og DSBs færgefart mellem Halsskov og Knudshoved, når  

 motorvejsforbindelsen tages i brug.
DSBs rederivirksomhed er i medfør af lov nr. 231 af 4. april 1995 udskilt  

 i et aktieselskab, DSB Rederi A/S, som opretholder besejlingen på de to  

 færgeruter til ibrugtagningen af henholdsvis jernbaneforbindelsen og  

 motorvejsforbindelsen.
Lovens § 7 er således overflødig og foreslås ophævet  

 efter bestemmelsen i nr. 2 i lovforslaget.
Til nr. 3 Bestemmelsen i lovens § 8, stk. 5, indebærer, at Arbejdsmarkedets  

 Tillægspension og Lønmodtagernes Dyrtidsfond har fortrinsret til at yde lån  

 på tilsammen indtil 60 pct. af A/S Storebæltsforbindelsens samlede lånebehov,  

 forudsat at gunstigere vilkår ikke kan opnås på markedet.
 Denne fortrinsret har ikke været udnyttet i praksis, hvorfor bestemmelsen  

 foreslås ophævet.
Til nr. 4 Forslaget til ændring af lovens §§ 9-11 indebærer, at ejendomsretten til  

 jernbaneforbindelsen ikke skal overgå til DSB eller den nye Banestyrelse, og  

 A/S Storebæltsforbindelsen bevarer derfor ejendomsretten til det samlede  

 anlæg bortset fra ejendomsretten til lyslederkablet på forbindelsen, der skal  

 overgå til DSB uden vederlag.
Forslaget medfører videre ændringer af de  

 eksisterende bestemmelser om betaling for benyttelsen af såvel  

 jernbaneforbindelsen som motorvejsforbindelsen.
(§ 9) Banestyrelsen skal efter stk. 1 betale en afgift til A/S  

 Storebæltsforbindelsen for jernbanevirksomhedernes benyttelse af  

 jernbaneforbindelsen.
Afgiften fastsættes af trafikministeren.
Det vil ske i  

 overensstemmelse med aftalen af 24. oktober 1996 og efter drøftelse mellem  

 aftaleparterne.
Selskabet opkræver ikke afgifter hos den enkelte  

 jernbanevirksomhed, hvilket er en naturlig følge af, at Banestyrelsen skal  

 være infrastrukturforvalter for denne strækning, der udgør en integreret del  

 af den danske jernbaneinfrastruktur.
Bestemmelsen i stk. 2 indebærer, at det er Banestyrelsen og ikke  

 selskabet, der træffer afgørelse om jernbanevirksomhedernes benyttelse af  

 forbindelsen (forvalteropgaven), idet det er en forudsætning for at kunne  

 udøve forvaltningen af udnyttelsen af jernbaneinfrastrukturen på en rationel  

 måde.
I konsekvens heraf indebærer bestemmelsen i stk. 3, at det er  

 Banestyrelsen, der forestår og bekoster drift og vedligeholdelse af  

 jernbanetunnelen under Østerrenden, af jernbaneanlægget over Vesterrenden,  

 hvorved forstås pilleskafter og brofaget, og af samtlige jernbanetekniske  

 anlæg for hele forbindelsen.
Efter bestemmelsen i stk. 4 er det trafikministeren, der fastsætter  

 afgifterne for jernbanevirksomhedernes benyttelse af forbindelsen.  

 Bestemmelsen giver mulighed for, at afgifterne kan fastsættes som en  

 integreret del af de afgifter, der vil blive fastsat for benyttelsen af den  

 øvrige infrastruktur, der administreres af Banestyrelsen.
Samtidig bemyndiges  

 trafikministeren til at afgøre alle tvivlsspørgsmål, der måtte opstå mellem  

 Banestyrelsen og A/S Storebæltsforbindelsen, herunder spørgsmål vedrørende  

 drift og vedligeholdelse, forsikringsforhold samt afgiftsbetalingen.
 Den i aftalen forudsatte revision af afgiften senest ved udgangen af år  

 2000 vil bl.a. ske i lyset af trafikudviklingen samt renteudviklingen og  

 dermed den økonomiske situation for A/S Storebæltsforbindelsen.
(§ 10) Lyslederkablet på Storebæltsforbindelsen, der forbinder det  

 eksisterende DSB-transmissionsnet på Sjælland med nettet på Fyn, benyttes  

 bl.a. til signalfremføring for jernbanens styre- og sikringsanlæg.
Det skal  

 efter aftalen af 24. oktober 1996 vederlagsfrit overgå til DSB fra selskabet,  

 der har bekostet dette kabel.
Trafikministeren bemyndiges til at gennemføre denne overdragelse fra det  

 statslige selskab til DSB, hvilket kan ske ved, at trafikministeren pålægger  

 selskabet at gennemføre denne overdragelse, jf. herved anlægslovens § 12,  

 stk. 3, hvorefter trafikministeren kan give selskabet generelle eller  

 specielle instrukser om spørgsmål af væsentlig betydning.
Bestemmelsen  

 indebærer, at selskabet og Banestyrelsen skal have en vederlagsfri brugsret  

 til benyttelsen af lyslederkablet når dette sker til formål, der har  

 tilknytning til forbindelsen, herunder driften af overvågningsanlæg og  

 skibsovervågningssystem.
 (§ 11) Det fremgår af den gældende lov, at afgifterne for  

 benyttelsen af motorvejsforbindelsen ved dennes åbning skal være af samme  

 størrelsesorden som de tilsvarende færgetakster på tidspunktet for  

 forbindelsens ibrugtagning med fradrag af biltrafikkens egne omkostninger til  

 kørsel på forbindelsen.
 Efter lovforslaget bemyndiges trafikministeren til at fastlægge niveauet  

 for afgifterne, principperne for disses regulering samt - efter indstilling  

 fra A/S Storebæltsforbindelsen - afgifts- og rabatstrukturen.
De afgifter og rabatter, der vil være gældende ved åbningen af  

 vejforbindelsen medio 1998, vil blive fastlagt i overensstemmelse med den  

 politiske aftale af 24. oktober 1996 og efter drøftelse mellem  

 aftaleparterne.
Afgifterne og rabatterne vil blive revideret med passende  

 mellemrum - første gang som forudsat i aftalen senest 11/2 år efter  

 ibrugtagningen.
Sådanne revisioner vil ligeledes blive drøftet mellem  

 aftaleparterne.
Revisionerne vil bl.a. ske i lyset af trafikudviklingen og  

 renteudviklingen samt konkurrencesituationen for forbindelsen og dermed den  

 økonomiske situation for selskabet.
Der vil blive givet passende varsler ved  

 ændringer i afgifter og rabatter.
 Det bemærkes, at der senere vil blive fremsat lovforslag om hjemmel til  

 opkrævning af en kontrolafgift for bilister, der unddrager sig betaling.
Til nr. 5 Efter lovens § 12, stk. 1, består selskabets bestyrelse af 8 medlemmer,  

 der beskikkes af ministeren.
I overensstemmelse med aktieselskabsloven  

 indebærer forslaget, således som det allerede er tilfældet vedrørende de  

 øvrige broselskaber, at bestyrelsen vælges på selve generalforsamlingen, der  

 ligeledes vil kunne træffe bestemmelse om ændring i antallet af  

 bestyrelsesmedlemmer.
Til nr. 6-10 A/S Storebæltsforbindelsen kan efter loven foretage skattemæssige  

 afskrivninger på den faste forbindelse på grundlag af anskaffelsessummen, og  

 efter lovens §§ 16-17 pristalsreguleres afskrivningsgrundlaget efter regler,  

 der tidligere har været gældende for indeksering af afskrivningsgrundlaget  

 efter afskrivningsloven.
 Regler i afskrivningsloven om indeksering blev ophævet ved lov nr. 217 af  

 10. april 1991, og i konsekvens heraf indebærer bestemmelsen i nr. 6,  

 hvorefter lovens § 16 ophæves, at selskabets adgang til indeksering af  

 afskrivningsgrundlaget ophører.
I konsekvens heraf foreslås ved bestemmelserne i nr. 7-9 ændringer i  

 lovens § 17, der endvidere er en følge af, at den nuværende adskillelse  

 mellem forbindelsens vejdel og jernbanedel ophæves.
Dette er også baggrunden  

 for bestemmelsen i nr. 10, hvorefter lovens § 18 ophæves.
Denne bestemmelse  

 foreskriver, at skattemæssige afskrivninger skal foretages særskilt for  

 jernbaneforbindelsen og vejforbindelsen, ligesom der er regler om den  

 skattemæssige afskrvining ved overdragelse til DSB af jernbaneforbindelsen.
Skriftlig fremsættelse Trafikministeren (Jan Trøjborg):
 Herved tillader jeg mig for det høje Ting at fremsætte:
 Forslag til lov om ændring af lov om anlæg af fast forbindelse over  

 Storebælt.
(Lovforslag nr.
L 97).
Lovforslaget gennemfører den del af aftalen vedrørende DSB af 24. oktober  

 1996 mellem regeringen, Venstre og Det Konservative Folkeparti, der omhandler  

 betaling for tog- og vejtrafikkens benyttelse af Storebæltsforbindelsen.  

 Lovforslaget skal således ses i sammenhæng med lovforslaget om Banestyrelsen  

 m.v.
Endvidere indeholder lovforslaget ændring af en række andre bestemmelser  

 i loven om anlæg af fast forbindelse over Storebælt.
Lovforslaget ophæver den juridiske og økonomiske adskillelse mellem  

 forbindelsens vejdel og jernbanedel.
Herefter er A/S Storebæltsforbindelsen  

 ejer af det samlede anlæg.
Banestyrelsen forestår den samlede drift og  

 vedligeholdelse af anlæggets jernbanedel.
For jernbanevirksomhedernes  

 benyttelse af forbindelsen betaler Banestyrelsen en årlig afgift til A/S  

 Storebæltsforbindelsen, der er reduceret væsentligt i forhold til det beløb  

 DSB skal betale i henhold til gældende lov.
For benyttelsen af motorvejsforbindelsen opkræver A/S  

 Storebæltsforbindelsen en afgift, som ligeledes nedsættes i forhold til det i  

 anlægsloven forudsatte.
Benyttelsesafgifterne, der efter lovforslaget  

 fastsættes af trafikministeren, er i lovforslagets bemærkninger fastsat for  

 de første år efter ibrugtagningen.
Regeringen ser lovforslaget som et vigtigt led i at sikre gode betingelser  

 for, at Storebæltsforbindelsen vil kunne fungere bedst muligt, når den tages  

 i brug.
Forbindelsen vil således give den kollektive trafik forbedrede  

 muligheder for at tage konkurrencen op med andre transportformer.
Den vil  

 også medføre en væsentlig nedbringelse af den økonomiske og tidsmæssige  

 barriere på Storebælt, hvilket vil være til gavn for både dansk erhvervsliv  

 og befolkningen.
 Hermed tillader jeg mig at anbefale lovforslaget til det høje Tings  

 velvillige behandling.
Bilag I dette bilag er (med mindre skrift) indsat den gældende formulering af de bestemmelser der berøres af lovforslaget § 1 I lov nr. 380 af 10. juni 1987 om anlæg af fast forbindelse over Storebælt  

 foretages følgende ændringer:
 1. Overalt i loven ændres »Ministeren for offentlige  

 arbejder« til: »Trafikministeren« og »ministeren for  

 offentlige arbejder« til: »trafikministeren«.
 2. § 7 ophæves.
 § 7. Ministeren for offentlige arbejder bemyndiges til at  

 indstille DSBs færgefart mellem Korsør og Nyborg, når jernbaneforbindelsen  

 tages i brug, og DSBs færgefart mellem Halsskov og Knudshoved, når  

 motorvejsforbindelsen tages i brug.
 3. § 8, stk. 5, ophæves.
 Stk. 5. Arbejdsmarkedets Tillægspension og Lønmodtagernes  

 Dyrtidsfond har lige fortrinsret til at yde lån på tilsammen indtil 60 pct.  

 af selskabets samlede lånebehov, forudsat at gunstigere vilkår ikke kan opnås  

 på markedet.
 4. §§ 9-11 affattes således:
» § 9. For jernbanevirksomhedernes benyttelse af forbindelsen  

 betaler Banestyrelsen en afgift til selskabet.
Afgiften fastsættes af  

 trafikministeren.
 Stk. 2. Banestyrelsen træffer afgørelse om jernbanevirksomhedernes  

 benyttelse af forbindelsen.
 Stk. 3. Banestyrelsen forestår drift og vedligeholdelse af  

 jernbanetunnelen under Østerrenden, af jernbaneanlægget over Vesterrenden og  

 af de jernbanetekniske anlæg på forbindelsen og afholder udgifterne herved.
 Stk. 4. Trafikministeren fastsætter afgifterne for  

 jernbanevirksomhedernes benyttelse af jernbaneforbindelsen og afgør  

 eventuelle tvivlsspørgsmål mellem selskabet og Banestyrelsen.
 § 10. Trafikministeren bemyndiges til at træffe afgørelse om, at  

 selskabet vederlagsfrit kan overdrage ejendomsretten til lyslederkablet på  

 jernbaneforbindelsen til DSB, idet selskabet og Banestyrelsen dog har en  

 vederlagsfri brugsret til dette kabel til formål, der har tilknytning til  

 forbindelsen og til dennes benyttelse.
 § 11. For benyttelsen af motorvejsforbindelsen opkræver selskabet  

 afgifter.
Stk. 2. Trafikministeren fastsætter niveauet for afgifterne og  

 principperne for regulering heraf samt efter indstilling fra selskabet  

 afgifts- og rabatstrukturen.« § 9. Samtidig med, at jernbaneforbindelsen tages i brug, skal  

 selskabet overlade DSB brugsretten til denne forbindelse.
 Stk. 2. DSB forestår og afholder udgifter til drift og  

 vedligeholdelse af jernbanetunnelen under Østerrenden og af de  

 jernbanetekniske anlæg på broen over Vesterrenden.
 Stk. 3. DSBs vederlag for benyttelse af den faste forbindelse skal  

 dække følgende udgifter:
1) Den udgift, der er nødvendig til at forrente og afdrage de udgifter,  

 der er forbundet med anlægget af jernbanetunnelen under Østerrenden, herunder  

 finansieringsomkostninger og andre følgeudgifter.
Udgifter, der måtte blive  

 afholdt af hensyn til anlæggets 2. etape, medregnes ikke.
 2) Den tilsvarende udgift, som kan henføres til jernbanens andel i den del  

 af anlægget over Vesterrenden, der udføres som led i 1. etape, jf. § 3, stk.  

 2. Denne andel fastsættes ud fra den forudsætning, at DSB gennem vederlaget  

 skal udrede halvdelen af udgifterne til det samlede anlæg over Vesterrenden.
 3) Udgift til drift og vedligeholdelse af broen over Vesterrenden, indtil  

 motorvejsforbindelsen tages i brug.
 4) Efter motorvejsforbindelsens ibrugtagning halvdelen af udgiften til  

 drift og vedligeholdelse af broen over Vesterrenden, bortset fra den udgift,  

 der medgår til vejbanens drift og vedligeholdelse.
Stk. 4. DSBs vederlag opgøres årligt.
Der betales månedlige a  

 conto-beløb, første gang den første måned efter 1. etapes ibrugtagning.
Stk. 5. Ministeren for offentlige arbejder fastsætter grænsen  

 mellem det anlæg, der henregnes til Østerrenden, og det anlæg, der henregnes  

 til Vesterrenden, og afgør eventuelle tvivlsspørgsmål om fordeling af anlægs-  

 og vedligeholdelsesudgifterne.
Udgifter til afhjælpningsforanstaltninger, jf.  

 § 5, ved anlæg af jernbanetunnelen under Østerenden, der vil kunne billiggøre  

 anlægget af 2. etape, fordeles af ministeren mellem anlægsudgiften til  

 jernbaneforbindelsen og anlægsudgiften til motorvejsforbindelsen.
Stk. 6. De udgifter, der er forbundet med anlæg af  

 jernbaneforbindelsen, opgøres løbende og forudsættes forrentet og afdraget  

 over 30 år fra ibrugtagning af 1. etape.
Renten beregnes som den  

 gennemsnitlige totale låneomkostning for selskabets samlede, på et givet  

 tidspunkt aktuelle lånemasse.
Der tilstræbes et sådant betalingsforløb, at  

 den årlige ydelse er af konstant størrelse målt i faste priser.
Ministeren  

 for offentlige arbejder afgør eventuelle tvivlsspørgsmål.
§ 10. Når anlægsudgifterne til jernbaneforbindelsen, jf. § 9, stk.  

 3, er fuldt betalt gennem vederlaget, skal ejendomsretten til  

 jernbanetunnelen under Østerrenden overdrages til DSB.
Samtidig indgås en  

 samejekontrakt mellem selskabet og DSB om anlægget over Vesterrenden, hvorved  

 DSB erhverver en anpart på halvdelen af dette anlæg.
§ 11. For benyttelsen af motorvejsforbindelsen opkræver selskabet  

 afgifter.
Disse skal ved vejforbindelsens åbning være af samme  

 størrelsesorden som de tilsvarende færgetakster på tidspunktet for  

 forbindelsens ibrugtagning med fradrag af biltrafikkens egne omkostninger til  

 kørsel på forbindelsen.
Principperne for regulering af taksterne skal  

 godkendes af ministeren for offentlige arbejder med tilslutning fra  

 finansudvalget.
 Stk. 2. Når den del af udgifterne til etablering af anlægget, som  

 skal henregnes til motorvejsforbindelsen, er inddækket, fastsættes taksterne  

 eller principperne for deres beregning af ministeren for offentlige arbejder  

 med tilslutning fra finansudvalget.
 5. § 12, stk. 1, ophæves.
 Stk. 2 og 3 bliver stk. 1 og 2.
 § 12. Aktieselskabets bestyrelse består af 8 medlemmer, der  

 beskikkes af ministeren for offentlige arbejder.
 Stk. 2. Selskabets vedtægter og bestyrelsens forretningsorden samt  

 ændringer i disse skal godkendes af ministeren for offentlige arbejder.
 Stk. 3. Ministeren for offentlige arbejder kan om spørgsmål af  

 væsentlig betydning give generelle eller specielle instrukser og direktiver  

 for virksomheden.
 6. § 16 ophæves.
§ 16. Afskrivningsgrundlaget reguleres ved slutningen af hvert  

 indkomstår med samme procent som den, hvormed reguleringspristallet for april  

 i indkomståret er ændret i forhold til reguleringspristallet for april året  

 før.
De årlige procentvise ændringer opgøres på grundlag af  

 reguleringspristallet, der har januar 1980 = 100, og afrundes til hele  

 procenter.
Grundlaget kan dog ikke reguleres i anskaffelsesåret.
Hvis  

 indkomståret ikke er sammenfaldende med kalenderåret, sker reguleringen på  

 grundlag af reguleringspristallet for april i det kalenderår, som  

 indkomståret træder i stedet for, sammenholdt med reguleringspristallet for  

 april året før.
 7. I § 17, stk. 1, 1. pkt., udgår: »pristalsreguleret  

 efter bestemmelsen i § 16«.
 8. I § 17, stk. 1, 2. pkt., ændres »den  

 pristalsregulerede anskaffelsessum« til: »anskaffelsessummen«.
 9. I § 17, stk. 2, ændres »hver forbindelse« til  

 »forbindelsen«.
 § 17. Afskrivning foretages med indtil 6 pct. af  

 anskaffelsessummen pristalsreguleret efter bestemmelsen i § 16. I det  

 indkomstår, hvori summen af de anvendte afskrivningsprocenter overstiger 60,  

 og i de følgende år kan afskrivning dog kun foretages med indtil 2 pct. af  

 den pristalsregulerede anskaffelsessum.
 Stk. 2. Summen af de anvendte afskrivningsprocenter for hver  

 forbindelse kan ikke overstige 100.
 10. § 18 ophæves.
 § 18. Skattemæssige afskrivninger skal foretages særskilt for  

 jernbane- og vejforbindelsen.
 Stk. 2. Ved overdragelsen til DSB af ejendomsretten til  

 jernbaneforbindelsen over Østerrenden og halvdelen af ejendomsretten til  

 forbindelsen over Vesterrenden ophører aktieselskabets afskrivningsret for så  

 vidt angår det overdragne.
 Stk. 3. Der kan ikke foretages skattemæssig afskrivning af det  

 overdragne i det indkomstår, hvori overdragelsen finder sted.
§ 2 Loven træder i kraft dagen efter bekendtgørelsen i Lovtidende.
Efter 2. behandling den 18. december 1996 § 1 I lov nr. 380 af 10. juni 1987 om anlæg af fast forbindelse over Storebælt  

 foretages følgende ændringer:
 1. Overalt i loven ændres »Ministeren for offentlige  

 arbejder« til: »Trafikministeren« og »ministeren for  

 offentlige arbejder« til: »trafikministeren«.
 2. § 7 ophæves.
 3. § 8, stk. 5, ophæves.
 4. §§ 9-11 affattes således:
» § 9. For jernbanevirksomhedernes benyttelse af forbindelsen  

 betaler Banestyrelsen en afgift til selskabet.
Afgiften fastsættes af  

 trafikministeren.
 Stk. 2. Banestyrelsen træffer afgørelse om jernbanevirksomhedernes  

 benyttelse af forbindelsen.
 Stk. 3. Banestyrelsen forestår drift og vedligeholdelse af  

 jernbanetunnelen under Østerrenden, af jernbaneanlægget over Vesterrenden og  

 af de jernbanetekniske anlæg på forbindelsen og afholder udgifterne herved.
 Stk. 4. Trafikministeren fastsætter afgifterne for  

 jernbanevirksomhedernes benyttelse af jernbaneforbindelsen og afgør  

 eventuelle tvivlsspørgsmål mellem selskabet og Banestyrelsen.
 § 10. Trafikministeren bemyndiges til at træffe afgørelse om, at  

 selskabet vederlagsfrit kan overdrage ejendomsretten til lyslederkablet på  

 jernbaneforbindelsen til Banestyrelsen, idet selskabet dog har en  

 vederlagsfri brugsret til dette kabel til formål, der har tilknytning til  

 forbindelsen og til dennes benyttelse.
 § 11. For benyttelsen af motorvejsforbindelsen opkræver selskabet  

 afgifter.
Stk. 2. Trafikministeren fastsætter niveauet for afgifterne og  

 principperne for regulering heraf samt efter indstilling fra selskabet  

 afgifts- og rabatstrukturen.« 5. § 12, stk. 1, ophæves.
 Stk. 2 og 3 bliver stk. 1 og 2.
 6. § 16 ophæves.
 7. I § 17, stk. 1, 1. pkt., udgår »pristalsreguleret  

 efter bestemmelsen i § 16«.
 8. I § 17, stk. 1, 2. pkt., ændres »den  

 pristalsregulerede anskaffelsessum« til: »anskaffelsessummen«.
 9. I § 17, stk. 2, ændres »hver forbindelse« til:  

 »forbindelsen«.
 10. § 18 ophæves.
§ 2 Loven træder i kraft dagen efter bekendtgørelsen i Lovtidende.
