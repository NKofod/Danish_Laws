Fremsat den 29. marts 2000 af  

 skatteministeren (Ole Stavad) Forslag til Lov om ændring af lov om  

 registreringsafgift af motorkøretøjer m.v., lov om  

 vægtafgift af motorkøretøjer m.v., lov om afgift efter  

 brændstofforbrug for visse personbiler og lov om afgift af  

 vejbenyttelse (Forlængelse af afgiftsfritagelserne for el-biler,  

 afgiftsfritagelse for udenlandske hyrevogne, justering af reglerne for  

 campingbiler, græske lastbiler m.m.)1)2) § 1 I lov om registreringsafgift af motorkøretøjer m.v., jf.  

 lovbekendtgørelse nr. 222 af 14. april 1999, som ændret bl.a.  

 ved § 7 i lov nr. 325 af 28. maj 1999, § 1 i lov nr. 385 af 2. juni  

 1999, lov nr. 837 af 17. november 1999, lov nr. 964 af 20. december 1999 og  

 senest ved § 3 i lov nr. 165 af 15. marts 2000, foretages følgende  

 ændringer:
 1. I § 1, stk. 2, ændres: »§§ 4 og 5«  

 til: »»§§ 4 og 5 samt udenlandske hyrevogne«.
 2. I § 2, stk. 1, nr. 3, ændres: »som  

 tilhører og« til: »der«.
 3. § 2, stk. 1, nr. 6, litra a) affattes  

 således: »a) af plejehjem, ældrecentre og lignende institutioner,  

 eventuelt med reduceret sædetal, anvendes til befordring af egne  

 beboere eller hjemmeboende ældre, der er visiteret til aktiviteter  

 på institutionen for at få vedligeholdt deres fysiske eller  

 psykiske færdigheder,«.
 4. I § 2, stk. 1, nr. 13, ændres: »år  

 2000« til: »2003«.
 5. I § 3a, indsættes efter stk. 7 som nyt  

 stykke:
 »Stk. 8. Efter ansøgning fritages for afgift af  

 motorkøretøjer, der er indregistreret som hyrevogne i udlandet,  

 og som af en herboende her i landet udelukkende anvendes til  

 erhvervsmæssig personbefordring.«.
 Stk. 8 bliver herefter stk. 9.
 6. I § 3a, stk. 8, der bliver stk. 9  

 ændres: »stk. 1 - 7« til: »stk. 1 - 8«.
 7. I § 5, stk. 11, 2. pkt., ændres:  

 »stk. 1« til: »stk. 1 og stk. 5, nr. 1)« og »stk. 3« til:  

 »stk. 3 og stk. 5, nr. 2)«.
 8. § 5a, stk. 1, nr. 1 affattes således:  

 »»Køretøjer med en egenvægt over 2 t, som utvivlsomt er  

 konstrueret og indrettet til ophold og beboelse, herunder med adgang til  

 opredning af egentlige sovepladser for mindst 4 personer,«.
 9. I § 7, stk. 2, 3. pkt., ændres:  

 »sættes handelsværdien« til: »kan handelsværdien  

 fastsættes«.
 10. § 25, stk. 5 affattes således:
»Stk. 5. De statslige told- og skattemyndigheder kan hos  

 forsikringsselskaber og automobilværksteder m.m. indhente enhver  

 oplysning, som er nødvendig for kontrollen med de regler, der er  

 fastsat i §§ 7 og 7a.« 11. I § 27, stk. 1, nr. 3, ændres:  

 »§ 3a, stk. 1 og 7« til: »§ 3a, stk. 1, 7 og 8,«.
§ 2 I lov om vægtafgift af motorkøretøjer m.v., jf.  

 lovbekendtgørelse nr. 657 af 12. august 1999 som ændret ved  

 § 3 i lov nr. 960 af 20. december  1999 og § 44 i lov nr. 165 af 15.  

 marts 2000, foretages følgende ændringer:
 1. I § 1, stk. 2, ændres: »31. december  

 2000« til: »31. december 2003«.
§ 3 I lov om afgift efter brændstofforbrug for visse personbiler, jf.  

 lovbekendtgørelse nr. 655 af 12. august 1999, som ændret ved  

 bl.a. § 4 i lov nr. 960 af 20. december 1999 og senest ved § 43 i lov  

 nr. 165 af 15. marts 2000 foretages følgende ændringer:
 1. I § 1, stk. 2, ændres: »31. december  

 2000« til: »31. december 2003«.
§ 4 I lov nr. 956 af 25. november 1994 om afgift af vejbenyttelse, som  

 ændret ved bl.a. § 1 i lov nr. 979 af 17. december 1997 og senest  

 ved § 45 i lov nr. 165 af 15. marts 2000, foretages følgende  

 ændring:
 1. § 20, stk. 6, affattes således:
 »Stk. 6. For køretøjer, der er registreret i  

 Grækenland, udgør afgiften til og med den 30. juni 2002 50 pct.  

 af de satser, som er angivet i § 3, stk. 1 og 2. Skatteministeren  

 kan efter fælles beslutning mellem Danmark og de øvrige lande i  

 ordningen med den fælles vejbenyttelsesafgift med Europa-Kommissionens  

 godkendelse forlænge perioden for anvendelsen af de satser, der er  

 angivet i § 3, stk. 1 og 2. Beslutning om forlængelse  

 træffes for ét år ad gangen.«.
§ 5 Stk. 1. Loven træder i kraft den 1. juni 2000.  

 Lovens § 1, nr. 1 - 3, 5 - 6 og 11 og § 4, har virkning fra den 1.  

 juli 2000. Lovens § 1, nr. 8, har virkning for køretøjer,  

 der fra og med den 1. september 2000 anmeldes til registrering i henhold til  

 færdselsloven efter reglerne i § 15, stk. 1, i lov om  

 registreringsafgift af motorkøretøjer m.v. eller anmeldes til  

 afgiftsberigtigelse over for de statslige told- og skattemyndigheder efter  

 reglerne i § 15, stk. 2, og § 19, stk. 1, i lov om  

 registreringsafgift af motorkøretøjer m.v.
Bemærkninger til lovforslaget Almindelige bemærkninger Mulighed for at anvende leasede køretøjer for  

 beredskabskommissioner og plejehjem.
Regeringen ønsker at give kommunerne større  

 fleksibilitet, når det gælder køretøjer, der  

 anvendes af beredskabskommissioner og busser, der anvendes af plejehjem.
De  

 nugældende bestemmelser om fritagelse for registreringsafgift af  

 beredskabskommissionernes køretøjer og plejehjemsbusser mv. kan  

 i visse tilfælde være unødigt restriktive, set i forhold  

 til kommunernes og de enkelte plejehjems planlægning.
Det skyldes, at  

 det er en betingelse for afgiftsfritagelse, at beredskabskommissionen eller  

 plejehjemmet skal eje køretøjerne.
Det foreslås derfor,  

 at betingelsen om, at køretøjerne skal tilhøre  

 beredskabskommissionen eller plejehjemmet udgår.
Herved opnås  

 f.eks., at en konkret kommunes afvejning af, om det er mest økonomisk  

 at anskaffe eller lease en plejehjemsbus, bliver uafhængig af  

 registreringsafgiftsmæssige forhold. Ændringen har ingen  

 betydning i forhold til de øvrige betingelser for  

 afgiftsfritagelserne, hvor den væsentligste er at  

 køretøjerne kun må anvendes til de formål som  

 afgiftsfritagelsen omfatter.
Eldrevne køretøjer Siden 1984 har udviklingen for el-drevne personbiler  

 været understøttet af tidsbegrænsede afgiftsfritagelser  

 med hensyn til registreringsafgiften, senest til udgangen af år 2000. I  

 forbindelse med indførelsen af brændstofforbrugsafgiften (den  

 grønne ejerafgift) i 1997 gennemførtes endvidere også  

 afgiftfritagelse for el-drevne biler frem til år 2000 for de  

 løbende afgifter (vægtafgift og brændstofforbrugsafgift).  

 Af hensyn til nærmiljøet hvor de el-drevne biler har den  

 ubetingede fordel, at der ikke er direkte udstødning, foreslår  

 regeringen, at de tidsbegrænsede fritagelser for registreringsafgift og  

 brændstofforbrugsafgift eller vægtafgift, forlænges med 3  

 år til udgangen af 2003. Fritagelsernes midlertidige karakter skal ses  

 i sammenhæng med, at den teknologiske udvikling på området  

 sammen med dette indirekte tilskud til el-drevne personbiler, muligvis kan  

 gøre el-drevne personbiler så attraktive, at afgiftsfritagelsen  

 kan medføre en netto forøgelse af bilparken og dermed  

 øge CO 2-udledningen.
Dette selv om fremtidens elbiler  

 forventes at give anledning til lavere CO2-udledning pr. km. end  

 traditionelle biler.
Udenlandske taxier Der er indgået en overenskomst om international  

 taxikørsel mellem Danmark og Sverige.
Overenskomsten blev underskrevet  

 den 3. marts 2000 og skal ses som en tillægsaftale til regeringsaftalen  

 af 23. marts 1991 mellem de to regeringer om en fast forbindelse over  

 Øresund.
Overenskomsten åbner mulighed for at svenske taxier vil  

 få adgang til at befordre passagerer til Danmark og til at optage  

 passagerer på en særligt oprettet holdeplads i Kastrup Lufthavn.  

 Svenske taxier vil endvidere kunne optage passagerer andre steder, hvis der  

 er indgået en kørselsaftale før ankomsten til Danmark.
I  

 aftalen er der lagt op til tilsvarende forhold for danske taxier,  

 således at danske taxier kan optage passagerer på en  

 særligt indrettet holdeplads i Sturup Lufthavn i Malmø.
 Overenskomsten forudsætter afgiftsfrihed for taxier  

 fra den ene aftaleparts område, som udfører transporter på  

 den anden aftaleparts område.
Udenlandske taxier skal som udgangspunkt ikke betale  

 registreringsafgift i Danmark.
Føres den udenlandske taxi af en  

 herboende vil der imidlertid efter gældende lovgivning skulle betales  

 registreringsafgift efter § 4 i loven (personkøretøjer  

 m.v.). Registreringsafgiftsloven foreslås derfor ændret,  

 således at udenlandske taxier fritages for afgift, når de  

 udelukkende anvendes til erhvervsmæssig kørsel her i landet af  

 en herboende.
Med den foreslåede lovændring bliver det  

 således muligt for en taxichauffør med bopæl i Danmark,  

 der er ansat i et udenlandsk hyrevognsselskab at udføre de efter de  

 internationale aftaler tilladte kørsler her i landet uden at der skal  

 betales registreringsafgift.
 Fritagelsen skal ses i sammenhæng med, at  

 udenlandske varebiler mellem 2 og 4 ton, der udelukkende anvendes  

 erhvervsmæssigt, i dag er afgiftsfritaget efter de særlige  

 firmabilregler, som blev indført ved lov nr. 385 af 2. juni 1999.  

 Henset til at afgiften på taxier efter registreringsafgiftsloven er  

 endnu lavere end på de store varebiler finder regeringen det rimeligt  

 ligeledes at fritage udenlandske taxier, der alene anvendes til  

 erhvervsmæssig personbefordring.
 Med nærværende forslag skal der samtidig  

 ændres i Trafikministeriets bekendtgørelse om registrering og  

 syn af køretøjer m.v., så der kan gives tilladelse til  

 kørsel som nævnt.
Campingbiler I 1989 blev registreringsafgiften af campingbiler med  

 virkning fra 1. januar 1990 nedsat fra marginalt 180 pct. til 60 pct. med den  

 begrundelse, at campingindretningen ikke skulle belastes med den høje  

 marginale afgift af almindelige personbiler.
Efter bestemmelsen defineres campingbiler, som biler med  

 en tilladt totalvægt over 2 ton, som er utvivlsomt indrettet til ophold  

 og beboelse.
I bemærkningerne til bestemmelsen i lovforslaget blev  

 dette specificeret yderligere: »køretøjet skal have en passende  

 loftshøjde, og skal være indrettet med sovepladser,  

 køkken, vand- og spildevandstank mm.« (L 42, 1989 -90-samlingen).
Metoderne til at opfylde kravene til indretningen af  

 campingbiler til meget lave omkostninger er imidlertid blevet mere og mere  

 fantasifulde i de forløbne 10 år.
Derved udvandes den  

 oprindelige begrundelse for at campingbiler skulle have en lavere afgiftssats  

 samtidigt med, at campingbiler substituerer større personbiler, der  

 kunne give et langt større provenu til statskassen.
I 1996 registreredes 281 fabriksnye campingbiler.
I 1997  

 og 1998 udgjorde registreringerne henholdsvis 306 og 389, mens der i 1999 er  

 registreret 782 fabriksnye campingbiler.
Der er således sket mere end  

 en fordobling i antallet af nyregistreringer af campingbiler.
Dette er ikke  

 statsfinansielt holdbart.
 Forudsættes det, at væksten på ca. 500  

 campingbiler har fortrængt et tilsvarende antal større  

 personbiler, hvoraf der ellers ville have været betalt ca. 100.000 kr.  

 mere i registreringsafgift end der er blevet betalt for den gennemsnitlige  

 campingbil, kan statens tab skønnes til ca. 50 mill. kr.
Regeringen foreslår derfor, at bestemmelsen om den  

 særligt gunstige afgiftsberigtigelse for campingbiler præciseres  

 med krav om mindst 4 sovepladser og en ændring med hensyn til  

 størrelsen af bilerne fra 2 ton tilladt totalvægt til 2 ton  

 egenvægt.
Herved skulle ordningen kunne normaliseres samtidigt med, at  

 »rigtige« campingbiler fortsat kan få glæde af ordningen.
Afgiftsnedsættelse for køretøjer registreret i  

 Grækenland Europa-Parlamentets og Rådets direktiv 1999/62/EF om  

 afgifter på tunge godskøretøjer for benyttelse af visse  

 infrastrukturer skal være gennemført i medlemsstaterne senest  

 den 1. juli 2000. De 6 lande i ordningen med den fælles  

 vejbenyttelsesafgift (Eurovignetten) - det er udover Danmark Tyskland,  

 Sverige og Benelux-landene - skal ændre den fælles aftale,  

 så de nye bestemmelser i direktivet indsættes i aftalen.
På  

 grundlag af den ændrede aftale gennemføres direktivets  

 bestemmelser i de 6 landes nationale lovgivninger.
Det har imidlertid vist  

 sig umuligt at gennemføre en ændret aftale i samtlige de 6  

 landes nationale lovgivninger med virkning fra den 1. juli 2000.
En udskydelse giver ikke problemer i forhold til det  

 væsentligste nye i direktivet, nemlig forhøjelsen af de  

 fastsatte maksimumsatser for køretøjer, der ikke overholder  

 EURO II udstødningsnormerne.
I og med, at der alene er tale om  

 maksimumsatser, som der efter direktivet ikke er nogen pligt til at anvende,  

 kan gennemførelsen af forhøjelserne godt udskydes til efter 1.  

 juli 2000.
Direktivet indeholder imidlertid en undtagelse for  

 køretøjer, der er registreret i Grækenland.
For disse  

 køretøjer skal der gennemføres en 50 pct. reduktion af  

 afgiften.
Danmark og de øvrige lande i ordningen med den fælles  

 vejbenyttelsesafgift er forpligtet til at gennemføre denne reduktion  

 fra og med den 1. juli 2000 som fastsat i direktivet.
De 6 lande  

 gennemfører derfor hver især i den nationale lovgivning direkte  

 på grundlag af direktivet afgiftsnedsættelsen for  

 køretøjer fra Grækenland.
Når den nye aftale og  

 dermed de ovenfor omtalte forhøjelser på et senere tidspunkt  

 gennemføres i den nationale lovgivning, vil den græske  

 undtagelse være indarbejdet i aftalen og knyttet til de  

 forhøjede satser.
Provenumæssige konsekvenser Når det gælder campingbiler, vil uændret  

 adfærd med hensyn til valg af bilstørrelse, give et merprovenu  

 for statskassen i størrelsesordenen 90 -100 mill. kr. i forhold til  

 1999. Det er dog urealistisk at forvente uændret adfærd.  

 Forudsættes omvendt, at dem, der med de hidtil gældende regler,  

 ville have valgt en campingbil, bruger samme beløb på  

 anskaffelse af bil, får statskassen et merprovenu i  

 størrelsesordenen 30 - 40 mill. kr. i forhold til 1999. Sammenfattende  

 skønnes provenugevinsten til ca. 50 mill. kr.
De øvrige forslag  

 skønnes ikke at have nævneværdige provenumæssige  

 konsekvenser.
Erhvervsøkønomiske konsekvenser Forslagene vurderes ikke til at have  

 nævneværdige erhvervsøkonomiske konsekvenser for danske  

 virksomheder.
Miljømæssige konsekvenser Forslagene vurderes ikke til at have  

 nævneværdige miljømæssige konsekvenser.
Det skyldes,  

 at forslagene går ud på at justere og forlænge  

 gældende regler.
Administrative konsekvenser Forslagene vurderes ikke til at have  

 nævneværdige administrative konsekvenser.
EU-retlige bemærkninger Forslaget til en forlængelse af afgiftsfritagelsen  

 for el-drevne biler notificeres som udkast efter direktiv 98/34/EF  

 (informationsproceduredirektivet) med senere ændringer.
Med forslaget til ændring af lov om afgift af  

 vejbenyttelse gennemføres artikel 7, stk. 7, i  

 Europa-Parlamentets og Rådets direktiv 1999/62/EF af 17. juni 1999 om  

 afgifter på tunge gods- køretøjer for benyttelse af visse  

 infrastrukturer.
Bortset fra direktivets nye maksimumssatser er direktivets  

 øvrige bestemmelser allerede gennemført i lov om afgift af  

 vejbenyttelse.
De nye maksimumssatser i direktivets bilag II forventes taget  

 i anvendelse efter ændring af aftalen mellem Danmark, Tyskland, Sverige  

 og Benelux-landene om den fælles vejbenyttelsesafgift for tungegods-  

 køretøjer (Eurovignetten).
Høring Forslaget om lempelse af reglerne om fritagelse for  

 registreringsafgift for beredskabskommissionernes køretøjer  

 m.v. har været til høring i Kommunernes Landsforening.
De  

 øvrige forslag har ikke været sendt til høring, idet der  

 alene er tale om mindre justeringer af uhensigtsmæssige regler og  

 nødvendige tilpasninger i forhold til de internationaler aftaler,  

 Danmark har indgået.
Vurdering af konsekvenser af  

 lovforslag Positive konsekvenser Negative konsekvenser Økonomiske konsekvenser for stat, kommuner og   

 amtskommuner ca. 50 mill. kr.
Ingen Administrative konsekvenser for stat, kommuner og  

 amtskommuner Ikke nævneværdige Ikke nævneværdige Økonomiske konsekvenser for erhvervslivet Ikke nævneværdige Ikke nævneværdige Administrative konsekvenser for erhvervslivet Ikke nævneværdige Ikke nævneværdige Miljømæssige konsekvenser Ikke nævneværdige Ikke nævneværdige Forholdet til EU-retten Med forslaget om ændring af lov om afgift af  

 vejbenyttelse gennemføres artikel 7, stk. 7 i Europa-Parlamentets  

 og Rådets direktiv 1999/62/EF af 17. juni 1999 om afgifter på  

 tunge godskøretøjer for benyttelse af visse infrastrukturer.  

 Lovforslaget for så vidt angår el-biler notificeres som udkast  

 efter direktiv 98/34/EF (informationsproceduredirektivet).
Bemærkninger til lovforslagets  

 enkelte bestemmelser Til § 1 Til nr. 1 Det tilføjes, at hyrevogne (taxier), som er  

 registreret i udlandet, og som en herboende her i landet anvender til  

 udførelse af arbejde for en udenlandsk arbejdsgiver, som udgangspunkt  

 er registreringsafgiftspligtige, jf. dog bemærkningerne til nr. 5.
Til nr. 2 Efter de gældende regler i registreringsafgiftsloven  

 er køretøjer, som tilhører og udelukkende anvendes af  

 beredskabskommissioner og ikke anvendes erhvervsmæssigt i konkurrence  

 med private erhvervsdrivende, fritaget for registreringsafgift.
Det  

 foreslås, at betingelsen om at køretøjerne skal  

 tilhøre beredskabskommissionerne udgår.
Herved opnås  

 f.eks., at en enkelt kommunes afvejning af, om det er mest økonomisk  

 at anskaffe eller lease en indsatsledervogn, bliver uafhængig af  

 registreringsafgiftsmæssige forhold Til nr. 3 Busser, der tilhører plejehjem, ældrecentre  

 og lignende institutioner, og anvendes til befordring af egne beboere eller  

 hjemmeboende ældre, der er visiteret til aktiviteter på  

 institutionen for at få vedligeholdt deres fysiske eller psykiske  

 færdigheder, er fritaget for registreringsafgift, Det foreslås,  

 at betingelsen om, at de afgiftsfritagne plejehjemsbusser skal tilhøre  

 plejehjemmet, udgår.
Herved opnås f.eks., at kommunens afvejning  

 af, om det er mest økonomisk at anskaffe eller lease en plejehjemsbus,  

 bliver uafhængig af registreringsafgiftsmæssige forhold.
Til nr. 4 Det foreslås, at afgiftsfritagelsen for el-drevne  

 biler forlænges fra udgangen af 2000 til udgangen af 2003.
Til nr. 5 - 6 og 11 Taxier, som er registreret i udlandet, og som en herboende  

 her i landet anvender til udførelse af arbejde for en udenlandsk  

 arbejdsgiver, fritages fra at betale afgift efter registreringsafgiftslovens  

 § 4 (personbiler m.v.). Det er en betingelse for fritagelsen, at den  

 herboende ikke anvender taxien til privat personbefordring.
Undtaget fra  

 denne betingelse er dog kørsel fra bopælen til første  

 tur, samt kørsel fra sidste tur til bopælen.
Det er en  

 forudsætning for at kunne blive afgiftsfritaget, at der afgives  

 ansøgning om afgiftsfritagelse hos told- og skattemyndighederne, som  

 udsteder en tilladelse.
Til nr. 7 Varebiler, der ikke længere opfylder betingelserne  

 for afgiftsberigtigelse efter de særligt lempelige regler for  

 registreringsafgift af varebiler, skal afgiftsberigtiges som personbiler.
Ved  

 beregningen af afgiften foretages en modregning svarende til afgiften af nye  

 varebiler.
Modregningen gives efter de gældende bestemmelser kun til  

 varebiler, der har været afgiftsberigtiget her i landet som nye.
Det  

 foreslås, at varebiler, der er afgiftsberigtiget som brugte bliver  

 omfattet af modregningsreglen.
Til nr. 8 Den foreslåede ændring præciserer, at  

 der med campingbiler forstås køretøjer med en  

 egenvægt over 2 t, som utvivlsomt er konstrueret og indrettet til  

 ophold og beboelse, herunder med adgang til opredning af egentlige  

 sovepladser for mindst 4 personer.
Både præciseringen med hensyn  

 til størrelse af bilen og overnatningsfaciliteterne, har til  

 formål at begrænse mulighederne for at få almindelige  

 større personbiler kategoriseret som campingbiler.
Til nr. 9 Efter den nugældende bestemmelse om  

 fastsættelse af handelsværdien for færdselsskadede  

 køretøjer gælder bl.a., at for  

 motorkøretøjer, der er registreret som fabriksnye inden for det  

 sidste år før uheldet, og som på skadestidspunktet  

 højst har kørt 25.000 km, sættes handelsværdien til  

 motorkøretøjets værdi som nyt, inklusive afgift.
I praksis vil erstatningen for så nye  

 køretøjer oftest være køretøjets  

 værdi som nyt.
Det er imidlertid ikke meningen, at  

 registreringsafgiftslovens bestemmelser om færdselsskadede  

 køretøjer indirekte skal regulere disse privatretlige  

 forhold.
 Det foreslås derfor at reglen ændres  

 således, at handelsværdien for færdselsskadede  

 køretøjer, der er registreret som fabriksnye inden for det  

 sidste år før uheldet, og som på skadestidspunktet har  

 kørt højst 25.000 km, kan fastsættes til  

 motorkøretøjets værdi som nyt.
 Herved opnås, at reglerne ikke har direkte  

 indflydelse på taksatorenes værdifastsættelse for disse  

 næsten nye biler.
Til nr. 10 Lov nr. 964 af 20. december 1999 om ændring af lov  

 om registreringsafgift af motorkøretøjer m.v.,  

 gennemfører ikke en nødvendig konsekvensrettelse, når det  

 gælder kontrol af forsikringsselskaber og værksteder med hensyn  

 til overholdelse af bestemmelserne om genopbygning færdselsskadede  

 køretøjer og renovering af tærede og nedslidte  

 køretøjer.
Dette foreslås hermed rettet.
Til § 2 Til nr. 1 Det foreslås, at afgiftsfritagelsen for el-drevne  

 biler forlænges fra udgangen af år 2000 til udgangen af 2003.
Til § 3 Til nr. 1 Det foreslås, at afgiftsfritagelsen for el-drevne  

 biler forlænges fra udgangen af år 2000 til udgangen af 2003.
Til § 4 Til nr. 1 Vejafgiften for lastbiler, der er registreret i  

 Grækenland, foreslås i overensstemmelse med EU s regler nedsat  

 med 50 pct. i perioden fra 1. juli 2000 og frem til og med 30. juni 2002.  

 Samtidig foreslås indsat en bemyndigelse til skatteministeren til at  

 forlænge perioden efter fælles beslutning mellem Danmark og de  

 øvrige lande i ordningen med Europa-Kommissionens godkendelse.  

 Beslutningen træffes for et år ad gangen.
Til § 5 Det foreslås, at loven træder i kraft den 1.  

 juni 2000. Ændringen af registreringsafgiftsloven for så vidt  

 angår udenlandske taxier, samt ændringen af  

 vejbenyttelsesafgiftsloven får virkning fra den 1. juli 2000. Det sker  

 af hensyn til, at både indvielsen af Øresundsbroen og fristen  

 for gennemførelsen af EU-direktivets undtagelse for græske  

 lastbiler er fastlagt til den 1. juli 2000.
 Ændringen for campingbiler foreslås at have  

 virkning fra og med 1. september 2000. Herved opnås, at campingbiler,  

 der afgiftsberigtiges i campingsæsonen 2000, kan registreres efter de  

 hidtil gældende regler.
Bilag Lovforslag sammenholdt med gældende lov Gældende formulering Lovforslaget § 1 I lov om registreringsafgift af motorkøretøjer m.v., jf.  

 lovbekendtgørelse nr. 222 af 14. april 1999, som ændret bl.a.  

 ved § 7 i lov nr. 325 af 28. maj 1999, § 1 i lov nr. 385 af 2. juni  

 1999, lov nr. 837 af 17. november 1999, lov nr. 964 af 20. december 1999 og  

 senest ved § 3 i lov nr. 165 af 15. marts 2000, foretages følgende  

 ændringer:
§ 1. - - - Stk. 2. Der svares endvidere afgift af  

 motorkøretøjer omhandlet i §§ 4 og 5, som er registreret  

 med udenlandske nummerplader, og som benyttes af en herboende, jf. § 3  

 a, stk. 6.
Stk. 3. - - - 1. I § 1, stk. 2, ændres: »§§ 4 og 5«  

 til: »»§§ 4 og 5 samt udenlandske hyrevogne«.
 § 2. Fritaget for afgift er:
 2. I § 2, stk. 1, nr. 3, ændres: »som  

 tilhører og« til: »der«.
1)-2) - - - 3)	køretøjer, der specielt er indrettet og udelukkende  

 anvendes ved udrykning til brandsluknings- og redningsopgaver, samt  

 køretøjer, som tilhører og udelukkende anvendes af  

 beredskabskommissioner og ikke anvendes erhvervsmæssigt i konkurrence  

 med private erhvervsdrivende, 4)-5) - - - 6)	køretøjer som omhandlet i § 5 a, stk. 1, nr.  

 2, der a)	tilhører plejehjem, ældrecentre og lignende  

 institutioner, og som eventuelt med reduceret sædetal anvendes til  

 befordring af egne beboere eller hjemmeboende ældre, der er visiteret  

 til aktiviteter på institutionen for at få vedligeholdt deres  

 fysiske eller psykiske færdigheder.
b)-d) - - - 7)-12) - - - 3. § 2, stk. 1, nr. 6, litra a) affattes  

 således: »a) af plejehjem, ældrecentre og lignende institutioner,  

 eventuelt med reduceret sædetal, anvendes til befordring af egne  

 beboere eller hjemmeboende ældre, der er visiteret til aktiviteter  

 på institutionen for at få vedligeholdt deres fysiske eller  

 psykiske færdigheder,«.
13)	eldrevne motorkøretøjer med tilladt totalvægt  

 ikke over 2 tons, som anmeldes til registrering efter færdselsloven  

 inden udgangen af år 2000, 14)-19) - - - Stk. 2.-3. - - - 4. I § 2, stk. 1, nr. 13, ændres: »år  

 2000« til: »2003«.
§ 3 a. - - - Stk. 2-7. - - - 5. I § 3a, indsættes efter stk. 7 som  

 nyt stykke:
 »Stk. 8. Efter ansøgning fritages for afgift af  

 motorkøretøjer, der er indregistreret som hyrevogne i udlandet,  

 og som af en herboende her i landet udelukkende anvendes til  

 erhvervsmæssig personbefordring.«.
 Stk. 8 bliver herefter stk. 9.
 Stk. 8. Skatteministeren kan fastsætte nærmere  

 regler om meddelelse og fremvisning af tilladelse og om betaling af de i  

 stk. 1-7 nævnte afgifter og tillæg.
 6. I § 3a, stk. 8, der bliver stk. 9  

 ændres: »stk. 1 - 7« til: »stk. 1 - 8«.
§ 5. - - - Stk. 2-10. - - - Stk. 11. En bil, som er berigtiget med afgift efter  

 stk. 1-10, afgiftsberigtiges efter § 4, når betingelserne for  

 den foretagne afgiftsberigtigelse ikke længere er opfyldt.
For de i  

 stk. 1 omhandlede køretøjer nedsættes afgiften dog  

 med 95 pct. af den del af køretøjets afgiftspligtige  

 værdi, der overstiger 12.100 kr., og for de i stk. 3 omhandlede  

 køretøjer nedsættes afgiften med 30 pct. af den del af  

 køretøjets afgiftspligtige værdi, der overstiger 30.000  

 kr.
For biler over 3 t kan nedsættelsen dog højst udgøre  

 50.000 kr.
For køretøjer, som er berigtiget med halv afgift  

 efter bestemmelser i tidligere lovgivning, nedsættes afgiften med 40  

 pct.
Stk. 12. - - - 7. I § 5, stk. 11, 2. pkt., ændres:  

 »stk. 1« til: »stk. 1 og stk. 5, nr. 1)« og »stk. 3« til:  

 »stk. 3 og stk. 5, nr. 2)«.
§ 5 a.
For følgende køretøjer  

 udgør afgiften 0 kr. af de første 12.100 kr. af den  

 afgiftspligtige værdi og 60 pct. af resten:
1)	Køretøjer med en tilladt totalvægt over 2 t, som  

 utvivlsomt er konstrueret og indrettet til ophold og beboelse, 2)	- - - Stk. 2-3. - - - 8. § 5a, stk. 1, nr. 1 affattes således:  

 »»Køretøjer med en egenvægt over 2 t, som utvivlsomt er  

 konstrueret og indrettet til ophold og beboelse, herunder med adgang til  

 opredning af egentlige sovepladser for mindst 4 personer,«.
§ 7. - - - Stk. 2. Køretøjets handelsværdi før  

 skaden fastsættes af forsikringsselskabet.
Handelsværdien er  

 genanskaffelsesprisen for motorkøretøjet, inkl. afgift,  

 umiddelbart før uheldet under hensyn til alder, antal kørte  

 kilometer, vedligeholdelsesstand og slitage.
For  

 motorkøretøjer, der er registreret som fabriksnye inden for det  

 sidste år før uheldet, og som på skadestidspunktet har  

 kørt højst 25.000 km, sættes handelsværdien til  

 motorkøretøjets værdi som nyt, inklusive afgift.
 9. I § 7, stk. 2, 3. pkt., ændres:  

 »sættes handelsværdien« til: »kan handelsværdien  

 fastsættes«.
Stk. 3-7. - - - § 25. - - - Stk. 2-4. - - - 10. § 25, stk. 5 affattes således:
 Stk. 5. De statslige told- og skattemyndigheder kan hos  

 forsikringsselskaber og automobilværksteder m.m. indhente enhver  

 oplysning, som er nødvendig for kontrollen med de i medfør af  

 § 3, stk. 2, fastsatte regler.
»Stk. 5. De statslige told- og skattemyndigheder kan hos  

 forsikringsselskaber og automobilværksteder m.m. indhente enhver  

 oplysning, som er nødvendig for kontrollen med de regler, der er  

 fastsat i §§ 7 og 7a.« § 27. - - - Nr. 1-2. - - - 3)	anvender et afgiftspligtigt køretøj, som ikke er  

 afgiftsberigtiget, eller for hvilket der ikke er meddelt tilladelse efter  

 bestemmelserne i § 3 a, stk. 1 og 7, 11. I § 27, stk. 1, nr. 3, ændres:  

 »§ 3a, stk. 1 og 7« til: »§ 3a, stk. 1, 7 og 8,«.
§ 2 I lov om vægtafgift af motorkøretøjer m.v., jf.  

 lovbekendtgørelse nr. 657 af 12. august 1999 som ændret ved  

 § 3 i lov nr. 960 af 20. december 2000 og § 44 i lov nr. 165 af 15.  

 marts 2000, foretages følgende ændringer:
§ 1. - - - Stk. 2. Afgiftspligten efter stk. 1 omfatter ikke  

 køretøjer, der er afgiftspligtige efter lov om afgift efter  

 brændstofforbrug for visse personbiler, samt indtil den 31. december  

 2000 køretøjer, der alene anvender el som drivmiddel.
 1. I § 1, stk. 2, ændres: »31. december  

 2000« til: »31. december 2003«.
§ 3 I lov om afgift efter brændstofforbrug for visse personbiler, jf.  

 lovbekendtgørelse nr. 655 af 12. august 1999, som ændret ved  

 bl.a. § 4 i lov nr. 960 af 20. december 1999 og senest ved § 43 i lov  

 nr. 165 af 15. marts 2000 foretages følgende ændringer:
§ 1. - - - Stk. 2. Indtil den 31. december 2000 omfatter afgiftspligten  

 efter stk. 1 ikke biler, der alene anvender el som drivmiddel.
 1. I § 1, stk. 2, ændres: »31. december  

 2000« til: »31. december 2003«.
§ 4 I lov nr. 956 af 25. november 1994 om afgift af vejbenyttelse, som  

 ændret ved bl.a. § 1 i lov nr. 979 af 17. december 1997 og senest  

 ved § 45 i lov nr. 165 af 15. marts 2000, foretages følgende  

 ændring:
§ 20. - - - Stk. 2-5. - - - 1. §20, stk. 6, affattes således:
 Stk. 6. For køretøjer, der er registreret i  

 Grækenland, udgør afgiften indtil den 31. december 1997 50 pct.  

 af de i § 3, stk. 1 og 2, angivne satser.
Stk. 7. - - - »Stk. 6. For køretøjer, der er registreret i  

 Grækenland, udgør afgiften til og med den 30. juni 2002 50 pct.  

 af de satser, som er angivet i § 3, stk. 1 og 2. Skatteministeren  

 kan efter fælles beslutning mellem Danmark og de øvrige lande i  

 ordningen med den fælles vejbenyttelsesafgift med Europa-Kommissionens  

 godkendelse forlænge perioden for anvendelsen af de satser der er  

 angivet i § 3, stk. 1 og 2. Beslutning om forlængelse  

 træffes for ét år ad gangen.«.
