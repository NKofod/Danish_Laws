 Resumé  



  

 En forening klagede på vegne af en mand over at det sociale nævn og Den  

 Sociale Ankestyrelse havde givet afslag på aktindsigt i nævnets mødeoplæg og  

 lægekonsulentudtalelse.
 Ombudsmanden udtalte, i overensstemmelse med sine tidligere  

 udtalelser om aktindsigt i nævnsmødeoplæg, at der ikke kan antages at  

 eksistere  

 en egentlig ret til aktindsigt.
Sagen gav ombudsmanden anledning til nærmere at overveje om en  

 klager har krav på aktindsigt i lægekonsulentudtalelser på baggrund af  

 princippet i retssikkerhedslovens § 4 og forarbejderne dertil.
Ombudsmanden  

 mente at det ville være bedst stemmende med princippet i retssikkerhedslovens  

 §  

 4 og forarbejderne dertil at gøre borgeren bekendt med indholdet af  

 lægekonsulentudtalelserne forud for afgørelserne.
Ombudsmanden mente  

 imidlertid  

 ikke der var grundlag for at udtrykke denne opfattelse i form af kritik af de  

 pågældende myndigheder.
 Ombudsmanden fandt anledning til at bemærke at Ankestyrelsen også  

 i sager om aktindsigt efter meroffentlighedsprincippet har kompetence og er  

 forpligtet til at efterprøve nævnets afgørelser i samme omfang som ved andre  

 skønsmæssige afgørelser  altså påse at skønnet er udøvet lovligt.  

 (J.nr.  

 1999-2095-001).
Aktindsigt i lægekonsulentudtalelser og oplæg til nævnsmøde Det fremgår af sagens akter  

 at Randers Kommune meddelte A afslag på forhøjelse af en allerede tilkendt  

 pension.
Den 27. juli 1999 stadfæstede Det Sociale Nævn for Århus Amt  

 kommunens  

 afgørelse.
Under nævnets behandling af  

 sagen anmodede A den 17. marts 1999 om kopi af sagens akter.
Den 3. november  

 1998 meddelte nævnet A at nævnet ikke havde fundet grundlag for at begrænse  

 As  

 adgang til aktindsigt.
Nævnet skrev endvidere:
  hvorfor samtlige sagens  

 dokumenter m.v. hermed fremsendes i kopi.
Det drejer sig om   Den 18. januar 1999 anmodede  

 Foreningen B på vegne af A om kopi af nævnsoplæg og lægekonsulentudtalelsen i  

 sagen.
Den 20. januar 1999 meddelte nævnet A afslag herpå.
Nævnet skrev:
 Det kan imidlertid oplyses,  

 at nævnsoplæg og lægeskøn betragtes som interne arbejdspapirer, og  

 sekretariatet kan således ikke udlevere disse, før Deres sag er  

 færdigbehandlet  

 i Det Sociale Nævn. Denne afgørelse klagede A  

 over den 11. marts 1999. Det sociale nævn remonstrerede afgørelsen og sendte  

 sagen til Den Sociale Ankestyrelse.
Nævnet bemærkede over for Ankestyrelsen  

 at  

 lægeskønnet var udarbejdet af en af nævnet ansat læge.
Den 15. juni 1999 traf  

 Ankestyrelsen afgørelse i sagen.
Ankestyrelsen skrev:
 De har ikke ret til  

 aktindsigt i nævnets mødeoplæg eller i den udtalelse, som nævnets  

 lægekonsulent  

 har afgivet til brug ved nævnets behandling af Deres førtidspensionssag.
 Begrundelsen er, at der er  

 tale om interne arbejdsdokumenter, der er undtaget fra aktindsigt, jf.  

 forvaltningslovens § 12, stk. 1, nr. 1, idet der er tale om dokumenter, der  

 er  

 udarbejdet af nævnet til eget brug ved behandlingen af sagen.
Dokumenterne indeholder  

 endvidere ikke oplysninger vedrørende sagens faktiske omstændigheder, der er  

 af  

 væsentlig betydning for sagens afgørelse, og som alene indeholdes i de  

 interne  

 arbejdsdokumenter.
Der er derfor heller ikke ret til at få aktindsigt i  

 dokumenterne, jf. § 12, stk. 2, i forvaltningsloven.
Det bemærkes, at  

 ankestyrelsen ikke har kompetence til at pålægge nævnet at give aktindsigt i  

 mødeoplægget eller i lægekonsulentudtalelsen efter princippet om  

 meroffentlighed.
Denne afgørelse er alene i nævnet.
 Ankestyrelsen tiltræder  

 således nævnets afgørelse.
 Den 10. juli 1999 klagede  

 Foreningen B på vegne af A til mig.
Foreningen B henviste i den forbindelse  

 til  

 pkt. 18-20 i den dagældende vejledning om retssikkerhed og administration på  

 det sociale område og til § 2, stk. 2, 2. pkt i kommenteret offentlighedslov  

 af  

 John Vogter.
Den 20. juli 1999 anmodede  

 jeg Den Sociale Ankestyrelse om en udtalelse i anledning af klagen.
Jeg  

 anmodede endvidere Ankestyrelsen om forinden at indhente en udtalelse fra det  

 sociale nævn om sagen.
I anmodningen henviste jeg  

 til § 1 og § 4 i retssikkerhedsloven samt til pkt. 3.2.2. i de almindelige  

 bemærkninger til loven.
Endelig henviste jeg til pkt. 9 i ovennævnte  

 vejledning.
Ved brev af 13. oktober 1999  

 fremkom Det Sociale Nævn for Århus Amt med en udtalelse.
Nævnet skrev:
 Indledningsvis skal  

 statsamtet bemærke, at man naturligvis er bekendt med retssikkerhedslovens §§  

 1  

 og 4 og de dertil knyttede retningslinier i vejledningen (punkterne 8-10 og  

 18-20). Statsamtet er af den opfattelse, at nævnets sekretariat i det daglige  

 lever op til de krav, der stilles om åbenhed, dialog og god forvaltningsskik,  

 som det er kommet til udtryk i udtalelsen fra Ombudsmanden.
Såfremt der fremsættes ønske  

 om en personlig samtale under sagsbehandlingen i sekretariatet, vil dette som  

 udgangspunkt altid imødekommes.
Et ønske om personligt fremmøde for nævnet  

 imødekommes  

 ikke.
I stedet får klager tilbudt et personligt møde med sagsbehandleren.
Klager har således haft  

 mulighed for ved sagens behandling ( ) i statsamtet at fremføre sine  

 synspunkter til sagen.
Såfremt der under sagens behandling i nævnet  

 fremkommer  

 væsentlige nye oplysninger, vil sagen normalt blive hjemvist til fornyet  

 behandling i kommunen.
Der er tidligere redegjort  

 for praksis vedr. aktindsigt/partshøring i nævnsoplæg og lægeskøn, jf. ( )  

 Det  

 blev her oplyst, at sekretariatet for det tidligere Revaliderings- og  

 Pensionsnævn praktiserede en udvidet aktindsigt, idet der på anmodning blev  

 givet aktindsigt i nævnsoplæg og lægeskøn, forinden sagen blev afgjort på  

 nævnsmøde.
For at skabe en ensartet retstilstand for samtlige  

 ansøgere/klagere  

 og under hensyn til, at den praktiserede meroffentlighed viste sig at have  

 væsentlige ressourcemæssige omkostninger, blev denne praksis bragt til ophør.
Den Sociale Ankestyrelse har  

 på principielt møde den 26.1.1999 truffet afgørelse om, at der som  

 udgangspunkt  

 ikke er ret til aktindsigt i nævnsmødeoplæg, idet dette betragtes som et  

 internt arbejdsdokument, jf. forvaltningslovens § 12, stk. 1, nr. 1.  

 Ligeledes  

 betragtes en lægekonsulentudtalelse, der udfærdiges af en af nævnet ansat  

 lægekonsulent, som udgangspunkt som et internt arbejdsdokument, jf.  

 forvaltningslovens  

 § 12, stk. 1, nr. 1. Denne vurdering ligger til grund for Det Sociale Nævns  

 retningslinier for behandling af anmodning om aktindsigt.
Der er ikke for  

 tiden  

 overvejelser om at ændre proceduren.
Der henvises endvidere til, at Den  

 Sociale  

 Ankestyrelse flere gange har tiltrådt nævnets afgørelser om afslag på  

 aktindsigt/partshøring i disse dokumenter forinden sagen afgøres, således  

 også  

 i den aktuelle sag, jf. afgørelse af 15.6.1999.
Sagsgangen i forbindelse med  

 forelæggelse af en sag for Det Sociale Nævn er den, at sagsbehandler  

 udarbejder  

 et sagsresumé, hvori sagens væsentligste fakta indgår, eventuelt redegøres  

 der  

 i et særligt afsnit for praksis på området.
Herudover vedlægges udkast til  

 afgørelsesskrivelse, lægeskøn, pensionsskema, kommunalt lægeskøn, øvrige  

 relevante bilag og klageskrivelse.
Når sagen er afgjort, sendes  

 afgørelsesskrivelsen sammen med sagens resumé til klager.
Lægeskønnet  

 udsendes  

 efterfølgende, såfremt der begæres aktindsigt heri.
Der gives aldrig  

 aktindsigt  

 i udkast til afgørelsesskrivelse.
Dette medsendes ej heller i forbindelse med  

 sagens oversendelse til Den Sociale Ankestyrelse ved en eventuel anke.
Der er  

 ikke for tiden overvejelser i sekretariatet om at ændre denne procedure.
I den aktuelle sag, hvor der  

 på et tidligt tidspunkt i sagen er anmodet om aktindsigt i lægeskøn, er  

 proceduren den, at lægeskønnet udsendes sammen med afgørelsesbrevet.
Dette er  

 tilsyneladende ikke sket i den aktuelle sag, hvilket beklages.
 Det er statsamtets  

 opfattelse, at nævnets sekretariat lever op til de krav om åbenhed,  

 medindflydelse,  

 dialog og imødekommenhed, der kan stilles til myndigheder på det sociale  

 område.
 Den 23. december 1999  

 fremkom Den Sociale Ankestyrelse med en udtalelse.
Ankestyrelse oplyste at  

 Ankestyrelsen var enig med nævnet i at begge dokumenter efter praksis  

 betragtes  

 som interne arbejdsdokumenter da de bliver udarbejdet af nævnet til eget brug  

 ved behandlingen af sagen.
Ankestyrelsen skrev videre:
 Efter en gennemgang af den  

 konkrete sag sås disse heller ikke at indeholde oplysninger vedrørende sagens  

 faktiske omstændigheder, der var af væsentlig betydning for sagens afgørelse,  

 og som alene var indeholdt i de interne arbejdsdokumenter, hvorfor der heller  

 ikke var ret til aktindsigt efter forvaltningslovens § 12, stk. 2.
Ankestyrelsen skal endvidere  

 udtale, at nævnet således ikke efter loven var forpligtet til at give  

 aktindsigt i de ønskede oplysninger men kunne have gjort det efter princippet  

 om meroffentlighed.
Ankestyrelsen har ikke kompetence til at pålægge nævnet  

 dette.
 Det skal tilføjes, at  

 Ankestyrelsen har indført en ordning, hvorefter lægekonsulentudtalelser, der  

 er  

 afgivet efter den 1. juli 1999, er undergivet aktindsigt.
 Den 4. maj 2000 fremkom  

 Ankestyrelsen med en supplerende udtalelse.
Ankestyrelsen henviste til pkt.  

 3.2.2. i de generelle bemærkninger til retssikkerhedsloven og udtalte bl.a.:
I den anledning skal man  

 udtale, at det ikke af lovens forarbejder fremgår, hvordan lovgiver konkret  

 har  

 tænkt sig, at inddragelsen af borgeren skal foregå.
Det må derfor antages, at  

 en kommune og et amt ud fra egne lokale prioriteringer og muligheder, kan  

 afgøre, hvordan inddragelsen af borgerne skal ske for at opfylde lovens  

 formål,  

 herunder hvilken eller hvilke personer, som borgeren har krav på at have  

 kontakt  

 med i kommunen, jf.
Socialministeriets vejledning om retssikkerhedloven pkt.  

 18.
 Ankestyrelsens vurdering af  

 de nævnte bestemmelser er på denne baggrund, at de etablerer en forpligtelse  

 for myndighederne til at tilrettelægge sagsbehandlingen således, at borgeren  

 medinddrages i behandlingen af sin sag, uden at det mere præcist kan siges,  

 hvordan dette skal ske, ud over at egentlige lovpligtige regler, f.eks.  

 partshøringsreglerne i forvaltningsloven, naturligvis skal overholdes.
 Ankestyrelsen har derfor ikke  

 fundet, at bestemmelserne i retssikkerhedslovens §§ 1 og 4 giver mulighed for  

 at pålægge underinstanser at give aktindsigt i dokumenter, som borgeren efter  

 forvaltningsloven eller offentlighedsloven ikke har ret til at få aktindsigt  

 i,  

 men alene for at påpege muligheden for at rette henvendelse til myndigheden  

 herom.
Det Sociale Nævn har i  

 øvrigt beskrevet sine procedurer om borgernes medinddragelse i skrivelse af  

 13.  

 oktober 1999, hvilket Ankestyrelsen vurderer er i overensstemmelse med  

 ovennævnte intentioner. Foreningen B har fået kopi  

 af de ovenfor nævnte udtalelser med anmodning om at fremkomme med eventuelle  

 bemærkninger.
Ombudsmandens udtalelse Forvaltningslovens § 12, stk. 1, nr. 1, og stk. 2 lyder således:
§ 12.  

  

 Retten til aktindsigt omfatter ikke en myndigheds interne arbejdsdokumenter.  

 Som interne arbejdsdokumenter anses 1) dokumenter, der udarbejdes af en myndighed til eget brug ved behandlingen  

 af en sag, Stk. 2.  

  

 Oplysninger vedrørende sagens faktiske omstændigheder, der er af væsentlig  

 betydning for sagens afgørelse, og som alene indeholdes i interne  

 arbejdsdokumenter, skal uanset bestemmelsen i stk. 1 meddeles i  

 overensstemmelse med reglerne i dette kapitel. Lægekonsulentudtalelsen Det sociale nævns lægekonsulent er ansat af nævnet som faglig konsulent.  

 Lægekonsulentens opgave er alene at foretage en (lægefaglig) vurdering af  

 sagens oplysninger, navnlig de indhentede lægelige erklæringer.
 Jeg har tidligere i en sag som er gengivet i Folketingets Ombudsmands  

 beretning for året 1990, s. 216*, overvejet spørgsmålet om en klagers ret til  

 aktindsigt i en lægekonsulentudtalelse efter bestemmelserne i  

 forvaltningsloven og på grundlag af god forvaltningsskik.
 Jeg skrev bl.a. følgende i nævnte sag:
Den Sociale Ankestyrelses læge- (og tandlæge-) konsulenter er ansat af  

 ankestyrelsen som faglige konsulenter.
De afgiver udtalelser til brug for  

 ankestyrelsens behandling af (bl.a.) arbejdsskadesager enten i form af en  

 skriftlig udtalelse eller som en mundtlig vurdering i forbindelse med  

 deltagelse i det møde, hvori afgørelsen træffes.
Lægekonsulentens opgave er  

 alene at foretage en (lægefaglig) vurdering af sagens oplysninger, navnlig de  

 indhentede lægelige erklæringer.
 Sagen har givet mig anledning til nærmere at overveje, om en klager har krav  

 på aktindsigt i ankestyrelsens  

 lægekonsulentudtalelser efter bestemmelserne i forvaltningsloven eller på  

 grundlag af god forvaltningsskik.
 Justitsministeriet har i en  

 notits af 4. marts 1988 om adgang til aktindsigt i ankestyrelsens  

 lægekonsulentudtalelser  

 (om end under tvivl) givet udtryk for den opfattelse, at den del af  

 lægekonsulentens  

 udtalelse, der vedrører det rent lægefaglige skøn, kan undtages fra retten  

 til  

 aktindsigt efter forvaltningslovens § 12, stk. 1 (og den tilsvarende  

 bestemmelse i offentlighedslovens § 7). Justitsministeriet lagde vægt på, at  

 lægekonsulenterne er tilknyttet ankestyrelsen i et egentligt  

 ansættelsesforhold.  

 Justitsministeriet anførte nærmere:
 Der kan også trækkes en  

 parallel til den nye bestemmelse i offentlighedslovens § 8, nr. 3. Efter  

 denne  

 bestemmelse omfatter retten til aktindsigt uanset bestemmelsen i § 7 interne  

 arbejdsdokumenter, som foreligger i endelig form, når dokumenterne er  

 selvstændige dokumenter, der er udarbejdet af en myndighed for at  

 tilvejebringe  

 bevismæssig eller anden tilsvarende klarhed med hensyn til en sags faktiske  

 omstændigheder.
På den baggrund er besigtigelsesrapporter, analyserapporter  

 og  

 andre tilsvarende rapporter antaget at være omfattet af retten til  

 aktindsigt.  

 Det gælder også, selv om rapporterne indeholder subjektive skøn fra den  

 pågældende sagkyndige medarbejder.
I det foreliggende tilfælde  

 må der imidlertid lægges afgørende vægt på, at de lægefaglige konsulenter er  

 tilknyttet Den Sociale Ankestyrelse i et egentligt ansættelsesforhold.
De  

 lægefaglige udtalelser indgår i ankestyrelsens behandling af sagen på  

 principielt samme måde som juridiske udtalelser om sagens eventuelle retlige  

 problemer.
Lægekonsulenternes udtalelser adskiller sig principielt ikke fra  

 de  

 udtalelser af faglig karakter, der afgives af ansatte biologer til brug for  

 Miljøstyrelsens afgørelser i miljøklagesager eller af ansatte ingeniører til  

 brug for Justitsministeriets afgørelse af sager af bilteknisk karakter.
På  

 den  

 baggrund er Justitsministeriet mest tilbøjelig til at mene, at også den del  

 af  

 lægekonsulentens udtalelse, der vedrører et rent lægefagligt skøn, kan  

 undtages  

 fra retten til aktindsigt efter forvaltningslovens § 12, stk. 1, og  

 offentlighedslovens § 7.
Indeholder lægekonsulentens  

 udtalelse oplysninger om sagens faktiske omstændigheder, som ikke i øvrigt  

 fremgår af sagens dokumenter, f.eks. telefonisk indhentede supplerende  

 helbredsoplysninger, skal disse oplysninger ekstraheres, jf.  

 forvaltningslovens  

 § 12, stk. 2, og offentlighedslovens § 11. Indhentes der til brug for sagen  

 en  

 speciallægeerklæring eller i øvrigt erklæringer fra sagkyndige, der ikke er i  

 et egentligt ansættelsesforhold til ankestyrelsen, men som virker som  

 selvstændige, vil en sådan erklæring ikke kunne undtages som et internt  

 arbejdsdokument. Den del af  

 lægekonsulentudtalelsen, der vedrører det lægefaglige skøn, er således ikke  

 anset for omfattet af begrebet sagens faktiske omstændigheder i §  

 12, stk. 2.  

 Med udgangspunkt i denne opfattelse kan der heller ikke antages at være ret  

 til  

 aktindsigt efter § 13, nr. 3 (eller partshøringspligt efter § 19), for så  

 vidt  

 angår den lægefaglige vurdeing i konsulentudtalelserne.
Problemet om afgrænsning af  

 begrebet sagens faktiske omstændigheder er omtalt i Juridisk  

 Grundbog,  

 Forvaltningen, 4, s. 151, hvor det er anført, at andre myndigheders eller  

 særligt sagkyndiges kvalifikation af faktum er omfattet af begrebet.
Til  

 belysning nævnes, at de i en pensionssag (og tilsvarende en arbejdsskadesag)  

 indhentede speciallægeerklæringer er omfattet, men at de af ankestyrelsen  

 ansatte lægekonsulenters vurderinger ikke er det.
 Jeg kan tilslutte mig den  

 opfattelse, der er kommet til udtryk de nævnte steder, hvorefter der ikke kan  

 antages at eksistere en ret til aktindsigt efter forvaltningsloven i  

 ankestyrelsens lægekonsulentudtalelser, der alene indeholder konsulentens  

 egne  

 vurderinger af et foreliggende skriftligt materiale.
 2. Mine overvejelser om,  

 hvorvidt der på grundlag af god forvaltningsskik bør gives  

 aktindsigt i  

 lægekonsulentudtalelserne (og foretages partshøring vedrørende disse) har  

 taget  

 udgangspunkt i den fremgangsmåde, som anvendes ved domstolene, hvor alle  

 faglige vurderinger  som ikke kommer fra rettens egne fagkyndige  

 medlemmer  

 (f.eks. de børnesagkyndige meddommere i sager om anbringelse af børn uden for  

 hjemmet, jf. bistandslovens § 130)  fremlægges for retten og sagens  

 parter og  

 er genstand for procedure.
 Ankestyrelsens  

 lægekonsulenter er ikke medlemmer af afgørelsesmyndigheden, som bl.a. efter  

 sin  

 sammensætning til en vis grad kan betegnes som domstolslignende.
Opstillingen af en  

 grundsætning om krav på aktindsigt og partshøring i vurderinger afgivet af  

 lægekonsulenter  

 i ankestyrelsen måtte som udgangspunkt udstrækkes til også at gælde alle  

 andre  

 faglige vurderinger afgivet af specialister ansat af myndigheden  

 og ville  

 dermed få meget betydelige praktisk-administrative konsekvenser.
Endvidere  

 ville der kunne blive tale om en til tider vanskelig grænsedragning mellem på  

 den ene side fagkyndige og på den anden side almindelige sagsbehandlere  

 (generalister).
 Også den mulighed at  

 begrænse grundsætningen til domstolslignende forvaltningsmyndigheder ville  

 frembyde væsentlige grænsedragningsproblemer.
 Dertil kommer, at det  

 retssikkerhedsmæssigt begrundede behov for aktindsigt og partshøring i  

 sådanne  

 interne fagkyndige vurderinger i et ikke uvæsentligt omfang vil være dækket  

 ved  

 myndighedernes efterlevelse af de gældende krav til udformningen af en  

 fyldestgørende begrundelse for en afgørelse, idet det af begrundelsen nærmere  

 skal fremgå, såfremt den pågældende vurdering har været af væsentlig  

 betydning  

 for afgørelsen, jf. forvaltningslovens § 24.
På baggrund af det anførte  

 har jeg fundet ikke at burde fremkomme med en udtalelse gående på, at  

 aktindsigt i ankestyrelsens lægekonsulentudtalelser bør gives på grundlag af  

 god forvaltningsskik.
Jeg har herved også lagt vægt på, at de konsekvenser,  

 som  

 en sådan udtalelse ville få, gør problemet egnet til i givet fald at blive  

 reguleret lovgivningsmæssigt.
Jeg vil endnu en gang  

 præcisere, at ovenstående alene vedrører den del af  

 lægekonsulentudtalelserne,  

 som indeholder en rent lægefaglig vurdering.
Oplysninger om sagens faktiske  

 omstændigheder er omfattet af retten til aktindsigt efter forvaltningslovens  

 §  

 12, stk. 2.
3. Uanset at ankestyrelsen  

 hverken retligt eller på grundlag af god forvaltningsskik er forpligtet til  

 at  

 give en part indsigt i en ren lægekonsulentudtalelse, kan der  

 være grund til  

 at understrege, at ankestyrelsen som udgangspunkt er berettiget til at give  

 parten denne indsigt i henhold til princippet om meroffentlighed,  

 f.eks. i  

 forbindelse med partshøring forud for afgørelsen eller som svar på en  

 anmodning  

 om aktindsigt.
Det vil efter min opfattelse navnlig være velbegrundet at  

 imødekomme partens ønske i de tilfælde, hvor lægekonsulentudtalelsens indhold  

 må forventes at skulle indgå eller er indgået som en del af den begrundelse,  

 der skal ledsage afgørelsen, jf. forvaltningslovens §§ 22 og 24. Det sociale nævns  

 lægekonsulentudtalelse findes blandt sagens akter.
Da den alene indeholder  

 lægekonsulentens  

 egne vurderinger af et foreliggende skriftligt materiale og ikke indeholder  

 nye  

 oplysninger om sagens faktiske omstændigheder, kan der efter min opfattelse  

 ikke antages at eksistere en ret til aktindsigt efter forvaltningsloven.
Retssikkerhedslovens betydning Af § 1 og § 4 i lov om  

 retssikkerhed og administration på det sociale område fremgår følgende:
§ 1. Formålet med denne lov er at 1) sikre borgernes  

 rettigheder og indflydelse, når de sociale myndigheder behandler sager.
§ 4. Borgeren skal have mulighed for at medvirke ved behandlingen  

 af sin sag.
Kommunen og amtskommunen tilrettelægger behandlingen af sagerne  

 på  

 en sådan måde, at borgeren kan udnytte denne mulighed. Af de almindelige  

 bemærkninger til lovforslaget, jf.
Folketingstidende 1996-97, tillæg A, s.  

 4867ff, fremgår bl.a. følgende:
2. Formål, forholdet til forvaltningsloven og offentlighedsloven samt  

 hovedtræk Formålet med en lov om  

 retssikkerhed og administration på det sociale område er  

  

 at  

  

 give borgerne bedre mulighed for aktivt at medvirke og få  

 indflydelse, når de sociale myndigheder behandler deres sag, og  

  

 at  

  

 styrke borgernes retssikkerhed.
 Lov om retssikkerhed og  

 administration på det sociale område skal også ses i sammenhæng med både  

 forvaltningsloven og lov om offentlighed i forvaltningen.
 Forvaltningsloven  

  

 skal bruges af administrationen/den offentlige  

 myndighed, når den træffer en afgørelse, der stifter ret eller pligt for en  

 part, som på det sociale område typisk er borgeren/ansøgeren.
 Der er i forvaltningsloven  

 bl.a. regler om aktindsigt, partshøring, begrundelse, inhabilitet,  

 tavshedspligt,  

 vejledning og klagevejledning.
 Offentlighedsloven  

  

 skal altid bruges af administrationen/den  

 offentlige myndighed, når den behandler en sag, selv om sagen ikke medfører,  

 at  

 der træffes en afgørelse, der stifter ret eller pligt over for en enkelt  

 borger.
 Det fremgår bl.a. af  

 offentlighedsloven, at administrationen har pligt til at nedskrive mundtlige  

 oplysninger,  

 der har betydning for at afgøre en sag.
 Kapitel 2  

  

 indeholder forslag, som ikke alle er nye, men som  

 fastlægger nogle væsentlige principper i forhold til borgerne:
- borgeren skal have  

 mulighed for at medvirke ved behandlingen af sin sag 3.2 Medindflydelse Meget væsentlige  

 forudsætninger for et godt samspil mellem borgeren og forvaltningen handler  

 om  

 forhold, som ikke kan reguleres direkte ved lovbestemmelser.
Det drejer sig  

 fx  

 om en god dialog mellem borgeren og sagsbehandleren og om at behandle  

 borgerne  

 hensynsfuldt.
 Men lovregler kan på visse  

 punkter understøtte bestræbelserne for, at myndighederne gør, hvad der er  

 muligt for at få en god kvalitet i sagsbehandlingen.
Dette gælder med hensyn til  

 at give borgerne mulighed for aktivt at deltage, når deres sag behandles.
Det  

 fremgår af  

  

 § 4  

  

 , som er et udtryk for god  

 forvaltningspraksis, og er derfor ikke udtryk for noget helt nyt.
Men  

 princippet er så vigtigt, at det bør kunne læses direkte i lov om  

 retssikkerhed  

 og administration på det sociale område.
 Borgernes medindflydelse har  

 forskellige facetter, og nogle af de centrale punkter er samlet under de  

 følgende overskrifter.
3.2.2. Respekt for borgeren Respekt for borgeren som  

 person drejer [sig] også om den måde, som den konkrete sag takles på.
 Det har fx betydning, at  

 sagsbehandleren fremlægger faglige vurderinger i samarbejde med borgeren for  

 at  

 opnå sammenhæng mellem  

  

 på den ene side  

  

 borgerens liv og opfattelse af sin egen situation og  

  

 på den anden side  

  

 den faglige vurdering af de oplysninger, der er i  

 sagen, og de handlemuligheder, som lovgivningen giver.
 Det er nødvendigt at få  

 denne sammenhæng frem, fordi de konkrete afgørelser om hjælp ofte  

 forudsætter,  

 at borgeren selv sætter sig nogle mål og træffer sine egne beslutninger, som  

 skal støtte målet og hensigten med den hjælp, som myndigheden giver.
3.2.3. God dialog giver øget forståelse En grundlæggende  

 forudsætning for medindflydelse er en god dialog og en åben og gennemskuelig  

 beslutningsproces.
Det har betydning for, at  

 borgeren kan føle sig tryg ved resultatet.
For når borgeren er klar over, at  

 hans eller hendes synspunkter har været taget i betragtning, og borgeren  

 kender  

 myndighedens begrundelse for afgørelsen, er den lettere at acceptere, selv om  

 den ikke svarer til borgerens forventninger.
Det er derfor vigtigt, at  

 grundlaget for en afgørelse formidles på en klar og forståelig måde.
En  

 formel  

 begrundelse eller en henvisning til generelle forhold vil i mange tilfælde  

 ikke  

 være tilstrækkelig.
Det vil snarere kunne virke som en opfordring til  

 borgeren  

 om at bruge sine muligheder for at klage i stedet for at prøve at forstå,  

 hvorfor afgørelsen er, som den er.
Det gælder navnlig, hvis  

 myndigheden og borgeren vurderer forholdene forskelligt.
I sådanne pressede  

 situationer kan der ofte opstå forvirring og uklarhed.
Omhyggeligt begrundede  

 faglige vurderinger er et godt middel til at undgå yderligere uklarhed og  

 usikkerhed, og er med [til] at gøre det klart, hvad sagens kerne er.
3.2.6. Krav til administrationen Det fremgår af  

  

 § 4  

  

 , at kommunen og amtskommunen skal  

 tilrettelægge sin administration på en sådan måde, at borgeren kan udnytte  

 sin  

 mulighed for at få indflydelse.
Bestemmelsen giver en overordnet ledetråd  

 for,  

 hvordan en kommune eller amtskommune konkret skal tilrettelægge arbejdet.
Det er kommunalbestyrelsen  

 eller amtsrådet, som ud fra egne politiske prioriteringer og muligheder  

 afgør,  

 hvordan deres administration bedst kan indrettes således, at borgerne aktivt  

 kan medvirke. Af bemærkningerne til  

 lovforslagets enkelte bestemmelser, jf. s. 4882ff, fremgår bl.a. følgende:
Til § 4 § 4  

  

 lovfæster et vigtigt princip om, at den, som skal have hjælp,  

 skal have mulighed for at medvirke ved behandlingen af sagen, og at  

 kommunerne  

 og amtskommunerne derfor skal tilrettelægge deres arbejdsgange på en sådan  

 måde, at borgeren får mulighed for dette.
Bestemmelsen om, at den, der  

 får hjælp, skal inddrages i sagsbehandlingen, er en lovfæstelse af gældende  

 ret.
Det følger af god forvaltningsskik, at forvaltningen (myndigheden) i et  

 samspil med borgeren forsøger at løse det sociale problem,   I den dagældende vejledning  

 af 6. marts 1998 om retssikkerhed og administration på det sociale område  

 stod  

 bl.a. følgende:
   

  

 9.
Ved god forvaltningsskik  

 forstås bl.a., - at faglige vurderinger  

 fremlægges og vurderes i samarbejde med borgeren med det formål at få en  

 sammenhæng mellem borgerens livsverden og selvforståelse og den faglige  

 vurdering af de foreliggende oplysninger og handlemuligheder, - at valg og beslutninger  

 altid træffes i samarbejde med borgeren, herunder at det i forbindelse med  

 faglige vurderinger tydeligt meddeles, at man er villig til drøfte disse, og  

 at  

 myndigheden også er parat til yderligere overvejelser, hvis det er  

 nødvendigt, 18. § 4 lovfæster princippet om, at den, som skal have hjælp, skal  

 have mulighed for at medvirke ved behandlingen af sin sag.
Og det præciseres,  

 at kommunerne og amtskommunerne skal tilrettelægge deres arbejdsgange på en  

 sådan måde, at borgeren får mulighed for at medvirke.
 I loven eller dens  

 forarbejder er det ikke angivet, hvordan princippet om mulighed for medvirken  

 konkret skal udmøntes.
20. Medindflydelse i form af en god dialog og en åben og  

 gennemskuelig beslutningsproces har betydning for, at borgeren kan føle sig  

 tryg ved resultatet.
Når borgeren ved, at hans eller hendes synspunkt har  

 været  

 taget i betragtning, og når borgeren kender myndighedens begrundelse for  

 afgørelsen,  

 er denne sikkert lettere at forstå og acceptere.
Det gælder især, hvis  

 myndigheden og borgeren vurderer forholdene forskelligt.
I sådanne  

 situationer  

 kan der ofte opstå forvirring og uklarhed.
Omhyggeligt begrundede faglige  

 vurderinger kan her være et godt middel til at undgå yderligere uklarhed og  

 usikkerhed. De ovennævnte punkter i  

 vejledningen fra 1998 svarer i det væsentligste til indholdet i punkterne 9,  

 41  

 og 43 i vejledningen af 7. juni 2000 gældende fra den 1. august 2000.
 Bestemmelsen i  

 retssikkerhedslovens § 4 retter sig efter sin ordlyd mod kommuner og  

 amtskommuner.  

 Endvidere fremgår det af forarbejderne at det er kommunalbestyrelsen eller  

 amtsrådet som ud fra egne politiske prioriteringer og muligheder afgør  

 hvordan  

 deres administration bedst kan indrettes således at borgerne aktivt kan  

 medvirke.
Imidlertid mener jeg at  

 reglens placering i retssikkerhedsloven indebærer at den i et eller andet  

 omfang må være udtryk for en retlig standard som må gennemsyre  

 myndighedsbehandlingen på det sociale område.
Derfor må princippet efter min  

 opfattelse også inddrages af andre myndigheder på det sociale område for hvem  

 retssikkerhedsloven i øvrigt er gældende.
Lægekonsulentudtalelser har  

 ved behandlingen af en række sager på det sociale område  herunder  

 afgørelser  

 om retten til førtidspension  ofte haft en ganske central indflydelse  

 på  

 resultatet af afgørelserne.
Disse udtalelser er i udpræget grad udtryk for en  

 faglig vurdering.
I forarbejderne til retssikkerhedslovens § 4 er som et af  

 de  

 centrale punkter der kan udledes af bestemmelsen, nævnt respekten for  

 borgeren.  

 Som et eksempel på denne respekt nævnes at det har betydning at  

 sagsbehandleren  

 fremlægger faglige vurderinger i samarbejde med borgeren for at opnå en  

 sammenhæng mellem på den ene side borgerens liv og opfattelse af sin egen  

 situation, og på den anden side den faglige vurdering af de oplysninger der  

 er  

 i sagen, og de handlemuligheder som lovgivningen giver.
Der skelnes i  

 forarbejderne  

 til denne bestemmelse ikke mellem interne og eksterne dokumenter.
På baggrund af den centrale  

 betydning som netop lægekonsulentudtalelserne ofte har for resultatet af en  

 afgørelse på det sociale område, forekommer det mig naturligt at lade den  

 borger som den konkrete sag angår, få kendskab til en sådan central vurdering  

 der foreligger i sagen, også før beslutningen om myndighedens endelige  

 afgørelse er truffet.
Dette giver netop borgeren en mulighed for at gøre sine  

 synspunkter gældende på et tidspunkt hvor det kan få betydning for  

 afgørelsen.
 Jeg har noteret mig at Det  

 Sociale Nævn for Århus Amt og Den Sociale Ankestyrelse begge følger den  

 praksis  

 at der gives borgeren mulighed for efterfølgende  det vil sige efter at  

 myndighedens afgørelse er truffet  at blive bekendt med indholdet af  

 lægekonsulentudtalelserne.
 Som det fremgår, mener jeg  

 imidlertid at det vil være bedst stemmende med princippet i  

 retssikkerhedslovens  

 § 4 og forarbejderne hertil at gøre borgeren bekendt med indholdet forud for  

 afgørelserne.
Jeg har gjort myndighederne  

 bekendt med min opfattelse.
Imidlertid har jeg ikke fundet grundlag for at  

 udtrykke min opfattelse i form af kritik af det sociale nævns og Den Sociale  

 Ankestyrelses afgørelser om at afslå aktindsigt forud for nævnets afgørelse.
Det sociale nævns mødeoplæg Det sociale nævns  

 sekretariat er en del af forvaltningsmyndigheden.
 Materiale udarbejdet af et  

 sekretariat til brug for et kollegialt forvaltningsorgans overvejelser er  

 omfattet af forvaltningslovens § 12, stk. 1, nr. 1, og er dermed internt  

 arbejdsmateriale når sekretariatet er en del af forvaltningsmyndigheden, jf.  

 John Vogter, Forvaltningsloven med kommentarer (1999), s. 293.
 Da oplægget alene indeholder  

 en kronologisk gengivelse af (A)s sygdomsforløb, sådan som det i øvrigt  

 er  

 dokumenteret i sagens øvrige dokumenter, og ikke indeholder nye oplysninger  

 om  

 sagens faktiske omstændigheder, kan der ikke antages at eksistere en ret til  

 aktindsigt efter forvaltningsloven, jf. det jeg har anført ovenfor om  

 lægekonsulentudtalelser.
De betragtninger om retssikkerhedslovens  

 betydning som jeg har givet udtryk for for så vidt angår  

 lægekonsulentudtalelser, gør sig ikke på samme måde gældende vedrørende  

 nævnsmødeoplæg.
Nævnsmødeoplæggene udarbejdes således ikke af den særlige  

 fagkyndige  

 ekspertise som lægekonsulentudtalelserne, men er et uforbindende oplæg til  

 nævnsmødet fra en medarbejder der som udgangspunkt ikke har en særlig  

 fagkundskab som ikke også er repræsenteret i nævnet.
På denne baggrund har  

 jeg  

 ikke bemærkninger til at det sociale nævn og Ankestyrelsen afslog (A)s  

 anmodning om aktindsigt i nævnsmødeoplægget.
 Jeg vil præcisere, som også  

 nævnt ovenfor i min udtalelse fra 1990, at forvaltningslovens § 12, stk. 1,  

 nr.  

 1, ikke begrænser en parts ret til aktindsigt i oplysninger vedrørende sagens  

 faktiske omstændigheder der er af væsentlig betydning for sagens afgørelse,  

 og  

 som alene indeholdes i interne arbejdsdokumenter, jf. forvaltningslovens §  

 12,  

 stk. 2.
 Uanset at myndighederne  

 hverken retligt eller på grundlag af god forvaltningsskik er forpligtet til  

 at  

 give en part indsigt i et nævnsmødeoplæg, kan der være grund til at  

 understrege  

 at nævnet som udgangspunkt er berettiget til at give parten denne indsigt i  

 henhold til princippet om meroffentlighed, f.eks. i forbindelse  

 med  

 partshøring forud for afgørelsen eller som svar på en anmodning om  

 aktindsigt.
Den Sociale Ankestyrelses efterprøvelseskompetence I brev af 15. juni 1999  

 skrev Ankestyrelsen som nævnt bl.a. følgende:
Det bemærkes, at  

 ankestyrelsen ikke har kompetence til at pålægge nævnet at give aktindsigt i  

 mødeoplægget eller i lægekonsulentudtalelsen efter princippet om  

 meroffentlighed.
Denne afgørelse er alene i  

 nævnet. I sin udtalelse til mig af  

 23. december 1999 skrev Ankestyrelsen endvidere bl.a. følgende:
Ankestyrelsen skal  

 endvidere udtale, at nævnet således ikke efter loven var forpligtet til at  

 give  

 aktindsigt i de ønskede oplysninger men kunne have gjort det efter princippet  

 om meroffentlighed.
Ankestyrelsen har ikke kompetence til at pålægge nævnet  

 dette. § 69 i retssikkerhedsloven  

 har følgende ordlyd:
§ 69.  

  

 Det sociale nævn og Ankestyrelsen kan kun, når der  

 foreliggger særlige omstændigheder, efterprøve det skøn, der indgår i en  

 afgørelse truffet af kommunen eller amtskommunen. Af de almindelige bemærkninger  

 til lovforslaget, jf.
Folketingstidende 1996-97, tillæg A, s. 4875f, fremgår  

 bl.a. følgende:
  

  

 6.3. Ankemyndighedernes adgang til at efterprøve skønsmæssige  

 afgørelser I forslaget til § 69 formuleres en generel  

 regel om det sociale nævns og Ankestyrelsens mulighed for i sociale sager at  

 efterprøve de dele af en afgørelse, som bygger på et skøn.
Der er i dag i bistandsloven  

 § 15, stk. 5, en regel, som siger, at de sociale ankenævn og Ankestyrelsen  

 kun  

 kan tilsidesætte en kommunal skønsmæssig afgørelse, hvis skønnet er ulovligt  

 eller åbenbart urimeligt.
Denne bestemmelse trådte i kraft den 1. januar  

 1992.
Kontanthjælpsudvalgets rapport fra september 1994 Betydningen af reglen i  

 bistandslovens § 15, stk. 5, har været behandlet i den første rapport fra  

 Socialministeriets Kontanthjælpsudvalg.
I denne rapport redegøres  

 der for, at Ankestyrelsens praksis ved bedømmelsen af skønsmæssige afgørelser  

 har taget udgangspunkt i synspunkter, der svarer til den forvaltningsretlige  

 teori.
Ankestyrelsen efterprøver således selve sagsbehandlingen,  

 sagsoplysningerne og det juridiske grundlag.
Ankestyrelsen efterprøver også  

 de  

 kriterier, som kommunen har lagt til grund, herunder også hvordan disse er  

 prioriteret og vægtet.
Ankestyrelsen påser også, at lighedsgrundsætningen  

 ikke  

 er tilsidesat, og at der ikke ved afgørelsen forfølges ulovlige formål.
 Kontanthjælpsudvalget  

 konkluderede, at den måde, som Ankestyrelsen efterprøver skønsmæssige  

 afgørelser ud fra reglen i bistandslovens § 15, stk. 5, svarer til den  

 efterprøvelse,  

 som domstolene og ombudsmanden foretager af skønsmæssige afgørelser.
Domstolenes og ombudsmandens praksis Det er i grundlovens § 63  

 bestemt, at domstolene er berettigede til at påkende ethvert spørgsmål om  

 øvrighedsmyndighedens grænser, dvs. at der er domstolskontrol med  

 forvaltningen  

 også, når forvaltningen udøver et skøn.
 Rækkevidden af denne  

 bestemmelses betydning er fastlagt gennem domstolenes praksis og fx i den  

 måde,  

 som Ombudsmanden vurderer de skønsmæssige dele i de sager, som Ombudsmanden  

 behandler.
 Praksis er, at når der i en  

 afgørelse indgår skøn, så efterprøver domstolene og Ombudsmanden om den  

 myndighed, hvis afgørelse er til bedømmelse, har udøvet skønnet lovligt.
 Heri indgår navnlig, om  

 sagens faktiske omstændigheder er rigtige, om der eventuelt er taget hensyn  

 til  

 ulovlige kriterier, om myndigheden har foretaget en konkret individuel  

 afvejning af sagens omstændigheder og, om lighedsgrundsætningen er fulgt.  

 Endvidere efterprøves skønsmæssige afgørelser mere intenst, jo mere  

 indgribende  

 en beslutning er.
 Ankestyrelsen og de sociale  

 ankenævn forholder sig ligesom domstolene selvstændigt til lægelige  

 skønsmæssige vurderinger, som derfor ikke uden videre lægges til grund,  

 uanset  

 de indgår i en skønsmæssig vurdering.
Forslaget til formulering af § 69 Forslaget til § 69 om  

 ankemyndighedernes adgang til at efterprøve skønnet er formuleret således, at  

 gældende ret videreføres, således som denne er fastlagt af domstolenes og  

 Ombudsmandens praksis m.v.
Det ville være særdeles  

 uhensigtsmæssigt, hvis den sociale lovgivning indrettes således, at de  

 sociale  

 klageorganers mulighed for at efterprøve skønsmæssige afgørelser er begrænset  

 i  

 forhold til domstolene eller Ombudsmanden.
En konsekvens af en sådan  

 retstilstand ville være, at borgerne for at være sikre på, at deres sag blev  

 efterprøvet fuldt ud, ville være nødt til at indbringe deres klage for  

 domstolene.
Dette ville oplagt være  

 uhensigtsmæssigt, og som det fremgår af ovenstående, er dette da heller ikke  

 gældende ret.
Det gælder også praksis efter bistandslovens § 15, stk. 5. Det  

 foreslåes derfor, at bestemmelsen også får virkning for de andre sociale  

 love. I pkt. 205 i vejledning af  

 7. juni 2000 om lov om retssikkerhed og administration på det sociale område  

 står bl.a. følgende:
 205.  

  

 At en afgørelse bygger på et skøn  eller at der som et led i  

 afgørelsen indgår et eller flere skønsmæssige elementer  betyder ikke,  

 at  

 afgørelsen ikke kan efterprøves af klagemyndighederne, ombudsmanden eller  

 domstolene.
Efterprøvelsen består i at  

 konstatere, om myndigheden overhovedet har foretaget et skøn og fx ikke bare  

 anvendt interne retningslinier uden at vurdere sagen konkret.
I  

 efterprøvelsen  

 indgår også, om sagens faktiske omstændigheder er korrekt beskrevet, om  

 sagsbehandlingsreglerne (forvaltningsloven m.m.) er fulgt, om ensartede  

 tilfælde er behandlet ens (lighedsgrundsætningen), om der eventuelt er taget  

 hensyn til ulovlige kriterier, og om hensynene er prioriteret i  

 overensstemmelse med almindelige retsprincipper. § 69 i retssikkerhedsloven er  

 som nævnt i forarbejderne til bestemmelsen en generel regel om bl.a.  

 Ankestyrelsens mulighed for at efterprøve de dele af en afgørelse der bygger  

 på  

 et skøn.
Det betyder at Ankestyrelsen  

 også i sager om aktindsigt efter meroffentlighedsprincippet i sociale sager  

 har  

 kompetence og er forpligtet til at efterprøve det sociale nævns afgørelser i  

 samme omfang som ved andre skønsmæssige afgørelser, herunder påse at  

 lighedsgrundsætningen ikke er tilsidesat, og at der ikke ved afgørelsen er  

 forfulgt ulovlige formål.
Ankestyrelsen skal med andre ord påse at skønnet er  

 udøvet lovligt.
 Jeg har gjort Det Sociale  

 Nævn for Århus Amt og Den Sociale Ankestyrelse bekendt med min opfattelse.
Jeg foretager mig herefter  

 ikke mere i anledning af Foreningen (B)s henvendelse. NOTER: (*)  

 FOB 1990, s. 216.
