Arbejdsgiverbetalt bredbånd Spørgsmål SKAT bedes  

 bekræfte, at spørgers refusion af udgifter til bredbåndsforbindelse mod  

 dokumentation opfylder betingelserne for skattefrihed jf. ligningslovens §  

 16,  

 stk. 13.
Svar Ja, se dog  

 sagsfremstilling.
Beskrivelse af  

 de faktiske forhold Spørger er et  

 uddannelsescenter for voksne.
Nogle af centerets ansatte har  

 bredbåndsforbindelse  

 eller lignende på deres bopæl registreret i deres eget navn.
Via  

 bredbåndsforbindelsen har de ansatte adgang til spørgers netværk.
 Hvor spørger  

 skønner, at medarbejderen har et arbejdsrelateret behov for  

 bredbåndforbindelse,  

 kan medarbejderen, efter individuel aftale, få refunderet en individuel  

 fastsat  

 andel af de afholdte udgifter mod dokumentation.
 Medarbejdergrupperne  

 omfattet af ovenstående er ansatte i administrationen og undervisere.
Spørgers eventuelle opfattelse ifølge anmodning og bemærkninger til  

 sagsfremstilling Det er revisors  

 opfattelse, at det ikke medfører skattepligt for spørgers ansatte, at spørger  

 refunderer de ansattes udgifter til bredbåndsforbindelse op til et vist  

 beløb,  

 uanset om bredbåndsforbindelsen er oprettet i den ansattes navn, den ansattes  

 ægtefælles/samlevers navn eller spørgers navn.
 Af  

 ligningslovens § 16, stk. 13 fremgår følgende:
"Værdien af  

 helt eller delvis vederlagsfri privat arbejdsgiverbetalt datakommunikation  

 via  

 en dataforbindelse tilsluttet en arbejdstagers computer beskattes ikke, når  

 arbejdstageren fra sin computer har adgang til arbejdsstedets netværk." Hverken af  

 bestemmelsens ordlyd eller af forarbejderne til loven fremgår det, at det er  

 en  

 betingelse, at datakommunikationsforbindelsen er oprettet i arbejdsgiverens  

 navn.
 Derimod  

 behandles arbejdsgiverbetalt datakommunikationsforbindelse efter reglerne om  

 fri telefon og vi henviser i den forbindelse til ligningslovens § 16, stk. 3,  

 hvor blandt andet følgende fremgår:
 "Værdien af  

 følgende goder beskattes uden hensyn til grundbeløbet, og værdien af disse  

 goder medregnes ikke ved beregningen af, om grundbeløbet er overskredet:
 ...
3) Fri telefon,  

 herunder arbejdsgiverbetalt datakommunikation, jf. dog stk. 13. Ved fri  

 telefon  

 forstås, at en telefon enten er oprettet i arbejdsgiverens navn, eller at  

 arbejdsgiveren fuldstændigt eller op til et bestemt beløb betaler eller  

 refunderer den skattepligtiges telefonudgifter." Heraf fremgår  

 det, at det ikke er en betingelse for at blive omfattet af reglerne om fri  

 telefon, at telefonen er oprettet i arbejdsgiverens navn.
Tværtimod fremgår  

 det  

 direkte, at telefonen kan være oprettet i arbejdstagerens navn, når blot  

 arbejdsgiveren fuldstændigt eller op til et vist beløb betaler  

 telefonudgiften.  

 Fra 1/1 2001 anses arbejdsgiverens betaling af den ansattes telefonregning op  

 til et vist maksimumsbeløb for fri telefon og ikke som telefontilskud, jf.  

 lov  

 nr. 1301 af 20/12 2000.
 Det er revisors  

 opfattelse, at det afgørende er, om arbejdsgiveren har forpligtet sig til at  

 bære en del af udgiften og dermed bærer den direkte økonomisk risiko for  

 denne  

 del af regningen - og at det omvendt ikke er afgørende, i hvis navn  

 forbindelsen  

 er oprettet.
I nærværende  

 tilfælde har spørger forpligtet sig til overfor sine ansatte at refundere  

 udgifter til erhvervsmæssig brug af bredbåndsforbindelse - dog med  

 individuelt  

 fastsatte maksimale beløb.
Refusion sker kun mod fremlæggelse af  

 dokumentation,  

 og der er således ikke tale om, at arbejdsgiver yder et tilskud, uanset om  

 den  

 ansatte har afholdt udgifter til erhvervsmæssig brug af bredbåndsforbindelsen  

 eller ej.
Det er således vores opfattelse, at det ikke er en betingelse for  

 skattefriheden at datakommunikationsforbindelsen er oprettet i arbejdsgivers  

 navn.
SKATs indstilling og begrundelse Det fremgår af  

 ligningslovens § 9 stk. 5, at godtgørelser, der udbetales af arbejdsgiveren  

 for  

 udgifter, som lønmodtageren påføres som følge af arbejdet, medregnes ved  

 indkomstopgørelsen.
Det gælder dog ikke godtgørelse for rejseudgifter mv.  

 omfattet af §  

 9 A  

 eller § 31,  

 stk. 4 og befordringsudgifter omfattet af § 9 B eller § 31 stk. 5.
 Det fremgår  

 endvidere af ligningslovens § 16 stk.1, at tilskud til telefon udenfor  

 arbejdsstedet medregnes til indkomsten.
Som anført af  

 revisor blev begrebet fri telefon omdefineret ved nr. 1301 af 20/12 2000.  

 Tidligere  

 omfattede fri telefon alene de tilfælde, hvor arbejdsgiveren bar en risiko  

 for  

 udgiftens størrelse, enten fordi hele udgiften eller en forholdsmæssig andel  

 af  

 denne påhvilede arbejdsgiveren.
Efter lovændringen omfatter begrebet fri  

 telefon også tilfælde, hvor arbejdsgiveren betaler eller refunderer den  

 skattepligtiges telefonudgifter op til et bestemt beløb.
Værdi af fri  

 telefon er - jf.
SKAT meddelelse,  


  

 SKM2005.510.SKAT  


  

 - fastsat til 3.000 kr. for 2006, hvis arbejdsgiveren mv. har betalt  

 telefonregningen for hele året, og ellers med en forholdsmæssig værdi, dog  

 højst med arbejdsgiverens faktiske udgift.
Der skal ikke ske yderligere  

 beskatning, såfremt en lønmodtager udover telefon til rådighed i hjemmet får  

 stillet flere telefoner til rådighed, fx biltelefon eller telefon i et  

 sommerhus.
Fri telefon i  

 forbindelse med datakommunikation, der giver adgang til arbejdsgiverens  

 netværk,  

 er skattefri i medfør af ligningslovens § 16, stk. 13. Det fremgår af  

 Ligningsvejledningen Alm.
Del  


  

 A.B.1.9.13  


,  

 at det er en forudsætning for skattefriheden efter ligningslovens § 16, stk.  

 13, at medarbejderen via datakommunikationsforbindelsen kan få adgang  

 til  

 arbejdsgiverens interne netværk.
Det betyder på den ene side, at det  

 ikke  

 er nok, at medarbejderen har adgang til arbejdsgiverens hjemmeside, hvor  

 almindelige internetbrugere også har adgang.
På den anden side er det heller  

 ikke et krav, at medarbejderen har adgang til alle arbejdsgiverens  

 interne  

 systemer.
Datakommunikationen skal være etableret på en sådan måde,  

 at medarbejderen kan siges at have en reel hjemmearbejdsplads.
Det er efter  

 SKATs opfattelse ikke et krav for anvendelse af bestemmelsen i ligningslovens  

 §  

 16, stk. 13, at datakommunikationsforbindelsen er oprettet i arbejdsgiverens  

 navn, eller at den datakommunikationsudgift arbejdsgiveren refundere formelt  

 påhviler arbejdstageren.
Det er efter SKATs opfattelse tilstrækkeligt, at  

 udgiften påhviler en ægtefælle/samlever.
 SKAT indstiller  

 på denne baggrund, at der svares ja til spørgsmålet, under forudsætning af,  

 at  

 de øvrige betingelser for skattefrihed efter ligningslovens § 16, stk. 13 er  

 opfyldt.
Skatterådets afgørelse og begrundelse Skatterådet  

  

 tiltræder SKATs  

 indstilling med den anførte begrundelse.
Svaret er bindende for skattemyndighederne i følgende periode Svaret er  

 bindende i 5 år fra afgørelsens dato.
