Nr BTL 51 Betænkning over Forslag til lov om ændring af forskellige skattelove  

 (Succession ved familieoverdragelse)   

 Nr L 51 1988-89, 1. samling Afgivet af Skatte- og Afgiftsudvalget Afgivet: 19881202 Udvalget har behandlet lovforslaget i nogle møder og har herunder stillet spørgsmål til skatteministeren, som denne har besvaret dels mundtligt og dels skriftligt.
En række af disse spørgsmål og skatteministerens besvarelse heraf er optrykt i et bilag til denne betænkning.
 Udvalget har endvidere modtaget mundtlige og/eller skriftlige henvendelser  

 fra:
Dansk Erhvervsgartnerforening, Det Danske Advokatsamfund, Advokatrådet og Erhvervenes Skattesekretariat.
 Herefter indstiller et mindretal (Det Konservative Folkepartis,  

 Venstres, Fremskridtspartiets, Det Radikale Venstres og Kristeligt  

 Folkepartis medlemmer af udvalget) lovforslaget til vedtagelse uændret.
 Mindretallet har noteret sig ministerens besvarelse af spørgsmål 2, 6 og  

 7. Det fremgår heraf, at ministeren har principiel sympati for tanken om at  

 inddrage medarbejdere under en successionsordning og derfor vil nedsætte et  

 embedsmandsudvalg, der skal undersøge mulighederne for at udvide  

 successionsordningen til at omfatte medarbejderne, og på det grundlag  

 overveje yderligere lovgivning.
 Et andet mindretal (Socialdemokratiets og Socialistisk Folkepartis  

 medlemmer af udvalget) indstiller lovforslaget til forkastelse ved 3.  

 behandling.
 Et flertal inden for dette mindretal (Socialdemokratiets medlemmer  

 af udvalget) ønsker at udtale følgende:
Udvalgsbehandlingen har bekræftet, at der er tale om en meget vanskeligt  

 gennemskuelig lovgivning, der favoriserer familieoverdragelser frem for alle  

 andre generationsskifter, og som favoriserer den ældre og ovedragende  

 generation frem for den yngre generation, der skal drive virksomheden videre.  

 Lovforslaget vil gavne den ældre generation og cementere en een gang skabt  

 formueskævhed i Danmark.
På denne måde hindres udviklingen af et åbent og  

 dynamisk erhvervsliv.
Forslaget hindrer, at de bedst kvalificerede overtager  

 og driver det danske erhvervsliv til skade for produktion, beskæftigelse og  

 eksport.
 Socialdemokratiet tager skarp afstand fra anvendelsen af omkring en kvart  

 milliard kroner på at skævvride generationsskifterne, fra at eftergive den  

 ældre generation skattegevinster, der ellers skulle have været betalt  

 tilbage, og fra at fastholde og udbygge formueskævheder i det danske samfund.
Et mindretal inden for dette mindretal (Socialistisk Folkepartis  

 medlemmer af udvalget) udtaler, at mindretallet under ingen omstændigheder  

 kan medvirke til denne gaveuddeling, som ikke sikrer så meget som een eneste  

 arbejdsplads, men som kun sikrer, at de mennesker, der har overafskrevet,  

 aldrig nogen sinde kommer til at betale skat af den fortjeneste, som  

 overafskrivningerne medfører ved overdragelse.
Et logisk skridt til  

 ligestilling ved overdragelser i levende live og ved dødsfald var at afskaffe  

 de helt urimeligt gunstige regler ved dødsfald.
 Et tredje mindretal (Centrum-Demokraternes medlem af udvalget) vil  

 redegøre for sin stilling til lovforslaget ved dettes 2. behandling.
Aagaard (KF) Else Theill Sørensen (KF) Pernille Sams (KF) Svend Heiselberg  

 (V) nfmd.
Skrumsager Skau (V) Glistrup (FP) Elisabeth Arnold (RV) Bente  

 Juncker (CD) Kofod-Svendsen (KRF) Helen Beim (S) Erling Christensen (S) Pia  

 Gjellerup (S) Klaus Hækkerup (S) Grete Schødts (S) Stavad (S) fmd.  

Bjørn Poulsen (SF) Jens Thoft (SF) Bilag Nogle af udvalgets spørgsmål til skatteministeren og dennes svar herpå:
 Spørgsmål 1:
»Ministeren bedes redegøre for de betænkeligheder, der er ved en  

 almindelig successionsordning, men som ikke findes ved  

 familiesuccession.« Svar:
Spørgsmålet er forstået således, at udvalget ønsker oplyst, hvilke  

 betænkeligheder der knytter sig til en regel om, at der altid skal kunne  

 succederes ved generationsskifte af en erhvervsvirksomhed, hvad enten  

 generationsskiftet sker inden for eller uden for familiens kreds.
Problemet  

 er behandlet s. 80 ff. i Generationsskifteudvalgets betænkning (betænkning  

 nr. 1111/1987).
Betænkelighederne knytter sig til det forhold, at et generationsskifte  

 ikke er noget skarpt og veldefineret begreb.
Skal man afgrænse  

 generationsskifteoverdragelser over for andre overdragelser, er det  

 nødvendigt at finde frem til kriterier, der sikrer, at erhververen typisk er  

 yngre og har til hensigt at knytte sin indkomsterhvervelse over en længere  

 periode til virksomheden.
Generationsskiftelempelsen bør endvidere afgrænses  

 således, at den fortrinsvis kommer de tilfælde til gode, hvor  

 avancebeskatningen skal finansieres af virksomheden selv i en sådan grad, at  

 skattebetalingen kan medføre uhensigtsmæssig låntagning eller bortsalg af  

 dele af virksomheden.
Generationsskifteudvalgets medlemmer var alle enige om, at det ikke var  

 muligt at nå frem til en definition af generationsskiftebegrebet, der var  

 tilstrækkelig klar og entydig til, at regler, der tillod succession ved alle  

 generationsskifter, ville være forsvarlige.
Jeg er enig i denne vurdering.
 Spørgsmål 2:
»Har ministeren tænkt sig at komme med ændringsforslag, der vil  

 fremme medarbejdernes muligheder for at overtage den virksomhed, hvori de er  

 ansat?» Svar:
Ved overdragelse til medarbejdere vil erhververen ofte (ligesom ved  

 familieoverdragelser) kunne savne likviditet i en sådan grad, at  

 finansieringen af overdragerens avancebeskatning kan medføre uhensigtsmæssig  

 låntagning i virksomheden.
Det kunne for så vidt tale for at søge at udvide  

 den successionsberettigede kreds til også at omfatte medarbejdere, men som  

 det vil fremgå af det følgende, knytter der sig visse betænkeligheder hertil,  

 som gør, at jeg ikke agter at stille ændringsforslag.
 Ved den nærmere gennemgang må der sondres mellem overdragelse til  

 kollektive enheder af medarbejdere og overdragelse til enkelte  

 mearbejdere.
 1. Overdragelse til kollektive enheder af medarbejdere rejser en  

 række spørgsmål om disses organisationsform.
a.
Hvis etablering skal ske i form af medarbejderselskaber, skal  

 der således tages stilling til, om det vil være nødvendigt med begrænsninger  

 i aktiernes omsættelighed.
Som eksempler på de overvejelser, man må gøre sig,  

 kan nævnes, om aktierne skal kunne sælges til personer uden for de ansattes  

 kreds, hvad der skal ske, når medarbejderkredsen udvides eller formindskes,  

 og om der skal fastsættes en maksimering af det antal aktier, som den enkelte  

 ansatte kan eje.
Fastsættelsen, administrationen og håndhævelsen af sådanne  

 begrænsninger vil dog give anledning til problemer.
Efter gældende ret kan  

 man godt fastsætte visse omsætningsbegrænsninger for aktierne i et  

 aktieselskab, men det er selskabet selv, der påser, at begrænsningerne  

 overholdes.
Det er et spørgsmål, om dette er holdbart, hvis der knyttes  

 skattemæssige privilegier til selskabet.
Man kan også spørge, hvilke  

 retsvirkninger der skal knytte sig til, at eventuelle begrænsninger ikke  

 overholdes.
Bortfald af successionen kan i hvert fald ikke komme på tale.
Den  

 rammer nemlig kun overdrageren, der så skal betale særlig indkomstskat.
Den  

 rammer ikke selskabet.
Man skal også overveje, hvad man vil gøre i de  

 erhverv, der efter gældende regler ikke kan drives i selskabsform.
b.
Overdragelse til medarbejderfonde rejser til dels samme  

 problemer.
Man skal overveje, om man vil stille særlige krav til vedtægternes  

 udformning, herunder spørgsmålet, om der må ske udlodning af opsparet  

 overskud i fonden til de ansatte, og efter hvilke regler det må ske.
Spørgsmålet, om fondsmyndighedens tilsyn er tilstrækkelig effektivt til  

 formålet, må også overvejes.
Også her opstår spørgsmålet om hvilke sanktioner  

 der skal gælde, hvis vedtægterne ikke overholdes.
Generationsskifteudvalget mente ikke, at det havde analyseret de problemer  

 af selskabsretlig, arbejdsmarkedspolitisk og anden art til bunds, som knytter  

 sig til spørgsmålet om overdragelse med succession til kollektive enheder af  

 medarbejdere.
Udvalget (måske alene bortset fra repræsentanten for  

 arbejderbevægelsens erhvervsråd) mente derfor ikke at kunne tage stilling til  

 sådanne regler.
 2. Succession ved overdragelse til enkelte medarbejdere indeholder  

 bl.a. det problem, at medarbejderbegrebet skal afgrænses.
Flertallet i Generationsskifteudvalget (erhvervsrepræsentanterne) anførte,  

 at det måtte være en betingelse, at de pågældende medarbejderes  

 ansættelsesforhold skulle være af en vis fast og varig karakter - f.eks.  

 uafbrudt ansættelse i mindst 5 år forud for overdragelsen.
Flertallets  

 udtalelse rammer næppe alle problemer omkring definitionen af en fast og  

 varig tilknytning.
Man kan således rejse spørgsmålet, om man skal kræve, at medarbejderen har  

 en arbejdsmæssig tilknytning i et vist mindste antal timer hvert år svarende  

 til en fuldtidsstilling.
Noget sådant vil imidlertid være vanskeligt at  

 kontrollere.
Bestyrelsesmedlemmer skal næppe være omfattet, idet de typisk  

 også har omfattende arbejdsmæssig tilknytning til anden virksomhed.
 Ved aktieselskaber opstår spørgsmålet, om ansættelse i et moderselskab  

 eller i et datterselskab er tilstrækkelig tilknytning.
 Den af flertallet i Generationsskifteudvalget anvendte definition sikrer i  

 øvrigt ikke, at erhververen er en yngre medarbejder, der erhverver  

 virksomheden for selv personlig at fortsætte.
 Det vides ikke, hvor mange af de handler, der foretages i dag, der vil  

 falde inden for regler om medarbejdersuccession.
 Der kan i denne forbindelse peges på, at der er en glidende overgang fra  

 1) den egentlige lønmodtager til 2) den, der kommer udefra for at købe  

 virksomheden, men hvis overtagelse sker i flere tempi, kombineret med et  

 ansættelsesforhold hos sælger og frem til 3) den udenforstående, der køber  

 hele virksomheden på een gang, og som derfor helt klart ikke er medarbejder.
 Spørgsmål 3:
»Hvorledes vurderer ministeren - i relation til lovforslaget - det  

 grundlæggende princip bag afskrivningsreglerne, nemlig at det, der løbende er  

 afskrevet for meget, kommer frem til beskatning ved den skattepligtiges  

 overdragelse af de afskrivningsberettigede aktiver?» Svar:
Det er rigtigt, at hvis familiegenerationsskiftet sker med succession i de  

 afskrivningsberettigede aktiver, kommer det, der muligvis er afskrevet for  

 meget, ikke frem til beskatning hos overdrageren.
Til gengæld må erhververen  

 tåle, at han skal overtage overdragerens lave afskrivningsgrundlag og ikke  

 den højere værdi, han ellers kunne anvende som afskrivningsgrundlag.
Ved  

 videresalg til tredjemand beskattes erhververen ikke alene af, hvad han selv  

 muligvis har afskrevet for meget, men også af, hvad erhververen har afskrevet  

 for meget.
Denne virkning af successionsreglerne betyder, at succession i  

 afskrivninger først og fremmest lemper kravene til erhververens likviditet på  

 erhvervelsestidspunktet, mens der på længere sigt ikke nødvendigvis er nogen  

 skattebesparelse.
 Spørgsmål 5:
»Vil det lovforslag om ændring af lov om afgift af arv og gave og lov  

 om påligning af indkomst- og formueskat til staten (Fradrag for visse  

 erhvervsaktiver) (L 189), som i folketingsåret 1987-88, 1. samling, var  

 nærværende lovforslags følgesvend, blive genfremsat i nær fremtid? I  

 benægtende fald bedes ministeren oplyse om baggrunden herfor?» Svar:
 Som følge af, at de statsfinansielle muligheder for at indrømme skatte- og  

 afgiftslempelser er begrænsede, har regeringen fundet det nødvendigt at  

 foretage en prioritering af de muligheder, der er for at lette  

 generationsskifte af erhvervsvirksomheder.
 Forslag til lov om ændring af forskellige skattelove (Succession ved  

 familieoverdragelse) må antages at indeholde et større incitament til at  

 foretage et generationsskifte af erhvervsvirksomheder end det tidligere  

 fremsatte forslag om fradrag for visse erhvervsaktiver (L 189). Regeringen  

 har derfor valgt at fremsætte det lovforslag, der må forventes at tilføre  

 erhvervslivet mest dynamik.
 Endvidere må valget ses i lyset af, at der er fremsat forslag til lempelse  

 af formueskatten.
 På den baggrund vil forslaget om fradrag for visse erhvervsaktiver ikke  

 blive genfremsat i nær fremtid.
 Spørgsmål 6:
Ad svaret på spørgsmål 2) »Har ministeren tænkt sig at søge at få tilvejebragt større klarhed  

 over de afgrænsningsproblemer, der angiveligt består vedrørende  

 medarbejdernes overtagelse af den virksomhed, hvori de er ansat?» Spørgsmål 7:
Ad svaret på spørgsmål 2) »Har minsteren planer om at få analyseret de problemer af  

 selskabsretlig og arbejdsmarkedspolitisk art, som knytter sig til spørgsmålet  

 om overdragelse med succession til kollektive enheder af medarbejdere?» Svar:
Svaret på spørgsmål 2 giver udtryk for principiel sympati over for tanken  

 om at inddrage medarbejdere under en successionsordning.
De betænkeligheder,  

 som knytter sig hertil, er det imidlertid vanskeligt umiddelbart at finde en  

 løsning på.
Jeg agter derfor at nedsætte et embedsmandsudvalg, der skal undersøge,  

 hvilke muligheder der er for at udvide en successionsordning til at omfatte  

 medarbejderne.
Den videre lovgivning må overvejes på grundlag af et sådant  

 udvalgsarbejde.
Jeg mener derfor ikke at have mulighed for at fremsætte  

 ændringsforslag om medarbejdersuccession til nærværende lovforslag på  

 nuværende tidspunkt.
 Spørgsmål 11:
»Kan ministeren afvise, at det vil blive den overdragende generation,  

 der slipper for at modsvare den løbende sparede skat, uden at dette får  

 konsekvenser for overdragelsessummen, der i fuldt omfang fortsat betales af  

 den yngre generation?» Spørgsmål 15:
»Lovforslagets intentioner er efter sigende at lette  

 generationsskiftet i erhvervsvirksomheder ved at stille den yngre generation  

 bedre.
Vil forslaget ikke tillige gavne den ældre generation økonomisk?» Svar:
Spørgsmålene vedrører den indflydelse, som succession får på prisdannelse  

 i familiehandel.
Jeg er ikke i tvivl om, at såfremt en virksomhed ovedrages  

 med succession i en familiehandel, vil dette betyde, at overdragelsesprisen  

 ved sådanne handler sættes ned.
Erhververens afskrivninger bliver nemlig  

 mindre ved succession.
Han bliver derfor ikke i stand til at finansiere en  

 højere pris.
Forslaget gavner både den ældre og den yngre generation.
 Spørgsmål 12:
 Der ønskes et gennemregnet eksempel på en virksomhedsovertagelse efter  

 gældende regler omfattende indtægtsforhold og beskatning ved brug af  

 afskrivningsreglerne fuldt ud for såvel overdrageren som køberen, når  

 følgende forudsætninger lægges til grund:
Ejendom: Grundværdi 5,0 mio.
Ejendomsværdi 14,0 mio.
Bolig 4,0 mio.
Samlet  

 værdi 18,0 mio.
 Driftsmidler: Salgsvurdering 4,0 mio.
Nedskrevne værdier: Driftsbygninger 6,0 mio.
Driftsmidler 2,5 mio.
 Spørgsmål 13:
 Eksemplet bedes gennemregnet for en tilsvarende virksomhedsoverdragelse  

 efter de foreslåede regler.
 Svar:
Det er nødvendigt at opstille nogle yderligere forudsætninger i  

 forbindelse med gennemregningerne af eksemplet.
Disse forudsætninger er  

 anført nedenstående:
 - Driftsbygningerne er anskaffet før 1. januar 1982.
 - Handelsværdien af driftsbygningerne kan opgøres således:
- Den nedskrevne værdi af driftsbygningerne udgør 6 mio. kr.
De genvundne  

 afskrivninger på driftsbygningerne er opgjort som forskellen mellem den  

 nedskrevne værdi og handelsværdien.
 - Pristalsregulering af afskrivningsgrundlagene med 5 pct. årligt.
 - Overdragelsen sker primo 1989.
 - Overdragelsen udløser ikke ejendomsavancebeskatning.
Beskatning hos overdrageren Efter gældende regler skal der ske en beskatning af de genvundne  

 afskrivninger hos overdrageren.
Genvundne afskrivninger beskattes som særlig  

 indkomst med 50 pct.
For såvel driftsmidler som driftsbygninger opgøres de  

 genvundne afskrivninger i eksemplet som forskellen mellem handelsværdien og  

 den nedskrevne værdi.
 Den særlige indkomst opgøres således:
 Driftsbygninger:
 Den særlige indkomstskat skal betales i efteråret 1990.
Efter lovforslaget kan parterne vælge, at overdragelsen skal ske med  

 succession.
Dette indebærer, at der ikke udløses særlig indkomstskat ved  

 overdragelsen.
Til gengæld kan erhververen ved afståelse af aktiverne blive  

 beskattet af genvundne afskrivninger fra både sin ejertid og fra  

 overdragerens ejertid.
Aktiverne overtages så at sige med en latent  

 skattebyrde, hvilket vil afspejle sig i prisen.
Erhververens afskrivningsgrundlag Når overdragelsen sker efter gældende regler uden succession, udgør  

 de anførte handelsværdier erhververens afskrivningsgrundlag.
Der sker  

 pristalsregulering af grundlaget for både bygningsafskrivningerne og  

 saldoafskrivningerne på driftsmidlerne.
Når overdragelsen sker med succession efter lovforslaget, udgør de  

 nedskrevne værdier erhververens afskrivningsgrundlag.
Bygningsafskrivningerne  

 foretages med høje afskrivningssatser på 6 pct. i 10 år uden  

 pristalsregulering, da overdrageren har anskaffet ejendommen før 1. januar  

 1982. Saldoafskrivningerne på driftsmidlerne sker med pristalsregulering.
Resultat Hvis overdragelsen sker uden succession, skal overdrageren beskattes af de  

 genvundne afskrivninger, mens erhververen til gngæld får et højere  

 afskrivningsgrundlag.
Med succession sker der ingen beskatning af genvundne  

 afskrivninger, men til gengæld får erhververen et lavere afskrivningsgrundlag  

 og kommer derved til at svare en højere løbende indkomstskat.
I nedenstående oversigt er vist, hvor stor skatteværdien af  

 afskrivningerne på bygningerne og driftsmidlerne er de 10 første år efter  

 overdragelsen.
Beregningerne er foretaget med en skatteprocent på 68.
Skatteværdi af afskrivninger.
Skatteprocent 68 Det fremgår af tabellen, at den sparede særlige indkomstskat ved  

 successionen vil være opvejet af større løbende indkomstskat i løbet af ca. 7  

 år, når der alene ses på den simple akkumulerede forskel uden diskontering.
 Tilbagediskonteres både den sparede særlige indkomstskat og forskellen i  

 indkomstskat til 1989 med en diskonteringsfaktor på 10 pct. p.a., er der  

 først ligevægt mellem beløbene efter ca. 9 års forløb.
Forskellen mellem forløbene med og uden anvendelse af succession vil  

 fortsætte ud over de første 10 år efter overdragelsen.
Nedgangen i  

 afskrivningssatsen for driftsbygningerne til 2 pct. vil dog mindske  

 forskellen.
 Spørgsmål 19:
»Der ønskes en nøje redegørelse for, hvorledes man har forestillet  

 sig at kunne løse den regnskabsmæssige opgave, der ligger indbygget i  

 forslaget, hvorefter der kan vælges mellem at indgå en aftale om succession  

 eller ej og samtidig vælges forskelligt fra deloverdragelse til  

 deloverdragelse og fra erhverver til erhverver.« Svar:
 Spørgsmålet vedrører det tilfælde, hvor en virksomhed overdrages i andele  

 over flere omgange til næste generation (det såkaldte glidende  

 generationsskifte). Endvidere vedrører spørgsmålet det forhold, at en  

 virksomhed overdrages til flere erhververe.
Allerede efter gældende regler skal erhververen, når han overtager en  

 virksomhed i andele over flere omgange, føre et særskilt afskrivningsregnskab  

 for hver andel.
Dette forhold ændres ikke af successionsforslagets regler om,  

 at der kan vælges forskelligt fra gang til gang.
Ved overdragelse af en virksomhed til flere erhververe skal hver erhverver  

 føre sit eget afskrivningsregnskab.
Dette forhold ændres heller ikke af  

 forslagets regel om, at der kan vælges forskelligt fra erhverver til  

 erhverver.
Tilsvarende regler har været gældende på dødsboskatteområdet i  

 næsten 19 år.
Det ligger underforstået i spørgsmålet, at forslaget indeholder nogle  

 vældige komplikationer på disse punkter i forhold til de gældende regler.  

 Dette er ikke tilfældet.
Det eneste nye er, at erhververens skattekommune  

 skal have meddelelse om, hvorvidt overdragelsen er sket med succession eller  

 ej.
 Spørgsmål 22:
Ad svar på spørgsmål 11 og 15 a.
Ved hvilken overdragelsessum for driftsbygninger og driftsmidler (evt.  

 beregnet særskilt) vil der være finansieringsneutralitet for erhververen i  

 forhold til det mindre afskrivningsgrundlag? Besvarelsen bedes baseret på  

 forudsætningerne for besvarelsen af spørgsmål 12 og 13.
b.
Ved hvilken overdragelsessum for driftsbygninger og -midler vil der  

 være fortjenesteneutralitet for overdrageren i forhold til den sparede  

 særlige indkomstskat? Samme forudsætninger som for besvarelsen af spørgsmål a.
 Spørgsmål 23:
Ad svar på spørgsmål 12 og 13 Der savnes en redegørelse for indtægtsforholdene i øvrigt, idet  

 prisdannelsen ifølge svaret på spørgsmål 11 og 15 påvirkes af gennemførelse  

 af en familiesuccessionsordning.
En besvarelse kunne bygge på følgende  

 forudsætninger om overdragelsessum, overdragelse pr. 1. januar 1989 af  

 driftsbygninger og driftsmidler:
 Svar:
 Besvarelsen er baseret på samme forudsætninger som den tidligere  

 besvarelse af spørgsmål 12 og 13 (L 51 - bilag 9). Disse forudsætninger er  

 anført nedenfor:
 - Driftsbygningerne er anskaffet før 1. januar 1982 til 9 mio. kr.
 - Handelsværdien i 1989 af driftsbygningerne kan opgøres således:
- Den nedskrevne værdi af driftsbygningerne udgør 6 mio. kr.
De genvundne  

 afskrivninger i 1989 på driftsbygningerne er opgjort som forskellen mellem  

 den nedskrevne værdi og handelsværdien.
 - Handelsværdien i 1989 af driftsmidlerne udgør 4 mio. kr.
 - Den nedskrevne værdi af driftsmidlerne udgør 2,5 mio. kr.
- Afskrivningsgrundlagene pristalsreguleres med 5 pct. årligt.
Dette  

 gælder dog ikke for disse bygninger ved overdragelse med succession, da  

 bygningerne er anskaffet før 1982.
 - Overdragelse sker primo 1989.
 - Overdragelsen udløser ikke ejendomsavancebeskatning.
 Det er nødvendigt at opstille yderligere forudsætninger for at besvare  

 spørgsmål 22 og 23. Følgende er således yderligere forudsat:
 - Såvel erhverver som overdrager indkomstbeskattes marginalt med 68 pct.
- Erhververen sælger virksomheden efter 10 års ejerskab, dvs. primo 1999.  

 Driftsbygningerne sælges for 9 mio. kr.
Driftsmidlerne sælges for 0 mio. kr.
 - Salget af virksomheden år 1999 sker uden anvendelse af de foreslåede  

 successionsregler.
Nedenstående oversigt viser nutidsværdien primo 1989 af overdragerens  

 salgsprovenu opgjort som virksomhedens salgssum fratrukket nutidsværdien  

 af eventuel særlig indkomstskat ved de i spørgsmål 23 anførte  

 overdragelsessummer.
Nutidsværdien er opgjort ved tilbagediskontering med 3,2  

 pct. p.a., svarende til 10 pct. rente og 68 pct. marginalskat.
 Anm.: Ved overdragelse med succession er overdragerens salgsprovenu lig  

 med overdragelsessummen, idet der ikke betales særlig indkomstskat.
 (* 1) Salgssum fratrukket nutidsværdi af særlig indkomstskat på 2,25 mio.  

 kr., der skal betales i efteråret 1990.
(* 2) Salgssummens fordeling på bygninger og driftsmidler påvirker ikke  

 overdragerens salgsprovenu.
Det fremgår af beregningerne, at  

overdrageren er stillet ens med hensyn til provenu  

 (fortjenesteneutralitet) ved overdragelse uden succession med en  

 samlet salgssum på 13 mio. kr. og med en samlet salgssum på 10,9 mio. kr. ved  

 overdragelse med succession.
I nedenstående oversigt er vist nutidsværdien primo 1989 af  

erhververens nettoudgift ved køb og salg af virksomheden samt  

 skatteværdien af de mellemliggende afskrivninger, idet forskellige købesummer  

 lægges til grund og virksomheden sælges efter 10 års ejerskab som forudsat.  

 Bortset fra afskrivningerne er driften ikke medregnet, da den ikke påvirkes  

 af spørgsmålet om succession. - Købesum - Nutidsværdi Overdragelsesform Bygninger Driftsmidler I alt primo 1989 (* 1) - mio kr.  

 - Uden succession 9,0 4,0 13,0 0,8 Med succession 9,0 4,0 13,0 4,7 Med succession 8,0 3,5 11,5 3,2 Med succession 7,0 3,0 10,0 1,7 Med succession - - 9,1 (* 2) 0,8 Med succession 6,0 2,5 8,5 0,2 (* 1) Købesum fratrukket nutidsværdien af dels skatteværdien af  

 afskrivninger, dels salgssummen år 1999 efter skat af genvundne  

 afskrivninger.
(* 2) Købesummens fordeling på bygninger og driftsmidler påvirker ikke  

 erhververens afskrivningsgrundlag.
Det fremgår af beregningerne, at  

erhververen er stillet ens med hensyn til nettoudgifter som defineret  

 ovenfor (finansieringsneutralitet) ved erhvervelse uden succession med  

 en samlet salgssum på 13 mio. kr. og med en samlet købesum på 9,1 mio. kr.  

 ved erhvervelse med succession.
Købesummen skal således være mindre end 9,1 mio. kr. ved overdragelse med  

 succession, for at erhververen foretrækker successionen frem for gældende  

 regler.
Overdragerens salgssum ved succession skal derimod udgøre mindst 10,9  

 mio. kr., for at det er fordelagtigt for overdrageren at sælge med  

 succession.
 Med de foreliggende beregningsforudsætninger vil det derfor ikke ud fra  

 den anlagte driftsøkonomiske betragtning være fordelagtigt at anvende den  

 foreslåede successionsadgang ved overdragelsen.
Ændres en eller flere af forudsætningerne, kan resultatet meget vel blive  

 et andet.
En medvirkende årsag til, at succession i eksemplet ikke er  

 fordelagtig, er forudsætningen om, at ejendommen er anskaffet før 1982 og der  

 således ikke kan foretages pristalsregulerede afskrivninger ved succession.  

 Dette har særlig stor betydning, når pristalsreguleringen er 5 pct. p.a.
Med  

 en lavere inflation ville dette forhold have mindre betydning.
En anden medvirkende årsag er forudsætningen om, at erhververen kan  

 udnytte alle afskrivningerne i alle 10 år med en skatteværdi på 68 pct.
Hvis  

 erhververen har lav eller svingende indkomst, således at ikke alle  

 afskrivningerne kan udnyttes fuldt ud i hele perioden, kan det være en fordel  

 at succedere, med den lavere pris og de lavere afskrivninger til følge.  

 Nyetablerede erhvervsdrivende vil i mange situationer ikke kunne udnytte de  

 større afskrivningsmuligheder ved køb uden succession.
Sådanne virksomheder  

 vil med fordel kunne anvende den foreslåede successionsadgang.
Det kan endvidere være en fordel at succedere af hensyn til mulighederne  

 for at finansiere overdragelsen.
Den lavere pris gør i sig selv  

 finansieringsbehovet mindre.
Uden succession vil finansieringen af den  

 yderste del af den højere købesum ofte være dyrere end finansieringen af den  

 øvrige del og indebære en større afdragsbyrde, som især i de første år efter  

 etableringen kan belaste likviditeten.
På baggrund af ovenstående ses det, at fordele og ulemper ved succession  

 nøje må overvejes i hvert enkelt tilfælde.
I denne forbindelse må det  

 understreges, at anvendelse af den foreslåede successionsadgang er valgfri.
 Spørgsmål 24:
Ad svar på spm. 19 »Er det ministerens hensigt, at vanskelige og uadministrerbare regler  

 i den nugældende lovgivning skal anvendes i et stadigt større omfang ved, at  

 f.eks. glidende generationsskifter stiger i antal? Bliver det ikke  

 resultatet?» Svar:
Det er vanskeligt at vurdere, om forslaget rent faktisk vil medføre flere  

 deloverdragelser.
Som udgangspunkt er det naturligt at antage, at der kommer  

 flere deloverdragelser.
Det synspunkt er imidlertid gjort gældende, at uden  

 successionsregler er det nødvendigt at mindske likviditetspresset ved at  

 overdrage virksomheden til næste generation i mange helt små andele over  

 flere år.
Med successionsregler kan parterne i generationsskiftet slå  

 andelene sammen i færre og større deloverdragelser, uden at dette medfører  

 større likviditetspres på virksomheden.
Hvor meget dette forhold betyder i  

 retning af færre deloverdragelser, kan ikke gøres op.
