(Kommuneplanloven) Herved bekendtgøres lov om kommuneplanlægning, jfr.  

 lovbekendtgørelse nr. 687 af 28. december 1984, med de ændringer, der følger  

 af lov nr. 190 af 15. maj 1985 og lov nr. 257 af 6. juni 1985.
Formål § 1.  Det påhviler kommunalbestyrelserne gennem  

 planlægning efter reglerne i denne lov og inden for rammerne af lands- og  

 regionplanlægningen at bidrage til en udvikling i kommunen, der er gunstig  

 for befolkningens trivsel.
Stk. 2.  Det skal ved planlægningen tilstræbes, at den indbyrdes placering af boliger og arbejdspladser, forsyningen med  

 veje og kollektiv trafik samt med offentlig og privat servicevirksomhed,  

 friarealer og andre bygoder medvirker til at skabe gode arbejds- og  

 boligmiljøer i eksisterende og fremtidige bysamfund, at areal- og naturressourcerne i kommunen udnyttes ud fra en  

 helhedsvurdering, herunder ud fra en økonomisk og økologisk synsvinkel, og at forurening af luft, vand og jord samt støjulemper forebygges, bl.a. ved  

 bedst mulig adskillelse af miljøbelastende aktiviteter og beboelse.
 Stk. 3.  Kommunalbestyrelserne bør i videst muligt  

 omfang inddrage kommunens beboere i planlægningsarbejdet.
Kommuneplaner § 2.  Kommunalbestyrelsen skal tilvejebringe en  

 kommuneplan ud fra en samlet vurdering af de arealmæssige, naturgivne og  

 økonomiske ressourcer i kommunen, målene for befolknings- og  

 erhvervsudviklingen i kommunen og målene for den kommunale sektorplanlægning.
 Stk. 2.  Kommuneplanen må ikke stride mod  

 regionplanlægningen eller mod beslutninger efter lands- og regionplanlovens §  

 4.
 § 3.  I en kommuneplan fastlægges for hele kommunen en  

 hovedstruktur og for de enkelte dele af kommunen rammer for lokalplanernes  

 indhold, jfr. kap. 3.
Stk. 2.  Kommunens hovedstruktur, herunder bymønstret og  

 centerstrukturen med angivelse af oplande, fastlægges ved en sammenfattende  

 planlægning af: 1) udbygningen af kommunens bysamfund med boliger og  

 arbejdspladser, herunder rækkefølgen for denne udbygning, 2) størrelsen og  

 beliggenheden af sommerhusområder og eventuelt rækkefølgen for deres  

 udbygning, 3) trafikanlæg og kollektiv trafikbetjening, 4) institutioner, 5)  

 offentlige forsyningsanlæg og andre tekniske anlæg, 6) beliggenhed af særligt  

 varmeproducerende og varmeforbrugende anlæg og virksomheder og placering af  

 rørledninger til opvarmningsformål, 7) beliggenheden af virksomhed m.v.,  

 hvortil der af hensyn til forebyggelse af forurening må stilles særlige  

 beliggenhedskrav, 8) størrelsen og beliggenheden af arealer forbeholdt  

 jordbrugserhvervene, 9) anvendelsen af arealer i overensstemmelse med  

 naturfredningslovens formål, Stk. 3.  Rammerne for indholdet af lokalplaner  

 fastsættes for de enkelte dele af kommunen med hensyn til: 1) fordelingen af  

 bebyggelsen efter art og anvendelsesformål, 2) i hvilke områder nærmere  

 angivne varmeforsyningsmetoder skal tillægges en prioriteret anvendelse, 3)  

 institutioner og tekniske anlæg, 4) forsyningen med offentlig og privat  

 servicevirksomhed, 5) trafiksystemet, 6) grønne områder, kolonihaveområder  

 m.v., 7) bolig- og bebyggelsestætheden samt bygningshøjden og andre  

 bebyggelsesforhold inden for områder afgrænset efter nr. 1, herunder rammer  

 for bevaring af bebyggelser eller bymiljøer, 8) byfornyelsen i eksisterende  

 bysamfund, 9) overførsel af arealer til byzone eller sommerhusområde, Stk. 4.  Kommuneplanen kan indeholde retningslinier for  

 andre forhold af betydning for arealanvendelsen og bebyggelsen i kommunen.
 § 4.  I hovedstadsområdet, jfr. lov om  

 regionplanlægning i hovedstadsområdet, skal en kommuneplan ledsages af en  

 tidsfølgeplan for bebyggelse og anlæg i kommunen i overensstemmelse med de  

 godkendte retningslinier i regionplanen.
 Stk. 2.  Uden for hovedstadsområdet skal en kommuneplan  

 ledsages af en plan for rækkefølgen for byfornyelse i de eksisterende  

 bysamfund i overensstemmelse med de godkendte retningslinier i regionplanen.
 § 5.  Kommuneplanen skal ledsages af oplysninger om  

 planens forudsætninger, herunder om, hvorledes planen forholder sig til:
 § 6.  Inden udarbejdelsen af et forslag til  

 kommuneplan skal kommunalbestyrelsen offentliggøre en kortfattet redegørelse  

 om hovedspørgsmål og planlægningsmuligheder i det forestående  

 planlægningsarbejde.
 Stk. 2.  Samtidig med offentliggørelsen sendes  

 redegørelsen til miljøministeren og amtsrådet og inden for hovedstadsområdet  

 tillige til hovedstadsrådet.
 Stk. 3.  Kommunalbestyrelsen skal forestå en  

 oplysningsvirksomhed med det formål at fremkalde en offentlig debat om  

 planlægningens målsætning og nærmere indhold.
§ 7.  Når kommunalbestyrelsen finder, at de i § 6  

 nævnte hovedspørgsmål og planlægningsmuligheder er tilstrækkeligt belyst i  

 den offentlige debat, kan kommunalbestyrelsen vedtage et forslag til  

 kommuneplan.
Vedtagelsen kan dog kun med miljøministerens samtykke finde sted  

 tidligere end 12 uger efter redegørelsens offentliggørelse.
 Stk. 2.  Efter vedtagelsen offentliggør  

 kommunalbestyrelsen forslaget tillige med de i § 5 nævnte oplysninger, et  

 uddrag af de modtagne bemærkninger til den tidligere offentliggjorte  

 redegørelse samt kommunalbestyrelsens vurdering deraf.
 Stk. 3.  Ethvert medlem af kommunalbestyrelsen, der har  

 forlangt sin afvigende mening vedrørende det vedtagne forslag til kommuneplan  

 tilført kommunalbestyrelsens beslutningsprotokol, kan kræve, at  

 kommunalbestyrelsen samtidig offentliggør det pågældende medlems afvigende  

 mening og en af ham affattet kort begrundelse herfor.
Stk. 4.  Kommunalbestyrelsen skal samtidig med  

 offentliggørelsen af forslaget give meddelelse om fristen for fremsættelse af  

 bemærkninger til dette.
Fristen, der skal være mindst 16 uger fra  

 offentliggørelsen, fastsættes af kommunalbestyrelsen.
 Stk. 5.  Samtidig med offentliggørelsen sendes  

 materialet til miljøministeren og amtsrådet og inden for hovedstadsområdet  

 tillige til hovedstadsrådet.
 Stk. 6.  Miljøministeren kan fastsætte nærmere regler om  

 offentliggørelsen.
 § 8.  Amtsrådet påser, at et forslag til kommuneplan  

 er i overensstemmelse med regionplanlægningen og beslutninger i medfør af  

 lands- og regionplanlovens § 4. Miljøministeren kan bestemme, at amtsrådet  

 tillige skal påse andre forhold, herunder at forslaget opfylder forskrifter  

 efter § 51.
Stk. 2.  Finder amtsrådet anledning til at gøre  

 indsigelse efter stk. 1, skal amtsrådet give meddelelse herom til  

 kommunalbestyrelsen samt underrette miljøministeren.
Fremsætter amtsrådet  

 indsigelsen inden udløbet af fristen efter § 7, stk. 4, kan  

 kommunalbestyrelsen ikke vedtage planen endeligt, før der er opnået enighed  

 mellem kommunalbestyrelsen og amtsrådet om de nødvendige ændringer af  

 forslaget.
Opnås sådan enighed ikke, kan spørgsmålet indbringes for  

 miljøministeren.
Har miljøministeren ikke truffet afgørelsen inden 6 måneder  

 efter spørgsmålets indbringelse for ministeren, underretter ministeren  

 amtsrådet og kommunalbestyrelsen om grunden dertil.
 Stk. 3.  I hovedstadsområdet udføres amtsrådets opgaver  

 efter stk. 1 og 2 i stedet af hovedstadsrådet.
 § 9.  Når fristen efter § 7, stk. 4, er udløbet, kan  

 kommunalbestyrelsen ved en fornyet behandling af forslaget vedtage planen  

 endeligt, jfr. dog § 8, stk. 2 og § 10.
 Stk. 2.  Vedtagelsen kan gøres betinget af  

 gennemførelsen af det nødvendige tillæg til regionplanen.
 § 10.  Miljøministeren kan beslutte, at en kommuneplan  

 ikke kan vedtages endeligt af kommunalbestyrelsen efter § 9. Planen kan da  

 kun få retsvirkninger efter denne lov, hvis planen godkendes af  

 miljøministeren.
Stk. 2.  En kommuneplan, der fastsætter en større  

 bebyggelsesprocent end 110 for et delområde, kan ikke vedtages endeligt af  

 kommunalbestyrelsen, medmindre miljøministeren forinden har tiltrådt den  

 større bebyggelsesprocent.
Miljøministeren fastsætter nærmere regler for  

 afgrænsningen af et delområde som nævnt i 1. pkt.
 § 11.  Umiddelbart efter den endelige vedtagelse eller  

 godkendelse af en kommuneplan foretager kommunalbestyrelsen offentlig  

 bekendtgørelse herom efter regler, der fastsættes af miljøministeren.
 Stk. 2.  Planen skal være offentligt tilgængelig.
 § 12.  Hvis en kommunalbestyrelse ikke inden 2 år  

 efter godkendelsen af en regionplan, der omfatter kommunen, har  

 offentliggjort et forslag til kommuneplan, kan amtsrådet, henholdsvis  

 hovedstadsrådet, med miljøministerens samtykke fastsætte en frist, inden for  

 hvilken kommunalbestyrelsen skal offentliggøre et sådant forslag.
 Stk. 2.  Hvis kommunalbestyrelsen ikke overholder  

 fristen fastsat efter stk. 1, kan amtsrådet, henholdsvis hovedstadsrådet,  

 lade en kommuneplan tilvejebringe på kommunens bekostning.
 § 13.  Kommunalbestyrelsen skal virke for  

 kommuneplanens gennemførelse, herunder ved udøvelse af beføjelser i medfør af  

 lovgivningen, jfr. dog § 47.
 Stk. 2.  Inden for byzoner kan kommunalbestyrelsen  

 modsætte sig udstykning og bebyggelse, som efter kommunalbestyrelsens  

 tidsfølgeplanlægning, jfr. §§ 3-5, eller indtil denne foreligger, efter  

 kommunalbestyrelsens skøn ville komme i strid med en forsvarlig og  

 hensigtsmæssig byudvikling på det pågældende tidspunkt.
 Stk. 3.  Inden for byzoner og sommerhusområder kan  

 kommunalbestyrelsen modsætte sig opførelse af bebyggelse eller ændret  

 anvendelse af bebyggelse eller ubebyggede arealer, når opførelsen eller  

 anvendelsen er i strid med bestemmelser i kommuneplanen om anvendelse af  

 området til bolig- eller erhvervsformål.
 Stk. 4.  Stk. 3 finder ikke anvendelse, når det  

 pågældende område er omfattet af bestemmelser om bebyggelsens anvendelse i en  

 lokalplan eller en byplanvedtægt.
§ 14.  Det påhviler kommunalbestyrelsen inden for den  

 første halvdel af hver valgperiode at gennemgå kommuneplanen med henblik på  

 at beslutte, om der er behov for at foretage ændringer i planen eller for at  

 udarbejde en ny kommuneplan.
Hvis kommunalbestyrelsen overvejer at foretage  

 mere omfattende ændringer i kommuneplanen, finder §§ 5 og 6 og § 7, stk. 1 og  

 2, tilsvarende anvendelse.
 Stk. 2.  Amtsrådet, henholdsvis hovedstadsrådet, kan  

 bestemme, at kommunalbestyrelsen skal foretage ændringer i en kommuneplan,  

 for at planen kan bringes i overensstemmelse med en senere godkendt  

 regionplan eller senere trufne beslutninger efter lands- og regionplanlovens  

 § 4.
Stk. 3.  Forslag til ændringer i en kommuneplan skal  

 offentliggøres af kommunalbestyrelsen. § 7, stk. 3-6, og §§ 8-11 finder  

 tilsvarende anvendelse på forslag til ændringer i en kommuneplan.
Ved mindre  

 ændringer i kommuneplanens rammedel, der ikke strider mod planens  

 hovedprincipper, samt ved uvæsentlige ændringer i planens hovedstruktur kan  

 fristen efter § 7, stk. 4, dog nedsættes til 8 uger.
 § 15.  Bestemmelserne i §§ 2-14 træder i kraft i en  

 kommune ved godkendelsen af en regionplan, der omfatter kommunen.
 Stk. 2.  Dispositionsplaner og anden planlægning  

 tilvejebragt af kommunalbestyrelsen efter de hidtil gældende regler kan af  

 miljøministeren godkendes som midlertidige rammer for indholdet af  

 lokalplaner.
 Stk. 3.  Efter forhandling med kommunalbestyrelsen kan  

 miljøministeren samtidig med godkendelse efter stk 2 foretage de ændringer og  

 tilføjelser, som ministeren finder nødvendige for, at der tilvejebringes  

 fornødne rammer for indholdet af lokalplanlægningen.
Stk. 4.  Umiddelbart efter en godkendelse after stk. 2  

 foretager kommunalbestyrelsen offentlig bekendtgørelse herom efter regler,  

 der fastsættes af miljøministeren.
De godkendte rammer skal være offentligt  

 tilgængelige.
Lokalplaners indhold og tilvejebringelse § 16.  Lokalplaner kan tilvejebringes af  

 kommunalbestyrelsen efter reglerne i dette kapitel.
 Stk. 2.  En lokalplan skal tilvejebringes, når det er  

 nødvendigt for at sikre kommuneplanens virkeliggørelse.
 Stk. 3.  En lokalplan skal endvidere tilvejebringes, før  

 der gennemføres større udstykninger eller større bygge- eller anlægsarbejder,  

 herunder nedrivninger af bebyggelse.
 Stk. 4.  Hvis en ønsket foranstaltning som nævnt i stk.  

 3, 1. pkt. er i overensstemmelse med kommuneplanen eller midlertidige rammer  

 godkendt efter § 15, stk. 2, påhviler det kommunalbestyrelsen snarest at  

 udarbejde et forslag til lokalplan og derefter fremme sagen mest muligt.  

 Kommunalbestyrelsen kan i et sådant tilfælde forlange, at den, der har  

 interesse i foranstaltningens gennemførelse, yder kommunen bistand ved  

 udarbejdelsen.
 Stk. 5.  Bestemmelserne i stk. 3 finder ikke anvendelse,  

 når en byplanvedtægt eller reguleringsplan indeholder nærmere regler om  

 udstykningen eller bygge- eller anlægsarbejdet.
§ 17.  Kommunalbestyrelsen kan nedlægge forbud mod, at  

 der retligt eller faktisk etableres forhold, som kan hindres ved en  

 lokalplan.
Forbudet kan nedlægges for et tidsrum af indtil et år.  

 Kommunalbestyrelsen lader forbudet tinglyse på den pågældende ejendom.  

 Tinglysningen er uden betydning for forbudets gyldighed.
§ 18.  I en lokalplan kan der optages bestemmelser om:  

 1) overførsel til byzone eller sommerhusområde af arealer, som planen  

 omfatter, 2) områdets anvendelse, herunder om at nærmere angivne arealer  

 forbeholdes til offentlige formål, 3) ejendommes størrelse og afgrænsning, 4)  

 vej- og stiforhold og andre forhold af færdselsmæssig betydning, herunder om  

 adgangsforholdene til færdselsarealer og med henblik på adskillelse af  

 trafikarterne, 5) beliggenhed af spor- og ledningsanlæg, herunder til  

 elforsyning, 6) bebyggelsers beliggenhed på grundene, herunder om den  

 terrænhøjde, hvori en bebyggelse skal opføres, 7) bebyggelsers omfang og  

 udformning, herunder til regulering af boligtætheden, 8) anvendelse af de  

 enkelte bygninger, 9) udformning, anvendelse og vedligeholdelse af ubebyggede  

 arealer, herunder om terrænregulering, hegnsforhold, bevaring af  

 beplantningsforhold i øvrigt samt belysning af veje og andre færdselsarealer, Stk. 2.  I en lokalplan for et område, som overgår til  

 byformål eller til sommerhusbebyggelse, skal der optages bestemmelser til  

 sikring af de forhold, der er nævnt i stk. 1, nr. 2-4.
 Stk. 3.  En lokalplan kan ikke indeholde bestemmelser  

 efter stk. 1, nr. 3, 6, 8 eller 9, med virkning for arealer i landzone, der  

 ifølge en kommuneplan skal anvendes til jordbrugsformål.
 Stk. 4.  Miljøministeren kan fastsætte, at der i  

 lokalplaner kan optages bestemmelser om andre forhold end nævnt i stk. 1.
 § 19.  En lokalplan må ikke indeholde bestemmelser i  

 strid med en kommuneplan eller midlertidige rammer godkendt efter § 15, stk.  

 2.
 Stk. 2.  Lokalplanens formål skal angives i planen.  

 Planen skal tillige angive, om dens virkeliggørelse er afhængig af  

 tilladelser eller dispensationer fra andre myndigheder end  

 kommunalbestyrelsen.
 § 20.  Lokalplanen skal ledsages af en redegørelse  

 for, hvorledes planen forholder sig til kommuneplanen og øvrig planlægning  

 for området, herunder midlertidige rammer godkendt efter § 15, stk. 2.
§ 21.  Efter vedtagelsen af et forslag til lokalplan  

 skal kommunalbestyrelsen offentliggøre forslaget tillige med en kortfattet  

 beskrivelse af dets indhold og af planens retsvirkninger.
Kommunalbestyrelsen  

 kan offentliggøre alternative forslag.
 Stk. 2.  Ethvert medlem af kommunalbestyrelsen, der har  

 forlangt sin afvigende mening vedrørende det vedtagne forslag til lokalplan  

 tilført kommunalbestyrelsens beslutningsprotokol, kan kræve, at  

 kommunalbestyrelsen samtidig offentliggør det pågældende medlems afvigende  

 mening og en af ham affattet kort begrundelse herfor.
 Stk. 3.  Kommunalbestyrelsen skal samtidig med  

 offentliggørelsen af forslaget give oplysning om reglerne i § 22 samt om  

 fristen for fremsættelse af indsigelser og ændringsforslag, jfr. § 24.
 Stk. 4.  Miljøministeren kan fastsætte nærmere regler om  

 offentliggørelsen.
 § 22.  Når et forslag til lokalplan er offentliggjort,  

 må ejendomme, der er omfattet af forslaget, ikke bebygges eller i øvrigt  

 udnyttes på en måde, der skaber risiko for en foregribelse af den endelige  

 plans indhold.
 Stk. 2.  Efter udløbet af fristen nævnt i § 24 kan  

 kommunalbestyrelsen tillade, at en ejendom, der er omfattet af planen,  

 bebygges eller i øvrigt udnyttes i overensstemmelse med forslaget, såfremt  

 reglerne i § 40, stk. 1, § 42 og § 43 ikke derved fraviges.  

 Kommunalbestyrelsen kan tillige tillade, at reglerne i § 40, stk. 1, § 42 og  

 § 43 fraviges, hvis bebyggelsen ikke er et større byggearbejde, jfr. § 16,  

 stk. 3, og den er i overensstemmelse med kommuneplanen.
 Stk. 3.  Stk. 1 og 2 finder kun anvendelse, indtil den  

 endeligt vedtagne eller godkendte lokalplan er offentliggjort, og højst i et  

 år efter forslagets offentliggørelse, jfr. dog § 28, stk. 2.
 § 23.  Samtidig med offentliggørelsen af forslaget  

 skal kommunalbestyrelsen give skriftlig underretning herom til:
 Stk. 2.  Hvis forslaget indeholder bestemmelser om  

 servitutbortfald efter § 18, stk. 1, nr. 16, skal kommunalbestyrelsen tillige  

 så vidt muligt give skriftlig underretning herom til de efter  

 servitutdokumentet påtaleberettigede.
 Stk. 3.  I underretningen skal angives fristen efter §  

 24 for fremsættelse af indsigelser og ændringsforslag.
 Stk. 4.  Underretningen skal ledsages af beskrivelsen  

 nævnt i § 21, stk. 1, og af en eventuel mindretalsudtalelse efter § 21, stk.  

 2. Underretningen til myndighederne nævnt i stk. 1, nr. 4 og 5, skal tillige  

 ledsages af selve forslaget.
 Stk. 5.  Underretningen til lejerne og brugerne nævnt i  

 stk. 1, nr. 1 og 2, kan ske ved afgivelse til postvæsenet af adresseløse  

 forsendelser til omdeling.
§ 24.  Indsigelser mod og ændringsforslag til et  

 forslag til lokalplan skal indsendes til kommunalbestyrelsen inden en frist,  

 der fastsættes af kommunalbestyrelsen.
Fristen skal være mindst 8 uger fra  

 offentliggørelsen.
 § 25.  Amtsrådet påser, at et forslag til lokalplan er  

 i overensstemmelse med regionplanlægningen, en kommuneplan og midlertidige  

 rammer godkendt efter § 15, stk. 2. Miljøministeren kan bestemme, at  

 amtsrådet tillige skal påse andre forhold, herunder at forslaget opfylder  

 forskrifter efter § 51.
Stk. 2.  Finder amtsrådet anledning til at gøre  

 indsigelse efter stk. 1, skal amtsrådet give meddelelse herom til  

 kommunalbestyrelsen samt underrette miljøministeren.
Fremsætter amtsrådet  

 indsigelsen inden udløbet af fristen efter § 24, kan kommunalbestyrelsen ikke  

 vedtage planen endeligt, før der er opnået enighed mellem kommunalbestyrelsen  

 og amtsrådet om de nødvendige ændringer af forslaget.
Opnås sådan enighed  

 ikke, kan spørgsmålet indbringes for miljøministeren.
Har miljøministeren  

 ikke truffet afgørelsen inden 6 måneder efter spørgsmålets indbringelse for  

 ministeren, underretter ministeren amtsrådet og kommunalbestyrelsen om  

 grunden dertil.
 Stk. 3.  I hovedstadsområdet udføres amtsrådets opgaver  

 efter stk. 1 og 2 i stedet af hovedstadsrådet.
§ 26.  Hvis en statslig myndighed ud fra de særlige  

 hensyn, som denne varetager, rettidigt fremsætter indsigelse mod et forslag  

 til lokalplan, kan kommunalbestyrelsen ikke vedtage planen endeligt, før der  

 er opnået enighed mellem kommunalbestyrelsen og vedkommende myndighed om  

 planens indhold.
Opnås sådan enighed ikke, kan spørgsmålet indbringes for  

 miljøministeren.
Har miljøministeren ikke truffet afgørelse inden 6 måneder  

 efter sagens indbringelse for ministeren, underretter ministeren amtsrådet og  

 kommunalbestyrelsen om grunden dertil.
 § 27.  Efter udløbet af den efter § 24 fastsatte frist  

 kan kommunalbestyrelsen ved en fornyet behandling af forslaget til lokalplan  

 vedtage planen endeligt, jfr. dog §§ 25, 26 og 28. Hvis der rettidigt er  

 fremsat indsigelser eller ændringsforslag, kan vedtagelsen tidligst ske 4  

 uger efter udløbet af indsigelsesfristen.
Stk. 2.  Ved den endelige vedtagelse af planen kan  

 kommunalbestyrelsen foretage ændringer af et af de offentliggjorte forslag.  

 Hvis en ændring efter kommunalbestyrelsens skøn på væsentlig måde vil berøre  

 andre end dem, der ved indsigelse eller ændringsforslag har foranlediget  

 ændringen foretaget, kan kommunalbestyrelsens endelige vedtagelse af planen  

 ikke ske, før de pågældende er underrettet om ændringen og har fået lejlighed  

 til at fremsætte bemærkninger til spørgsmålet inden en af kommunalbestyrelsen  

 fastsat frist.
Hvis afvigelserne er så omfattende, at der reelt foreligger et  

 nyt forslag, kan kommunalbestyrelsens endelige vedtagelse af planen ikke ske,  

 før det ændrede forslag har været offentliggjort efter reglerne i §§ 21 og  

 23.
 Stk. 3.  Vedtagelsen kan gøres betinget af  

 gennemførelsen af de for vedtagelsen nødvendige tillæg til kommune- og  

 regionplan.
 § 28.  Miljøministeren kan beslutte, at en lokalplan  

 ikke kan vedtages endeligt af kommunalbestyrelsen efter § 27. Planen kan da  

 kun få retsvirkninger efter denne lov, hvis planen godkendes af  

 miljøministeren.
Stk. 2.  I tilslutning til en beslutning efter stk. 1  

 kan miljøministeren bestemme, at det eller de offentliggjorte forslag skal  

 have den i § 22 nævnte virkning i indtil 2 år efter kommunalbestyrelsens  

 offentliggørelse af forslaget.
Miljøministeren kan samtidig bestemme, at  

 beføjelsen efter § 22, stk. 2, overtages af ministeren.
Beslutninger efter 1.  

 og 2. pkt. skal bekendtgøres af kommunalbestyrelsen efter regler, der  

 fastsættes af miljøministeren.
Stk. 3.  Indtil der foreligger en kommuneplan, godkender  

 miljøministeren lokalplaner for arealer, der ikke er omfattet af midlertidige  

 rammer godkendt efter § 15, stk. 2. Efter indsigelsesfristens udløb  

 fremsender kommunalbestyrelsen modtagne indsigelser og ændringsforslag til  

 miljøministeren.
Hvis miljøministeren ikke har taget stilling til forslaget  

 til lokalplan inden 6 måneder derefter, underretter miljøministeren  

 kommunalbestyrelsen om grunden dertil. § 27, stk. 1, finder ikke anvendelse  

 på lokalplaner, der efter 1. pkt. skal godkendes af miljøministeren.
 Stk. 4.  Bestemmelserne i § 27, stk. 2, finder  

 tilsvarende anvendelse ved miljøministerens godkendelse af lokalplaner efter  

 stk. 1 og 3.
 Stk. 5.  Indtil der foreligger en kommuneplan, som er i  

 overensstemmelse med en godkendt regionplan, kan en lokalplan, der overfører  

 arealer til byzone eller sommerhusområde, jfr. § 18, stk. 1, nr. 1, ikke  

 vedtages endeligt af kommunalbestyrelsen, før miljøministeren har tiltrådt  

 overførslen.
 § 29.  For at sikre beslutninger efter lands- og  

 regionplanlovens § 4 kan miljøministeren pålægge kommunalbestyrelsen at  

 tilvejebringe en lokalplan med et nærmere angivet indhold eller selv  

 tilvejebringe en lokalplan.
 Stk. 2.  I tilfælde, hvor miljøministeren beslutter selv  

 at tilvejebringe en lokalplan, overtager ministeren kommunalbestyrelsens  

 beføjelser efter § 17, § 22, stk. 2, § 24 og § 27. Ministeren kan pålægge  

 kommunalbestyrelsen at foretage offentliggørelse efter §§ 21, 23 og 30 samt  

 tinglysning efter §§ 17 og 30.
 § 30.  Umiddelbart efter den endelige vedtagelse eller  

 godkendelse af en lokalplan foretager kommunalbestyrelsen offentlig  

 bekendtgørelse herom efter regler, der fastsættes af miljøministeren.  

 Bekendtgørelsen skal bl.a. oplyse, om planen afviger fra det tidligere  

 offentliggjorte forslag.
 Stk. 2.  Kommunalbestyrelsen sender endvidere et  

 eksemplar af den offentliggjorte bekendtgørelse til:
 Stk. 3.  Kommunalbestyrelsen lader lokalplanen tinglyse  

 på de ejendomme, der er omfattet af planen.
 Stk. 4.  Kommunalbestyrelsen sender snarest et eksemplar  

 af planen til myndighederne nævnt i § 23, stk. 1, nr. 4 og 5.  

 Kommunalbestyrelsen er berettiget til i øvrigt at forlange betaling for  

 udlevering af lokalplaner.
Lokalplaners retsvirkninger § 31.  Når der er foretaget offentlig bekendtgørelse  

 efter § 30, må der ikke retligt eller faktisk etableres forhold i strid med  

 lokalplanens bestemmelser, medmindre en dispensation meddeles efter reglerne  

 i § 47.
 § 32.  Når en lokalplan eller en byplanvedtægt har  

 forbeholdt en ejendom til et offentligt formål, kan ejeren forlange  

 ejendommen overtaget af kommunen mod erstatning.
Stk. 2.  Når en lokalplan eller en byplanvedtægt har  

 forbeholdt en del af en ejendom til et offentligt formål, kan ejeren forlange  

 den pågældende del af ejendommen overtaget af kommunen mod erstatning.
Hvis  

 restejendommen ikke kan udnyttes på rimelig måde som selvstændig ejendom, kan  

 ejeren forlange hele ejendommen overtaget af kommunen.
 Stk. 3.  Overtagelsespligten efter stk. 1 og stk. 2, 1.  

 pkt., påhviler dog kun kommunen, hvis det pågældende areal ikke kan udnyttes  

 på en økonomisk rimelig måde i overensstemmelse med den faktiske udnyttelse  

 af de omliggende ejendomme.
 § 33.  Når det i en lokalplan eller en byplanvedtægt  

 er bestemt, at en bebyggelse ikke må nedrives uden tilladelse fra  

 kommunalbestyrelsen, og tilladelsen nægtes, kan ejeren forlange ejendommen  

 overtaget af kommunen mod erstatning.
 Stk. 2.  Overtagelsespligten efter stk. 1 påhviler dog  

 kun kommunen, hvis der er et væsentligt misforhold mellem ejendommens  

 afkastningsgrad og afkastningsgraden for ejendomme med en lignende  

 beliggenhed og benyttelse, men som ikke er omfattet af et nedrivningsforbud.
 Stk. 3.  Bestemmelserne i stk. 1 og stk. 2 finder  

 tilsvarende anvendelse, når en ejendom helt eller delvis er omfattet af et  

 forbud mod større byggearbejder, jfr. § 18, stk. 1, nr. 19.
 § 34.  Kommunalbestyrelsen kan ekspropriere fast  

 ejendom, der tilhører private, eller private rettigheder over fast ejendom,  

 når ekspropriationen vil være af væsentlig betydning for virkeliggørelsen af  

 en lokalplan eller en byplanvedtægt.
 Stk. 2.  Ved ekspropriation til erhvervelse af  

 ejendomsret bortfalder alle rettigheder over det eksproprierede, medmindre  

 andet bestemmes i det enkelte tilfælde.
 Stk. 3.  Ved ekspropriationens gennemførelse finder  

 bestemmelserne i lov om offentlige veje § 45 og §§ 47-49 tilsvarende  

 anvendelse.
Stk. 4.  En ekspropriationsbeslutning kan påklages til  

 miljøministeren.
Klage skal være indgivet inden 4 uger fra beslutningens  

 meddelelse.
Rettidig klage har opsættende virkning, medmindre miljøministeren  

 bestemmer andet.
Ekspropriationsbeslutningen skal indeholde oplysning om  

 bestemmelserne i 1.-3. pkt.
 § 35.  Taksationsmyndighederne efter lov om offentlige  

 veje afgør spørgsmål om berettigelsen af krav efter §§ 32 og 33 og fastsætter  

 erstatning for kommunens overtagelse af en ejendom efter §§ 32 og 33 og  

 ekspropriation efter § 34.
 Stk. 2.  Når kommunalbestyrelsen må overtage en ejendom  

 helt eller delvis efter § 32, skal erstatningen fastsættes uden hensyntagen  

 til den anvendelse af arealet, som lokalplanen eller byplanvedtægten  

 tilsigter.
 Stk. 3.  Ved delekspropriation kan  

 taksationsmyndighederne påbyde mageskifte af jordstykker, der findes at have  

 samme værdi.
 Stk. 4.  Om sagens behandling for  

 taksationsmyndighederne og om erstatningens fastsættelse og udbetaling finder  

 § 51, stk. 2-4 og stk. 7, §§ 52-56, 63-64 og 66-67 i lov om offentlige veje  

 tilsvarende anvendelse.
Servitutter § 36.  En ejer af fast ejendom kan kun med forudgående  

 samtykke fra kommunalbestyrelsen gyldigt pålægge ejendommen  

 servitutbestemmelser om forhold, hvorom der kan optages bestemmelser i en  

 lokalplan.
Samtykke efter 1. pkt. kan ikke meddeles i tilfælde, hvor der som  

 følge af § 16, stk. 2 eller stk. 3, skal tilvejebringes en lokalplan.
Stk. 2.  Kommunalbestyrelsens beslutning efter stk. 1  

 skal påføres servitutdokumentet.
Hvis samtykke meddeles, eller hvis  

 ejendommen ejes af kommunen, skal påtegningen udtrykkeligt angive, at  

 tilvejebringelse af en lokalplan ikke er påkrævet.
 § 37.  Kommunalbestyrelsen kan ved påbud eller forbud  

 sikre overholdelsen af servitutbestemmelser om forhold, hvorom der kan  

 optages bestemmelser i en lokalplan.
 § 38.  Bestemmelserne i §§ 36 og 37 finder ikke  

 anvendelse på servitutter pålagt af offentlige myndigheder med hjemmel i  

 lovgivningen.
Almindelige bebyggelsesregulerende  

 bestemmelser § 39.  Ved udstykning eller bebyggelse af en ejendom  

 skal reglerne i § 40, stk. 1, § 42 og § 43 overholdes, medmindre:
§ 40.  Der må ikke foretages udstykninger m.v.,  

 hvorved der ville fremkomme ejendomme med et mindre areal end 700 m2, heri  

 ikke medregnet vejareal eller areal, der skal holdes ubebygget som følge af  

 hjørneafskæring eller byggeliniepålæg til sikring af vejanlæg.
Ved  

 udstykninger m.v. i sommerhusområder må arealet ikke være mindre end 1200 m2.  

 Så længe bestemmelserne om grundstørrelser i en bygningsvedtægt er gældende,  

 jfr. § 59, stk. 1, finder vedtægtens mindstegrundstørrelser anvendelse i  

 stedet for de i 1. og 2. pkt. nævnte.
 Stk. 2.  Ved udstykning til bebyggelse skal  

 kommunalbestyrelsen godkende parcellens facadelængde.
 Stk. 3  og 4. (Ophævet).
 § 41.  Til enhver ny bebyggelse skal der i  

 overensstemmelse med reglerne i byggelovgivningen udlægges og anlægges  

 friarealer til sikring af tilfredsstillende opholdsarealer for børn og  

 voksne, adgangs- og tilkørselsforhold, redningsmuligheder for brandvæsenet og  

 parkering.
 § 42.  Ved bebyggelse af en ejendom, herunder ved om-  

 eller tilbygning, må ejendommens bebyggelsesprocent ikke overstige:
Stk. 2.  Ved bebyggelsesprocenten forstås etagearealets  

 procentvise andel af grundstykkets areal.
Nærmere bestemmelser om beregningen  

 af etagearealet og grundstykkets areal fastsættes i bygningsreglementet i  

 henhold til byggeloven.
 Stk. 3.  Miljøministeren fastsætter nærmere regler til  

 bestemmelse af bebyggelsesarterne nævnt i stk. 1, a-d.
Stk. 4.  Miljøministeren kan fastsætte nærmere regler  

 for, i hvilken udstrækning og under hvilke betingelser bebyggelsesprocenten  

 efter stk. 1, d. forhøjes for grunde med særlig beliggenhed.
I reglerne kan  

 bebyggelsesprocenten dog ikke fastsættes højere end 50.
§ 43.  En bebyggelse må ikke opføres med mere end 2  

 etager, og ingen del af en bygnings ydervægge eller tag må være hævet mere  

 end 8,5 m over det omgivende terræn.
For bebyggelse i sommerhusområder kan  

 miljøministeren fastsætte andre højdebegrænsninger.
 Stk. 2.  Nærmere bestemmelser om beregningen af  

 bygningshøjden fastsættes i bygningsreglementet i henhold til byggeloven.
 Stk. 3.  Miljøministeren kan fastsætte, at særlige arter  

 af bygninger, konstruktioner eller anlæg skal være undtaget fra  

 bestemmelserne i stk. 1.
 § 44.  Kommunalbestyrelsen kan gøre en tilladelse  

 efter byggeloven afhængig af, at bebyggelsen får en sådan ydre udformning, at  

 der i forbindelse med dens omgivelser opnås en god helhedsvirkning.
 Stk. 2.  Skiltning, lysinstallationer o.lign. må ikke  

 være til ulempe eller virke skæmmende i forhold til omgivelserne.  

 Kommunalbestyrelsen kan ved forbud eller påbud sikre opfyldelsen af 1. pkt.
Stk. 3.  Hvis en påbegyndt bebyggelse opgives eller  

 udsættes i et længere tidsrum, og den delvis opførte bebyggelse virker  

 skæmmende i forhold til omgivelserne, kan kommunalbestyrelsen påbyde grundens  

 ejer at fjerne bebyggelsen eller bringe den i en sådan stand, at den ikke  

 længere virker skæmmende.
Det samme gælder, hvis en bebyggelse, som er delvis  

 nedrevet eller ødelagt, i et længere tidsrum henstår i en sådan tilstand, at  

 den virker skæmmende i forhold til omgivelserne. 1. og 2. pkt. finder ikke  

 anvendelse på bebyggelse på en landbrugsejendom.
 Stk. 4.  Hvis anvendelse af en grund til oplag,  

 henlæggelse af affald eller lignende formål virker skæmmende i forhold til  

 omgivelserne, kan kommunalbestyrelsen påbyde grundens ejer at foretage  

 hegning, beplantning eller andre foranstaltninger, som kan afhjælpe  

 forholdet.
 Stk. 5.  Bestemmelserne i stk. 2-4 finder anvendelse,  

 uanset hvornår bebyggelsen er opført, skiltningen m.v. er anbragt, eller  

 grunden et taget i brug til oplag m.v.
Stk. 6.  Et påbud efter stk. 2, stk. 3 eller stk. 4 kan  

 af vedkommende ejer påklages til miljøministeren.
Klage skal være indgivet  

 inden 4 uger fra påbudets meddelelse.
Påbudet skal indeholde oplysning om  

 bestemmelserne i 1. og 2. pkt.
 § 45.  Når der i et område findes boligbebyggelse, kan  

 kommunalbestyrelsen modsætte sig, at der opføres miljøforringende  

 erhvervsbebyggelse i området, eller at bestående boligbebyggelse eller  

 ubebyggede arealer i området tages i brug til miljøforringende  

 erhvervsformål.
 Stk. 2.  Når der i et område findes erhvervsbebyggelse,  

 kan kommunalbestyrelsen modsætte sig, at der opføres boligbebyggelse i  

 området, eller at bestående bebyggelse tages i brug til beboelse, såfremt  

 beboelse i området ud fra miljømæssige hensyn skønnes uforenelig med  

 erhvervsudøvelsen.
Stk. 3.  Et forbud eller påbud efter stk. 1 eller stk. 2  

 kan af vedkommende ejer påklages til miljøministeren.
Klage skal være  

 indgivet inden 4 uger fra afgørelsens meddelelse.
Afgørelsen skal indeholde  

 oplysning om bestemmelserne i 1. og 2. pkt.
 Stk. 4.  Stk. 1-3 finder ikke anvendelse, når der  

 foreligger en bekendtgjort kommuneplan.
Administrative bestemmelser m.v. herunder  

 dispensation og klage § 46.  Kommunalbestyrelsen påser overholdelsen af  

 loven og af de regler, der er fastsat med hjemmel i loven, samt af  

 bestemmelserne i lokalplaner og i de efter § 59 opretholdte vedtægter og  

 planer m.v.
 Stk. 2.  Kommualbestyrelsen påser, at påbud og forbud  

 efter denne lov efterkommes, og at vilkår fastsat i tilladelser overholdes.
 Stk. 3.  Bliver kommunalbestyrelsen opmærksom på et  

 ulovligt forhold, jfr. stk. 1 og 2, skal kommunalbestyrelsen søge forholdet  

 lovliggjort, medmindre der er tale om forhold af ganske underordnet  

 betydning.
 § 46 a.  Miljøministeren kan fastsætte nærmere regler  

 for udøvelsen af kommunalbestyrelsens tilsynsvirksomhed.
 § 47.  Dispensationer fra §§ 40, 42 og 43 og fra  

 bestemmelserne i lokalplaner og de efter § 59 opretholdte vedtægter og planer  

 m.v. kan uanset § 13 meddeles efter reglerne i stk. 2-8 og § 22, stk. 2.
Stk. 2.  Dispensationer fra §§ 40, 42 og 43 og fra de  

 efter § 59, stk. 1, opretholdte bestemmelser meddeles af kommunalbestyrelsen  

 inden for rammer, der fastsættes af miljøministeren.
Videregående  

 dispensationer meddeles af ministeren.
En dispensation kan ikke meddeles i  

 tilfælde, hvor en lokalplan skal udarbejdes i henhold til § 16, stk. 3.
Stk. 3.  Dispensationer fra bestemmelser i en lokalplan  

 eller en plan m.v., der er opretholdt efter § 59, stk. 2, kan meddeles af  

 kommunalbestyrelsen, hvis dispensationen ikke er i strid med principperne i  

 planen.
En bestemmelse i en lokalplan, hvis indhold er fastlagt i en aftale  

 med en statslig eller regional myndighed, kan dog kun fraviges ved en  

 dispensation med den pågældende myndigheds godkendelse.
Kommunalbestyrelsen  

 kan bemyndige en grundejerforening eller med de pågældende grundejeres  

 samtykke en beboerforening til at tillade sådanne lempelser.
 Stk. 4.  Videregående afvigelser end omhandlet i stk. 3  

 kan kun foretages ved tilvejebringelse af en ny lokalplan.
Stk. 5.  Dispensationer efter stk. 2 og 3 kan først  

 meddeles, når der er forløbet 2 uger efter, at kommunalbestyrelsen,  

 henholdsvis grundejer- eller beboerforeningen, har foretaget naboorientering.  

 Orienteringen skal ved dispensationer efter stk. 2 gives til naboerne til den  

 omhandlede ejendom.
Ved dispensationer efter stk. 3 skal orienteringen gives  

 til beboerne i det område, der er omfattet af planen.
Kommunalbestyrelsen  

 skal orientere de i § 23, stk. 1, nr. 3, nævnte foreninger, som fremsætter  

 ønske herom.
Orienteringen skal indeholde oplysning om, hvortil der søges  

 dispensation, og om, at eventuelle bemærkninger kan fremsendes inden 2 uger.  

 Helligdage medregnes ikke ved beregningen af fristen på 2 uger.  

 Kommunalbestyrelsen kan beslutte, at der i forbindelse med en ansøgning om  

 dispensation gives orientering til en videre kreds, der af  

 kommunalbestyrelsen skønnes at have interesse i, hvordan sagen afgøres.
Stk. 6.  Orientering efter stk. 5 kan undlades, når den  

 søgte dispensation efter kommunalbestyrelsens vurdering er uden betydning for  

 de omboende.
Ved dispensationer efter stk. 3 kan orienteringen begrænses til  

 beboerne inden for en del af planens område, når dispensationen efter  

 kommunalbestyrelsens vurdering er uden betydning for beboerne i den øvrige  

 del af området.
Kommunalbestyrelsen skal orientere de i § 23, stk. 1, nr. 3,  

 nævnte foreninger, som fremsætter ønske herom.
 Stk. 7.  Kommunalbestyrelsen, henholdsvis grundejer-  

 eller beboerforeningen, giver underretning om afgørelsen til dem, der  

 rettidigt har fremsat bemærkninger til den søgte dispensation efter at være  

 orienteret i henhold til stk. 5.
Stk. 8.  Betingelser, der knyttes til en dispensation,  

 er bindende for ejere og indehavere af andre rettigheder over ejendommen uden  

 hensyn til, hvornår retten er stiftet.
Kommunalbestyrelsen lader på ejerens  

 bekostning tinglyse betingelser, som angår benyttelse af eller anden rådighed  

 over en ejendom eller dele af den.
 Stk. 9.  Miljøministeren kan fastsætte regler om, at  

 kommunalbestyrelsen i nærmere angivne tilfælde kan kræve gebyr af ansøgeren  

 for den orientering, som kommunalbestyrelsen foretager i forbindelse med  

 dispensationsansøgningen, jfr. stk. 5 og 6.
 Stk. 10.  Miljøministeren kan fastsætte bestemmelser for  

 kommunalbestyrelsens adgang til at gøre en fravigelse fra bestemmelser i  

 byplanvedtægter og lokalplaner om parkeringsarealer på egen grund betinget  

 af, at der sker indbetaling til en kommunal parkeringsfond.
§ 48.  En kommunalbestyrelses afgørelse vedrørende  

 forhold, der er omfattet af denne lov, kan påklages til miljøministeren, for  

 så vidt angår retlige spørgsmål.
Kommunalbestyrelsens afgørelser kan i øvrigt  

 ikke påklages til anden administrativ myndighed, jfr. dog § 34, stk. 4 og §  

 44, stk. 6.
 Stk. 2.  Den, der har modtaget kommunalbestyrelsens  

 tilladelse, skal underrettes om klagen.
 Stk. 3.  Ved klage efter stk. 1 kan miljøministeren  

 bestemme, at en af kommunalbestyrelsen meddelt tilladelse ikke må udnyttes.  

 Er et bygge- eller anlægsarbejde iværksat, kan ministeren give meddelelse om  

 standsning af dette.
 Stk. 4.  Når det er foreneligt med planlægningsmæssige  

 hensyn og med hensynet til offentlighedens medvirken i planlægningen, kan  

 ministeren i forbindelse med klagesagens afgørelse se bort fra reglerne om  

 lokalplaner og dispensationer, når klagen vedrører en foranstaltning, der er  

 udført.
Stk. 5.  Kommunalbestyrelsen behandler klager over  

 afgørelser, der er truffet af en forening efter bemyndigelse fra  

 kommunalbestyrelsen.
Klage skal være indgivet inden 4 uger fra afgørelsens  

 meddelelse.
Afgørelsen skal indeholde oplysning om klagefristen og om, til  

 hvem klage kan indgives, samt om bestemmelsen i § 49, stk. 2.
§ 49.  Søgsmål til prøvelse af beslutninger, der er  

 truffet af kommunalbestyrelsen eller miljøministeren i henhold til denne lov,  

 skal anlægges inden 6 måneder efter, at beslutningen er meddelt den  

 pågældende.
For beslutninger, hvorom der er udfærdiget offentlig  

 bekendtgørelse, regnes fristen fra offentliggørelsen.
 Stk. 2.  Søgsmål til prøvelse af beslutninger, der er  

 truffet af en forening efter bemyndigelse fra kommunalbestyrelsen, kan ikke  

 anlægges, før klageadgangen til kommunalbestyrelsen er udnyttet.
 Stk. 3.  Spørgsmål, der kan prøves af  

 taksationsmyndighederne, jfr. § 35, kan ikke indbringes for domstolene, før  

 overtaksationskommissionens afgørelse foreligger.
Stk. 4.  Overtrædelse af bestemmelserne i § 42, § 43, og  

 § 44, stk. 2, eller i en lokalplan eller en af de efter § 59 opretholdte  

 vedtægter og planer m.v. kan gøres gældende under et civilt søgsmål mod den,  

 der har begået overtrædelsen eller har ansvaret for den ulovlige tilstands  

 opretholdelse.
Dette gælder dog ikke søgsmål om lovliggørelse, når  

 dispensation er meddelt efter reglerne i § 47.
Stk. 5.  Retssag anlægges ved den ret, under hvilken  

 ejendommen er beliggende.
Søgsmål om ekspropriation efter denne lov behandles  

 i første instans ved landsret.
 § 50.  (ophævet).
 § 51.  Miljøministeren bistår kommunalbestyrelserne  

 med vejledning og kan fastsætte nærmere regler om kommunernes planlægning  

 efter denne lov.
 § 52.  Miljøministeren kan bemyndige en under  

 ministeriet oprettet styrelse eller tilsvarende institution til at udøve de  

 beføjelser, der i denne lov er tillagt ministeren.
 Stk. 2.  Ministeren kan fastsætte regler om adgangen til  

 at påklage afgørelser, der er truffet i henhold til bemyndigelse efter stk.  

 1, herunder at afgørelserne ikke skal kunne indbringes for ministeren.
Forskellige bestemmelser § 53.  Kommunalbestyrelsen kan efter forudgående  

 underretning til ejeren forlange adgang til en privat ejendom for at udføre  

 opmålinger og andre tekniske forarbejder til forberedelse af planlægning  

 efter denne lov.
 Stk. 2.  Kommunalbestyrelsen kan forlange adgang til en  

 privat ejendom for at undersøge, om der er sket overtrædelse af loven, en  

 lokalplan, servitutbestemmelser som nævnt i § 37 eller en af de efter § 59  

 opretholdte vedtægter og planer m.v.
 Stk. 3.  Legitimation skal forevises på forlangende.
Stk. 4.  Politiet yder kommunalbestyrelsen bistand til  

 at opnå den i stk. 1 og stk. 2 nævnte adgang.
Bistanden ydes efter regler,  

 der kan fastsættes efter forhandling mellem miljøministeren og  

 justitsministeren.
§ 54.  Det påhviler den til enhver tid værende ejer af  

 en ejendom at berigtige et ulovligt forhold.
Består forholdet i en ulovlig  

 brug af ejendommen, påhviler pligten tillige brugeren.
Stk. 2.  Kommunalbestyrelsen kan på ejerens bekostning  

 lade et påbud om at berigtige et ulovligt forhold tinglyse på ejendommen.
Når  

 forholdet er berigtiget, skal kommunalbestyrelsen lade påbuddet aflyse fra  

 tingbogen.
 Stk. 3.  Efterkommer ejeren eller brugeren ikke et af  

 kommunalbestyrelsen meddelt påbud om at berigtige et ulovligt forhold, kan  

 det ved dom pålægges ham inden en fastsat tidsfrist under tvang af  

 fortløbende bøder at berigtige forholdet.
 Stk. 4.  Når et ved dom meddelt påbud om at berigtige et  

 ulovligt forhold ikke efterkommes rettidigt, og inddrivelse af tvangsbøder  

 ikke kan antages at føre til, at påbuddet efterkommes, kan  

 kommunalbestyrelsen foretage det nødvendige til forholdets berigtigelse på  

 ejerens bekostning.
§ 55.  Med bøde straffes den, der Stk. 2  Er overtrædelsen begået af et aktieselskab,  

 anpartsselskab, andelsselskab eller lignende, kan der pålægges virksomheden  

 som sådan bødeansvar.
 § 56.  Loven træder i kraft den 1. februar 1977, jfr.  

 dog stk. 2 og § 15, stk. 1.
 Stk. 2.  Bestemmelsen i § 40, stk. 4, træder i kraft den  

 1. juli 1975.
§ 57.  Forslag til byplanvedtægter, der før lovens  

 ikrafttræden er indsendt til miljøministeren til godkendelse, kan godkendes  

 efter de hidtil gældende regler i byplanloven.
På sådanne forslag finder også  

 reglerne i byplanlovens §§ 8 og 10 anvendelse.
 Stk. 2.  Forslag til bestemmelser i bygningsvedtægt om  

 bebyggelsens anvendelse og om grundstørrelser, der før lovens ikrafttræden er  

 indsendt til miljøministeren til stadfæstelse, kan stadfæstes efter de hidtil  

 gældende regler i byggeloven.
 Stk. 3.  Sager, der før lovens ikrafttræden er indbragt  

 for en reguleringskommission, færdigbehandles af kommissionen efter de hidtil  

 gældende regler.
 § 58.  Ved lovens ikrafttræden ophæves lov om  

 byplaner, jfr. lovbekendtgørelse nr. 63 af 20. februar 1970.
 Stk. 2.  (Ophævet).
§ 59.  Bestemmelserne i en bygningsvedtægt om  

 bebyggelsens anvendelse og om grundstørrelser kan ophæves ved bestemmelse  

 herom i en lokalplan og bortfalder i det hele, når en kommuneplan er  

 bekendtgjort efter § 11, eller når midlertidige rammer for  

 lokalplanlægningen, der omfatter de pågældende arealer, er bekendtgjort efter  

 § 15, stk. 4. Det samme gælder beslutninger truffet af kommunalbestyrelsen  

 efter § 12, stk. 1, i byggelov for staden København, lov nr. 148 af 29. marts  

 1939 med senere ændringer.
De øvrige bestemmelser i bygningsvedtægterne  

 ophæves efter reglerne i § 33 i byggeloven.
 Stk. 2.  Følgende planer m.v. i henhold til den  

 hidtidige bygge- og byplanlovgivning bortfalder i den udstrækning, de er  

 uforenelige med en lokalplan, og kan i øvrigt ophæves ved bestemmelse herom i  

 en lokalplan: byplanvedtægter, markplaner, reguleringsplaner,  

 udredningsplaner, retningsplaner, magelægsplaner, beslutninger om friholdelse  

 af et område for bebyggelse samt beslutninger om bevaring af bebyggelsers  

 ydre fremtræden.
 Stk. 3.  Lokalplaner for arealer i landzone og  

 byplanvedtægter og lokalplaner for arealer, der tilbageføres til landzone,  

 kan ophæves af kommunalbestyrelsen efter regler, der fastsættes af  

 miljøministeren.
 § 60.  Loven gælder ikke for Færøerne og Grønland.
 § 4  i lov nr. 259 af 8. juni 1979 om ændring af  

 forskellige lovbestemmelser i anledning af forslag til lov om varmeforsyning  

 m.v. er sålydende:
§ 4.  Loven træder i kraft 1. september 1979 (* 1) § 3  i lov nr. 301 af 9. juni 1982 om ændring af lov  

 om lands- og regionplanlægning og lov om kommuneplanlægning er sålydende:
 § 3.  Loven træder i kraft ved bekendtgørelsen i  

 Lovtidende (* 2).
 § 13  i lov nr. 250 af 23. maj 1984 om ændring af  

 forskellige miljø- og planlægningslove (håndhævelse) er sålydende:
§ 13.  Loven træder i kraft den 1. august 1984. (* 3) Stk. 2.  Tidspunktet for ikrafttrædelsen af § 4, nr. 1,  

 - - - (* 4) fastsættes af miljøministeren.
 § 3  i lov nr. 190 af 15. maj 1985 om ændring af lov  

 om kommuneplanlægning og lov om sommerhuse og campering m.v. er sålydende:
§ 3.  Loven træder i kraft ved bekendtgørelsen i  

 Lovtidende. (* 5) § 2  i lov nr. 257 af 6. juni 1985 om ændring af lov  

 om kommuneplanlægning er sålydende:
§ 2.  Loven træder i kraft den 1. juli 1985. (* 6) Miljøministeriet, den 22. juli 1985 Christian Christensen /Peter Mehlbye (* 1) Vedrørende § 3, stk. 2, nr. 6 og stk. 3, nr. 2.
 (* 2) Vedrørende §§ 4, stk. 2, 18. stk. 1, nr. 17-19, og 33, stk. 3,  

 bekendtgjort i Lovtidende den 18. juni 1982.
 (* 3) Vedrørende §§ 46, 46 a, 48, og 54, stk. 2 -.
 (* 4) Vedrørende § 16, stk. 3. Ikrafttrædelsen er fastsat til den 15.  

 august 1985, jfr. bekendtgørelse nr. 362 af 22. juli 1985.
 (* 5) Vedrørende §§ 7, stk. 1, 7, stk. 4, 8, stk. 1, 8, stk. 2, 13, stk.  

 1, og 2, 14, stk. 3, 22, stk. 2, 22, stk. 3, 24, 27, stk. 1-3, 40, stk. 3. og  

 4, 45, stk. 4, 47, stk. 1-10, 48, stk. 1, 50, 58, stk. 2, bekendtgjort i  

 Lovtidende den 22. maj 1985.
 (* 6) Vedrørende § 3, stk. 2, nr. 11 og § 59, stk. 3.
