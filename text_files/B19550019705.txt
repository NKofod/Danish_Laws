 I medfør af § 3, stk. 2, i lov nr. 102 af 31. marts 1955 om tilsyn med  

 monopoler og konkurrencebegrænsninger fastsættes herved følgende:
§ 1 Stk. 1.  Tilsyn i henhold til monopolloven med private  

 banker udøves af bankinspektøren i overensstemmelse med de i denne  

 bekendtgørelse fastsatte bestemmelser.
 Stk. 2.  Det påhviler bankinspektøren at opretholde  

 forbindelse såvel med monopoltilsynet som med sparekassetilsynet og  

 forsikringsrådet med henblik på at sikre, at de retningslinier, som disse  

 institutioner følger indenfor de herhenhørende områder, tages i betragtning  

 af bankinspektøren ved afgørelser efter denne bekendtgørelses §§ 2 og 5.
 Stk. 3.  Bankinspektøren afgiver inden hvert års 15.  

 september en beretning til ministeren for handel, industri og søfart om den  

 af banktilsynet i henhold til nærværende bekendtgørelse i det foregående  

 kalenderår udøvende virksomhed.
§ 2 Stk. 1.  Aftaler og vedtagelser mellem banker skal  

 anmeldes til bankinspektøren, såfremt sådanne aftaler og vedtagelser indenfor  

 hele landet eller områder af dette udøver eller vil kunne udøve en væsentlig  

 indflydelse på bankernes pris- og omsætningsforhold, jfr. monopollovens § 6.  

 Det samme gælder aftaler af den nævnte art mellem banker og andre  

 virksomheder.
Stk. 2.  Banker og sammenslutninger af banker, som  

 indenfor hele landet eller områder af dette udøver eller vil kunne udøve en  

 væsentlig indflydelse på bankernes pris- og omsætningsforhold, jfr.  

 monopollovens § 6, skal anmeldes til bankinspektøren, når denne fremsætter  

 krav herom.
De af sådanne banker eller sammenslutninger trufne  

 konkurrenceregulerende bestemmelser skal ligeledes anmeldes efter krav fra  

 bankinspektøren.
§ 3 Stk. 1.  De i § 2, stk. 1, foreskrevne anmeldelser skal  

 ske inden 8 dage efter, at den pågældende aftale eller vedtagelse er truffet.  

 Ændringer i forhold, hvorom anmeldelse er sket, skal ligeledes anmeldes inden  

 8 dage.
 Stk. 2.  Under særlige omstændigheder kan  

 bankinspektøren forlænge den i stk. 1 fastsatte frist.
 Stk. 3.  Aftaler og vedtagelser, der omfattes af  

 forskrifterne i § 2, stk. 1, har ikke gyldighed og kan ikke gøre krav  

 påbeskyttelse ved domstolene, medmindre anmeldelse er sket inden den  

 foreskrevne frist.
§ 4 Stk. 1.  Bankinspektøren indfører de indgivne  

 anmeldelser i et offentligt register.
Registrering indebærer ikke nogen  

 godkendelse af det anmeldte.
 Stk. 2.  Hvor ganske særlige omstændigheder taler  

 derfor, kan ministeren for handel, industri og søfart tillade, at  

 registreringen helt eller delvis skal være hemmelig.
 Stk. 3.  Anmeldelse og registrering sker iøvrigt efter  

 tilsvarende regler, som indeholdes i bekendtgørelse af 18. juni 1955 om  

 registerering af anmeldelser i henhold til monopolloven.
§ 5 Stk. 1.  Finder bankinspektøren efter foretagen  

 undersøgelse, at aftaler, vedtagelser og bestemmelser, som i § 2 omhandlet,  

 medfører eller må antages at ville medføre urimelige rente- eller  

 provisionssatser, gebyrer, takster m.v., urimelige forretningsbetingelser,  

 urimelig indskrænkning i den frie erhvervsudøvelse eller urimelig ulighed i  

 vilkårene for erhvervsudøvelsen, påhviler det ham at søge forholdet bragt til  

 ophør ved forhandling med de pågældende banker eller sammenslutninger.
 Stk. 2.  Kan de i stk. 1 nævnte skadelige virkninger  

 ikke bringes til ophør ved forhandling, udsteder bankinspektøren pålæg i så  

 henseende.
 Stk. 3.  Et pålæg skal angive, fra hvilket tidspunkt  

 pålægget skal være efterkommet.
§ 6 Stk. 1.  Bankinspektøren er beføjet til at kræve alle  

 sådanne oplysninger, som skønnes nødvendige for udøvelsen af den i denne  

 bekendtgørelse omhandlede virksomhed.
Bankinspektøren kan således kræve  

 indsendt behørigt bekræftede udskrifter af protokol- og regnskabsmateriale og  

 indkalde personer til mundtlig forklaring.
Endvidere er bankinspektøren  

 berettiget til at få adgang til regnskaber og regnskabsbøger og til på stedet  

 at foretage de til forholdenes oplysning fornødne undersøgelser.
Stk. 2.  Bankinspektørens afgørelser skal meddeles  

 skriftligt og indeholde oplysning om de forhold og synspunkter, som har været  

 bestemmende for afgørelsen.
Efter at afgørelsen er truffet, skal de  

 interesserede organisationer eller banker have adgang til at gøre sig bekendt  

 med det grundlag, på hvilket afgørelsen er truffet, forsåvidt det pågældende  

 materiale ikke indeholder fortrolige oplysninger om enkelte virksomheders  

 forhold eller oplysninger, som ikke uden skade for almindelige  

 samfundsinteresser kan udleveres.
§ 7 Stk. 1.  Klage over de af bankinspektøren i henhold til  

 denne bekendtgørelse trufne afgørelser indgives til bankinspektøren, men kan  

 forlanges videresendt senest i løbet af 8 dage til det i monopollovens § 18  

 omhandlede ankenævn.
 Stk. 2.  Ankenævnets behandling af de i stk. 1  

 omhandlede klager sker i overensstemmelse med reglerne i monopollovens § 18.
 Stk. 3.  Indgivelse af klage over bankinspektørens  

 afgørelser har ikke opsættende virkning, bortset fra bankinspektørens  

 afgørelser i henhold til § 2.
§ 8 Undlader nogen rettidigt at indgive anmeldelse i henhold til § 2 eller at  

 meddele bankinspektøren en i henhold til § 6 begæret oplysning, kan  

 ministeren for handel, industri og søfart efter bankinspektørens indstilling  

 pålægge den pågældende under en daglig eller ugentlig bøde, der kan inddrives  

 ved udpantning, at opfylde sin pligt i så henseende.
§ 9 Bankinspektøren og de i banktilsynet ansatte tjenestemænd og medhjælpere  

 er under ansvar efter borgerlig straffelovs §§ 152 og 263, jfr.  

 tjenestemandslovens § 3, stk. 3, forpligtet til overfor alle uvedkommende at  

 hemmeligholde, hvad de gennem deres virksomhed bliver vidende om.
§ 10 Med hensyn til undladelse af at foretage en i § 2 foreskreven anmeldelse  

 og tilsidesættelse af noget af bankinspektøren i henholdtil § 5 givet pålæg  

 finder bestemmelserne i monopollovens § 22, stk. 1, anvendelse.
Iøvrigt  

 finder bestemmelserne i monopollovens § 22, stk. 2-4, tilsvarende anvendelse.
§ 11 Denne bekendtgørelse, der ikke gælder for Færøerne, træder i kraft den 1.  

 juli 1955.
 Ministeriet for handel, industri og søfart, den 18. juni 1955.
 Lis Groes.
/ P.
Villadsen.
