Klage over tarmperforation i tilknytning til underlivsoperation Nævnet fandt ikke grundlag for at kritisere de opererende  

 læger på gynækologisk afdeling i forbindelse med ved operationen i oktober  

 2003 Nævnet lagde herved vægt på, at indgrebet var  

 kompliceret af talrige sammenvoksninger mellem fedtforklædet og  

 forreste  

 bugvæg, ligesom hele det lille bækken var lukket af sammenvoksninger.  

 Livmoderen var endvidere med sammenvoksninger til blæren.
 Videre lagde nævnet vægt på, at der fandtes  

 betændelsesforandringer omkring venstre æggeleder og æggestok, og at  

 betændelsesforandringer kan mørne vævet så meget, at der opstår spontan  

 tarmperforation.
Nævnet lagde samtidig vægt på, at de opererende læger  

 afsluttede indgrebet med at indhælde vand i bughulen samtidig med, at man  

 blæste luft i endetarmen for at sikre, at der ikke var hul på tarmen noget  

 steds.
Nævnet lagde således vægt på, at der ikke var tegn på perforation af  

 tarmen ved denne manøvre, og at der heller ikke var klinisk mistanke om  

 tarmperforation.
Det fandtes derfor i overensstemmelse med normen for  

 almindelig anerkendt faglig standard at afslutte operationen.
Nævnet fandt, at tarmperforationen, som blev erkendt  

 nogle dage efter indgrebet, var en hændelig komplikation til operationen og  

 ikke var udtryk for manglende omhu og samvittighedsfuldhed, idet man ikke  

 kunne  

 erkende tarmperforationen under operationen.
Der var formentlig tale om en  

 delvis gennemskæring af bindevævshinden på tarmen, som i løbet af nogen tid  

 udviklede sig til en fuldvægslæsion.
