 I medfør af § 3 i lov om velfærdsforanstaltninger for søfarende, jf.  

 lovbekendtgørelse nr. 576 af 29. september 1988, og bekendtgørelse nr. 570 af  

 26. september 1988, fastsættes:
 § 1.  Fra den 1. januar 1989 betales en afgift af 200  

 øre pr. dag til Velfærdsrådets virksomhed for hver på dansk handelsskib eller  

 - fartøj forhyret eller tjenstgørende søfarende - herunder skibsførere i  

 sådanne skibe og fartøjer - der i henhold til lov om arbejdsskade er  

 forsikret i Ulykkesforsikringsforbundet for dansk Søfart.
 Stk. 2.  Afgiften betales med 50 øre pr. dag af den  

 søfarende, 50 øre af rederen og 100 øre af statskassen.
§ 2.  Afgiften beregnes for de samme perioder som  

 forsikringen mod følger af arbejdsskader.
Afgiften beregnes herefter normalt  

 for hele den tid, i hvilken den pågældende oppebærer hyre, således også for  

 tiden fra forhyringen indtil tjenesten tiltrædes om bord.
I tilfælde af  

 afmønstring efter opsigelse beregnes afgiften dog kun indtil  

 fratrædelsesdagen.
Afgiften beregnes ligeledes for søfarende, der er  

 beskæftiget på dagløn.
§ 3.  De den søfarende og rederen påhvilede  

 afgiftsbeløb, ialt 100 øre pr. dag, opkræves af Ulykkesforsikringsforbundet  

 for dansk Søfart hos vedkommende reder på samme måde som opkrævningen af  

 præmier til arbejdsskadesforsikringen.
Rederen skal tilbageholde 50 øre pr.  

 dag i den søfarendes hyre.
 Stk. 2.  I mangel af rettidig betaling kan  

 afgiftsbeløbet af forbundet inddrives ved udpantning hos rederen.
 § 4.  Ulykkesforsikringsforbundet indbetaler afgiften  

 til Velfærdsrådet.
 § 5.  Bekendtgørelsen træder i kraft den 1. januar  

 1989.
 Stk. 2.  Bekendtgørelse nr. 651 af 24. december 1983 om  

 afgift til velfærdsforanstaltninger for søfarende ophæves.
