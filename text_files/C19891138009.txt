 Vedlagt sendes til orientering kopi af bekendtgørelse om fri proces, som  

 justitsministeren har underskrevet den 18. december 1989. Bekendtgørelsen,  

 der træder i kraft den 1. januar 1990, forventes optaget i det nummer af  

 Lovtidende, der udkommer den 22. december 1989.
 Særtryk af bekendtgørelsen vil blive udsendt, så snart det foreligger.
 Bekendtgørelsen træder i stedet for bekendtgørelse nr. 799 af 15. december  

 1988 og udstedes som følge af bestemmelsen i retsplejelovens § 330 a,  

 hvorefter der hvert år pr. 1. januar skal ske pristalsregulering af  

 beløbsgrænserne vedrørende fri proces.
 Den nye beløbsgrænse for enlige ansøgere er 159.000 kr.
 Lever ansøgeren i ægteskab eller i andet samlivsforhold, må summen af  

 indtægtsgrundlagene for ansøgeren og dennes ægtefælle/samlever nu ikke  

 overstige 202.000 kr.
 Tillægget for hvert barn, som enten bor hos ansøgeren eller i overvejende  

 grad forsørges af denne, forhøjes til 27.000 kr.
Noterne, der i den foregående bekendtgørelse knyttede sig til henholdsvis  

 § 2, stk. 1, og § 9, stk. 3, er udgået i den nye bekendtgørelse.
Endvidere er  

 formuleringen af § 2, stk. 1, ændret.
Der er herved ikke tilsigtet nogen  

 ændring i den hidtidige retstilstand.
I de tilfælde, hvor der i årsopgørelsen  

 er anført en beregningsmæssig personlig indkomst og/eller en beregningsmæssig  

 kapitalindkomst, vil det således fortsat være disse tal, der skal anvendes  

 ved beregningen af indtægtsgrundlaget.
 P.M.V.
