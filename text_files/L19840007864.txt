 Den 25. april 1984 undertegnedes i Dar es Salaam en overenskomst mellem  

 Tanzania og Danmark, Finland, Island, Norge og Sverige, ifølge hvilken de  

 nordiske regeringer i perioden 1. januar 1983 til 31. december 1988 yder et  

 beløb på 203 millioner kroner til udvikling af den tanzanianske  

 andelsbevægelse gennem det nordiske andelsprojekt i Tanzania.
 Projektets formål er at bistå Tanzanias regering med at støtte udviklingen  

 af kooperative sammenslutninger, inden for landbrug og byerhverv, gennem  

 bistand til regeringens kooperative departement, den af staten drevne  

 andelsskole og de enkelte andelsforeninger og disses hovedorganisation.
