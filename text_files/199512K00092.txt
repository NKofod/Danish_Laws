Nr LSF 92 Forslag til Lov om ændring af lov om Københavns Kommunes styrelse (Forsøg  

 med bydelsråd) Fremsat af indenrigsministeren (Birte Weiss) den 29. november 1995 Vedtaget ved tredjebehandling den 19. marts 1996 Lov nr. 222 af 27/03/1996 § 1 I lov om Københavns Kommunes styrelse, jf. lovbekendtgørelse nr. 616 af  

 18. juli 1995, foretages følgende ændring:
 1. Efter § 53 b indsættes:
» § 53 c.
Borgerrepræsentationen kan beslutte, at der for en  

 periode frem til den 31. december 2001 skal iværksættes forsøg med bydelsråd  

 i mindst 2 og højst 4 bydele.
Kommuneplanens inddeling danner grundlag for  

 afgrænsningen af bydelene.
Stk. 2. Bydelsrådenes medlemstal skal være ulige og mindst 7 og  

 højst 25. Medlemmerne vælges enten af Borgerrepræsentationen eller af de  

 beboere i bydelen, der har valgret til Borgerrepræsentationen.
Vælges  

 bydelsrådet af bydelens beboere, finder lov om kommunale valg anvendelse.  

 Indenrigsministeren kan dog træffe bestemmelse om sådanne fravigelser af  

 reglerne i valgloven eller regler, der er udstedt med hjemmel heri, som  

 forsøget med bydelsråd gør ønskeligt, herunder om valgperioden og  

 brevstemmeafgivning.
Stk. 3. Valgbar til et bydelsråd er enhver, der er valgbar til  

 Borgerrepræsentationen, og som har fast bopæl i bydelen.
Ingen kan dog  

 samtidig være medlem af Borgerrepræsentationen eller magistraten og af et  

 bydelsråd.
Et medlem af Borgerrepræsentationen eller magistraten, der vælges  

 til et bydelsråd, udtræder af Borgerrepræsentationen henholdsvis magistraten.  

 Tilsvarende udtræder et bydelsrådsmedlem ved valg til Borgerrepræsentationen.  

 Reglerne i §§ 16 c-16 e samt reglerne i lov om kommunale valg om fritagelse  

 for medlemskab og om tab af valgbarhed finder tilsvarende anvendelse på  

 bydelsrådenes medlemmer.
Stk. 4. Bydelsrådene varetager de kommunale anliggender, der  

 henlægges til rådenes selvstændige varetagelse, jf. stk. 5, 1. pkt., eller  

 henlægges til rådenes bestyrelse efter bemyndigelse fra  

 Borgerrepræsentationen.
Bydelsrådenes afgørelser kan indbringes for  

 overordnede myndigheder i samme omfang, som hvis de var truffet af  

 Borgerrepræsentationen.
Stk. 5. I et regulativ for bydelsrådene træffer  

 Borgerrepræsentationen bestemmelse om, hvilke opgaver der skal henlægges til  

 bydelsrådenes selvstændige varetagelse.
I regulativet fastsætter  

 Borgerrepræsentationen endvidere regler om bydelsrådenes styrelse, herunder  

 om finansiering af rådenes opgaver og om vederlæggelse af rådenes formænd og  

 medlemmer.
Borgerrepræsentationen kan tillige fastsætte regler om deltagelse  

 af observatører uden stemmeret i rådenes offentlige møder og om vederlæggelse  

 af observatører.
I regulativet kan endvidere fastsættes bestemmelse om  

 sådanne fravigelser af reglerne i denne lov eller regler, der er udstedt med  

 hjemmel heri, som forsøget med bydelsråd gør nødvendigt.
Stk. 6. Regulativet skal vedtages af Borgerrepræsentationen efter  

 de regler, som gælder for vedtagelsen af kommunens styrelsesvedtægt, jf. § 2,  

 stk. 4, og godkendes af indenrigsministeren efter forhandling med vedkommende  

 minister.
Meddelelse om de opgaver, der i henhold til regulativet er henlagt  

 til bydelsrådenes selvstændige varetagelse, bekendtgøres af  

 indenrigsministeren i Lovtidende.
Bekendtgørelse om det godkendte regulativ  

 og om godkendte ændringer heri skal indrykkes i den lokale presse efter  

 Borgerrepræsentationens bestemmelse.
Bekendtgørelse skal ske 2 gange med  

 mindst 6 dages mellemrum.
Regulativet skal være tilgængeligt for kommunens  

 beboere.
 Stk. 7. Borgerrepræsentationen kan træffe bestemmelse om, hvilke  

 dele af den kommunale administration m.v. der skal udlægges til bydelsrådene.
Stk. 8. Tilsynet med bydelsrådene varetages af  

 indenrigsministeren.
Reglerne i §§ 48-48 b og 50 finder tilsvarende  

 anvendelse på bydelsrådene og deres medlemmer.
Stk. 9. I forbindelse med henlæggelse til bydelsrådene af opgaver  

 vedrørende folkeoplysning og ungdomsskoler kan undervisningsministeren  

 fravige reglerne i lov om støtte til folkeoplysning og lov om ungdomsskoler  

 samt regler, der er udstedt med hjemmel heri.
Undervisningsministeren kan  

 herved fastsætte bestemmelser om særskilte folkeoplysningsudvalg og  

 ungdomsskolebestyrelser i bydele med bydelsråd.
Undervisningsministeren kan  

 fastsætte nærmere regler herom.
Stk. 10. I forhold til reglerne i lov om offentlige myndigheders  

 registre betragtes bydelsrådene og Borgerrepræsentationen som samme  

 myndighed.« § 2 Loven træder i kraft den 1. april 1996.
Oprindeligt fremsat forslag § 1 I lov om Københavns kommunes styrelse, jf. lovbekendtgørelse nr. 616 af  

 18. juli 1995, indsættes efter § 53 b:
» § 53 c.
Borgerrepræsentationen kan beslutte, at der for en  

 periode frem til den 31. december 2001 skal iværksættes forsøg med bydelsråd  

 i mindst 2 og højst 4 bydele.
Kommuneplanens inddeling danner grundlag for  

 afgrænsningen af bydelene.
Stk. 2. Bydelsrådenes medlemstal skal være ulige og mindst 7 og  

 højst 25. Medlemmerne vælges enten af borgerrepræsentationen eller af de  

 beboere i bydelen, der har valgret til borgerrepræsentationen.
Vælges  

 bydelsrådet af bydelens beboere finder lov om kommunale valg anvendelse.  

 Indenrigsministeren kan dog træffe bestemmelse om sådanne fravigelser af  

 reglerne i valgloven eller regler, der er udstedt med hjemmel heri, som  

 forsøget med bydelsråd gør ønskeligt, herunder om valgperioden og  

 brevstemmeafgivning.
Stk. 3. Valgbar til et bydelsråd er enhver, der er valgbar til  

 borgerrepræsentationen, og som har fast bopæl i bydelen.
Ingen kan dog  

 samtidig være medlem af borgerrepræsentationen eller magistraten og af et  

 bydelsråd.
Et medlem af borgerrepræsentationen eller magistraten, der vælges  

 til et bydelsråd, udtræder af borgerrepræsentationen henholdsvis magistraten.  

 Tilsvarende udtræder et bydelsrådsmedlem ved valg til borgerrepræsentationen.  

 Reglerne i §§ 16 c-16 e samt reglerne i lov om kommunale valg om fritagelse  

 for medlemskab og om tab af valgbarhed finder tilsvarende anvendelse på  

 bydelsrådenes medlemmer.
Stk. 4. Bydelsrådene varetager de kommunale anliggender, der  

 henlægges til rådenes selvstændige varetagelse, jf. stk. 5, 1. pkt., eller  

 henlægges til rådenes bestyrelse efter bemyndigelse fra  

 borgerrepræsentationen.
Bydelsrådenes afgørelser kan indbringes for  

 overordnede myndigheder i samme omfang, som hvis de var truffet af  

 borgerrepræsentationen.
Stk. 5. I et regulativ for bydelsrådene træffer  

 borgerrepræsentationen bestemmelse om, hvilke opgaver der skal henlægges til  

 bydelsrådenes selvstændige varetagelse.
I regulativet fastsætter  

 borgerrepræsentationen endvidere regler om bydelsrådenes styrelse, herunder  

 om finansiering af rådenes opgaver og om vederlæggelse af rådenes formænd og  

 medlemmer.
Borgerrepræsentationen kan tillige fastsætte regler om deltagelse  

 af observatører uden stemmeret i rådenes offentlige møder og om vederlæggelse  

 af observatører.
I regulativet kan endvidere fastsættes bestemmelse om  

 sådanne fravigelser af reglerne i denne lov eller regler, der er udstedt med  

 hjemmel heri, som forsøget med bydelsråd gør nødvendigt.
Stk. 6. Regulativet skal vedtages af borgerrepræsentationen efter  

 de regler, som gælder for vedtagelsen af kommunens styrelsesvedtægt, jf. § 2,  

 stk. 4, og godkendes af indenrigsministeren efter forhandling med vedkommende  

 minister.
Meddelelse om de opgaver, der i henhold til regulativet er henlagt  

 til bydelsrådenes selvstændige varetagelse, bekendtgøres af  

 indenrigsministeren i Lovtidende.
Bekendtgørelse om det godkendte regulativ  

 og om godkendte ændringer heri skal indrykkes i den lokale presse efter  

 borgerrepræsentationens bestemmelse.
Bekendtgørelse skal ske 2 gange med  

 mindst 6 dages mellemrum.
Regulativet skal være tilgængeligt for kommunens  

 beboere.
 Stk. 7. Borgerrepræsentationen kan træffe bestemmelse om, hvilke  

 dele af den kommunale administration m.v. der skal udlægges til bydelsrådene.
Stk. 8. Tilsynet med bydelsrådene varetages af  

 indenrigsministeren.
Reglerne i §§ 48-48 b og 50 finder tilsvarende  

 anvendelse på bydelsrådene og deres medlemmer.
Stk. 9. I forbindelse med henlæggelse til bydelsrådene af opgaver  

 vedrørende folkeoplysning og ungdomsskoler kan undervisningsministeren  

 fravige reglerne i lov om støtte til folkeoplysning og lov om ungdomsskoler  

 samt regler, der er udstedt med hjemmel heri.
Undervisningsministeren kan  

 herved fastsætte bestemmelser om særskilte folkeoplysningsudvalg og  

 ungdomsskolebestyrelser i bydele med bydelsråd.
Undervisningsministeren kan  

 fastsætte nærmere regler herom.«.
§ 2 Loven træder i kraft den 1. april 1996.
Bemærkninger til lovforslaget Almindelige bemærkninger 1. Lovforslagets baggrund Med lovforslaget imødekommes en anmodning fra Københavns  

 Borgerrepræsentation om, at der tilvejebringes det fornødne lovgrundlag til  

 gennemførelse af forsøg med bydelsstyre i Københavns Kommune.
 Ved lov nr. 286 af 27. april 1994 blev der gennemført en ændring af lov om  

 kommunernes styrelse, der gav kommunerne mulighed for at nedsætte lokaludvalg  

 med selvstændig kompetence inden for nærmere angivne kommunale anliggender  

 (styrelseslovens § 65 d).
 En tilsvarende adgang til at nedsætte lokaludvalg blev ikke indført i den  

 københavnske styrelseslov, idet der ikke i Københavns Kommune på daværende  

 tidspunkt var en afklaret stilling til, hvilke sagsområder der særligt i  

 Københavns Kommune kunne overlades til lokaludvalg.
Efterfølgende har der i Københavns Borgerrepræsentation været overvejelser  

 om gennemførelse af en bydelsreform.
Overvejelserne herom resulterede i, at  

 Københavns Borgerrepræsentation på sit møde den 15. juni 1995 besluttede at  

 søge iværksat et bydelsstyreforsøg fra den 1. januar 1997. Forsøget skulle  

 bestå i, at der i 2-4 bydele nedsættes bydelsråd med såvel selvstændig  

 kompetence som kompetence i henhold til delegation fra  

 borgerrepræsentationen.
 Formålet med forsøget er at tilvejebringe erfaringer med bydelsstyre, som  

 kan indgå i grundlaget for en eventuel beslutning om iværksættelse af en  

 generel ordning omfattende hele kommunen.
 Borgerrepræsentationen har oplyst, at målet med en bydelsreform er at  

 opnå:
»Øget lokalt demokrati, og herunder - Styrkelse og udvidelse af borgerindflydelse og forskellige former for  

 brugerindflydelse, - Øgede muligheder for kontakter mellem borgere og politikere, - Øget valgdeltagelse, - Øget indflydelse på den kommunale virksomhed, Bedre kommunal service, således at den kommunale virksomhed tilpasses  

 borgernes krav og behov, Øget effektivitet og herunder, - Organisation præget af helhedssyn, - Ressourcerne koncentreres i forhold til de faktiske behov, - Hurtigere beslutninger gennem decentralisering, - Effektiv udnyttelse af ressourcerne gennem samordning, - Høj kvalitet til lavest mulige samfundsomkostninger.« Lovforslaget er udarbejdet på grundlag af de af borgerrepræsentationen den  

 15. juni 1995 fastlagte rammer for bydelsstyreforsøget samt  

 borgerrepræsentationens senere beslutninger om forsøgets indhold.
Spørgsmålet om oprettelse af bydelsråd i Københavns Kommune har tidligere  

 været behandlet i betænkning nr. 1114/1987 om Københavns Kommunes styrelse,  

 jf. betænkningens kapitel 8. På baggrund af betænkningens forslag fremsatte  

 SF i marts 1988 et lovforslag om oprettelse af bydelsråd.
Efter udskrivning  

 af valg blev forslaget genfremsat i juni 1988, men bortfaldt i forbindelse  

 med det nye folketingsårs begyndelse.
Der henvises til Folketingstidende  

 1987-88, 1. samling, sp. 8261, og till.
A, sp. 4703, og 2. samling, sp. 298  

 og 731, og till.
A, sp. 609.
2. Lovforslagets indhold Ved lovforslaget får Københavns Kommune hjemmel til at iværksætte forsøg  

 med bydelsråd med såvel selvstændig beslutningskompetence som kompetence i  

 henhold til delegation i mindst 2 og højst 4 bydele.
Borgerrepræsentationen  

 har vedtaget, at forsøgsordningen med bydelsråd skal gennemføres i følgende  

 fire bydele: Indre Nørrebro, Indre Østerbro, Kongens Enghave og Valby.
Forsøgsperioden varer frem til den 31. december 2001. Inden dette  

 tidspunkt - hvor en ny valgperiode begynder - vil der være tilvejebragt et  

 erfaringsgrundlag for en vurdering af, om der eventuelt skal søges etableret  

 bydelsråd som en permanent ordning.
Københavns Kommune har således oplyst, at  

 den endelige evaluering af demokratiseringseffekterne vil foreligge senest 3  

 år efter forsøgets iværksættelse, dvs. senest den 31. december 1999.
 Lovforslaget indeholder de overordnede rammer for forsøget, og det er  

 således i vidt omfang overladt til Københavns Kommune selv at træffe  

 bestemmelse om den nærmere udformning af forsøget med bydelsstyreordning.  

 Reglerne herom, der skal fastsættes i et bydelsrådsregulativ, skal dog  

 godkendes af indenrigsministeren, jf. nedenfor.
Københavns Kommune skal bl.a. beslutte, om medlemmerne af bydelsrådene  

 skal vælges af borgerrepræsentationen eller af beboerne i bydelen.
Ved  

 borgerrepræsentationsvalgte bydelsråd vil rådets politiske sammensætning  

 afspejle borgerrepræsentationens sammensætning, men ikke nødvendigvis  

 lokalbefolkningens.
Ved folkevalgte bydelsråd vil der blive etableret en  

 direkte repræsentation af beboerne i bydelen, og rådets politiske  

 sammensætning vil derfor ikke nødvendigvis svare til borgerrepræsentationens  

 sammensætning.
 Der er ikke i forslaget til § 53 c en angivelse af, hvilke kommunale  

 anliggender der kan overlades til selvstændig varetagelse, men i  

 bemærkningerne til stk. 5 er der redegjort for de opgaver, som  

 borgerrepræsentationen under forsøget ønsker at kunne udlægge til  

 bydelsrådene, enten som en selvstændig kompetence eller i henhold til  

 delegation.
 Borgerrepræsentationen ønsker mulighed for at kunne udlægge opgaver inden  

 for børn- og ungeområdet, ældreområdet, andre sociale ydelser, kultur og  

 fritid, gader og veje samt beskæftigelsesområdet.
Borgerrepræsentationen har ikke taget stilling til, i hvilket omfang  

 opgaverne inden for disse områder skal udlægges.
Udgangspunktet for  

 borgerrepræsentationen er imidlertid, at bydelsrådene skal have ansvaret for  

 driften af så stor en del af den kommunale serviceproduktion som muligt,  

 ligesom ansvaret for myndighedsopgaver, der vedrører den enkelte, så vidt  

 muligt skal decentraliseres.
 Som eksempel kan nævnes, at borgerrepræsentationen har ønsket, at  

 bydelsrådene på børn- og ungeområdet skal have mulighed for at varetage stort  

 set alle de opgaver, der efter folkeskoleloven påhviler  

 borgerrepræsentationen, herunder oprettelse af børnehaveklasser, undervisning  

 i 1.-10. klasse, befordring af elever mellem bopæl og skole m.m.
Endvidere henlægges driften af en række kommunale institutioner til  

 bydelsrådene til selvstændig varetagelse.
I den forbindelse får bydelsrådet i  

 vidt omfang status som selvstændig ansættelsesmyndighed.
 Lovforslaget giver endvidere mulighed for, at der vil kunne fastsættes  

 regler om, at bydelsrådene kan nedsætte folkeoplysningsudvalg og  

 ungdomsskolebestyrelser.
Det af Københavns Kommune ønskede forsøg med bydelsråd er på nogle punkter  

 væsentligt mere vidtgående end den adgang til at nedsætte lokaludvalg med  

 selvstændig kompetence, der er hjemmel til i den kommunale styrelseslovs § 65  

 d.
Dette gælder dels med hensyn til adgangen til at oprette folkevalgte  

 organer, hvor der efter den kommunale styrelseslov alene er adgang til at  

 oprette kommunalbestyrelsesvalgte lokaludvalg, dels med hensyn til omfanget  

 af de opgaver, der kan overlades til selvstændig varetagelse.
Dette skal dog  

 ses i sammenhæng med, at der alene er tale om et forsøg, og at baggrunden for  

 hjemlen i den kommunale styrelseslov var det af Herlev Kommune gennemførte  

 frikommuneforsøg med lokaludvalg.
 Borgerrepræsentationens beslutninger om, hvilke opgaver der i  

 forsøgsperioden udlægges til bydelsrådene til selvstændig varetagelse,  

 optages i et bydelsregulativ, der skal godkendes af indenrigsministeren efter  

 forhandling med vedkommende minister, dvs. med de ministre, inden for hvis  

 lovgivningsområder der skal overføres kompetence til bydelsrådene.
 Da overførelse af selvstændig kompetence til rådene indebærer en  

 fravigelse af den kompetenceordning, der er fastlagt i lovgivningen, skal  

 indenrigsministeren i Lovtidende bekendtgøre, hvilke opgaver der i henhold  

 til regulativet er henlagt til bydelsrådenes selvstændige varetagelse.
 Ud over de opgaver til selvstændig varetagelse, der er angivet i  

 regulativet, vil bydelsrådene kunne få delegeret kompetence fra  

 borgerrepræsentationen efter de almindelige regler herom, således at  

 bydelsrådene ved løsningen af sådanne opgaver er underlagt  

 borgerrepræsentationens beslutninger.
 Bl.a. under hensyn til, at der alene er tale om en forsøgsordning, er det  

 forudsat, at borgerrepræsentationen kan tillægge de enkelte bydelsråd  

 forskellige opgaver og kompetence.
 Bydelsrådenes afgørelser vil - ligesom det gælder afgørelser truffet af  

 Herlev Kommunes lokaludvalg - kunne indbringes direkte for  

 klagemyndighederne.
I regulativet fastsættes endvidere regler om bydelsrådenes styrelse.
Disse  

 regler vil i det væsentlige svare til reglerne i den kommunale styrelseslov  

 om kommunalbestyrelsens og udvalgenes styrelse.
Bydelsrådenes møder vil  

 således også skulle være offentlige i samme omfang som kommunalbestyrelsens  

 møder.
Desuden fastsættes i regulativet regler om finansiering af rådenes  

 opgaver, om deltagelse, herunder udpegning, af observatører uden stemmeret i  

 rådenes offentlige møder og om vederlæggelse af bydelsrådenes medlemmer og  

 observatører.
Herudover kan der i regulativet fastsættes bestemmelse om  

 fravigelse af de regler, der efter den københavnske styrelseslov gælder for  

 Københavns Kommune, såfremt forsøget gør det nødvendigt.
Finansiering af bydelsrådenes opgaver vil ske ved tildeling af en art  

 bloktilskud fra kommunen, hvor hvert bydelsråd får tildelt enten en samlet  

 pulje, eller nogle få puljer, der dækker brede opgaveområder.
I den  

 forbindelse vil borgerrepræsentationen kunne udmelde nogle rammer for  

 anvendelsen af tilskuddet, f.eks. i form af et minimumsniveau for de enkelte  

 serviceydelser.
 Efter indenrigsministerens godkendelse af regulativet, skal der indrykkes  

 en bekendtgørelse om regulativet i den lokale presse.
 Borgerrepræsentationen kan træffe bestemmelse om, hvilke dele af den  

 kommunale administration m.v. der skal udlægges til bydelsrådene, dvs.  

 bestemmelse om de praktiske rammer omkring bydelsrådenes virksomhed.
Bydelsrådene må - i modsætning til lokaludvalg - anses for at være  

 selvstændige forvaltningsmyndigheder, hvilket bl.a. i forholdet mellem  

 bydelsrådene og borgerrepræsentationen indebærer begrænsninger i adgangen til  

 udveksling af personlige oplysninger og adgangen til edb-registre med  

 personoplysninger.
Dette vil kunne medføre nogle problemer, som må tages i  

 betragtning ved fastlæggelsen af bydelsrådenes opgaver.
Tilsynet med bydelsrådene varetages af indenrigsministeren, som er  

 Københavns Kommunes tilsynsmyndighed.
Indenrigsministeren kan anvende  

 sanktioner over for bydelsrådene og deres medlemmer svarende til dem, som kan  

 anvendes over for borgerrepræsentationen og magistraten og deres medlemmer.
3. Lovforslagets konsekvenser Lovforslaget har ingen økonomiske og administrative konsekvenser for  

 staten.
 Med hensyn til de økonomiske og administrative konsekvenser for Københavns  

 Kommune er der i kommunens budget for 1996 til det forberedende arbejde med  

 etablering af bydelsråd afsat 20 mio. kr.
På nuværende tidspunkt har Københavns Kommune ikke foretaget en nærmere  

 vurdering af de økonomiske konsekvenser i forsøgsperioden.
Imidlertid vil der  

 knytte sig nogle merudgifter til bydelsrådenes virke, bl.a. til vederlag,  

 sekretariatsbetjening og lokaleudgifter.
Heroverfor står, at en overordnet  

 målsætning for kommunens indførelse af bydelsstyre er at effektivisere den  

 kommunale forvaltning.
 Lovforslaget har ikke erhvervsøkonomiske eller miljømæssige konsekvenser  

 og indeholder ikke EU-retlige aspekter.
4. Hørte myndigheder Lovforslaget har været forelagt Københavns Kommune, Kommunernes  

 Landsforening, Amtsrådsforeningen i Danmark, Frederiksberg Kommune,  

 Arbejdsministeriet, Boligministeriet, Finansministeriet, Justitsministeriet,  

 Kulturministeriet, Socialministeriet, Sundhedsministeriet, Trafikministeriet  

 og Undervisningsministeriet.
Bemærkninger til lovforslagets enkelte bestemmelser Til § 1 Til stk. 1 Borgerrepræsentationen får herved hjemmel til at iværksætte forsøg med  

 bydelsråd for en periode indtil den 31. december 2001.
 Københavns Kommune har ønsket, at der kan afholdes valg til bydelsrådene i  

 april/maj 1996, således at bydelsrådene kan påbegynde det forberedende  

 planlægningsarbejde, herunder tilrettelæggelse af administrationen, med  

 henblik på den egentlige opgaveudførelse fra den 1. januar 1997.
 Kommuneplanens bydelsinddeling danner grundlag for den geografiske  

 afgrænsning af bydelene.
Til stk. 2 Borgerrepræsentationen bestemmer bydelsrådenes medlemstal inden for de  

 angivne rammer og kan i den forbindelse tage hensyn til bydelenes forskellige  

 størrelse.
 Borgerrepræsentationen bestemmer endvidere, om det enkelte bydelsråds  

 medlemmer skal vælges af borgerrepræsentationen eller af beboerne i bydelen.
Når et bydelsråds medlemmer skal vælges af borgerrepræsentationen, sker  

 valget efter § 21 i den københavnske styrelseslov, der regulerer, hvorledes  

 borgerrepræsentationens valg af to eller flere medlemmer til udvalg,  

 bestyrelser og lignende finder sted.
Ved en ny valgperiodes begyndelse  

 foretager borgerrepræsentationen nyt valg af medlemmer til disse udvalg m.v.
Efter § 21, stk. 1, foretages borgerrepræsentationens valg af medlemmer  

 til bydelsråd som et forholdstalsvalg for hvert bydelsråd for sig.
Der er  

 ikke for kommunens beboere pligt til at lade sig vælge til bydelsrådet.
Efter  

 § 21, stk. 3, er medlemmerne af borgerrepræsentationen pligtige at modtage  

 valg til udvalg, bestyrelser m.v.
Denne bestemmelse vil i henhold til stk. 5  

 blive fraveget i bydelsrådsregulativet for så vidt angår valg til bydelsråd,  

 idet pligt til medlemskab af bydelsrådet ville medføre, at  

 borgerrepræsentationsmedlemmet måtte udtræde af borgerrepræsentationen, jf.  

 stk. 3, 3. pkt.
 I bydelsrådsregulativet vil der endvidere kunne optages bestemmelse om  

 valg af stedfortræder for et borgerrepræsentationsvalgt medlem med henblik på  

 indtræden i tilfælde af medlemmets forfald.
 Valg, der foretages af bydelens beboere, sker som udgangspunkt efter  

 reglerne i den kommunale valglov.
Det er borgerrepræsentationen, som forestår den praktiske tilrettelæggelse  

 af valget.
Det vil ligeledes være borgerrepræsentationen, der skal træffe  

 afgørelse vedrørende valgklager og anmodninger om fritagelse for valg.
 I valgperiodens løb vil spørgsmål om tab af valgbarhed som følge af  

 bopælsopgivelse og spørgsmål om imødekommelse af anmodninger om fritagelse  

 for medlemskab derimod skulle afgøres af bydelsrådet, jf. stk. 3, 5. pkt.
I det omfang forsøget gør det ønskeligt, kan indenrigsministeren træffe  

 bestemmelse om fravigelse af valgloven og administrative forskrifter, der er  

 udstedt med hjemmel i valgloven.
F.eks. vil valgperioden for medlemmer valgt  

 af bydelens beboere blive fastsat til forsøgsperioden, ligesom det vil blive  

 overvejet, om brevstemmereglerne skal finde anvendelse.
Bestemmelse om  

 fravigelse af reglerne i valgloven og i bekendtgørelser udstedt med hjemmel i  

 valgloven bekendtgøres af indenrigsministeren i Lovtidende.
Bydelsrådsmedlemmernes valgperiode vil således være afhængig af, om  

 medlemmerne er valgt ved direkte eller indirekte valg.
Hvis bydelsrådets  

 medlemmer vælges af borgerrepræsentationen, gælder valget kun indtil næste  

 valgperiode, dvs. indtil den 31. december 1997, hvor den nyvalgte  

 borgerrepræsentation foretager nyt valg af medlemmer.
Er bydelsrådets  

 medlemmer derimod valgt af bydelens beboere, vil valget gælde for hele  

 forsøgsperioden, dvs. frem til den 31. december 2001.
Til stk. 3 Det foreslås, at kun personer, der er valgbare til borgerrepræsentationen,  

 og som har bopæl i bydelen, skal kunne vælges som medlem af bydelsrådene.
I valgperioden afgøres spørgsmål om valgbarhed efter de almindelige regler  

 i lov om kommunale valg.
Spørgsmålet, om et medlem har mistet sin valgbarhed  

 på grund af bopælskift, afgøres af bydelsrådet, mens Valgbarhedsnævnet afgør,  

 om et medlem har fortabt sin valgbarhed på grund af straf, jf. 5. pkt.
 Endvidere foreslås, at ingen samtidig kan være medlem af  

 borgerrepræsentationen eller magistraten og af et bydelsråd.
Det udelukker dog ikke, at et medlem af borgerrepræsentationen eller af  

 magistraten kan lade sig opstille og blive valgt til et bydelsråd af bydelens  

 beboere, men såfremt den pågældende indvælges i bydelsrådet, må den  

 pågældende udtræde af borgerrepræsentationen henholdsvis magistraten, jf. 3.  

 pkt.
Et medlem af borgerrepræsentationen eller magistraten kan ligeledes lade  

 sig vælge til et bydelsråd af borgerrepræsentationen med den konsekvens, at  

 den pågældende udtræder af borgerrepræsentationen henholdsvis magistraten.
 Tilsvarende skal et bydelsrådsmedlem, der indvælges i  

 borgerrepræsentationen, udtræde af bydelsrådet.
Når en person har ladet sig indvælge i et bydelsråd, bør den pågældende af  

 hensyn til kontinuiteten i rådets arbejde ikke have fri adgang til at  

 udtræde.
Det foreslås derfor, at et medlem i valgperioden - uanset  

 valgmetoden - alene vil kunne fritages for medlemskab af bydelsrådet, hvis  

 der foreligger de særlige fritagelsesgrunde, der er angivet i valglovens §  

 103.
 Bydelsrådenes medlemmer har ret til fravær fra arbejdet og er beskyttet  

 mod afskedigelse fra arbejdet i forbindelse med varetagelse af hvervet som  

 bydelsrådsmedlem i samme omfang som medlemmerne af borgerrepræsentationen,  

 jf. §§ 16 c-16 e i den københavnske styrelseslov.
Til stk. 4 Efter bestemmelsen kan borgerrepræsentationen til bydelsrådene dels  

 henlægge opgaver til selvstændig varetagelse, dels henlægge opgaver ved  

 delegation.
Ved delegation har borgerrepræsentationen ikke givet kompetencen fra sig,  

 men alene overladt det til bydelsrådet at udøve kompetencen.
Efter  

 almindelige forvaltningsretlige regler kan en delegation til bydelsrådet frit  

 tilbagekaldes af borgerrepræsentationen, og bydelsrådet er ved varetagelsen  

 af opgaver i henhold til delegation undergivet borgerrepræsentationens  

 beslutninger.
Endvidere vil borgerne kunne påklage bydelsrådenes afgørelser  

 til borgerrepræsentationen.
Ved borgerrepræsentationens henlæggelse af opgaver til bydelsrådet til  

 selvstændig varetagelse får bydelsrådet derimod en selvstændig, af  

 borgerrepræsentationen uafhængig kompetence.
Borgerrepræsentationen kan  

 således ikke frit tilbagekalde de opgaver, der er henlagt til selvstændig  

 varetagelse, ligesom borgerrepræsentationen ikke har nogen  

 instruktionsbeføjelse i forhold til bydelsrådet.
Borgerne vil ikke kunne  

 påklage bydelsrådenes afgørelser til borgerrepræsentationen.
Selv om borgerrepræsentationen ikke har nogen instruktionsbeføjelse  

 vedrørende de opgaver, der er henlagt til selvstændig varetagelse, vil  

 borgerrepræsentationen dog i forbindelse med tildeling af midlerne til  

 finansiering af bydelsrådets opgaver kunne fastlægge visse krav til  

 anvendelsen af midlerne og dermed angive nogle rammer for bydelsrådets  

 udførelse af opgaverne.
Eksempelvis vil borgerrepræsentationen kunne  

 fastlægge et vist minimumsniveau for indholdet og omfanget af de vigtigste af  

 de kommunale serviceydelser.
Såfremt bydelsrådet ikke overholder disse  

 rammer, vil borgerrepræsentationen med indenrigsministerens godkendelse kunne  

 fratage bydelsrådet opgaven for resten af forsøgsperioden, jf. i øvrigt  

 bemærkningerne til stk. 5 om ændringer i bydelsrådenes opgaver.
Bydelsrådenes afgørelser vil kunne indbringes for klagemyndigheder i samme  

 omfang, som hvis de var truffet af borgerrepræsentationen, jf. 2. pkt.
Også  

 afgørelser truffet i henhold til delegation vil kunne indbringes direkte for  

 klagemyndighederne.
Til stk. 5 Fremgangsmåden ved udlægning af opgaver til selvstændig varetagelse svarer  

 i det væsentlige til den procedure, der i henhold til frikommuneloven blev  

 fulgt ved godkendelse af frikommuneregulativer.
Borgerrepræsentationen træffer i et regulativ for bydelsrådene bestemmelse  

 om, hvilke opgaver der skal udlægges til bydelsrådene til selvstændig  

 varetagelse i forsøgsperioden.
Beføjelser, der overlades ved delegation, skal  

 ikke angives i regulativet.
Udlægningen af opgaver til selvstændig varetagelse vil under  

 forsøgsperioden kunne ændres med indenrigsministerens godkendelse.
Der vil  

 kunne være tale om såvel ændrede som nye opgaver, ligesom der vil kunne være  

 tale om at fratage bydelsråd enkelte opgaver.
Indenrigsministerens  

 godkendelse kræves derimod ikke i tilfælde, hvor borgerrepræsentationen  

 ønsker en ændring i udlægningen af opgaver ved delegation.
 Borgerrepræsentationen har ønsket, at bydelsrådene som udgangspunkt skal  

 have ansvaret for så stor en del af den kommunale serviceproduktion og  

 myndighedsopgaverne som muligt inden for seks områder: børn og unge, ældre,  

 andre sociale ydelser, kultur og fritid, gader og veje samt beskæftigelse.
 De opgaver inden for disse områder, der ikke overdrages til bydelsrådene,  

 er alene opgaver af overordnet kommunal interesse, opgaver hvor der er klare  

 stordriftsfordele, opgaver præget af høj specialisering samt opgaver, hvor  

 der er særlige koordineringshensyn.
I den forbindelse har kommunen for serviceopgavernes vedkommende sondret  

 mellem ansvaret for opgaven, dvs. tilvejebringelsen af en ydelse, og ansvaret  

 for driften af den kommunale enhed, hvor ydelsen produceres.
Udgangspunktet  

 for udlægningen af serviceopgaverne er, at bydelsrådene skal have ansvaret  

 for at tilvejebringe ydelsen, dvs. opgaveansvaret i forhold til borgerne.  

 Hvis en opgave udlægges til bydelsrådene, udlægges samtidig de nødvendige  

 økonomiske midler til at løse opgaven, mens bydelsrådet ikke nødvendigvis får  

 driftsherreansvaret for de kommunale institutioner, der udfører opgaven.
I så  

 fald må bydelsrådet mod vederlag lade opgaven udføre ved de kommunale  

 institutioner, der fortsat drives af borgerrepræsentationen, eller ved  

 institutioner der drives af andre, herunder andre kommuner.
 Når borgerrepræsentationen overdrager ansvaret for tilvejebringelse af en  

 ydelse til bydelsrådet, kan borgerrepræsentationen træffe bestemmelse om, at  

 rådet får kompetence til at fastsætte brugerbetalingen for den pågældende  

 ydelse.
Nedenfor er angivet de vigtigste af de kommunale anliggender, som  

 borgerrepræsentationen har ønsket at kunne udlægge til bydelsrådene til  

 selvstændig varetagelse eller ved delegation.
Det bemærkes herved, at der  

 ikke vil ske nogen indskrænkning af skolebestyrelsernes eller andre  

 brugerorganers kompetence.
 Børn- og ungeområdet:
- de fleste af borgerrepræsentationens opgaver efter folkeskoleloven,  

 herunder vidtgående specialundervisning - ungdomsskolen - dagtilbud til børn - sundhedspleje for børn - forebyggende foranstaltninger for børn og unge i hjemmet - foranstaltninger i forbindelse med anbringelse af børn uden for hjemmet  

 samt godkendelse og tilsyn med disses opholdssteder - formidling af ophold på dag- og døgninstitutioner for børn og unge med  

 vidtgående handicap Ældreområdet:
- plejehjem og beskyttede boliger - anvisningsret til ældreboliger - hjemmehjælp - hjemmesygeplejen - støtte til hjælpemidler til personer med invaliditet eller varig sygdom - tilbud om ophold i daghjem og dagscentre - tilkendelse og udbetaling af sociale pensioner og individuel boligstøtte Andre sociale ydelser:
 - kontanthjælp m.v.
- revalidering - visse sygesikringsopgaver - boligsikring - førtidspension Kultur og fritid:
- medborgerhuse og mødecentre - folkebiblioteker - folkeoplysningsområdet - vedligeholdelse af parker og grønne arealer Gader og veje:
- drift og vedligeholdelse m.v. vedrørende kommuneveje og private  

 fællesveje - sager vedrørende ruteføringer (bus) Beskæftigelsesområdet:
- opsøgende indsats i forhold til private arbejdsgivere og kommunale  

 institutioner - beskæftigelsesprojekter Endvidere har borgerrepræsentationen inden for de angivne områder ønsket  

 at henlægge driften af en række kommunale institutioner til bydelsrådenes  

 selvstændige varetagelse.
Da der alene er tale om en overførsel af driften,  

 vil et råd ikke selvstændigt kunne træffe beslutning om nedlæggelse af en  

 institution.
Herudover skal bydelsrådene selvstændigt stå for rådenes  

 administration.
Rådene får herved i vidt omfang en stilling som selvstændige  

 ansættelsesmyndigheder.
 I regulativet skal borgerrepræsentationen endvidere fastlægge de  

 overordnede regler for bydelsrådenes styrelse, mens de nærmere regler om  

 bydelsrådets styrelse fastsættes af bydelsrådet selv i en styrelsesvedtægt.  

 Bydelsrådet vedtager endvidere selv sin forretningsorden.
I det væsentlige vil de i regulativet fastsatte regler om styrelsen af  

 bydelsrådet svare til reglerne i den kommunale styrelseslov om  

 kommunalbestyrelsens og udvalgenes styrelse.
Bydelsrådenes møder vil være  

 offentlige i samme omfang som kommunalbestyrelsens møder.
Endvidere vil der  

 kunne fastsættes regler om nedsættelse af stående udvalg.
Dog vil nedsættelse  

 af et stående udvalg til at træffe afgørelse i sager om sociale ydelser m.v.  

 til enkeltpersoner, jf. § 2, stk. 2, i den sociale styrelseslov, være  

 pligtmæssig.
Bydelsrådene vil endvidere kunne nedsætte ad hoc udvalg til  

 udførelse af forberedende eller rådgivende funktioner for rådet.
Der vil  

 endvidere med udgangspunkt i den kommunale styrelseslovs bestemmelser blive  

 fastsat regler om formandens beføjelser, om medlemsrettigheder og om  

 mindretalsrettigheder, herunder initiativret og ret til sagsindsigt.
Reglerne om finansieringen af bydelsrådenes virksomhed fastlægges  

 ligeledes i regulativet.
Udgangspunktet er, at finansiering af bydelsrådenes  

 opgavevaretagelse skal ske ved tildeling af en art bloktilskud fra kommunen.  

 Den endelige fastlæggelse af de samlede tilskud til bydelsrådene sker i  

 forbindelse med borgerrepræsentationens vedtagelse af budgettet.
Tildeling af  

 midler til de enkelte bydelsråd foretages således, at hvert bydelsråd får  

 tildelt enten en samlet pulje, der dækker alle opgaveområder, eller nogle få  

 puljer, der dækker brede opgaveområder.
Der vil alene blive tale om tilskud  

 til driftsmæssige foranstaltninger, og rådene kan således ikke træffe  

 beslutninger om anlægsudgifter (investeringer).
Beregningen af de samlede tilskud til bydelene og fordelingen af  

 tilskuddene mellem bydelsrådene skal foregå efter principper, der sikrer  

 ensartede muligheder for at tilgodese borgernes behov.
Tilskuddene vil som  

 hovedregel blive beregnet ud fra objektive demografiske og socio-økonomiske  

 kriterier.
I forbindelse med tildeling af tilskud vil borgerrepræsentationen kunne  

 fastsætte visse krav til anvendelsen af tilskuddet, f.eks. i form af et  

 fastsat minimumsniveau for de enkelte ydelser.
Ved fastlæggelse heraf vil der  

 blive taget udgangspunkt i, hvor store forskelle i servicegrad mellem  

 bydelene der vil være acceptable.
Bydelsrådet skal udarbejde budget efter de samme regler, som gælder for  

 Københavns Kommune.
Det samme gælder med hensyn til aflæggelse af  

 årsregnskab.
Der foretages en selvstændig revision af bydelsrådets regnskab  

 af Københavns Kommunes revisionsdirektorat.
Bydelsrådets årsregnskab indgår  

 herefter i det samlede regnskab for kommunen.
Borgerrepræsentationen fastsætter desuden i regulativet regler om  

 vederlæggelse af bydelsrådenes formænd og medlemmer.
Endvidere fastsættes de  

 nærmere regler om bydelsrådenes rettigheder og pligter i forhold til  

 borgerrepræsentationen.
F.eks. kan der fastsættes bestemmelse om, at  

 borgerrepræsentationen og magistraten har pligt til at indhente en udtalelse  

 fra bydelsrådet i sager, der er af særlig betydning for den pågældende bydel,  

 og at bydelsrådet har pligt til at afgive udtalelser til  

 borgerrepræsentationen og magistraten efter anmodning herom.
Endvidere kan  

 borgerrepræsentationen træffe bestemmelse om indretningen af bydelsrådenes  

 kasse- og regnskabsvæsen.
 I regulativet kan borgerrepræsentationen endvidere fastsætte regler om  

 deltagelse af observatører uden stemmeret i bydelsrådenes offentlige møder  

 samt om eventuel vederlæggelse af observatører.
Herudover kan der i regulativet fastsættes bestemmelse om fravigelse af de  

 regler, der efter den københavnske styrelseslov gælder for Københavns  

 Kommune, såfremt forsøget gør det nødvendigt.
Dette gælder lovens § 21, stk.  

 3, således at borgerrepræsentationsmedlemmer ikke har pligt til at modtage  

 valg til bydelsrådet, jf. bemærkningerne til stk. 2. Endvidere kan der være  

 tale om at fravige de sædvanlige regler om behandlingen af årsregnskabet,  

 idet borgerrepræsentationen ikke skal tage stilling til de  

 revisionsbemærkninger, der vedrører et bydelsråds regnskab.
 Der kan som et led i forsøget fastsættes forskellige regler for de  

 forskellige bydelsråds styrelse m.v.
Til stk. 6 Regulativet om bydelsråd skal vedtages af borgerrepræsentationen på samme  

 måde som styrelsesvedtægten og godkendes af indenrigsministeren.
Godkendelsen  

 sker efter forhandling med de pågældende ressortministre for så vidt angår  

 borgerrepræsentationens beslutninger vedrørende opgaver, der udlægges til  

 selvstændig varetagelse.
Også ændringer i regulativet eller en ophævelse  

 heraf skal godkendes.
 Borgerrepræsentationen vil med indenrigsministerens godkendelse under  

 forsøgsperioden kunne træffe bestemmelse om ændringer i de opgaver, der er  

 udlagt til bydelsrådenes selvstændige varetagelse, f.eks. hvis et bydelsråd  

 ikke overholder det af borgerrepræsentationen fastlagte minimum for  

 serviceniveauet, eller hvis borgerrepræsentationen ønsker at udlægge en  

 opgave, der har tilknytning til de allerede udlagte.
Da overførsel af opgaver til selvstændig varetagelse i bydelsråd indebærer  

 en fravigelse af lovgivningens almindelige kompetenceregler, skal  

 indenrigsministeren i Lovtidende bekendtgøre en meddelelse om de opgaver, der  

 er henlagt til bydelsrådenes selvstændige varetagelse.
Endvidere skal  

 borgerrepræsentationen indrykke en bekendtgørelse om regulativet i den lokale  

 presse.
Borgerrepræsentationens meddelelse om regulativet skal bekendtgøres 2  

 gange med mindst 6 dages mellemrum.
 Endvidere skal regulativet - ligesom styrelsesvedtægten - være  

 tilgængeligt for kommunens beboere.
Til stk. 7 Efter bestemmelsen kan borgerrepræsentationen - ud over de regler, der  

 findes i regulativet - træffe konkret bestemmelse om de praktiske rammer  

 omkring bydelsrådenes virksomhed, herunder administration (personale m.v.) og  

 lokaler m.v.
Eksempelvis kan borgerrepræsentationen anvise bydelsrådene  

 lokaler til bydelsrådenes administration eller pålægge rådene at anvende  

 allerede ansat personale.
Bestemmelse om, hvilke dele af den kommunale  

 administration m.v. der skal udlægges til bydelsrådene, kan træffes ved  

 forsøgets iværksættelse eller under forsøgsperioden, hvis der udlægges nye  

 opgaver eller i øvrigt sker ændringer i opgavetildelingen m.v.
 Rådene har ikke adgang til at træffe beslutninger om anlægsudgifter  

 (investeringer), jf. bemærkningerne til stk. 5, hvorfor rådene ikke selv kan  

 erhverve lokaler eller indgå lejemål m.v.
Københavns Kommune har oplyst, at det personale, der skal arbejde under  

 bydelsrådene, omfattes af det samme ansættelsesgrundlag som det øvrige  

 personale i Københavns Kommune.
Kompetencen til at forhandle løn- og øvrige  

 ansættelsesvilkår for personalet under bydelsrådene vil fortsat ligge i  

 overborgmesterens afdeling.
Dette indebærer, at såvel allerede ansatte som  

 nyansatte tjenestemænd og overenskomstansatte vil være omfattet af indgåede  

 hovedaftaler, og at løn- og øvrige ansættelsesvilkår er reguleret ved de  

 eksisterende og kommende vedtægter, overenskomster og aftaler.
For de ansatte - såvel tjenestemænd som overenskomstansatte - der skal  

 fungere under bydelsrådene, gælder, at de bevarer de rettigheder og pligter,  

 de har haft under den hidtidige ansættelse.
Kompetencen til at afskedige  

 overenskomstansat personale vil ligge hos bydelsrådene.
De allerede ansatte tjenestemænd fortsætter deres ansættelsesforhold, men  

 gør i forsøgsperioden tjeneste under bydelsrådene.
Kompetencen til at  

 afskedige tjenestemænd forbliver således i magistratsafdelingerne.
Efter  

 iværksættelsen af bydelsforsøgene vil tjenestemænd blive ansat på samme  

 vilkår som de kolleger, der allerede var ansat som tjenestemænd ved  

 iværksættelsen af forsøget.
 Administrationscheferne ansættes af borgerrepræsentationen i samarbejde  

 med bydelsrådene.
Til stk. 8 I sammenhæng med, at der tillægges bydelsrådene selvstændig  

 beslutningskompetence, må deres virksomhed være undergivet et direkte tilsyn  

 efter reglerne i den københavnske styrelseslovs §§ 48 og 48 a.
Efter  

 forslaget varetages tilsynet af indenrigsministeren ligesom tilsynet med  

 borgerrepræsentationen og magistraten.
Bydelsrådenes medlemmer vil efter  

 bestemmelsen endvidere kunne straffes for grove pligtforsømmelser efter samme  

 regler, som gælder for medlemmer af borgerrepræsentationen og magistraten,  

 jf. § 48 b.
 Bydelsrådene får endvidere samme oplysningspligt over for ministre, som  

 der påhviler borgerrepræsentationen og magistraten, jf. § 50.
Til stk. 9 Blandt de kommunale anliggender, som borgerrepræsentationen ønsker at  

 kunne udlægge til bydelsrådene, er folkeoplysningsområdet og ungdomsskolen.
 Disse områder varetages af henholdsvis folkeoplysningsudvalget og  

 ungdomsskolebestyrelsen, der står for den nærmere fordeling af midlerne inden  

 for de beløbsrammer, som kommunalbestyrelsen tildeler de pågældende områder.
 En udlægning af disse opgaver må derfor forudsætte, at der i de enkelte  

 bydele etableres folkeoplysningsudvalg og ungdomsskolebestyrelser, som for  

 bydelenes vedkommende kan varetage det centrale udvalgs og den centrale  

 bestyrelses opgaver.
 Herudover kan der vise sig behov for i øvrigt at fravige dels reglerne i  

 folkeoplysningsloven, bl.a. om kredse og klubber, der fungerer på tværs af  

 bydele, og om tilskud og brug af lokaler, dels reglerne i ungdomsskoleloven.
 For de særlige folkeoplysningsudvalg og ungdomsskolebestyrelser i bydelene  

 vil de sædvanlige klagebestemmelser finde tilsvarende anvendelse, således at  

 deres afgørelser kan påklages til bydelsrådene, som på dette område har  

 kommunalbestyrelsens kompetence.
Til § 2 Københavns Kommune har ønsket, at der kan afholdes valg til bydelsrådene i  

 april/maj 1996. Det foreslås derfor, at loven træder i kraft den 1. april  

 1996.
Efter 2. behandling den 12. marts 1996 § 1 I lov om Københavns Kommunes styrelse, jf. lovbekendtgørelse  

 nr. 616 af 18. juli 1995, foretages følgende ændring:
 1. Efter § 53 b indsættes:
» § 53 c.
Borgerrepræsentationen kan beslutte, at der for en  

 periode frem til den 31. december 2001 skal iværksættes forsøg med bydelsråd  

 i mindst 2 og højst 4 bydele.
Kommuneplanens inddeling danner grundlag for  

 afgrænsningen af bydelene.
Stk. 2. Bydelsrådenes medlemstal skal være ulige og mindst 7 og  

 højst 25. Medlemmerne vælges enten af Borgerrepræsentationen eller af de  

 beboere i bydelen, der har valgret til Borgerrepræsentationen.
Vælges  

 bydelsrådet af bydelens beboere, finder lov om kommunale valg anvendelse.  

 Indenrigsministeren kan dog træffe bestemmelse om sådanne fravigelser af  

 reglerne i valgloven eller regler, der er udstedt med hjemmel heri, som  

 forsøget med bydelsråd gør ønskeligt, herunder om valgperioden og  

 brevstemmeafgivning.
Stk. 3. Valgbar til et bydelsråd er enhver, der er valgbar til  

 Borgerrepræsentationen, og som har fast bopæl i bydelen.
Ingen kan dog  

 samtidig være medlem af Borgerrepræsentationen eller magistraten og af et  

 bydelsråd.
Et medlem af Borgerrepræsentationen eller magistraten, der vælges  

 til et bydelsråd, udtræder af Borgerrepræsentationen henholdsvis magistraten.  

 Tilsvarende udtræder et bydelsrådsmedlem ved valg til Borgerrepræsentationen.  

 Reglerne i §§ 16 c-16 e samt reglerne i lov om kommunale valg om fritagelse  

 for medlemskab og om tab af valgbarhed finder tilsvarende anvendelse på  

 bydelsrådenes medlemmer.
Stk. 4. Bydelsrådene varetager de kommunale anliggender, der  

 henlægges til rådenes selvstændige varetagelse, jf. stk. 5, 1. pkt., eller  

 henlægges til rådenes bestyrelse efter bemyndigelse fra  

 Borgerrepræsentationen.
Bydelsrådenes afgørelser kan indbringes for  

 overordnede myndigheder i samme omfang, som hvis de var truffet af  

 Borgerrepræsentationen.
Stk. 5. I et regulativ for bydelsrådene træffer  

 Borgerrepræsentationen bestemmelse om, hvilke opgaver der skal henlægges til  

 bydelsrådenes selvstændige varetagelse.
I regulativet fastsætter  

 Borgerrepræsentationen endvidere regler om bydelsrådenes styrelse, herunder  

 om finansiering af rådenes opgaver og om vederlæggelse af rådenes formænd og  

 medlemmer.
Borgerrepræsentationen kan tillige fastsætte regler om deltagelse  

 af observatører uden stemmeret i rådenes offentlige møder og om vederlæggelse  

 af observatører.
I regulativet kan endvidere fastsættes bestemmelse om  

 sådanne fravigelser af reglerne i denne lov eller regler, der er udstedt med  

 hjemmel heri, som forsøget med bydelsråd gør nødvendigt.
Stk. 6. Regulativet skal vedtages af Borgerrepræsentationen efter  

 de regler, som gælder for vedtagelsen af kommunens styrelsesvedtægt, jf. § 2,  

 stk. 4, og godkendes af indenrigsministeren efter forhandling med vedkommende  

 minister.
Meddelelse om de opgaver, der i henhold til regulativet er henlagt  

 til bydelsrådenes selvstændige varetagelse, bekendtgøres af  

 indenrigsministeren i Lovtidende.
Bekendtgørelse om det godkendte regulativ  

 og om godkendte ændringer heri skal indrykkes i den lokale presse efter  

 Borgerrepræsentationens bestemmelse.
Bekendtgørelse skal ske 2 gange med  

 mindst 6 dages mellemrum.
Regulativet skal være tilgængeligt for kommunens  

 beboere.
 Stk. 7. Borgerrepræsentationen kan træffe bestemmelse om, hvilke  

 dele af den kommunale administration m.v. der skal udlægges til bydelsrådene.
Stk. 8. Tilsynet med bydelsrådene varetages af  

 indenrigsministeren.
Reglerne i §§ 48-48 b og 50 finder tilsvarende  

 anvendelse på bydelsrådene og deres medlemmer.
Stk. 9. I forbindelse med henlæggelse til bydelsrådene af opgaver  

 vedrørende folkeoplysning og ungdomsskoler kan undervisningsministeren  

 fravige reglerne i lov om støtte til folkeoplysning og lov om ungdomsskoler  

 samt regler, der er udstedt med hjemmel heri.
Undervisningsministeren kan  

 herved fastsætte bestemmelser om særskilte folkeoplysningsudvalg og  

 ungdomsskolebestyrelser i bydele med bydelsråd.
Undervisningsministeren kan  

 fastsætte nærmere regler herom.
Stk. 10. I forhold til reglerne i lov om offentlige myndigheders  

 registre betragtes bydelsrådene og Borgerrepræsentationen som samme  

 myndighed.« § 2 Loven træder i kraft den 1. april 1996.
