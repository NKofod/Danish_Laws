Skriftlig fremsættelse (29. april 2004) Fødevareministeren  

  

 (Mariann Fischer Boel):
 Herved tillader jeg mig for Folketinget at fremsætte:
Forslag til lov om  

 ændring af lov om jordbrugets anvendelse af gødning og om plantedække  

 (Justering af regler om plantedække og efterafgrøder m.v.) (Lovforslag nr.
L 239).
 Lovforslaget er en opfølgning på regeringens aftale af 2.  

 april 2004 med Dansk Folkeparti og Kristendemokraterne om Vandmiljøplan III.  

 Formålet med lovforslaget er at skabe hjemmel til at gennemføre de ændringer  

 af  

 den gældende regulering, der i overensstemmelse med aftalen er nødvendige for  

 at sikre en yderligere reduktion af udvaskningen af kvælstof fra  

 landbrugsarealer.
Det foreslås, at ministeren for fødevarer, landbrug og  

 fiskeri får mulighed for at fastsætte regler, dels for en mere dynamisk  

 fastsættelse af kvælstofnormer inden for et fastsat samlet loft, dels for en  

 mere målrettet anvendelse af regler om grønne marker og efterafgrøder i  

 overensstemmelse med VMP III aftalen.
Forslaget indeholder tillige en hjemmel  

 til at gennemføre et pilotprojekt, hvor balanceregnskaber på bedriftsniveau  

 kan  

 anvendes som dokumentation for korrektion af kvælstofnormerne som følge af  

 højere forventede høstudbytter.
 Endvidere foreslås der indført grundlag for at sidestille  

 affald, der anvendes til jordbrugsformål (slam m.v.), med husdyrgødning,  

 således at virksomheder, der gøder med dette, vil blive omfattet af det samme  

 efterafgrødekrav, som gælder for virksomheder, der gøder med husdyrgødning,  

 ligesom der foreslås indført grundlag for at tilpasse gødskningsreglerne til  

 den seneste ændring af slambekendtgørelsen, således at der kan lægges affald  

 på  

 lager.
 Endelig indebærer lovforslaget en fremrykning af fristen for  

 indberetning af husdyroplysninger og gødningsleverancer.
 Lovforslaget har til formål at bidrage til opfyldelse af VMP  

 III aftalens målsætning om en reduktion af kvælstofudvaskningen på minimum 13  

 pct. i 2015.
 Idet jeg i øvrigt henviser til lovforslagets bemærkninger,  

 anbefales det til Folketingets velvillige behandling.
