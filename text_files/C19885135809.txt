 De statsanerkendte Arbejdsløshedskasser.
 Arbejdsformidlingskontorerne.
 I henhold til § 31 i arbejdsministeriets bekendtgørelse nr. 507 af  

 23.7.1987 om godtgørelse, støtte og tilskud m.m. til deltagere i  

 arbejdsmarkedsuddannelser (vilkårsbekendtgørelsen) fastsættes følgende:
A.
Ved ferie eller søgnehelligdage i beregningsperioden.
Såfremt der i de sidste 4 uger før tilmelding til kurset forekommer en  

 ferieperiode, for hvilken kursusdeltageren har fået udbetalt  

 feriegodtgørelse, eller søgnehelligdage - hvad enten der er udbetalt  

 søgnehelligdagsgodtgørelse eller ej - skal sådanne perioder eller dage  

 betragtes som såkaldt »død periode« d.v.s., at der skal ses bort  

 fra den ved beregningen af kursusgodtgørelsen.
I stedet skal  

 beregningsperioden forlænges bagud med et til ferien eller antallet af  

 søgnehelligdage svarende tidsrum, jfr. vilkårsbekendtgørelsens § 9, stk. 1.
B.
Ved flere på hinanden følgende kurser.
 Det skal i henhold til vilkårsbekendtgørelsens § 9, stk. 2, altid  

  være de sidste 4 uger før tilmeldingsdatoen til det aktuelle  kursus,  

 der danner grundlag for beregningen, jfr. også, at tidligere oppebåret  

 kursusgodgørelse i henhold til vilkårsbekendtgørelsens § 9, stk. 3, nu - i  

 modsætning til tidligere - er en af de indtægtsformer, der skal danne  

 grundlag for beregningen af kursusgodtgørelse.
C.
Værdien af kost og logi.
 Ved opgørelsen af den indtægt, der skal danne grundlag for beregningen af  

 kursusgodtgørelse, medtages værdien af kost og logi, som kursusdeltageren  

 måtte have modtaget som en del af lønnen i beregningsperioden.
 Værdien af disse ydelser svarer til de af ligningsmyndighederne ansatte  

 beløb og meddeles for hvert kalenderår ved særskilt cirkulære.
D.
Vedrørende ansøgningsskemaet (blanket AR 160) og  ansøgningsfristen.
 Selvom en kursist er optaget på flere kurser, skal der afleveres et  

 ansøgningsskema for hvert enkelt kursus.
 Ansøgning om godtgørelse skal tidligst 4 uger inden kurset afleveres til  

 A-kassen/AF-kontoret, jfr. vilkårsbekendtgørelsens § 30, stk. 1. Hvis et  

 ansøgningsskema ikke afleveres inden kurset slutter, bortfalder retten til  

 godtgørelse, jfr. vilkårsbekendtgørelsens § 30, stk. 2.
Med venlig hilsen Jakob Konoy fm.
