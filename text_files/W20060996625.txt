 Sagen  

 drejede sig om, hvorvidt lønmodtageren har optjent feriepenge i perioden 4.  

 december 2004 til 3. januar 2005.
 Lønmodtageren  

 havde været ansat hos samme arbejdsgiver fra den 21. juni 2004 til den 3.  

 januar 2005.
 Lønmodtageren  

 havde været sygemeldt i perioden 4. december 2004 til 3. januar 2005. I denne  

 periode havde han fået udbetalt sygedagpenge fra arbejdsgiveren.  

 Arbejdsgiveren  

 havde ikke afregnet feriepenge af de udbetalte sygedagpenge.
 Når en  

 lønmodtager ikke har ret til ferie med løn, er retten til  

 sygeferiegodtgørelse  

 under fravær på grund af sygdom betinget af, at lønmodtageren forud for  

 sygdommen har været ansat i mindst 12 måneder.
 Lønmodtageren  

 havde ikke været ansat i 12 måneder før sygemelding og Arbejdsmarkedets  

 Ankenævn  

 fandt derfor, at lønmodtageren ikke havde ret til sygeferiegodtgørelse.
Ikke  

 ret til fuld løn under ferie og sygdom.
Ikke ansat i 12 måneder før sygdom.  

 Derfor ikke ret til sygeferiegodtgørelse Ankenævnet har behandlet Deres klage på møde den 20.  

 september 2006.
Nævnet traf denne A F G Ø R E L S E De har ikke ret til sygeferiegodtgørelse af  

 sygedagpenge udbetalt i perioden 4. december 2004 til 3. januar 2005.
 Ankenævnet tiltræder således direktoratets afgørelse af  

 den 28. april 2006.
B E G R  

 U N D E L S E Ankenævnet har lagt til grund, at   

 	  

 De har været ansat hos  

 YYY fra den 21. juni 2004 til og med den 3. januar 2005,   

 	  

 De har været sygemeldt  

 fra den 4. december 2004 til og med den 3. januar 2005,   

 	  

 De har fået udbetalt  

 sygedagpenge fra den 4. december 2004 til og med den 3. januar 2005, og   

 	  

 YYY ikke har afregnet  

 feriepenge af de udbetalte sygedagpenge.
Det fremgår af ansættelseskontrakten, at   

 	  

 De var omfattet af  

 gældende ferielov,   

 	  

 der ikke blev betalt  

 løn under ferie, og   

 	  

 ansættelsesforholdet  

 ikke var omfattet af kollektiv overenskomst.
For at få ret til ferie med løn, skal en lønmodtager  

 have ret til bl.a. løn under sygdom.
Det står i ferielovens § 23, stk. 1.
 De fik ikke udbetalt løn under sygdom og efter  

 ansættelseskontrakten, blev der ikke udbetalt løn under ferie.
 Når en lønmodtager ikke har ret til ferie med løn, er  

 retten til sygeferiegodtgørelse under fravær på grund af sygdom betinget af,  

 at  

 lønmodtageren forud for sygdommen har været ansat i mindst 12 måneder.
 Arbejdsmarkedets Ankenævn har lagt vægt på, at De havde  

 været ansat i godt 5 måneder, da De bliver syg den 4. december 2004. De har  

 derfor ikke ret til sygeferiegodtgørelse af de sygedagpenge, som blev  

 udbetalt  

 fra den 4. december 2004 til og med den 3. januar 2005.
 De mener, at De har ret til feriepenge af  

 sygedagpengebeløbet, fordi De var månedslønnet og derfor var ansat som  

 funktionær.
Ankenævnet kan ikke tage stilling til, om De har været  

 ansat som funktionær og dermed har ret til fuld løn under sygdom.
Hvis De  

 ønsker  

 at gøre krav gældende overfor YYY i den forbindelse, har De mulighed for at  

 anlægge sag ved domstolene.
R E G L E R Arbejdsmarkedets Ankenævn henviser til § 7, stk. 2, nr. 1, § 23, stk. 1, § 25 og § 26 i  

 Ferielov, lovbekendtgørelse nr. 407 af 28. maj 2004.
På ankenævnets vegne xxx De kan læse om afgørelsens faktiske og retlige grundlag  

 på de følgende sider.
Kopi til:  

  

 Arbejdsdirektoratet, Stormgade 10, Postboks 1103, 1009 København K 1. Sagsforløb Arbejdsdirektoratet fremstillede sagen på denne måde:
Sagsfremstilling I Deres brev, modtaget den 14. april 2005, har De  

 klaget over, at YYY ikke har betalt Dem feriepenge af Deres udbetalte  

 sygedagpenge i perioden 4. december 2004 til 3. januar 2005.
Den 26. april 2005 oplyste direktoratet Dem om reglerne  

 for optjening af betalt ferie fra en arbejdsgiver.
Vi oplyste Dem samtidig  

 om,  

 at hvis der alene var udbetalt et beløb, der svarede til sygedagpenge, var  

 arbejdsgiveren ikke forpligtet til at betale feriepenge af beløbet.
Vi bad  

 Dem  

 om at rette henvendelse igen, hvis De fortsat ikke mente, at De havde fået  

 alle  

 de feriepenge, De var berettiget til.
Den 30. april 2005 bad De direktoratet om at genoptage  

 sagen, fordi De mente, at Deres arbejdsgiver er forpligtet til at betale Dem  

 feriepenge af de udbetalte sygedagpenge.
De oplyste i den forbindelse, at De  

 ikke havde underskrevet en DP2O1-blanket, hvorfor De ikke mente, at Deres  

 arbejdsgiver havde fået refusion for de udbetalte sygedagpenge.
Den 20. maj 2005 sendte vi på baggrund af Deres  

 henvendelse en høring til arbejdsgiveren, hvor vi oplyste om reglerne for  

 indbetaling af feriepenge.
YYYs advokat besvarede vores henvendelse den  

 26.  

 maj 2005 og oplyste, at der alene var udbetalt sygedagpenge i henhold til  

 sygedagpengeloven til Dem, og at der var afregnet feriepenge af den indtjente  

 timeløn efter Deres fratræden.
 Den 27. juni 2005 bad De om aktindsigt i sagen, ligesom  

 De bad om, at sagen blev sat i bero, indtil 14 dage efter De havde modtaget  

 kopi af sagens akter.
Den 4. juli 2005 sendte vi kopi af sagens akter til Dem  

 og oplyste samtidig, at behandling af sagen var udsat i 1 måned.
Den 3.  

 august  

 2005 bad De om en afgørelse i sagen, ligesom De oplyste, at det ikke fremgik  

 af  

 sygedagpengeloven, at man ikke skulle have feriegodtgørelse af sygedagpenge.
Den 23. september 2005 bad vi Deres tidligere  

 arbejdsgivers advokat oplyse, om De eventuelt opfyldte betingelserne for at  

 modtage sygeferiegodtgørelse for Deres sygdomsperiode.
Direktoratet oplyste i  

 den forbindelse advokaten om betingelserne for ret til sygeferiegodtgørelse.
 Den 29. september 2005 oplyste advokaten, at De ikke op  

 fyldte betingelserne for ret til sygeferiegodtgørelse, idet De ikke havde  

 været  

 ansat i 12 sammenhængende måneder, men alene havde været ansat hos YYY i  

 perioden 21. juni 2004 til 3. januar 2005.
 Den 10. november 2005 bad vi om Deres bemærkninger til  

 sagen og bad Dem samtidig om at oplyse, om De stadig mente, at De ikke havde  

 fået alle Deres feriepenge.
Den 18. december 2005 anmodede De direktoratet om at  

 træffe afgørelse i sagen, idet De mente, at De var berettiget til  

 feriegodtgørelse af de udbetalte sygedagpenge. Sekretariatet er enigt i fremstillingen.
2. Arbejdsdirektoratets  

 afgørelse Direktoratet traf den 28. april 2006 denne afgørelse:
 Afgørelse De optjener ikke ret til feriegodtgørelse af  

 sygedagpenge, udbetalt i perioden 4. december 2004 til 3. januar 2005.
 De har ikke optjent ret til sygeferiegodtgørelse for  

 sygeperioden i 2004 og 2005.
Begrundelse De optjener ikke ret til feriegodtgørelse af  

 sygedagpenge, fordi udbetaling af denne ydelse ikke giver ret til betalt  

 ferie  

 fra arbejdsgiveren, og der heller ikke skal betales feriegodtgørelse af  

 sygedagpenge.
 Det fremgår af § 7, stk. 2, punkt 1, i ferieloven, jf.  

 lovbekendtgørelse nr. 407 af 28. maj 2004, at der ikke optjenes ret til  

 betalt  

 ferie under ansættelsen i sygeperioder, hvor arbejdsgiveren ikke skal betale  

 fuld eller delvis løn, eller for hvilke perioder der ikke optjenes ret til  

 sygeferiegodtgørelse, jf. § 25.
Det er lagt til grund, at De har fået udbetalt  

 18.699,12 kr. i sygedagpenge fra Deres arbejdsgiver.
Beløbet svarer til  

 sygedagpenge  

 fra kommunen og dækker over perioden 4. december 2004 til 3. januar 2005.
 Der er lagt vægt på, at YYY alene har udbetalt  

 sygedagpengene, og YYY ikke har været forpligtet til at betale fuld eller  

 delvis løn til Dem for den periode, sygedagpengene dækker over.
 De har derfor ikke optjent ret til betalt ferie i  

 sygeperioden efter reglerne i første halvdel af § 7, stk. 2, nr. 1.
 Direktoratet bemærker videre, at i henhold til § 26,  

 stk. 1, i ferieloven beregnes feriegodtgørelse og ferietillæg af ethvert  

 indkomstskattepligtigt lønbeløb og personalegode, for hvilket der ikke  

 indrømmes  

 fradrag i indtægten, og som er vederlag for arbejde under ansættelsen.
De udbetalte sygedagpenge kan ikke anses for at være  

 løn, men derimod en godtgørelse.
For så vidt angår anden halvdel af § 7, stk.  

 2, nr. 1, har De heller ikke optjent ret til betalt ferie fra arbejdsgiveren,  

 fordi De ikke har optjent ret til sygeferiegodtgørelse for perioden fra Deres  

 arbejdsgiver.
Det skyldes, at De ikke har været beskæftiget i  

 ansættelsesforholdet længe nok til at opfylde betingelserne.
 Det fremgår af § 25 i ferieloven, at hvis en  

 lønmodtager, der ikke har ret til fuld løn under sygdom, har fravær i mere  

 end  

 3 arbejdsdages varighed på grund af enten sygdom eller tilskadekomst i  

 virksomheden,  

 betaler arbejdsgiveren fra første fraværsdag sygeferiegodtgørelse med 12,5%  

 af  

 en løn, der beregnes på grundlag af lønmodtagerens sædvanlige løn i de sidste  

 4  

 uger før fraværet, jf. dog stk. 2.
Retten til sygeferiegodtgørelse er betinget af, at  

 lønmodtageren forud for sygdommen har haft mindst 12 måneder sammenhængende  

 ansættelse hos arbejdsgiveren.
Sygeferiegodtgørelsen skal højst betales for 4  

 måneder inden for et kalenderår.
 Det er lagt til grund, at De ikke har været ansat i YYY  

 i mindst 12 sammenhængende måneder inden Deres sygdom, men alene har været  

 ansat i perioden 21. juni 2004 til 3. januar 2005. Direktoratet har i den  

 forbindelse lagt til grund, at fraværet ikke skyldtes tilskadekomst i  

 virksomheden.
 De opfylder dermed ikke ferielovens betingelser for at  

 optjene ret til betalt ferie fra YYY i Deres sygeperiode.
 3. Klagen til  

 ankenævnet I klagen af 22. maj 2006 er anført følgende:
 Vedr.: Klage over manglende ferieafregning - og -  

 indbetaling til FerieGiro, for år 2004 og for år 2005 fra YYY, Deres j.nr.:  

 XXX.
 Ved nærværende påklager undertegnede deres i kopi  

 hoslagte afgørelse af den 28. april 2006 til Arbejdsmarkedets Ankenævn, og  

 jeg  

 fastholder, at jeg har krav på feriegodtgørelse af mig udbetalt løn, jeg fik  

 løn udbetalt månedligt, og er derfor at betragte som funktionær, hvoraf  

 følger,  

 at jeg har derfor krav på feriepenge af mig udbetalt bruttoløn.
Skriftlig underretning om, hvad der videre passerer i  

 sagen imødeses. 4. Arbejdsdirektoratets  

 bemærkninger til klagen Direktoratet har den 2. juni 2006 anført følgende:
 Direktoratet sender klage over afgørelse af 28. april  

 2006.
 Der er ikke kommet nye oplysninger, der giver  

 direktoratet anledning til at ændre afgørelsen.
 5. Nyt efter  

 klagen Arbejdsmarkedets Ankenævn har den 20. juni 2006  

 modtaget den kopi af ansættelseskontrakt mellem YYY og Dem, som De har  

 fremsendt.
 Af kontrakten fremgår bl.a. følgende:
 § 1 Med virkning fra 21. juni 2004 er XXX ansat hos YYY i  

 en stilling som XXX for YYY efter nærmere aftale og instruktion via YYYs  

 lokale  

 distriktsleder eller direkte fra Hovedkontoret.
§ 4 Ferie reguleres i henhold til gældende ferielov.
Ansættelsesforholdet er omfattet af ferieloven.
YYY  

 indsætter i overensstemmelse hermed feriegodtgørelse på konto hos Feriekonto.  

 Der udbetales ikke løn under ferie.
§ 5 For arbejdets udførelse betales p.t. en timeløn på kr.  

 115,00. Til brug for udbetalingen af løn udfylder XXX de af YYY udleverede  

 arbejdssedler, der skal afsluttes for 1 måned ad gangen pr. den 15. i hver  

 måned.
Lønnen udbetales månedsvis bagud den sidste i måneden for den  

 afsluttede  

 forudgående månedsperiode.
Der ydes ikke tillægsbetaling for arbejde udført  

 uden for den normale arbejdstid, medmindre dette fremgår af særskilt  

 skriftligaftale.
 6. Regler Ferielov,  

 lovbekendtgørelse nr. 407 af 28. maj 2004 Kapitel 2  

  

 Optjening af ferie § 7.  

  

 En  

 lønmodtager optjener ret til 2,08 dages betalt ferie for hver måneds  

 ansættelse  

 i et kalenderår (optjeningsår). For ansættelsesperioder af under 1 måneds  

 varighed optjenes ferien i forhold til ansættelsens længde.
 Stk. 2.  

  

 I følgende  

 perioder optjenes der ikke ret til betalt ferie under ansættelsen:
 1)  

 	  

 Sygdomsperioder, hvor  

 arbejdsgiveren ikke skal betale fuld eller delvis løn, eller for hvilke der  

 ikke optjenes ret til sygeferiegodtgørelse, jf. § 25.
 2)  

 	  

 Barselperioder, andre  

 orlovsperioder eller tjenestefrihedsperioder, hvor arbejdsgiveren ikke skal  

 betale fuld eller delvis løn.
 Stk. 3.  

  

 Der  

 optjenes ikke ret til betalt ferie i perioder, hvor lønmodtageren deltager i  

 strejke eller lockout.
 Stk. 4.  

  

 Der  

 optjenes ikke ret til betalt ferie i perioder, hvor lønmodtageren i henhold  

 til  

 en kollektiv overenskomst eller faglig kutyme er hjemsendt f.eks. på grund af  

 vejrmæssige forhold eller materialemangel, medmindre arbejdsgiveren betaler  

 fuld eller delvis løn.
Kapitel 4  

  

 Løn under ferie, ferietillæg og feriegodtgørelse § 23.  

  

 En  

 lønmodtager, der er antaget månedsvis eller for længere tid, og som har ret  

 til  

 fuld løn på søgnehelligdage og sygedage, får løn under ferie.
 Stk. 2.
 § 25.  

  

 Hvis en lønmodtager, der ikke har ret til fuld løn under sygdom, har fravær  

 af  

 mere end 3 arbejdsdages varighed på grund af enten sygdom eller tilskadekomst  

 i  

 virksomheden, betaler arbejdsgiveren fra første fraværsdag  

 sygeferiegodtgørelse  

 med 12,5 pct. af en løn, der beregnes på grundlag af lønmodtagerens  

 sædvanlige  

 løn i de sidste 4 uger før fraværet, jf. dog stk. 2.
 Stk. 2.  

  

 Hvis en  

 lønmodtager, der er omfattet af stk. 1, har ret til feriegodtg ørelse af  

 andre ydelser under sygdom, udgør sygeferiegodtgørelsen forskellen mellem  

 sygeferiegodtgørelsen efter stk. 1 og feriegodtgørelsen af andre  

 ydelser.
Stk. 3.  

  

 Ret til  

 sygeferiegodtgørelse under fravær på grund af sygdom er betinget af, at  

 lønmodtageren forud for sygdommen har haft mindst 12 måneders sammenhængende  

 ansættelse hos arbejdsgiveren.
Dog medregnes tidligere ansættelse hos samme  

 arbejdsgiver inden for de sidste 24 måneder, hvis fratrædelse ikke skyldtes  

 lønmodtagerens egne forhold.
 Stk. 4.  

  

 Sygeferiegodtgørelsen skal højst betales for 4 måneder inden for et  

 kalenderår.  

 Sygeferiegodtgørelse på grund af samme sygdom eller tilskadekomst betales dog  

 højst for 4 måneder i alt.
 Stk. 5.  

  

 Arbejdsgiveren kan kræve, at en lønmodtager dokumenterer, at fraværet skyldes  

 sygdom eller tilskadekomst i virksomheden.
§ 26.  

  

 Arbejdsgiveren beregner feriegodtgørelse og ferietillæg af ethvert  

 indkomstskattepligtigt lønbeløb og personalegode, for hvilket der ikke  

 indrømmes fradrag i indtægten, og som er vederlag for arbejde under  

 ansættelsen.
Værdien af personalegoder beregnes på grundlag af de af  

 Ligningsrådet  

 fastsatte takster for optjeningsåret.
Stk. 2.  

  

 Arbejdsgiveren beregner desuden feriegodtgørelse og ferietillæg af  

 lønmodtagerens bidrag til 1)  

 	  

 pensionsordninger  

 m.v., der er omfattet af afsnit I i lov om beskatningen af pensionsordninger  

 m.v., 2)  

 	  

 Arbejdsmarkedsfonden  

 i medfør af lov om en arbejdsmarkedsfond og 3)  

 	  

 den særlige  

 pensionsopsparing i henhold til kapitel 5 c i lov om Arbejdsmarkedets  

 Tillægspension.
 Stk. 3.  

  

 Arbejdsgiveren skal ikke beregne feriegodtgørelse og ferietillæg af  

 feriegodtgørelse, løn under ferie eller ferietillæg.
