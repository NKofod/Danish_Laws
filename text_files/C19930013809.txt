(Til samtlige ministerier mv.) 1. Hermed følger aftale af 5. august 1993 om merarbejdsgodtgørelse  

 til tjenestemænd i staten uden højeste arbejdstid.
Aftalen erstatter aftale af 1. november 1971 om godtgørelse for merarbejde  

 til tjenestemænd i staten, for hvem der ikke gælder en højeste tjenestetid.  

 Der er foretaget indholdsmæssige ændringer i § 2, stk. 3 og 4, § 4, stk. 3 og  

 § 5, stk. 2. Ændringerne vedrører specialkonsulenter, der nu omfattes af de  

 merarbejdsregler, der gælder for chefer, samt udskydelse af afspadsering og  

 eventuel godtgørelse af merarbejdet i forbindelse hermed.
Herudover er der  

 foretaget en sammenskrivning og redaktionel tilretning af gældende regler.
2. Det er det enkelte ministerium, der træffer afgørelse om  

 eventuel godtgørelse for merarbejde.
Ministerierne kan delegere kompetencen  

 til styrelser eller institutioner.
 Det er således ministerierne mv., der skal tage stilling til, om de  

 kvantitative og kvalitative betingelser for at yde merarbejdsgodtgørelse er  

 til stede, og som - med udgangspunkt i de vejledende retningslinier, jf. ad  

 §§ 4 og 5 - fastsætter en eventuel godtgørelses størrelse.
3. Merarbejde bør så vidt muligt undgås, men i det omfang  

 nødvendigt merarbejde forekommer, godtgøres dette hovedsageligt i form af  

 afspadsering.
Kun hvis afspadsering af tjenstlige grunde ikke er mulig, kan  

 der i stedet udbetales en kontant godtgørelse.
 4. Til de enkelte paragraffer bemærkes:
 Ad § 2.
Ved skønnet over et eventuelt merarbejdes omfang bør der tages hensyn til,  

 om en del af det opgjorte timetal refererer til tjeneste, der normalt kun  

 medregnes delvis i arbejdstidsopgørelsen, for eksempel rådighedstjeneste  

 eller visse udlandsrejser.
Den tid, der er anvendt til ikke-tjenstlige hverv,  

 for eksempel timelønnet undervisning, kan ikke medregnes i den samlede  

 arbejdstid.
 Ad § 3, stk. 6.
 Hvis godtgørelsen for eksempel er fastsat til 1 uges afspadsering, skal  

 der i tilfælde af konvertering til betaling ydes 1 uges løn.
 Ad §§ 4 og 5.
 Som anført i § 3 fastsætter det enkelte ministerium, i hvilket omfang der  

 skal ydes merarbejdsgodtgørelse.
Efter drøftelse med centralorganisationerne skal Finansministeriet  

 imidlertid som vejledende retningslinier for fastsættelsen anføre, at  

 godkendte merarbejdstimer kan godtgøres med I årslønnen, jf. pkt. b), indgår eventuelle særlige tillæg (for eksempel  

 kvalifikationstillæg), dog ikke tillæg, der ydes for en særlig  

 arbejdsforpligtelse (for eksempel rådighedstillæg).
 5. Cirkulæret har virkning fra den 1. april 1993.
Samtidig ophæves - cirkulære nr. 206 af 10. november 1971 om godtgørelse for merarbejde til  

 tjenestemænd i staten, for hvem der ikke gælder en højeste tjenestetid.
 - cirkulæreskrivelse af 21. november 1977 vedrørende anvendelse af  

 gældende regler om godtgørelse for merarbejde.
 - bemærkningerne om merarbejdsgodtgørelse i cirkulæreskrivelse af 17.  

 januar 1979 vedrørende dispensationer mv. fra arbejdsmiljølovens  

 arbejdstidsbestemmelser og godtgørelse for merarbejde til tjenestemænd i  

 centraladministrationen, for hvem der ikke gælder en højeste tjenestetid.
Finansministeriet Administrations- og Personaledepartementet Den 15. august 1993 P.M.V.
 E.B.
Margrethe Vestager Bilag Aftale om merarbejdsgodtgørelse til tjenestemænd i staten uden højeste arbejdstid I henhold til § 45, stk. 1, i lov om tjenestemænd aftales følgende:
 § 1.  Til tjenestemænd i staten, der ikke er omfattet  

 af reglerne om højeste arbejdstid, jf. § 1, stk. 2, i aftale af 1. oktober  

 1990 om de for statens tjenestemænd gældende arbejdstidsregler, kan der ydes  

 godtgørelse for merarbejde efter nedenstående regler.
 Stk. 2.  Aftalen gælder ikke for tjenestemænd med  

 topcheftillæg.
§ 2.  Godtgørelse for tjenstligt merarbejde kan kun  

 ydes, hvis merarbejdet - er pålagt tjenestemanden efter særlig ordre eller i henhold til godkendt  

 tjenestefordeling eller - har været en forudsætning for en forsvarlig varetagelse af de tjenstlige  

 pligter, der er forbundet med stillingen, samt hvis merarbejdet - er af midlertidig karakter og - er af større omfang og - har strakt sig over en periode, der normalt ikke må være kortere end 4  

 uger.
 Stk. 2.  Til tjenestemænd i egentlige chefstillinger og  

 tilsvarende stillinger kan der kun ydes merarbejdsgodtgørelse, hvis det  

 samlede merarbejde på årsbasis væsentligt overstiger 140 timer.
 Stk. 3.  Specialkonsulenter i lønramme 35 og konsulenter  

 i lønramme 36, som er ansat 1. april 1993 eller senere, omfattes af de  

 merarbejdsregler, der gælder for chefstillinger.
 Stk. 4.  Ministerierne kan bestemme, at  

 specialkonsulenter i lønramme 35 og konsulenter i lønramme 36, der er ansat  

 før 1. april 1993, ligeledes omfattes af de merarbejdsregler, der gælder for  

 chefstillinger, idet der samtidig hermed ydes et tillæg på 12.000,- kr. i  

 årligt grundbeløb (niveau 1.10.1984).
 Stk. 5.  Til tjenestemænd, der får særlige tillæg,  

 herunder rådighedstillæg, som godtgørelse for over- eller merarbejde mv., kan  

 der kun ydes merarbejdsgodtgørelse, hvis det samlede merarbejde er væsentligt  

 større end det over- eller merarbejde, der forudsættes dækket af tillægget.
 § 3.  Merarbejdsgodtgørelse fastsættes af det  

 pågældende ministerium.
Stk. 2.  Før der kan ydes godtgørelse for merarbejde,  

 skal tjenestemanden skriftligt indberette grundlaget for merarbejdet, dets  

 karakter og omfang til sin foresatte.
Indberetning skal foretages, når  

 merarbejdet er afsluttet eller, hvis merarbejdet strækker sig over længere  

 tid, mindst hvert kvartal.
 Stk. 3.  Tjenestemænd i egentlige chefstillinger og  

 tilsvarende stillinger samt specialkonsulenter og konsulenter, der er  

 omfattet af § 2, stk. 3 og 4, indberetter dog kun merarbejde en gang om året.
Stk. 4.  Tjenestemandens foresatte skal attestere  

 indberetningen, herunder det angivne timeforbrug.
Den foresatte skal efter  

 drøftelse med tjenestemanden afgive en indstilling på grundlag af sin  

 vurdering af indberetningen.
 Stk. 5.  Fastsættelsen af merarbejdsgodtgørelse skal ske  

 hurtigst muligt efter tjenestemandens indberetning af merarbejdets omfang.
 Stk. 6.  Hvis godtgørelsen fastsættes i form af et  

 bestemt antal afspadseringstimer/dage, kan der ikke ske ændring heri, selv om  

 afspadseringen udskydes, jf. § 4, stk. 3, eller den konverteres til betaling.
§ 4.  Merarbejdsgodtgørelse ydes så vidt muligt i form  

 af afspadsering.
Afspadseringens længde fastsættes under hensyn til  

 merarbejdets omfang.
 Stk. 2.  Afspadsering bør normalt afvikles inden  

 udgangen af det kvartal, der ligger umiddelbart efter det tidspunkt, hvor  

 merarbejdets omfang er opgjort, jf. § 3.
 Stk. 3.  I særlige tilfælde kan afspadseringen dog  

 udskydes i op til 1 år efter tidspunktet for opgørelsen af merarbejdet.
 Stk. 4.  Meddelelse om afspadsering gives tjenestemanden  

 med et passende varsel, der normalt ikke bør være mindre end 14 dage.
§ 5.  Hvis afspadsering ikke kan finde sted, godtgøres  

 merarbejdet med betaling.
Betalingens størrelse fastsættes under hensyn til  

 merarbejdets omfang og tjenestemandens lønmæssige placering.
 Stk. 2.  Hvis afspadseringen er udskudt i henhold til §  

 4, stk. 3, og afspadseringen konverteres til betaling, skal godtgørelsen  

 udbetales, inden der er gået 1 år efter opgørelsestidspunktet.
 § 6.  Denne aftale har virkning fra 1. april 1993 og  

 kan opsiges skriftligt med 3 måneders varsel, dog tidligst til 1. april 1995.
 Stk. 2.  Samtidig ophæves aftale af 1. november 1971 om  

 godtgørelse for merarbejde til tjenestemænd i staten, for hvem der ikke  

 gælder en højeste tjenestetid.
København, den 5. august 1993 Statsansattes Kartel Finansministeriet Johan Overgaard  P.M.V.
 E.B.
Statstjenestemændenes Centralorganisation II E.B.
Poul Øland Akademikernes Centralorganisation E.B.
Jørgen Friis Christensen Lærernes Centralorganisation E.B.
Max Haugaard Nielsen (*1) Udsendt som APD.nr. 66/93.
 (*2) Omtalt i den personaleadministrative vejledning kapitel 21.
