 I strid med god revisorskik, at revisor havde ydet juridisk bistand.
 Revisor blev pålagt en bøde på 10.000 kr.
 Under denne sag har advokat Ken Ellemose ved skrivelser modtaget den 16.  

 og 21. juni 1994 indgivet klage over registreret revisor Andreas Peter  

 Jensen, Hobro og Omegns Landboforening.
 Erhvervs- og Selskabstyrelsen har oplyst, at revisor Andreas Peter Jensen  

 har været optaget i Revisorregistret siden 18. august 1983.
 Det fremgår af sagen, at Storarden Maskinstation v/ Kristian Nørgård den  

 12. oktober 1993 anmeldte betalingsstandsning overfor skifteretten i  

 Terndrup, der beskikkede klageren, advokat Ken Ellemose som tilsyn.  

 Indklagede ydede økonomisk rådgivning til betalingsstandsningsboet i 4.  

 kvartal 1993, og regningen herfor af 28. januar 1994 blev honoreret som  

 fortrinsberettiget krav.
Ved skrivelse af 22. marts 1994 anmodede klageren under henvisning til en  

 bodelingsoverenskomst af 23. maj 1991 mellem Kristian Nørgård og hans  

 ægtefælle, udarbejdet af Hobro og Omegns Landboforening, indklagede om at  

 meddele sin opfattelse af, hvorvidt der bestod et gældsforhold mellem  

 Kristian Nørgård og ægtefællen.
Det fremgik af bodelingsoverenskomsten, der  

 var udarbejdet i anledning af separation, at hustruen bl.a. modtog et  

 gældsbrev fra manden på 100.000 kr. på nærmere aftalte vilkår.
Af selve  

 gældsbrevet fremgik bl.a., at gældsbrevet bortfalder » i tilfælde af  

 Kristian Nørgårds tvungne ophør med maskinstationsdrift ».
 Ved skrivelser af 14. april, 17. maj og 30. maj 1994 rykkede klageren uden  

 resultat indklagede for svar på henvendelsen af 22. marts 1994.
 Indklagede havde efter det første rykkerbrev fremsendt en ny faktura af  

 21. april 1994 for regnskabsarbejde m.v. i 1. kvartal 1994 for  

 betalingsstandsningsboet.
Klageren meddelte den 26. april 1994, at kravet var registreret i  

 gældbogen som et simpelt krav, idet der ikke var tale om gæld stiftet med  

 samtykke af klageren som tilsyn.
Parterne havde herefter yderligere  

 korrespondance om spørgsmålet.
 Den 7. juni 1994 skrev Hobro og Omegns Landboforening til klageren, at man  

 ville lave årsregnskabet for 1993 for maskinstationen for en nærmere fastsat  

 pris under forudsætning af, at Kristian Nørgård betalte 5.000 kr. + moms  

 forud, og at betalingsstandsningsboet garanterede for restbeløbet.
Klageren har anført, at indklagede har tilsidesat god revisorskik ved at  

 undlade at besvare klagerens skriftlige henvendelser vedrørende den nærmere  

 forståelse af bodelingsoverenskomsten og gældsbrevet, som indklagede havde  

 medvirket ved udarbejdelsen af.
Indklagede har først under klagesagen henvist  

 til, at indklagedes sidste faktura, der først fremkom 21. april 1994, ikke er  

 godkendt som et fortrinsberettiget krav, men dette forhold kan ikke begrunde  

 den manglende besvarelse af klagerens allerede forinden fremsatte  

 forespørgsel.
Bodelingsoverenskomsten har været drøftet med indklagede på et  

 møde på klagerens kontor, men dels forelå der da ikke en kopi af  

 overenskomsten, dels måtte det på baggrund af den upræcise formulering af  

 dokumenterne være rimeligt at indhente koncipistens opfattelse af forholdet.
Indklagede har anført, at bodelingsoverenskomsten og gældsbrevet blev  

 diskuteret under et møde med klageren den 17. marts 1994, hvor indklagede  

 forklarede sin opfattelse af gældsbrevets indhold.
Efter anmodning fra  

 klageren blev dokumenterne samme dag sendt til hans kontor.
Da klageren  

 således har været i besiddelse af gældsbrevet, har indklagede på baggrund af  

 den manglende betaling for det arbejde, der var udført i 1. kvartal 1994,  

 ikke ment at kunne ofre tid på sagen.
Hvis regningen betales, vil indklagede  

 gerne være behjælpelig med en skriftlig forklaring på gældsbrevet.
Klageren  

 har iøvrigt langt bedre forudsætninger end indklagede for at besvare det  

 stillede juridiske spørgsmål.
 Disciplinærnævnet skal udtale:
 Disciplinærnævnet finder, at det i almindelighed må følge af god  

 revisorskik, at en registreret revisor har pligt til at besvare henvendelser  

 vedrørende behandlingen af en sag, som revisoren har taget del i.
På det for nævnet foreliggende grundlag må det lægges til grund, at  

 indklagede som ansat i Hobro og Omegns Landboforening i foråret 1991 ydede  

 rådgivning til klagerens mandant, Kristian Nørgård, og Helle Dorte Nørgård i  

 forbindelse med deres separation, og at indklagede i anledning af  

 formuefællesskabets ophør udarbejdede dels en bodelingsoverenskomst, dels et  

 gældsbrev, som hustruen modtog til delvis fyldestgørelse af hendes  

 boslodskrav.
Disciplinærnævnet finder herefter, at indklagede har ydet  

 juridisk bistand og herved handlet i strid med forbudet mod at drive  

 erhvervsvirksomhed betinget af offentlig autorisation, herunder  

 advokatvirksomhed, jf. § 2, stk. 1, nr. 1, i den dagældende bekendtgørelse om  

 registrerede revisorers virksomhed (126/1989), jf. nu § 6 a, stk. 2, jf. § 4  

 a, i lov om registrerede revisorer.
Klagerens ubesvarede forespørgsel til indklagede vedrører fortolkningen af  

 en klausul i det af indklagede udarbejdede gældsbrev.
Da klagerens  

 henvendelse således vedrører forhold, som indklagede ikke lovligt har kunnet  

 befatte sig med som led i udøvelsen af sin virksomhed som revisor, finder  

 nævnet ikke at kunne fastlå, at indklagede ved at undlade at besvare  

 henvendelsen har handlet i strid med god revisorskik.
Nævnet finder imidlertid, at indklagede har handlet i strid med god  

 revisorskik og derved pådraget sig disciplinæransvar ved i det hele taget som  

 anført at have ydet juridisk bistand.
Under hensyn til, at forholdet har  

 fundet sted inden ikrafttrædelsen af den nugældende strafferamme for  

 disciplinærbøder, jf. herved princippet i straffelovens § 3, stk. 1, findes  

 den forskyldte bødestraf passende at kunne fastsættes til 5.000 kr.
 T h i b e s t e m m e s :
 Indklagede, registreret revisor Andreas Peter Jensen, pålægges en bøde på  

 5.000 kr.
