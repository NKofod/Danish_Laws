(Til stiftsøvrighederne) Kirkeministeriet fastsætter hermed nedenstående bestemmelser om  

 lønanciennitet for kirke- og kirkegårdsfunktionærer, der er ansat i en  

 lønrammestilling i folkekirken på tjenestemands- eller tjenestemandslignende  

 vilkår.
 Ministeriet bemyndiger stiftsøvrighederne til at træffe afgørelse om  

 lønanciennitet efter bestemmelserne i cirkulæret.
 Betegnelsen kirkefunktionær anvendes i cirkulæret for både tjenestemands-  

 og tjenestemandslignende ansatte kirke- og kirkegårdsfunktionærer.
Lønanciennitets fastsættelse og optjening § 1.  En kirkefunktionærs lønanciennitet er den  

 forløbne tid efter det tidspunkt, fra hvilken den pågældende er eller efter  

 reglerne i dette cirkulære anses for at være indtrådt i lønrammen.  

 Lønancienniteten regnes fra den 1. i en måned.
 § 2.  En kirkefunktionær optjener lønanciennitet  

 svarende til det tidsrum, i hvilket den pågældende varetager sin stilling.
Stk. 2.  Ved en beskæftigelsesgrad på 40 pct. og derover  

 og ved midlertidig tjeneste i anden stilling i henhold til  

 tjenestemandslovens § 41, stk. 1, optjenes fuld lønanciennitet.
Det samme  

 gælder fravær under ferie, sygdom, svangerskab og fødsel, adoption, statslig  

 uddannelsesorlov, omsorgsdage, orlov til pasning af alvorligt syge børn og  

 slægtninge, den del af forældreorlov, den ansatte har ret til, aftjening af  

 værnepligt samt fravær under suspension.
Tilsvarende gælder fravær under  

 ekstraordinær tjenestefrihed, for så vidt den pågældende under  

 tjenestefriheden har ansættelse, der efter nedenstående regler kan medregnes  

 i lønancienniteten, eller for så vidt det efter tjenestemandslovens § 58,  

 stk. 4, er bestemt, at den pågældende bevarer lønancienniteten.
 Stk. 3.  Ved en lavere beskæftigelsesgrad end 40 pct.  

 optjenes lønanciennitet svarende til kvoten.
 § 3.  Den lønmæssige indplacering inden for lønrammen  

 fastsættes i forhold til den opnåede lønanciennitet, således at  

 kirkefunktionæren efter hvert opnået 2 års lønanciennitet henføres til  

 aflønning på det nærmest højere løntrin inden for lønrammen.
 Stk. 2.  Ved indplacering af gravere og kirketjenere i  

 lønramme 5-6, 1. løntrin samt ved indplacering af organister i lønramme 16,  

 1. løntrin sker oprykning til næste løntrin dog efter 1 år.
Forhøjet lønanciennitet ved første  

 ansættelse eller ved genansættelse § 4.  Ved første ansættelse sker indplacering normalt  

 på 1. løntrin i den lønramme, stillingen er klassificeret i.
 § 5.  I forbindelse med ansættelse af personer på  

 tjenestemandsvilkår eller på tjenestemandslignende vilkår kan indplacering  

 efter omstændighederne ske på et højere løntrin, såfremt den pågældende uden  

 for folkekirken har erhvervet særlig arbejdsmæssig erfaring eller særlige  

 kvalifikationer af betydning for arbejdet i kirkefunktionærstillingen.
 § 6.  Forhøjet lønanciennitet kan tillægges personer,  

 som genansættes på tjenestemands- eller tjenestemandslignende vilkår i  

 kirkefunktionærstilling, under hensyntagen til tidspunktet for og varigheden  

 af den forudgående ansættelse uden for folkekirken samt til eventuelle  

 særlige arbejdsmæssige erfaringer af betydning for arbejdets udførelse, som  

 er erhvervet uden for folkekirken.
 § 7.  Lønancienniteten kan forhøjes efter § 5 og § 6  

 med indtil halvdelen af varigheden af sådan tidligere beskæftigelse, dog  

 højst med 10 år.
 Stk. 2.  Det er en betingelse for medregning af  

 anciennitet efter §§ 5-6, at der er tale om egentlig ansættelse eller  

 selvstændig virksomhed.
Ansættelse af hidtilværende tjenestemænd i  

 folkekirken, staten eller § 8.  En kirkefunktionær, der umiddelbart forud for  

 ansættelsen var ansat som tjenestemand i staten, folkeskolen eller  

 folkekirken i en stilling, der er klassificeret i samme lønramme som  

 stillingen i folkekirken, viderefører den lønanciennitet, som er opnået under  

 ansættelsen i den hidtidige stilling.
 § 9.  Der tillægges en kirkefunktionær, der  

 umiddelbart forud for ansættelsen var ansat som tjenestemand i staten,  

 folkeskolen eller folkekirken i en stilling, hvis slutløntrin er lavere end  

 kirkefunktionærstillingens slutløntrin, en lønanciennitet, som svarer til, at  

 den pågældende opnår den løn inden for kirkefunktionærstillingens lønramme,  

 som svarer til eller ligger nærmest over den senest opnåede løn i den lavere  

 lønramme.
Stk. 2.  Lønnen, der lægges til grund ved lønmæssig  

 placering i henhold til stk. 1, omfatter årslønnen i lønrammerne med  

 eventuelt generelt og særligt tillæg.
Der bortses dog fra særlige tillæg, som  

 har til forudsætning, at der gælder en særlig arbejdsmæssig forpligtelse,  

 f.eks. i form af rådighedstjeneste eller opgaver ud over normal tjeneste.  

 Lønmæssig placering kan ikke ske på et skalatrin i den højere lønramme under  

 det sidst opnåede skalatrin i den lavere lønramme.
Stedtillæg tages ikke i  

 betragtning.
 Stk. 3.  Lønancienniteten fastsættes i øvrigt sådan, at  

 tjenestemanden, såfremt den pågældende i sit hidtidige lønforløb ved  

 alderstillæg ville have opnået en løn incl. særligt tillæg som nævnt i stk.  

 2, der svarer til eller er højere end den løn med eventuelt særligt tillæg,  

 som den pågældende oppebærer efter placering i den højere lønramme, fra samme  

 tidspunkt opnår alderstillæg inden for den højere lønramme.
 Stk. 4.  Ingen kan i medfør af foranstående bestemmelser  

 opnå en højere lønanciennitet, end hvis tjenesten i den hidtidige  

 tjenestemandsstilling var tilbagelagt i kirkefunktionærstillingen.
§ 10.  Personer, der umiddelbart forud for ansættelsen  

 var ansat som tjenestemænd i staten, folkeskolen eller folkekirken i en  

 stilling, hvis slutløntrin er højere end kirkefunktionærstillingens  

 slutløntrin, opnår samme lønanciennitet inden for kirkefunktionærstillingens  

 lønramme, som de ville have haft, såfremt de på det tidspunkt, da deres  

 tiltræden af den højere klassificerede stilling fandt sted, var overgået til  

 kirkefunktionærstillingen.
Denne lønanciennitet forøges med den  

 lønanciennitet, der er optjent under den tidligere ansættelse i den højere  

 lønramme.
 § 11.  Bestemmelserne i §§ 8-10 finder tilsvarende  

 anvendelse på tidligere tjenestemandsansættelse under en kommune eller  

 amtskommune.
Ansættelse af personer, der forinden  

 ansættelsen var ansat i § 12.  Bestemmelserne i §§ 8-10 finder tilsvarende  

 anvendelse på kirkefunktionærer, der forinden ansættelsen var ansat på  

 tjenestemandslignende vilkår i folkekirken.
 Stk. 2.  Tilsvarende gælder personer, der umiddelbart  

 forud for ansættelsen som kirkefunktionær var ansat på tjenestemandslignende  

 vilkår i stilling i staten eller folkeskolen, en kommune, amtskommune eller  

 ved højskoler, private skoler og andre tilskudsberettigede institutioner.
§ 13.  En kirkefunktionær, der umiddelbart forud for  

 ansættelse i lønrammestilling i folkekirken var ansat efter overenskomst i  

 staten, en kommune, amtskommune eller ved en højskole, en privat skole eller  

 andre tilskudsberettigede private institutioner, indplaceres på det løntrin i  

 kirkefunktionærstillingens lønramme, på hvilket årslønnen med eventuelt  

 stedtillæg og almindeligt, ikke pensionsgivende tillæg er lig med eller  

 ligger nærmest over den senest oppebårne nettoløn, incl. eventuelt  

 stedtillæg.
Indplacering kan dog ikke ske på et højere løntrin end det, der  

 ville være opnået, såfremt det forudgående ansættelsesforhold var tilbagelagt  

 i kirkefunktionærstillingen.
Stk. 2.  Ved nettoløn forstås den for den pågældende  

 hidtil gældende løn med fradrag af det for den hidtidige ansættelse eventuelt  

 gældende pensionsbidrag.
Der bortses fra særlige tillæg, der forudsætter  

 arbejdsforpligtelse ud over normal tjeneste.
 Stk. 3.  Efter indplacering i medfør af stk. 1, sidste  

 punktum, opnås alderstillæg på det tidspunkt, da alderstillæg ville være  

 opnået, såfremt det forudgående ansættelsesforhold havde været tilbagelagt  

 som tjenestemand.
 Særlige bestemmelser.
 § 14.  Egentlige konstitutionsforhold i en  

 kirkefunktionærstilling under midlertidig eller ordinær vakance kan efter  

 omstændighederne medregnes i lønancienniteten.
 Stk. 2.  Det er en betingelse for medregning efter stk.  

 1., at den pågældende under konstitutionen opfylder de uddannelsesmæssige  

 betingelser for ansættelse i stillingen.
§ 15.  Såfremt en kordegn forud for ansættelsen i den  

 nuværende stilling har været konstitueret med ministeriets godkendelse i  

 samme stilling med henblik på at opfylde de uddannelsemæssige krav i den  

 nuværende kordegneuddannelse, jf.
Kirkeministeriets bekendtgørelse nr. 100 af  

 14. februar 1992, medregnes konstitutionsperioden i lønancienniteten.
 § 16.  Ved ansættelse i stillinger som organist eller  

 organistassistent med krav om Præliminær Orgelprøve i lønramme 9-14-17 eller  

 højere kan der ved fastlæggelsen af lønancienniteten tages hensyn til  

 forudgående ansættelse efter bestået Præliminær Orgelprøve i en  

 honoraraflønnet organiststilling.
 Stk. 2.  Fastsættelse af lønancienniteten efter stk. 1  

 sker ved omregning af det årlige timetal til fuldtidsbeskæftigelse.
 § 17.  Ved ansættelse i stillinger som graver kan der  

 ved fastlæggelsen af lønancienniteten tages hensyn til forudgående ansættelse  

 som gravermedhjælp med aflønning efter Kirkeministeriets cirkulære af 20.  

 september 1995 om løn- og ansættelsesvilkår for gravermedhjælpere m.fl.
 § 18.  Forhøjet lønanciennitet kan efter  

 omstændighederne tillægges personer, der gennem længerevarende faste  

 medhjælpsforhold under samme arbejdsgiver i folkekirken har erhvervet særlig  

 arbejdsmæssig erfaring eller særlige kvalifikationer af betydning for  

 arbejdet i en kirkefunktionærstilling.
 Stk. 2.  Lønancienniteten efter stk. 1 kan forhøjes med  

 indtil halvdelen af sådan tidligere beskæftigelse, dog højst 10 år.
 § 19.  Stiftsøvrigheden kan tillægge en  

 kirkefunktionær forhøjet lønanciennitet efter reglerne i dette cirkulære,  

 selv om den beskæftigelse, der udgør grundlaget for den forhøjede  

 lønanciennitet, er ophørt inden ansættelsen i kirkefunktionærstillingen.
 Klage- og ikrafttrædelsesbestemmelser.
 § 20.  Stiftsøvrighedens afgørelse efter  

 bestemmelserne i kapitel 1-5 kan indbringes for Kirkeministeriet.
 § 21.  Cirkulæret træder i kraft den 1. juli 1996.
 Stk. 2.  Bestemmelserne i cirkulæret gælder kun for  

 kirkefunktionærer, der ansættes efter cirkulærets ikrafttrædelse.
 Stk. 3.  Samtidig ophæves Kirkeministeriets  

 cirkulæreskrivelse af 23. februar 1988 vedrørende optjening af lønanciennitet  

 for deltidsansatte kirke- og kirkegårdsfunktionærer på tjenestemands- og  

 tjenestemandslignende vilkår.
 Kirkeministeriet, den 19. juni 1996.
