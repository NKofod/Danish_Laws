Landsskatteretskendelse af 20. maj 2003 vedr.
Blandet  

 benyttet ejendom - salg A, der for indkomståret 1999 har selvangivet tab i forbindelse  

 med salg af blandet benyttet bygning, 42.282 kr. klager over, at  

 skatteankenævnet ikke har godkendt dette samt over, at fortjeneste er ansat  

 til  

 296.097 kr., der er beskattet med 90 % eller med 266.487 kr.
Det fremgår af sagen, at ejendommen blev erhvervet til  

 overtagelse den 1. juni 1980 for ca. 570.000 kr.
I de efterfølgende år drev  

 klagerens ægtefælle selvstændig virksomhed som købmand i en del af  

 ejendommens  

 lokaler.
Resten blev benyttet til privat beboelse.
I 1986 blev der opført en  

 tilbygning på 120 m  

  

 2  

  

    

  

 samt  

 foretaget en ombygning til en samlet pris på 290.674 kr.
Efter ophør af  

 købmandsforretningen i 1996 blev ca. 50 % af det til købmandsforretningen  

 tidligere anvendte areal udlejet til forretningsanvendelse.
Udlejningen  

 ophørte  

 i foråret 1998. Ejendommen blev herefter den 10. april 1999 solgt for  

 nominelt  

 1.016.734 kr., kontantomregnet 920.000 kr.
 I henhold til den tidligere afskrivningslov blev der ved  

 afskrivning på den blandede benyttede bygning foretaget en fordeling af  

 udgifterne til anskaffelse, forbedring m.v. på henholdsvis den  

 afskrivningsberettigede og den ikke-afskrivningsberettigede del af bygningen  

 efter en kvadratmeterfordeling.
 Det fremgår videre af sagen, at ejendommen ved vurderingen pr.  

 1. januar 1999 blev vurderet med benyttelseskoden for beboelse, kode 01. Ved  

 samme vurdering blev grund- og ejendomsværdien ansat til henholdsvis 80.800  

 kr.  

 og 870.000 kr.
 For indkomståret 1999 har klageret fratrukket tab i forbindelse  

 med salg af bygningen på 42.282 kr.
Skatteankenævnet har ikke godkendt det selvangivne tab.
Nævnet  

 har som følge af salget i april 1999 opgjort de genvundne afskrivninger til  

 296.097 kr.
Nævnet har ved afgørelsen lagt vægt på, at de genvundne  

 afskrivninger ved salg af den blandede benyttede bygning skal opgøres efter  

 reglerne i afskrivningslovens § 21, stk. 2. Nævnet har i afgørelsen anført,  

 at  

 der ikke er sammenfald mellem opgørelsen af afskrivningsgrundlaget for køber  

 efter afskrivningslovens § 19 med henvisning til § 45 og opgørelsen af  

 grundlaget til beregning af genvundne afskrivninger for sælger efter  

 afskrivningslovens § 21, stk. 2.
 Klagerens repræsentant har over for Landsskatteretten fremsat  

 påstand om, at tab i forbindelse med salget af bygningen kan godkendes med  

 42.282 kr. som selvangivet.
Til støtte for påstanden har repræsentanten bl.a. anført, at man  

 ikke er enig i skatteankenævnets fremgangsmåde med anvendelse af  

 afskrivningslovens § 21, stk. 2. På det tidspunkt, hvor klageren solgte sin  

 ejendom, var afskrivningsloven  lov nr. 433 af 26. juni 1998   

 gældende.
Der  

 er med denne lov indført en bestemmelse i § 45 om, at køber og sælger skal  

 aftale en fordeling af købesummen på afskrivningsberettigede og  

 ikke-afskrivningsberettigede bygninger m.v.
Denne fordeling blev ikke  

 foretaget  

 ved salget alene af den grund, at huset blev solgt som et parcelhus.
I § 45,  

 stk. 3, fremgår det, at har parterne ikke foretaget denne fordeling af  

 salgssummen, foretager den skatteansættende myndighed denne fordeling.  

 Klagerens repræsentant har på baggrund heraf påberåbt, at skattemyndighederne  

 burde have foretaget en fordeling af salgssummen.
Repræsentanten har videre anført at det af afskrivningslovens  

 19, stk. 5, gældende for indkomståret 1999 fremgår, at såfremt der er  

 foretaget  

 en ejerboligvurdering på ejendommen, indgår den del af bygningens  

 anskaffelsessum, der kan henføres til ejerboligen, ikke i  

 afskrivningsgrundlaget.
Tilsvarende medregnes etagearealet af denne  

 bygningsdel  

 ikke.
Repræsentanten har endvidere anført, at § 19, stk. 5, har forrang for  

 bestemmelserne i § 45, stk. 2-4, om fordeling af overdragelsessummer.
Efter  

 repræsentantens opfattelse kan der derfor ikke herske nogen tvivl om, at  

 ejerboligværdien skal anvendes ved opgørelsen af de genvundne afskrivninger.  

 Da  

 der ved vurderingen pr. 1. januar 1999 ikke er ansat en ejerboligværdi, er  

 ejerboligværdien pr. 1. januar 1998 anvendt ved opgørelsen af de genvundne  

 afskrivninger.
Repræsentanten har yderligere anført, at der ved salget var tale  

 om en beboelsesdel med fin standard, en forhenværende købmandsbutik med slid  

 og  

 ælde efter 16 års virke samt et træhus anvendt som lager til  

 købmandsforretningen i 12 år.
At regne en gennemsnitpris ud for alle disse  

 kvadratmeter ved fordeling af salgssummen er det samme som at sige, at hele  

 ejendommen har den samme standard, og det har den ifølge repræsentanten ikke.
 Landsskatteretten skal  

 udtale:
 Af afskrivningslovens § 21 fremgår det, hvorledes fortjeneste  

 ved salg af tidligere afskrivningsberettigede bygninger skal opgøres.
 Afskrivningslovens § 21, stk. 1, 2 og 3, har følgende ordlyd:
 § 21. Genvundne afskrivninger eller tab ved salg af bygninger,  

 hvorpå der er afskrevet efter § 14 eller § 15, medregnes i den skattepligtige  

 indkomst for salgsåret efter reglerne i stk. 2-7.
§ 21, stk. 2. Fortjenesten opgøres for hver bygning som  

 forskellen mellem salgssummen og den nedskrevne værdi.
Sidstnævnte værdi  

 opgøres som de afskrivningsberettigede udgifter til anskaffelse, forbedringer  

 m.v. med fradrag af samtlige foretagne afskrivninger, herunder forlods  

 afskrivninger og forskudsafskrivninger.
For bygninger som nævnt i § 19  

 opgøres  

 den gennemsnitlige andel af den samlede anskaffelsessum, som de  

 afskrivningsberettigede udgifter til anskaffelse og forbedringer m.v. udgør.  

 Den gennemsnitlige andel kan dog altid fastsættes til mindst det beløb, der  

 kunne være afskrevet, såfremt der var foretaget maksimale afskrivninger på  

 bygningen i den periode, hvor bygningen har været afskrivningsberettiget.
Den  

 andel af den samlede salgssum, der skal indgå ved opgørelsen efter 1. pkt.  

 (fortjeneste) og stk. 3 (tab), udgøres af den andel, der er opgjort efter 3.  

 og  

 4. pkt.
Som genvundne afskrivninger medregnes højst de foretagne  

 afskrivninger,  

 herunder forlods afskrivninger og forskudsafskrivninger, på det solgte aktiv.
 Stk. 3. Tab opgøres for hver bygning som forskellen mellem den  

 nedskrevne værdi og salgssummen.
 Afskrivningslovens § 19 vedrører bygninger, hvor kun en del af  

 bygningen anvendes til formål, der berettiger til afskrivning.
 Bestemmelserne i § 21, stk. 2, 3.-5. pkt. trådte i kraft den 22.  

 december 1999 og har virkning fra og med indkomståret 1999, jf. § 21, stk. 3,  

 1. pkt., i lov nr. 958 af 20. december 1999.
 Da der her er tale om en bygning, der har været anvendt til  

 bolig og erhverv, skal opgørelsen af de genvundne afskrivninger efter rettens  

 opfattelse foretages efter afskrivningslovens § 21, stk. 2, om blandede  

 benyttede bygninger.
Efter afskrivningslovens § 21, stk. 2, 3. og 4. pkt., opgøres  

 den afskrivningsberettigede del af den samlede anskaffelsessum efter en  

 gennemsnitsmetode, og efter § 21, stk. 2, 5. pkt., opgøres den  

 afskrivningsberettigede del af den samlede salgssum til samme andel.  

 Bestemmelsen i § 21, stk. 2, 3., 4. og 5. pkt., går efter rettens opfattelse  

 forud for bestemmelsen i afskrivningslovens § 45 om aftalt fordeling af  

 overdragelsessummer.
Fordelingen af overdragelsessummen på den  

 afskrivningsberettigede og den ikke-afskrivningsberettigede del af bygningen  

 er  

 efter rettens opfattelse udtømmende reguleret i lovens § 21, stk. 2.
Ved opgørelsen af de genvundne afskrivninger for blandet  

 benyttede bygninger er det endvidere rettens opfattelse, at bestemmelsen i  

 afskrivningslovens § 19, stk. 5, ikke skal anvendes.
Der skal således ikke  

 foretages en fordeling ud fra en eventuel ansat ejerboligværdi ved  

 vurderingen  

 pr. 1. januar 1999 eller som påberåbt ud fra den ejerboligværdi, der forelå  

 pr.  

 1. januar 1998. Dette må følge af, at bestemmelsen i § 21 omhandler den  

 samlede  

 salgssum, og der er derfor ikke hjemmel til at fradrage en eventuel  

 ejerboligværdi.
 Efter rettens opfattelse kan de genvundne afskrivninger opgøres  

 til 296.746 kr.
 Det selvangivne tab ved salg af den blandede benyttede bygning  

 på 42.282 kr. kan således ikke godkendes.
Ved beregningen af de genvundne afskrivninger er det lagt til  

 grund, at der er afskrevet på 231.995 kr. ud af anskaffelsessummen på 497.313  

 kr., svarende til en andel på 46,65 %. I 1986, hvor der blev opført en  

 tilbygning m.v., er der afskrevet på 193.472 kr. ud af en samlet udgift på  

 290.674 kr.
Det er endvidere lagt til grund, at købmandsforretningen blev  

 nedlagt i 1996, hvorefter der blev udlejet et mindre areal svarende til en  

 andel på 26,96 %. Den gennemsnitlige anskaffelsessum for den  

 afskrivningsberettigede del af den blandede benyttede bygning er herefter  

 beregnet til 330.718 kr.
I forhold til den samlede anskaffelsessum på 787.987  

 kr. udgør den gennemsnitlige afskrivningsberettigede anskaffelsessum således  

 41,97 %.
Ejendommen blev i 1999 solgt for kontantomregnet 902.000 kr.
Ved  

 vurderingen pr. 1. januar 1999 blev grundværdien ansat til 80.800 kr. og  

 ejendomsværdien til 870.000 kr.
Af overdragelsessummen på 902.000 kr. kan der  

 herefter henføres 818.228 kr. til den blandede benyttede bygning.
En andel på  

 41,97 % af den samlede salgssum på 818.228 kr. kan således henføres til den  

 afskrivningsberettigede del af bygningen, svarende til 343.410 kr.
Da der i  

 alt  

 er foretaget afskrivninger med 296.746 kr., kan fortjenesten herefter opgøres  

 til 309.438 kr.
Som genvundne afskrivninger medregnes dog højst de foretagne  

 afskrivninger.
De genvundne afskrivninger udgør herefter 296.746 kr., som  

 beskattes med 90 %, svarende til 267.071 kr.
 Det bemærkes, at klagerens repræsentant ikke har haft  

 bemærkninger til selve den talmæssige opgørelse af de genvundne afskrivninger  

 opgjort efter afskrivningslovens § 21, stk. 2.
 Skatteankenævnets afgørelse ændres derfor i overensstemmelse  

 hermed.
