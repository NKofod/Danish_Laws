 Formålet med ordningen er inden for et begrænset geografisk område -  

 Bornholms Amt - at give ledige mulighed for at bevare deres erfaringer fra  

 arbejdslivet og vedligeholdelse deres arbejdsevne ved at give private  

 virksomheder økonomisk mulighed for midlertidigt at ansætte ekstra  

 arbejdskraft uden forøgelse af de direkte lønomkostninger, idet ordningen  

 forudsætter, at der er tale om beskæftigelse af ledige  

 arbejdsløshedskassemedlemmer, der bevarer retten til arbejdsløshedsdagpenge  

 ved beskæftigelse i højst 5 måneder.
 Aktiveringsordningen er midlertidig og gælder fra 1. november 1992 og  

 indtil den 1. januar 1994.
Til § 1 Arbejde i aktiveringsordningen omfatter kun arbejde, der - bortset fra  

 aflønningen - opfylder betingelserne for at kunne anses for lønarbejde i  

 arbejdsløshedsforsikringslovens forstand.
Ordningen omfatter således for  

 eksempel ikke udøvelse af selvstændig virksomhed ved arbejde i selskaber  

 eller i ægtefællens virksomhed i tilfælde, hvor dette anses for udøvelse af  

 selvstændige virksomhed efter reglerne i Direktoratet for  

 Arbejdsløshedsforsikringens bekendtgørelse om optagelse i en anerkendt  

 arbejdsløshedskasse for selvstændige erhvervsdrivende.
I aktiveringsperioden på op til 5 måneder har medlemmet fortsat ret til at  

 modtage dagpenge på hidtidig individuel dagpengesats, hvis medlemmet i øvrigt  

 opfylder arbejdsløshedsforsikringslovens betingelser herfor.
I denne periode  

 kan medlemmet ikke modtage andre ydelser fra arbejdsløshedskassen, jf. dog §  

 18 om feriedagpenge.
Til § 2 Ad stk. 1 Ved privat ejede og drevne virksomheder forstås virksomheder, der ikke  

 modtager offentlig støtte til dækning af driftsomkostninger.
Ad stk. 2 For at undgå at ordningen fører til udskiftning af allerede ansatte, skal  

 midlertidige ansættelser efter denne ordning forhandles mellem virksomheden  

 og de ansatte.
Forhandlingen skal ses i sammenhæng med  

 merbeskæftigelsesbetingelsen i § 4, stk. 1.
Ad stk. 4 Da der er hovedsigtet med ordningen at give ledige medlemmer mulighed for  

 at bevare deres erfaring fra arbejdslivet og vedligeholde deres arbejdsevne,  

 skal det i videst muligt omfang sikres, at medlemmerne deltager i forskellige  

 arbejdsfunktioner inden for virksomheden.
I virksomheder med op til 5 ansatte  

 stilles der ikke krav om, at medlemmet er beskæftiget ved flere  

 arbejdsfunktioner.
Til § 3 De rettigheder og pligter, der følger af lov om arbejdstilbud til ledige,  

 gælder fortsat for medlemmer, som ansættes i aktiveringsordningen.
Dette indebærer blandt andet, at et medlem, der af arbejdsløshedskassen er  

 indberettet til et arbejdstilbud, ikke kan aftale med Arbejdsformidlingen, at  

 et kommende arbejdstilbud udskydes på grund af ansættelse i et  

 aktiveringstilbud.
Det medfører videre, at medlemmet skal ophøre i  

 aktiveringstilbudet, hvis Arbejdsformidlingen afgiver et rimeligt  

 arbejdstilbud til pågældende.
Hvis medlemmet ikke finder det afgivne  

 arbejdstilbud rimeligt, kan Arbejdsformidlingens afgørelse herom inden 4 uger  

 fra afgørelsen indbringes for Arbejdsmarkedsnævnet, hvis afgørelse er  

 administrativ endelig, jf. arbejdstilbudsbekendtgørelsens § 18, stk. 2.
 Kassen skal på normalt vis indberette ledige medlemmer, som deltager i  

 aktiveringsordningen, til Arbejdsformidlingen i henhold til § 105 i  

 arbejdstilbudsbekendtgørelsen.
Beskæftigelse i aktiveringsordningen anses som ledighed med dagpengeret i  

 relation til arbejdstilbudslovgivningen.
Derimod kan beskæftigelsen ikke  

 medregnes ved opgørelse af ledighedskravet i denne bekendtgørelse, jf.  

 vejledningen til bekendtgørelsens § 10.
Til § 4 og 6 Ved vurderingen af, om merbeskæftigelseskravet er opfyldt, skal der tages  

 udgangspunkt i den praksis, som gælder ved opgørelse af  

 merbeskæftigelseskravet efter arbejdstilbudsbekendtgørelsen.
 For at kunne dokumentere over for Arbejdsformidlingen, at  

 merbeskæftigelsesbetingelsen er opfyldt, skal arbejdsgiver opgøre antallet af  

 normalt beskæftigede i virksomheden.
 I opgørelsen over normalt beskæftigede i en virksomhed medtages alle  

 lønmodtagere uanset faggrupper og arbejdstid, jf. § 6, stk. 2. Lønmodtagere,  

 som er ansat med offentlig tilskud medregnes dog ikke ved opgørelsen.  

 Tilsvarende gælder lønmodtagere, der i andre virksomheder end  

 sæsonvirksomheder er ansat for et bestemt, korterevarende tidsrum eller til  

 udførelse af en bestemt arbejdsopgave.
Kontrollen af, om merbeskæftigelseskravet er opfyldt, sker ved at beregne  

 gennemsnittet af antal normalt ansatte lønmodtagere i virksomheden ved  

 udgangen af de seneste 3 kalendermåneder, der ligger umiddelbart forud for  

 medlemmets tiltrædelse i aktiveringstilbudet.
Det herved fremkomne antal  

 ansatte, plus medlemmet sammenlignes herefter med gennemsnittet af  

 antal ansatte ved udgangen af de tilsvarende 3 måneder året før, jf. § 6,  

 stk. 3. For virksomheder, hvor antallet af lønmodtagere er skiftende på grund  

 af sæsonsvingninger, kan ovennævnte 3-måneders-perioder udvides til 4  

 måneder, jf. § 6, stk. 4.
 Ansættes et medlem efter aktiveringsordningen i en virksomhed, som kun  

 udøves i en bestemt periode af året (sæsonvirksomhed), opgøres  

 merbeskæftigelsekravet ved at sammenligne det forventede antal ansatte i den  

 måned, hvor medlemmet indtræder i ordningen, plus medlemmet med antal ansatte  

 i samme måned året før, jf. § 6, stk. 5.
 Ansættelse af et ledigt medlem efter ordningen i en virksomhed, som er  

 etableret inden for det seneste år forud for medlemmets tiltrædelse, kan ske,  

 hvis det med rimelig sikkerhed kan antages, at ansættelsen af det ledige  

 medlem ikke medfører, at virksomheden undlader at ansætte anden arbejdskraft  

 på normale løn- og arbejdsvilkår.
En virksomhed vil som hovedregel ikke kunne ansætte medlemmer i  

 aktiveringsordningen, hvis der er ubesatte normale stillinger i virksomheden.  

 Dette gælder dog ikke ved skifteledighed.
En kortvarigt ubesat stilling er  

 ligeledes ikke omfattet, hvis der er taget skridt til genbesættelse af  

 stillingen, for eksempel hvis stillingsannonce har været i dagspressen,  

 ansøgere har været til ansættelsessamtale og lignende dokumenterbare tiltag.
Der kan ikke ske ansættelse af ledige medlemmer efter  

 aktiveringsordningen, hvis der er etableret eller aftalt  

 arbejdsfordelingsordning i virksomheden.
Det anførte gælder dog ikke en  

 arbejdsfordelingsordning, der er etableret på grund af sygdom eller specielle  

 arbejdsforhold.
I sidstnævnte tilfælde vil der kunne ske ansættelse i en  

 afdeling, der ikke er omfattet af arbejdsfordelingsordningen.
 Hvis antallet af normalt ansatte på tidspunktet for medlemmets indtræden i  

 aktiveringsordningen inklusive medlemmet er lig med eller mindre end antallet  

 af ansatte i sammenligningsperioden året før, vil virksomhedens ansøgning om  

 ansættelse af et ledigt medlem ikke kunne imødekommes af Arbejdsformidlingen.
 Virksomheden og de ansatte skal i fællesskab påse, at  

 merbeskæftigelsesbetingelsen er opfyldt.
Til § 7 Ad stk. 1 Ansøgning om ansættelse af et ledigt medlem efter aktiveringsordningen fra  

 en virksomhed, der er omfattet af strejke eller lock-out, herunder blokade  

 eller boykot, jf. § 23 i arbejdsløshedsforsikringsloven, kan ikke imødekommes  

 af Arbejdsformidlingen.
Ad stk. 2, nr. 1 I aktiveringsperioden skal medlemmerne deltage i forskellige  

 arbejdsfunktioner inden for virksomheder for derved at få mulighed for at  

 bevare deres erfaringer fra arbejdslivet og vedligeholde deres arbejdsevne.
Ad stk. 2, nr. 2 Virksomhedens oplysning om, at arbejdet er omfattet af kollektiv  

 overenskomst lægges til grund.
Kommer der indsigelse herimod fra for eksempel  

 de ansatte, må uenigheden henvises til afgørelse ad fagretlig vej.
Ad stk. 2, nr. 4 Hvis der ikke er enighed mellem virksomheden og de ansatte om, hvorvidt  

 merbeskæftigelsesbetingelsen er opfyldt, skal parterne henvises til fagretlig  

 behandling efter § 5, stk. 1, når ansættelsesområdet er dækket af en  

 kollektiv overenskomst.
Ad stk. 2, nr. 6 Der henvises til vejledningen til § 4 og § 6.
Ad stk. 3 Er der uenighed om, hvorvidt merbeskæftigelsesbetingelsen er opfyldt på et  

 ansættelsesområde, der ikke er dækket af en kollektiv overenskomst, træffer  

 Arbejdsmarkedsnævnet administrativt endelig afgørelse herom efter § 5, stk.  

 1, nr. 2.
Til § 8 Virksomheden indtræder som arbejdsgiver i forhold til de medlemmer, der  

 ansættes efter ordningen.
Dette indebærer - bortset fra at arbejdsgiver ikke  

 har nogen lønforpligtelse over for medlemmet for arbejde, som ligger inden  

 for aktiveringsordningen - at virksomheden indtræder i de øvrige til et  

 ansættelsesforhold knyttede arbejdsgiverforpligtelser, såsom indbetaling af  

 ATP- og AUD-bidrag, tegning af arbejdsskadesforsikring for medlemmet m.v.
Da  

 der ikke udbetales løn i aktiveringsordningen, finder sygedagpengelovens  

 bestemmelser om arbejdsgiverens forpligtelser over for de ansatte ved sygdom  

 dog ikke anvendelse i aktiveringsordningen.
Medlemmet vil i stedet kunne få  

 udbetalt sygedagpenge efter de for ledige medlemmer gældende regler.
 Antallet af ugentlige arbejdstimer, som ligger inden for  

 aktiveringsordningen fremkommer ved at dividere medlemmets aktuelle dagpenge  

 ved fuld ledighed på tiltrædelsestidspunktet med den overenskomstmæssige løn  

 uden tillæg af feriegodtgørelse m.v. for det arbejde, som medlemmet skal  

 udføre.
Eksempel: Et medlem, der har en dagpengesats på 425 kroner,  

 ansættes i aktiveringsordningen.
Den overenskomstmæssige timeløn eksklusiv  

 feriegodtgørelse m.v. for det arbejde, som medlemmet skal udføre, er 85  

 kroner.
Beskæftigelsen i aktiveringsordningen vil i dette tilfælde udgøre 30  

 arbejdstimer pr. uge, som er beregnet efter følgende formel:
timeløn Hvis arbejdet ikke er dækket af kollektiv overenskomst, skal beregningen  

 af arbejdstiden baseres på en løn, som efter kollektiv overenskomst gælder  

 for ansatte ved tilsvarende eller sammenligneligt arbejde.
Uenighed om, hvilken kollektiv overenskomst for tilsvarende arbejde, der  

 skal anvendes, afgøres ved forhandling mellem de involverede parter og deres  

 organisationer.
Opnås der enighed herom, kan det aftales, at uenigheden  

 afgøres ved voldgift.
I øvrigt afgøres sådanne sager i mangel af andre  

 muligheder af de almindelige domstole.
 I det omfang medlemmer får flere arbejdstimer hos arbejdsgiveren, end det  

 omregnede timetal efter § 8, stk. 2, skal merarbejdet aflønnes med  

 overenskomstmæssig eller sædvanlig løn.
Til § 9 Ad stk. 2, nr. 4 Arbejdsgiver skal på ansættelseskontrakten ved sin underskrift erklære sig  

 indforstået med, at medlemmet uden varsel kan frigøres fra  

 ansættelsesforholdet.
Dette følger blandt andet af, at aktiveringsordningen  

 er frivillig og at medlemmet i aktiveringsperioden skal stå til rådighed for  

 arbejdsmarkedet.
Til § 10 Der er i relation til arbejdsløshedsforsikringen fastsat følgende  

 betingelse for deltagelse i ordningen:
Har medlemmet været fuldtidsforsikret i samtlige seneste 26 uger, vil  

 ledighedskravet skulle opgøres til 962 timer med udbetalte  

 dagpenge/-feriedagpenge.
Hvis medlemmet har været deltidsforsikret i de  

 seneste 26 uger, opgøres de ledige timer på grundlag af medlemmets  

 gennemsnitlige ugentlige arbejdstid i de sidste 13 uger før senest afgivne  

 ledighedserklæring.
 Eksempel: Et deltidsforsikret medlem, som forud for ledigheden  

 gennemsnitligt har arbejdet i 20 timer om ugen, skal inden for de sidste 39  

 uger have fået udbetalt dagpenge/feriedagpenge i 520 timer (26 uger x 20  

 timer).
 Ledige timer forud for bekendtgørelsens ikrafttræden kan medregnes ved  

 opgørelsen af ledighedskravet.
 Beskæftigelse i aktiveringsordningen kan ikke indgå i opgørelsen af  

 ledighedskravet.
 26-ugers-perioden kan ikke forlænges med »døde perioder«,  

 bortset fra barselorlov.
Til § 12 Kassens pligt til at informere om mulighederne for beskæftigelse i  

 aktiveringsordningen omfatter både medlemmer, som er ledige ved  

 bekendtgørelsens ikrafttræden, og medlemmer, der senere bliver ledige.
 Indberetningerne til Arbejdsformidlingen skal ske skriftligt, eventuelt  

 ved brug af EDB.
Til § 13 Ad stk. 1 Arbejde i aktiveringsordningen, jf. bemærkningerne til § 8, medfører ikke  

 fradrag i dagpengene.
Beskæftigelse ud over det omregnede timetal, herunder  

 også yderligere beskæftigelse hos den samme arbejdsgiver, indgår ikke i  

 aktiveringsordningen.
Ad stk. 2 For fuldtidsforsikrede skal der ikke ske fradrag i dagpengene for de  

 første 7 timers arbejde/indtægt, herunder bibeskæftigelse ved selvstændig  

 virksomhed, som ligger ud over beskæftigelse i aktiveringsordningen.
For  

 deltidsforsikrede skal der ikke ske fradrag i dagpengene for de første 4  

 timers arbejde/indtægt, som ligger ud over aktiveringsordningen.
 Vedrørende fradrag ved sygdom og ferie henvises til bemærkningerne til  

 stk. 3.
Ad stk. 3 Når et medlem, som deltager i aktiveringsordningen, har andet arbejde  

 og/eller indtægter end nævnt i stk. 1 og 2, skal der ske fradrag efter samme  

 regler, som gælder for nedsættelse af arbejdsløshedsdagpenge.
Der henvises  

 til Direktoratet for Arbejdsløshedsforsikringens bekendtgørelse om arbejdes  

 og indtægters betydning for arbejdsløshedsdagpengenes størrelse, Direktoratet  

 for Arbejdsløshedsforsikringens bekendtgørelse om supplerende dagpenge og  

 Direktoratet for Arbejdsløshedsforsikringens bekendtgørelse om retten til  

 arbejdsløshedsdagpenge for medlemmer, som under ledighed har bibebskæftigelse  

 ved selvstændig virksomhed.
Forekommer der sygdom eller ferie i aktiveringsperioden skal der ligeledes  

 ske fradrag i medlemmets dagpenge efter reglerne i Direktoratet for  

 Arbejdsløshedsforsikringens bekendtgørelse om supplerende dagpenge.
Dette  

 gælder også for de første 7 eller 4 timer, som ikke medfører fradrag efter  

 stk. 2.
 Hvis et medlem påbegynder eller ophører med beskæftigelse i  

 aktiveringsordningen i løbet af en uge, udbetales dagpenge i ugen med  

 medlemmets individuelle dagpengesats, medmindre medlemmet i samme uge før  

 tiltrædelsen eller efter ophøret i aktiveringsordningen har anden  

 beskæftigelse, som medfører, at der efter ovennævnte regler skal ske  

 udbetaling af dagpenge til medlemmet med dimittendsats.
Ad stk. 4 Ved opgørelsen af overskydende timer skal der ikke medregnes arbejdstimer  

 i aktiveringsordningen eller timer, der ikke medfører fradrag efter stk. 2.  

 Der henvises til Direktoratet for Arbejdsløshedsforsikringens bekendtgørelse  

 om overførsel til overskydende timer.
Til § 14 Medlemmet har i aktiveringsperioden den samme oplysningspligt over for  

 kassen, som i tilfældet af almindelig ledighed.
 Oplysningskortene, som udarbejdes af Direktoratet for  

 Arbejdsløshedsforsikringen, følger de sædvanlige tidsterminer for indsendelse  

 af dagpengekort, som er fastsat af kassen.
 Vedrørende opgørelsen af størrelsen af medlemmets dagpenge henvises til  

 vejledningen til bekendtgørelsens § 13.
Til § 15 Medlemmet skal opfylde rådighedsforpligtelsen, jf.
Direktoratet for  

 Arbejdsløshedsforsikringens bekendtgørelse om et arbejdsløshedskassemedlems  

 rådighedsforpligtelse og konsekvenserne af selvforskyldt ledighed.
 Medlemmet skal således blandt andet være tilmeldt Arbejdsformidlingen,  

 være aktivt arbejdssøgende og skal med dags varsel kunne overtage formidlet  

 arbejde.
 Kassens pligt til at indkalde medlemmet til vejledningssamtaler, jf.  

 arbejdsløshedsforsikringslovens § 65, gælder ligeledes i aktiveringsperioden.  

 Perioden under aktiveringsordningen medregnes til ledighedskravet for  

 afholdelse af vejledningssamtaler efter de almindelige regler herom.
Til § 16 Et medlem får ikke karantæne for afslag på deltagelse i  

 aktiveringsordningen.
Tilsvarende gælder ved ophør i aktiveringsordningen.
Til § 17 Perioder, hvor medlemmet er beskæftiget i aktiveringsordningen, medregnes  

 i medfør af arbejdsløshedsforsikringslovens § 97 d, stk. 3, ikke til  

 opfyldelsen af arbejdskravet i henhold til lovens §§ 55, stk. 1 og 72, stk.  

 1.
Er aktiveringsperioden af mere end 4 ugers varighed, anses den for  

 »død periode« i relation til arbejdskravet.
Dette medfører, at  

 aktiveringsperioden forlænger den periode, inden for hvilken arbejdskravet  

 skal være opfyldt, og at arbejde i perioden, herunder også beskæftigelse uden  

 for aktiveringsordningen, ikke kan medregnes ved beregningen af arbejdskravet  

 eller medføre afbrydelse i relation til at anse perioden som »død  

 periode«.
Tilsvarende gælder afholdelse af egen optjent ferie i  

 aktiveringsperioden.
 Aktiveringsperioden er ikke omfattet af 2-års grænsen i § 3 i Direktoratet  

 for Arbejdsløshedsforsikringens bekendtgørelse om beregning af arbejdskravet  

 (26-ugers-reglen) i henhold til § 55 i lov om arbejdsformidling og  

 arbejdsløshedsforsikring m.v. og vil derfor altid medføre, at der ved  

 beregning af arbejdskravet skal ske en forlængelse for perioden.
Er aktiveringsperioden af en varighed på 4 uger eller derunder, betragtes  

 beskæftigelse i aktiveringsordningen som ledighed.
I disse tilfælde vil  

 arbejde uden for ordningen kunne medregnes som arbejde ved opgørelsen af,  

 hvor længe arbejdskravet er opfyldt.
Dette gælder også de timer, som efter §  

 2, stk. 2, ikke medfører fradrag i dagpengene.
Det forudsættes dog, at de  

 almindelige betingelser for at kunne anse beskæftigelsen som lønarbejde i  

 relation til arbejdsløshedsforsikringsloven er opfyldt.
 En anden konsekvens af, at beskæftigelse i aktiveringsordningen ikke  

 medregnes til opfyldelse af arbejdskravet i arbejdsløshedsforsikringslovens  

 §§ 55 og 72, er, at beskæftigelsen ikke vil kunne danne grundlag for  

 overflytning til anden arbejdsløshedskasse.
Hvis et medlem i medfør af bekendtgørelsens § 18, stk. 2, vælger at  

 modtage almindelige dagpenge under en kollektiv ferielukning i  

 aktiveringsperioden, anses dette ikke for en afbrydelse af perioden i  

 relation til, om aktiveringsperioden kan betragtes som »død  

 periode«.
Ferieperioden anses således også for »død periode«.
Til § 18 Ad stk. 1 Medlemmet kan under deltagelse i aktiveringsordningen få udbetalt  

 feriedagpenge efter de almindelige regler herom, jf.
Direktoratet for  

 Arbejdsløshedsforsikringens bekendtgørelse om feriedagpenge.
Med hensyn til feriens placering er det arbejdsgiveren, der efter aftale  

 med medlemmet fastsætter, hvornår ferien skal holdes inden for ferielovens  

 rammer.
Medlemmet skal senest 14 dage før feriens afholdelse give  

 Arbejdsformidlingen meddelelse om ferietidspunktet.
Ad stk. 2 Hvis et medlem vælger at modtage dagpenge i den kollektive  

 ferielukningsperiode, skal medlemmet opfylde de almindelige betingelser for  

 at få dagpenge.
Medlemmet skal i perioden blandt andet være tilmeldt  

 Arbejdsformidlingen og stå til rådighed for arbejdsmarkedet.
 Dagpengeudbetalinger i en kollektiv ferieperiode får ikke indflydelse på  

 opgørelsen af om aktiveringsperioden kan anses som »død periode«,  

 jf. vejledningen til § 17.
Ad stk. 3 Har et medlem i aktiveringsperioden haft lønnet arbejde, hvorved medlemmet  

 har optjent ret til ferie med feriegodtgørelse eller løn, skal der ske  

 fradrag i feriedagpengene for den optjente ferie efter de almindelige regler  

 herom.
Til § 19 De almindelige regler i arbejdsløshedsforsikringsloven om medlemmers  

 oplysningspligt, tilbagebetaling og sanktion finder tilsvarende anvendelse.
Øvrige bemærkninger 1. ledighedsdag Direktoratet for Arbejdsløshedsforsikringens bekendtgørelse om  

 arbejdsgiverens betaling af dagpengegodtgørelse for 1. ledighedsdag, jf.  

 arbejdsløshedsforsikringslovens § 84, finder ikke anvendelse ved ophør med  

 beskæftigelse i aktiveringsordningen.
