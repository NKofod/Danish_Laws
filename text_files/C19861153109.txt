 Den 12. november 1985 er der mellem Danmark, Finland, Norge og Sverige  

 indgået en overenskomst om gensidig anerkendelse af kørekort og af  

 registrering af køretøjer.
 Vedrørende ordlyden af den indgåede overenskomst henvises til  

 udenrigsministeriets bekendtgørelse af 7. april 1986.
 Overenskomsten, der træder i kraft den 1. juli 1986, træder i stedet for  

 de tosidede overenskomster af 15. september 1956 mellem Danmark og  

 henholdsvis Finland, Norge og Sverige og den til disse knyttede  

 tillægsprotokol.
 I: Gyldigheden af kørekort udstedt i deltagerlandene.
Artikel 1 om gyldighed her i landet af kørekort udstedt i Finland, Norge  

 og Sverige er allerede opfyldt for så vidt angår permanente kørekort ved  

 reglen i § 69 a, stk. 1, nr. 1, i justitsministeriets bekendtgørelse nr. 144  

 af 15. april 1977 om kørekort.
Efter bekendtgørelsens § 69 a, stk. 2, finder  

 bestemmelserne om danske kørekort tilsvarende anvendelse på bl.a. nordiske  

 kørekort.Hvad angår »tilfaellig koerkort« udstedt i Finland og  

 »midlertidigt kjøretillatelse« udstedt i Norge, skal disse som  

 hidtil kunne anvendes ved kørsel i Danmark.
Det er ikke længere en  

 betingelse, at indehaveren kun opholder sig midlertidigt her i landet.
Også  

 for disse typer kørekort gælder imidlertid, at de kun er gyldige i den i  

 kørekortet angivne gyldighedsperiode.
II.
Ombytning til dansk kørekort.
Efter overenskomstens artikel 3 opretholdes adgangen til at ombytte  

 finske, norske og svenske kørekort til tilsvarende danske.
Efter  

 kørekortbekendtgørelsens § 4, er det en betingelse for ombytning, at  

 indehaveren af det udenlandske kørekort har taget bopæl her i landet.
For  

 fremtiden skal bopælbetingelsen anses for opfyldt for indehavere af finske,  

 norske eller svenske kørekort, såfremt de er tilmeldt folkeregisteret her i  

 landet.
»Tilfaelligt koerkort« udstedt i Finland og »midlertidig  

 kjøretilladelse« udstedt i Norge kan ikke ombyttes til dansk kørekort.  

 Det samme gælder andre kørekort, hvis den gyldighedstid, der er angivet i  

 kørekortet, er udløbet.
Svenske kørekort, der normalt udstedes for 10 år,  

 samt norske »midlertidige førekort«, der normalt gælder i 2 år, må  

 således ombyttes inden udløbet af disse frister.
Alle danske  

 ombytningskørekort udstedes med gyldighedstid som for almindelige kørekort,  

 uanset om det nordiske kørekort har begrænset gyldighedstid.
Ombytning  

 foretages i øvrigt efter de hidtidige retningslinier.
III.
Gensidig underretning m.v. i kørekortsager.
Efter overenskomstens artikel 4 skal der ske underretning til det  

 udstedende land om enhver afgørelse, som danske myndigheder træffer  

 vedrørende et kørekort udstedt i Finland, Norge eller Sverige.
Hvis  

 afgørelsen indebærer, at kørekortet ikke længere er gyldigt, skal det  

 oversendes til det udstedende land, når afgørelsen er endelig.
Der er således sket en udvidelse af underretningspligten i forhold til  

 kørekortbekendtgørelsens § 56, hvorefter alene administrative inddragelser og  

 ubetingede frakendelser af føreretten skal indberettes til rigspolitichefen,  

 som har udstedt kørekortet.
For fremtiden skal enhver afgørelse truffet af  

 danske myndigheder vedrørende et kørekort udstedt i Finland, Norge eller  

 Sverige af politiet indberettes til rigspolitichefen, der som hidtil forestår  

 underretningen af de udenlandske myndigheder.
Underretningspligten gælder  

 såvel betingede og ubetingede frakendelser af føreretten som ombytninger af  

 kørekort m.v.
Ifølge overenskomstens artikel 5 skal de danske kørekortsmyndigheder på  

 begæring fra de finske, norske eller svenske myndigheder videregive de  

 oplysninger, de ligger inde med, og som kan være af betydning for den  

 udenlandske myndigheds afgørelse i sager om kørekort, der omfattes af  

 overenskomsten.
De danske kørekortmyndigheder har den samme adgang til at  

 indhente oplysninger fra de andre landes myndigheder.
Efter artikel 6 skal  

 hvert land udpege en myndighed, der foruden at tage imod underretninger og  

 kørekort i medfør af artikel 4 skal bistå med oplysninger til brug for  

 udenlandske myndigheder.
For Danmarks vedkommende vil rigspolitichefen udføre  

 denne opgave.
 Det bemærkes, at overenskomsten ikke medfører nogen forandring i de  

 almindelige regler om det offentliges adgang til at videregive oplysninger  

 til udenlandske myndigheder.
IV.
Gensidig anerkendelse af registrering m.v.
 Ifølge artikel 7 og 8 opretholdes den hidtil gældende ordning, hvorefter  

 køretøjer, der er registreret såvel permanent som midlertidig (d.v.s. på  

 grænsenummerplader) i et af landene, kan benyttes midlertidigt i ethvert af  

 de andre lande.
 I overenskomstens artikel 9 indføres som ny regel, at køretøjer forsynet  

 med faste prøveskilte eller tilsvarende nummerplader skal kunne benyttes i  

 ethvert af landene.
 Justitsministeriet har ved bekendtgørelser af 23. juni 1986 ændret  

 registreringsbekendtgørelsen samt bekendtgørelsen nr. 42 af 2. marts 1956 om  

 udenlandske køretøjer og udenlandske førere af motorkøretøjer i  

 overensstemmelse med overenskomsten.
 Faste prøveskilte vil efter ikrafttrædelsen den 1. juli 1986 af ændringen  

 i registreringsbekendtgørelsen også kunne benyttes til kørsel i Finland,  

 Norge og Sverige i de øjemed, faste prøveskilte normalt må benyttes i.
V.
Undtagelser fra overenskomsten.
 Overenskomsten gælder ifølge artikel 11 ikke spørgsmål om tilladelse til  

 erhvervsmæssig personbefordring eller til transport af andet gods end  

 førerens og passagerers personlige rejsegods, og heller ikke de bestemmelser  

 om told, skatter eller andre afgifter eller om færdselsmæssige forsikringer  

 eller arbejdsmiljø, der gælder eller bliver udfærdiget i de enkelte lande.
 Det fremgår endvidere af artikel 11, stk. 1, at hvert land kan gøre  

 undtagelser fra overenskomsten for så vidt angår kørekort til personer, der  

 ikke er fyldt 18 år, og for så vidt angår kørsel, hvorunder biler anvendes  

 erhvervsmæssigt til transport af personer eller gods, og som udføres med  

 køretøjer, der er registreret i det pågældende land.
 Der er ikke i forbindelse med overenskomsten foretaget nogen ændring af de  

 danske regler vedrørende aldersgrænsen på 18 år eller vedrørende adgangen til  

 at udføre erhvervsmæssig personbefordring.
 De særlige svenske motorcykelkort til personer under 18 år vil således  

 fortsat ikke kunne benyttes i Danmark, ligesom erhvervsmæssig  

 personbefordring fortsat alene vil kunne udføres af personer, der har bestået  

 den danske prøve for kørekort til erhvervsmæssig personbefordring.
VI.
Ikrafttrædelse m.v.
 Cirkulæret finder anvendelse fra den 1. juli 1986. Samtidig ophæves  

 justitsministeriets cirkulære nr. 180 af 27. oktober 1956.
 P.M.V.
 E.B.
Walsted Hansen Til politiet.
