 I Medfør af § 1 i Lov om Underretsdommernes Befordring paa Embedsrejser af  

 1. Maj 1923 fastsætter Justitsministeriet herved følgende nærmere Regler om  

 Ydelsen af fri Befordring eller Godtgørelse herfor paa saadanne Rejser.
Det tilkommer Dommeren eller den, der optræder paa hans Vegne (Dommerens  

 Fuldmægtig eller Politimesteren) at bestemme, om han ønsker Befordring ydet  

 ved Foranstaltning af den, der begærer Forretningen, eller om han selv vil  

 stille Befordring til Disposition.
Ogsaa i sidstnævnte Tilfælde er  

 Rekvirenten berettiget til at blive befordret sammen med Dommeren.
Foretages  

 Rejsen med Dommerens egen eller hans Fuldmægtigs (Politimesterens)  

 Befordring, beregnes Godtgørelsen derfor efter den af Justitsministeriet for  

 Benyttelsen af saadan Befordring til Embedsrejser iøvrigt godkendte Takst.
 Befordringspligten omfatter ogsaa Dommerens Personale, saafremt dette af  

 Dommeren ønskes medtaget til vedkommende Forretning.
 Naar Rekvirenten er Stat eller Kommune, kan Udgifter til Befordring, der  

 ikke straks erholdes dækkede ved selve Forretningens Foretagelse som en med  

 Forretningen forbunden Omkostning, afholdes forskudsvis af vedkommende  

 Embedsmands Kontorhold, men skal, forsaavidt de ikke senere faas dækkede ved  

 Retsforfølgningens Gennemførelse, ogsaa i disse Tilfælde betales af  

 Rekvirenten.
Naar Rekvirenten ikke giver Møde ved Forretningen, hvorned særlig tænkes  

 paa Udpantninger, bør Dommeren paase, at Udgifterne til Befordring -  

 eventuelt efter foretagen Fordeling mellem de forskellige Skyldnere, der  

 omfattes af samme Embedsrejse - inddrives hos disse sammen med selve  

 Hovedfordringerne, jfr.
Retsplejelovens § 602.
 Justitsministeriet, den 1. Maj 1923.
 Svenning Rytter.
/L.N.
Hvidt.
