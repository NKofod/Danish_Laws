 Påligning af skatteforhøjelse i forbindelse med for sen eller ikke behørig  

 indgivelse af selvangivelse ("skattekontrollovstillæg") sker i  

 henhold til skattekontrollovens § 1, stk. 3 og § 2, stk. 3 og 4, jf. § 3,  

 stk. 3.
Ligningsrådet har i henhold til skattekontrollovens § 4A fastsat  

 retningslinier for, i hvilke tilfælde påligning af skattekontrollovstillæg  

 kan undlades, og i hvilke tilfælde, der kan fritages for allerede pålignede  

 tillæg.
Disse retningslinier er meddelt ved cirkulære nr. 410 af 13. marts  

 1975 og ved skrivelse af 24.februar 1978 til ligningsmyndighederne.
 Ligningsrådet har i den senere tid generelt anlagt en noget mildere  

 bedømmelse end tidligere ved afgørelsen af sager om fritagelse for  

 skattekontrollovstillæg.
 Senest har ligningsrådet vedtaget, at der i modsætning til tidligere skal  

 kunne gives lempelse i eller fritagelse for skattekontrollovstillæg, som er  

 pålignet en skatteyder på grund af hans revisors eller advokats fejl eller  

 forsømmelse, når der findes rimelig grund dertil.
 Herefter gælder følgende:
Undladelse af påligning af skattekontrollovstillæg I skattekontrollovens § 4A, stk. 1, er det fastsat, at ligningsrådet kan  

 bemyndige ligningskommissioner og skatteråd til under særlige omstændigheder  

 at undlade påligning af de i skattekontrollovens § 1, stk. 3, og § 2, stk. 3  

 og 4, jf. § 3, stk. 3, omhandlede skatteforhøjelser.
 Under henvisning hertil har ligningsrådet vedtaget, at påligning af  

 skattekontrollovstillæg undlades i følgende tilfælde:
Endvidere kan påligning af skattekontrollovstillæg undlades i tilfælde,  

 hvor ligningsmyndigheden har modtaget en selvangivelse efter fristen for  

 rettidig aflevering, men hvor skatteyderen kan sandsynliggøre, at  

 selvangivelsen er afleveret rettidigt til postvæsenet.
Ligningsmyndighederne  

 bør ikke stille strenge krav til en sådan sandsynliggørelse, særlig hvis  

 afleveringsfristen kun er overskredet med få dage.
Fritagelse for og lempelse i allerede pålignet skattekontrollovstillæg Når påligning af skattekontrollovstillæg har fundet sted, kan de  

 skattelignende myndigheder i henhold til skattekontrollovens § 4A, stk. 2 -  

 normalt efter fremsat begæring - fritage for eller lempe i tillægget, hvis  

 den skattepligtiges forhold i særlig grad taler derfor.
Bestemmelsen indebærer, at kun vægtige grunde kan motivere fritagelse og  

 lempelse.
Ud over de ovenfor anførte grunde kan nævnes den omstændighed, at  

 der foreligger en særlig undskyldelig misforståelse, fejltagelse eller  

 forglemmelse.
Som eksempel herpå kan nævnes misforståelse med hensyn til  

 førstegangsindgivelse af selvangivelse eller en i årets løb opstået pligt til  

 bogføring.
 Opmærksomheden henledes på, at skattekontrollovstillæg ikke beregnes af  

 folkepensionsbidrag, bidrag til dagpengefond og kirkeskat.
 Om den nærmere fremgangsmåde ved påligning af skattekontrollovstillæg, om  

 klageadgang m.v. henvises til skattedepartementets cirkulære nr. 162 af 19.  

 september 1975 om ændring af skattekontrolloven.
