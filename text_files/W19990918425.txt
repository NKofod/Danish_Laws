Kendelse fra Pressenævnet i sag nr.  

 71/1998 Eastern TV har ved advokat Mogens Kühn anmodet  

 Pressenævnet om at genoptage behandlingen af sag nr. 35/1998.
 I den pågældende sag klagede K til  

 nævnet over, at Eastern TV ikke havde bragt et genmæle fra  

 klageren til trods for, at Pressenævnet i kendelse af 3. februar 1998  

 (sag nr. 156/1997) havde tilkendegivet, at klageren var berettiget til et  

 genmæle.
Til støtte for anmodningen om genoptagelse har  

 Eastern TV med brev af 6. august 1998 fremsendt et brev, dateret 10. juni  

 1998, der angiver at være en oversættelse af det  

 genmælekrav, klageren den 10. februar 1998 sendte til Eastern TV's  

 advokat.
Skrivelsen af 10. juni 1998 angiver at være oversat af en  

 tolk, men tolkens navn er ikke anført.
K har protesteret mod, at sagen bliver genoptaget, og har  

 anført, at Eastern TV har haft tid nok til at reagere på alt,  

 der kom frem under sagens behandling i Pressenævnet.
Der er ikke kommet  

 nye dokumenter siden nævnets behandling af sagen.
I sagens behandling har følgende  

 nævnsmedlemmer deltaget, jf.
Pressenævnets forretningsorden § 14:  

 Axel Kierkegaard, Aage Lundgaard, Ulrik Holmstrup og Ole Askvig.
 Pressenævnet udtaler:
 Pressenævnet bemærker, at Eastern TV trods  

 gentagne opfordringer hertil ikke udtalte sig i anledning af den klagesag,  

 der blev behandlet af nævnet den 6. maj 1998 under sag nr. 35/1998.  

 Sagen blev derfor i overensstemmelse med medieansvarslovens § 46, stk. 2,  

 behandlet på det foreliggende grundlag.
 Det forhold, at Eastern TV den 6. august 1998 anmodede om  

 genoptagelse af sagen på grundlag af en oversættelse af klagerens  

 genmælekrav fra den 10. februar 1998 kan under disse  

 omstændigheder ikke anses for at være sådanne nye  

 oplysninger, at der er grundlag for at genoptage nævnets behandling af  

 sagen.
 Begæringen om genoptagelse tages derfor ikke til  

 følge.
 Afsagt den 8. oktober 1998.
