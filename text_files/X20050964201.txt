Medarbejderaktier - tegningsretter Spørgsmål 1: Er betingelsen  

 i Ligningslovens § 7 H, stk. 2, nr. 2, opfyldt for så vidt angår  

 tegningsoptioner  

 tildelt medarbejdere? Såfremt spørgsmål  

 1 besvares benægtende:
2: Er betingelsen  

 i Ligningslovens § 7 H, stk. 2, nr. 2, opfyldt for så vidt angår  

 tegningsoptioner  

 tildelt medarbejdere, såfremt vilkåret om ændring af antal tegningsoptioner  

 som  

 følge af udstedelse af fondsaktier, jf. tegningslisten, ændres, således at  

 kursen pr. nominelt 1 kr. ikke kan blive lavere end 85 % af markedskursen på  

 tildelingstidspunktet pr. nominelt 1 kr.? 3: Vil ændring af  

 vilkåret om ændring af antal tegningsoptioner som følge af udstedelse af  

 fondsaktier,  

 jf. tegningslisten, jf. spørgsmål 2, medføre, at medarbejderne anses for  

 skattemæssigt  

 at have afstået tegningsoptioner omfattet af ændringen på tidspunktet for  

 indgåelse af aftale om ændring af vilkåret? Svar Ad spørgsmål 1:  

 Nej Ad spørgsmål 2: Ja Ad spørgsmål 3:  

 Nej Begrundelse Ad spørgsmål 1 Selskabet har i  

 2005 indleveret et antal individuelle kontrakter efter LL § 7 H.
I alle  

 kontrakter er der vilkår, der regulerer antallet af tildelte tegningsoptioner  

 og tegningskurs, såfremt der sker ændringer i noteringsenheden på selskabets  

 aktie og/eller såfremt der udstedes fondsaktier.
 I henhold til § 7  

 H skal personer, der som led i et ansættelsesforhold modtager vederlag i form  

 af aktier, køberetter til aktier eller tegningsretter til aktier, ikke  

 medregne  

 værdien heraf ved opgørelsen af den skattepligtige indkomst.
Vurderingen af, om  

 beløbsgrænserne i § 7 H, stk. 2, er overholdt, skal ske ud fra forholdene på  

 det tidspunkt, hvor den faktiske udnyttelseskurs foreligger, dog senest på  

 retserhvervelsestidspunktet.
Ved den faktiske udnyttelseskurs forstås den  

 eksakte kurs, som den ansatte skal betale for aktierne.
Fastlæggelse af  

 principperne for udnyttelseskursens beregning er ikke tilstrækkeligt til, at  

 der kan siges at foreligge en faktisk udnyttelseskurs.
Først på det  

 tidspunkt,  

 hvor der opgøres en eksakt kurs ud fra de tidligere fastlagte principper,  

 foreligger der en faktisk udnyttelseskurs, jf. lovbemærkningerne,  

 Ligningsvejledning 2005-1,  

  

 A.B.1.15  

.
 Det fremgår af  

 Ligningsrådets afgørelse i  

  

 SKM2005.146.LR  

.,  

 at i tilfælde, hvor udnyttelseskursen ligger fast, men hvor der i aftalen om  

 købe- eller tegningsretter er bestemmelser om regulering af udnyttelseskursen  

 og eventuelt også antallet af købe- eller tegningsretter ved  

 kapitalforhøjelse  

 til andet end markedskurs, fondsaktieudstedelse, udlodning i forbindelse med  

 kapitalnedsættelse, udbytteudlodning og lignende situationer, kan den eksakte  

 udnyttelseskurs ikke anses at foreligge, uanset at formålet er at bevare  

 værdien  

 af tildelte købe- eller tegningsretter uændret.
 Spørgsmålet i den  

 foreliggende sag er, om vilkårene i de af selskabet indgåede aftaler  

 indebærer,  

 at udnyttelseskursen ikke ligger fast.
Ændring af  

 noteringsenhed Såfremt det  

 besluttes, at ændre aktiernes pålydende, skal antallet af tegningsoptioner,  

 der  

 ikke er udnyttet på tidspunktet for beslutningen, og tegningskursen justeres  

 på  

 følgende måde:
Den oprindeligt  

 fastsatte tegningskurs ganges med faktoren a = A/B og antallet af  

 ikke udnyttede tegningsoptioner ganges med faktoren 1/a Hvor A er den  

 enkelte akties nominelle værdi efter ændringen og B er den enkelte akties  

 nominelle værdi før ændringen.
 I begge tilfælde  

 er det bestemt, at hvis den justerede tegningskurs og/eller det justerede  

 antal  

 tegningsoptioner ikke er hele tal, skal de hver især afrundes nedad til det  

 nærmeste hele tal.
Dette vilkår  

 betyder, at hvis en akties nominelle værdi ændres fra nom. 5 kr. til 2,5 kr.  

 fordobles antal tegningsretter.
Denne justering ændrer ved stk. pris og antal  

 tegningsoptioner, men ikke ved den kurs - forstået som pris pr. nom. 100 kr.  

 som medarbejderen kan tegne til - eller den samlede nominelle størrelse,  

 medarbejderen tildeles.
 Selskabets revisor  

 har udarbejdet følgende eksempel på ændring af aktiens pålydende værdi:
 Selskabet  

 beslutter at ændre aktiens pålydende værdi fra kr. 5 til kr. 2,50. Hver af  

 medarbejderens tegningsoptioner giver ret til at tegne aktier til kurs 108,11  

 kr. pr. aktie á nominelt 5 kr. før ændringen af aktiernes pålydende værdi.
 Efter ændringen i  

 aktiens pålydende værdi skal tegningskursen ganges med:
a =  2,5/5 =  

 0,5 og antallet af  

 ikke udnyttede tegningsoptioner ganges med faktoren:
a =  5/2,5 =  

 2,0 Efter ændringen af  

 aktiens pålydende værdi får medarbejderen for hver tegningsoption,  

 medarbejderen  

 havde før ændringen af aktiens pålydende værdi, to tegningsoptioner, der hver  

 giver ret til at tegne aktier til kurs (afrundet nedad til nærmeste hele  

 tal):
Tegningskurs:(108,11x0,5) 54 Tegningsoptionernes  

 værdi før og efter ændringen af aktiens pålydende kan sammenlignes således:
Tegningskurs pr. nom. 5 kr.(1 aktie) før ændring 108,11 Tegningskurs pr. nom. 5 kr.(2 aktier) efter ændring (2x54) 108,00 Forskellen på 0,11  

 skyldes at tegningskursen afrundes nedad til nærmeste hele tal i forbindelse  

 med justeringen.
 Efter  

 Ligningsrådets opfattelse er der ikke i dette tilfælde tale om principper for  

 beregning af den endelige udnyttelseskurs, idet vilkåret aldrig kan medføre  

 en  

 ændring af kursen forstået som prisen pr. nominelt 1. kr. aktie, som  

 ovenstående  

 eksempel også illustrerer.
 Efter  

 Ligningsrådets opfattelse ligger kursen derfor fast, uanset om stykstørrelsen  

 ændres.
Udstedelse af  

 fondsaktier Såfremt det  

 besluttes at udstede fondsaktier, skal antallet af tegningsoptioner, der ikke  

 er udnyttet på tidspunktet for beslutningen, og tegningskursen, justeres på  

 følgende måde:
 Tegningskursen  

 ganges med faktoren:
a = A/(A+B) og antallet af  

 ikke udnyttede tegningsoptioner ganges med faktoren:
1/a Hvor:
A: er den  

 nominelle aktiekapital før udstedelsen af fondsaktier, og B: er den samlede  

 nominelle værdi af fondsaktierne Selskabets revisor  

 har udarbejdet følgende eksempel på udstedelse af fondsaktier:
Selskabet  

 beslutter at udstede fondsaktier i forholdet 2 til 1 svarende til i alt  

 116.870.000 aktier eller nominelt 584.350.000 kr.
Før udstedelsen af  

 fondsaktierne var den nominelle aktiekapital 1.168.700.000 kr.
 Hver af  

 medarbejdernes tegningsoptioner giver ret til at tegne aktier til 108,11 kr.  

 pr. aktie á nom. 5 kr.
 Efter udstedelsen  

 af fondsaktier skal tegningskursen ganges med:
a =  

 1.168,7/(1.168,7+584,35) = 0,6667 og antallet af  

 ikke udnyttede tegningsoptioner ganges med faktoren:
1/ a = 1,5 Efter udstedelsen  

 af fondsaktierne får medarbejderen for hver tegningsoption, medarbejderen  

 havde  

 før udstedelsen af fondsaktierne, 1,5 tegningsoptioner, der hver giver ret  

 til  

 at tegne aktier til kurs (afrundet nedad til nærmeste hele tal):
Tegningskurs  

 (108,11x0,6667) 72 Tegningsoptionernes  

 værdi før og efter udstedelsen af fondsaktierne kan sammenlignes således:
Tegningskurs (1 aktie) 108,11 Tegningskurs (1,5 aktier)   1,5x72 108,00 Forskellen på 0,11  

 skyldes at tegningskursen afrundes nedad til nærmeste hele tal i forbindelse  

 med justeringen.
 Der kan tillige  

 opstilles følgende eksempel:
 Der gives fondsaktier  

 med 50 % af den eksisterende aktiekapital, f.eks. udvides et selskabs  

 aktiekapital  

 fra nom. 1.000.000 kr. med nom. 500.000 kr. til nom.1.500.000 kr.
Tegningskursen  

 ganges med faktor a, som er 1.000.000 / 1.500.000 eller 0,666 Tegningsoptioner  

 ganges med 1/0,666 eller 1,501 Før fondsudvidelse Faktor Efter fondsudvidelse Antal tildelte  

 tegningsretter 3000 1,5 4.500 Pris pr. tildelt tegningsret af nom. 5 kr.
 108 kr.
0,6666 72 kr.
Kurs på  

 tildelingstidspunktet 99,5 Max nom.  

 størrelse der kan tegnes 15.000 22.500 kr.
Samlet  

 udnyttelsespris 324.000 kr.
 324.000 kr.
 Reguleringsklausulen  

 sikrer, at personen for den forudsatte exercisepris på 324.000 kr. bevarer  

 muligheden  

 for at erhverve den samme andel af selskabets kapital før som efter  

 fondsudstedelsen.
Efter  

 Ligningsrådets opfattelse er der imidlertid i dette tilfælde tale om  

 principper  

 for beregning af den endelige udnyttelseskurs, som kan medføre en ændring af  

 kursen forstået som prisen pr. nominelt 1. kr. aktie.
Efter Ligningsrådets  

 opfattelse kan kursen derfor ikke anses for at ligge fast, når der er adgang  

 til at regulere kursen i tilfælde af fondsaktieudstedelse.
Det lægges til  

 grund som oplyst af rådgiver, at tegningsretterne er tildelt ubetinget.  

 Retserhvervelsen er derfor sket før kursen ligger fast.
Vurderingen af, om  

 betingelserne er opfyldt skal derfor ske på retserhvervelsestidspunktet.
 Som de ovenstående  

 beregningseksempler viser, er der mulighed for, at udnyttelseskursen kan  

 blive  

 lavere end 15 pct. under markedskursen på vurderingstidspunktet  

 (retserhvervelsestidspunktet).
 Det kan derfor  

 ikke vurderes på retserhvervelsestidspunktet, om 15 pct.'s grænsen i § 7 H,  

 stk. 2, er opfyldt, idet udnyttelseskursen ikke kendes.
Lovens ordlyd og bemærkningerne  

 udelukker ikke, at 10 pct's vurderingen kan ske på baggrund af en  

 værdiansættelse af køberetterne.
Vurderingen af, om betingelsen er opfyldt,  

 skal imidlertid foretages ud fra forholdene på retserhvervelsestidspunktet.  

 Køberetter af en værdi op til 10 pct. af lønnen kan omfattes af LL § 7H.
 Spørgsmålet blev  

 derfor besvaret med nej, idet det ikke med sikkerhed kan fastslås, at  

 betingelsen  

 i § 7 H, stk. 2, er opfyldt..
Ad spørgsmål 2 Selskabet ønsker  

 at tilføje yderligere vilkår som tillæg til aftalen om anvendelse af  

 ligningslovens  

 § 7 H.
Vilkårene udelukker, at udnyttelseskursen efter diverse reguleringer i  

 tilfælde af kapitalændringer kan udgøre mindre end 85 pct. af markedskursen  

 på  

 retserhvervelsestidspunktet.
Det fremgår af det  

 nye vilkår, at udnyttelseskursen skal justeres, såfremt den udgør mindre end  

 85  

 pct. af kursen på vurderingstidspunktet som følge af regulering i tilfælde af  

 fondsaktieudstedelse.
Udnyttelseskursen kan således aldrig blive lavere end  

 85  

 pct. af markedskursen på retserhvervelsestidspunktet.
 Efter  

 Ligningsrådets opfattelse er tilføjelsen af sådan et vilkår ensbetydende med,  

 at betingelsen i § 7H, stk. 2, nr. 2 er opfyldt, også selvom der sker  

 reguleringer i tilfælde af fondsaktieudstedelse, jf. også princippet i  

  

 SKM2005.141.LR  

.
 Spørgsmålet blev  

 derfor besvaret med ja.
Ad spørgsmål 3 Den praksis, der  

 foreligger omkring ændringer i køberetsaftaler, vedrører fortolkning af  

 ligningslovens § 28. Praksis for ligningslovens § 28 må antages at  

 finde anvendelse for køberetter omfattet af ligningslovens § 7 H,  

 jf.  

 SKM 2005.143.LR.
Som det fremgår af  

 Ligningsvejledning 2004-  

 4, A.B.1.12.1.1, har  

 der været forelagt en række sager for Ligningsrådet, hvor man ville foretage  

 ændringer i optionsaftaler omfattet af ligningslovens § 28. Ud fra en  

 fortolkning af aftalerne har der været tale om så væsentlige ændringer i  

 aftalerne, at der som udgangspunkt burde statueres afståelse og dermed  

 beskatning.
I visse af sagerne, der vedrørte omstruktureringer, har  

 Ligningsrådet ud fra en formålsfortolkning af ligningslovens § 28  

 alligevel  

 ikke statueret afståelsesbeskatning.
 Ændringer, der  

 ikke er selskabsretligt begrundet, vil dog som udgangspunkt medføre  

 afståelsesbeskatning  

 af den ansatte.
 De ændringer, som  

 selskabet ønsker at foretage, må anses for at være ændringer i  

 udnyttelseskursen,  

 idet man minimerer udnyttelseskursen. Ændringen må anses for at være  

 væsentlig.
Ønsket om at ændre  

 aftalegrundlaget er ikke selskabsretligt begrundet, idet aftalen ønskes  

 ændret  

 med den begrundelse, at man ønsker at tilpasse dem den praksis, der i  

 mellemtiden er kommet fra Ligningsrådet om opfyldelse af betingelserne i  

 ligningslovens § 7H.
Der findes ingen tidligere eksempler fra praksis, hvor  

 man  

 har taget stilling til vilkårsændringer med denne begrundelse Told- og  

 Skattestyrelsen indstillede, at spørgsmål 3 besvares med ja.
 Ligningsrådet  

 finder efter en samlet vurdering af de foreliggende oplysninger, at den  

 påtænkte ændring af tegningsretterne ikke er så væsentlig, at den  

 skattemæssigt  

 skal behandles som en afståelse af tegningsretterne.
 Ligningsrådet  

  

 besvarer derfor  

 spørgsmål 3 med nej.
