INDHOLD CIRKULÆRE Generelle bemærkninger Bemærkninger til de enkelte bestemmelser ORGANISATIONSAFTALE GENERELLE BEMÆRKNINGER Finansministeriet og Jordbrugsteknikere i Danmark har indgået vedlagte  

 organisationsaftale af 2. september 1992.
 Organisationsaftalen udgør sammen med OC-fællesoverenskomsten af 23. april  

 1992 (APD.nr. 55/92) (* 2) det samlede overenskomstgrundlag.
Bemærkninger til organisationsaftalens enkelte bestemmelser Til § 1. Organisationsaftalens område Organisationsaftalen omfatter også ikke-uddannede landbrugsteknikere under  

 Landbrugsministeriet, jf.
Finansministeriets skrivelse af 30. august 1977. Da  

 de pågældende fortsat er omfattet af principperne i ovennævnte skrivelse, kan  

 oprykning højst ske til skalatrin 28.
Alle de af overenskomsten omfattede jordbrugsteknikere aflønnes i henhold  

 til stedtillægssats III.
Som en personlig ordning følger de tre ansatte  

 gartneriteknikere ved Planteværnscentret Lyngby stedtillægssats VI.
Ved  

 nybesættelse af disse stillinger følges stedtillægssats III.
Til § 2. Løn Der er aftalt et ændret lønforløb.
Endvidere har gartneriteknikere og  

 landbrugsteknikere fået samme lønforløb.
Til § 3. Pension Indbetalingerne til pensionsordninger er forhøjet.
Til § 5. Lokalløn Den fleksible lønpulje, der tilføres lokallønspuljen, er omtalt i bilag 1  

 til cirkulære om overenskomst for jordbrugsteknikere af 6. februar 1990 (APD.  

 nr. 24/90).
 Dette cirkulære træder i kraft med virkning fra 1. april 1991. Samtidig  

 ophæves cirkulære af 6. februar 1990 (APD.nr. 24/90) om overenskomst for  

 jordbrugsteknikere i statens tjeneste.
Finansministeriet Administrations- og Personaledepartementet Den 18. september 1992 P.M.V.
 E.B.
Hans Peter Philipsen ORGANISATIONSAFTALE FOR JORDBRUGSTEKNIKERE I STATENS TJENESTE Nedennævnte bestemmelser supplerer og/eller fraviger fællesoverenskomsten  

 med Overenskomstansattes Centralorganisation.
§ 1.  Organisationsaftalens område Organisationsaftalen omfatter jordbrugsteknikere, der har gennemgået  

 landbrugsteknikeruddannelsen ved Vejlby Landbrugsskole eller Nordisk  

 Landboskole, og gartneriteknikere, uddannet på Havebrugshøjskolen Vilvorde,  

 Beder Gartnerskole, Gartner- og Frugtavlerhøjskolen Søhus eller Slagelse  

 tekn.
Skole, og som er ansat under Landbrugsministeriet eller ved Den kgl.  

 Veterinær- og Landbohøjskole.
 Stk. 2. Organisationsaftalen omfatter dog ikke jordbrugsteknikere, ansat  

 i stillinger, der er omfattet af andre kollektive overenskomster.
§ 2.  Løn Månedslønnen svarer til 1/12 af årslønnen på stedtillægssats III efter en  

 lønramme bestående af skalatrinene 21, 23, 25, 26, 27, 28 og 29, der alle er  

 2-årige.
 Stk. 2. Ansatte, der pr. 1. april 1991 i henhold til den hidtidige  

 overenskomst var indplaceret lavere end skalatrin 19, bliver indplaceret på  

 skalatrin 21 med oprykning til skalatrin 23 efter 2 år. Øvrige ansatte  

 oprykkes til nærmeste højere skalatrin i det nye lønforløb med bevarelse af  

 hidtidig anciennitet.
§ 3.  Pension De pensionsgivende løndele udgør 100/98,8 (pr. 1. april 1992: 100/98,4) af  

 den pensionsgivende løn på vedkommende skalatrin.
 Stk. 2. Som bidrag til den ansattes pensionering betaler styrelsen 2,4  

 pct. (pr. 1. april 1992: 3,2 pct.). Endvidere tilbageholder styrelsen i den  

 ansattes løn et beløb på 1,2 pct. (pr. 1. april 1992: 1,6 pct.) af de samme  

 løndele.
§ 4.  Kvalifikationstillæg Der kan ydes tillæg til jordbrugsteknikere, hvis arbejdet kræver særlige  

 kvalifikationer, og som har fået tillagt et selvstændigt ansvarsområde med  

 deraf følgende større arbejdsindsats.
 Kvalifikationstillæg udgør 7.329,85 kr. årlig (okt. 1984-niveau).  

 Tillæggets regulering fremgår af Finansministeriets lønoversigter, tabel 7.1.  

 Pr. 1. april 1989 udgør tillægget 8.591,25 kr.
 Tillæg kan indtil videre rent undtagelsesvis ydes med halvdelen af det  

 nævnte beløb.
§ 5.  Lokalløn Der kan ydes tillæg i henhold til Finansministeriets cirkulære af 18.  

 april 1991 om lokalløn og chefløn.
 Stk. 2. Midler fra den fleksible lønpulje for jordbrugsteknikere tilføres  

 lokallønspuljen.
§ 6.  Arbejdstid Den normale ugentlige arbejdstid er 37 timer.
§ 7.  Deltidsbeskæftigelse Nedsat arbejdstid kan bevilges, når tjenesten tillader det.
 Stk. 2. Ved ansættelse på deltid ydes løn i forhold til den nedsatte  

 tjenestetid.
§ 8.  Overarbejde Overarbejde bør så vidt muligt undgås og skal i videst muligt omfang  

 godtgøres med erstatningsfrihed i form af et tilsvarende antal fritimer med  

 tillæg af 50 pct.
 Stk. 2. Såfremt erstatningsfrihed ikke kan gives, ydes for arbejde ud  

 over 37 timer ugentlig et vederlag beregnet på grundlag af en timesats på  

 1/1924 af jordbrugsteknikernes årsløn, jf. § 2, med tillæg af 50 pct.  

 Afregning sker månedsvis og senest 4 måneder efter overarbejdets udførelse.
§ 9 Der ydes efter de for statens tjenestemænd gældende regler natpenge,  

 godtgørelse for tjeneste på lørdage og søn- og helligdage mv, grundlovsdag og  

 juleaftensdag samt godtgørelse for delt tjeneste.
§ 10.  Supplerende flyttegodtgørelse Ved forflyttelse, jf. fællesoverenskomstens § 21, udgør den supplerende  

 flyttegodtgørelse 1.880 kr. (grundbeløb okt. 1975).
§ 11.  Ikrafttræden og opsigelse Organisationsaftalen har virkning fra den 1. april 1991 og kan af parterne  

 opsiges skriftligt med 3 måneders varsel til en 31. marts, dog tidligst til  

 den 31. marts 1993.
København, den 2. september 1992 Jordbrugsteknikere Finansministeriet i Danmark P.M.V.
 E.B.
