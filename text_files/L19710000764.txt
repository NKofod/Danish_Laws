 Danmark har den 5. juni 1969 i Bruxelles uden ratifikationsforbehold  

 undertegnet den under 11. juni 1968 samme sted vedtagne toldkonvention om  

 midlertidig indførsel af videnskabeligt udstyr.
 Konventionen har følgende ordlyd:
 TOLDKONVENTION om midlertidig indførsel af videnskabeligt udstyr.
PRÆAMBEL De kontraherende parter i denne konvention, som er indgået under  

 toldsamarbejdets auspicier i samråd med De forenede Nationers Organisation  

 for Uddannelse, Videnskab og Kultur (UNESCO), er i betragtning af, at udviklingen inden for videnskabelig forskning og  

 uddannelse er af livsvigtig betydning for økonomisk og social fremgang, i forvisning om, at vedtagelsen af almindelige lettelser for midlertidig  

 told- og afgiftsfri indførsel af udstyr til videnskabelig forskning og til  

 undervisning kan udgøre et effektivt bidrag til dette formål, blevet enige om følgende:
Definitioner Artikel 1.
 I denne konvention betyder:
Anvendelsesområde Artikel 2.
 Enhver kontraherende part forpligter sig til at indrømme midlertidig  

 toldfrihed for:
 Artikel 3.
 Midlertidig toldfrihed for videnskabeligt udstyr, reservedele og redskaber  

 er underkastet følgende betingelser:
 Artikel 4.
 Enhver kontraherende part kan helt eller delvis suspendere sine  

 forpligtelser i denne konvention i tilfælde, hvor artikler af tilsvarende  

 videnskabelig værdi som det videnskabelige udstyr eller reservedele, for  

 hvilke der er søgt om midlertidig toldfrihed, fremstilles og er til rådighed  

 i indførselslandet.
Særlige bestemmelser Artikel 5.
Enhver kontraherende part forpligter sig til i alle tilfælde, hvor den  

 anser det for muligt, at afstå fra at kræve sikkerhedsstillelse for told- og  

 afgiftsbeløbet, men erklære sig tilfreds med en skriftlig forpligtelse.
En  

 sådan forpligtelse kan kræves ved hver indførsel eller generelt for en  

 nærmere angiven periode, eller hvor det er muligt, for den periode  

 godkendelsen af institutionen er gældende.
 Artikel 6.
 1. Videnskabeligt udstyr, der er indrømmet midlertidig  

 toldfrihed, skal genudføres inden seks måneder fra indførelsesdatoen.  

 Toldmyndighederne i det land, hvor den midlertidige indførsel finder sted,  

 kan dog kræve varerne genudført inden for en kortere periode, der anses for  

 at være tilstrækkelig til, at formålet med den midlertidige indførsel er  

 tilgodeset.
 2. Når særlige grunde taler derfor, kan  

 indførselslandets toldmyndigheder enten indrømme en længere periode eller  

 forlænge den oprindelige periode.
 3. Når alt eller en del af det videnskabelige udstyr,  

 for hvilket der er indrømmet midlertidig toldfrihed, ikke kan genudføres på  

 grund af beslaglæggelse - bortset fra beslaglæggelse foretaget på begæring af  

 private personer - skal kravet om genudførsel stilles i bero, så længe  

 beslaglæggelsen varer.
 Artikel 7.
 Videnskabeligt udstyr, der er indrømmet midlertidig toldfrihed, kan  

 genudføres i en eller flere forsendelser over ethvert toldsted, der kan  

 foretage sådanne toldforretninger, selv om dette måtte være et andet end  

 indførselstoldstedet.
 Artikel 8.
 Over videnskabeligt udstyr, som midlertidigt er indført toldfrit, kan der  

 disponeres på anden måde end ved genudførsel, herunder ved indenlandsk  

 forbrug, når dette sker i overensstemmelse med de for direkte indførsel af  

 sådanne varer gældende vilkår og formaliteter fastsat i medfør af love og  

 bestemmelser i det land, hvortil udstyret er midlertidigt indført.
 Artikel 9.
 Uanset den forpligtelse til genudførsel, der er fastsat i denne  

 konvention, skal der ikke kræves hel eller delvis genudførsel af  

 videnskabeligt udstyr, der behørigt godtgøres at være blevet svært  

 beskadiget, forudsat at udstyret efter toldmyndighedernes bestemmelse:
 Artikel 10.
 Bestemmelserne i artikel 9 ovenfor finder tillige anvendelse på dele, som  

 i det land, der har indrømmet midlertidig toldfri indførsel, er blevet  

 udskiftet ved reparationer eller ændringer af det videnskabelige udstyr.
 Artikel 11.
 Bestemmelserne i artiklerne 6, 7, 8 og 9 finder tillige anvendelse op de i  

 artikel 2 nævnte reservedele og redskaber.
Forskellige bestemmelser Artikel 12.
1. Hver kontraherende part skal indskrænke de  

 toldformaliteter, der kræves i forbindelse med de ved denne konvention  

 hjemlede lettelser, til det mindst mulige.
Alle bestemmelser vedrørende  

 sådanne formaliteter skal bekendtgøres snarest muligt.
 2. Ved indførsel og genudførsel af videnskabeligt  

 udstyr, skal toldbehandlingen, i det omfang det er muligt og hensigtsmæssigt,  

 foretages på stedet for udstyrets anvendelse.
 Artikel 13.
 Bestemmelserne i denne konvention indeholder de mindstelettelser, der skal  

 indrømmes, og skal ikke være til hinder for sådanne yderligere lettelser, som  

 kontraherende parter indrømmer eller fremtidig måtte indrømme ved ensidige  

 bestemmelser eller i medfør af to- eller flersidige aftaler.
 Artikel 14.
 For denne konventions formål kan de landområder, som tilhører  

 kontraherende parter, der opretter en toldunion eller økonomisk union, anses  

 for at udgøre et enkelt landområde.
 Artikel 15.
 Bestemmelserne i denne konvention skal ikke hindre anvendelsen af forbud  

 eller begrænsninger i henhold til nationale love eller bestemmelser, som er  

 begrundet i hensyn til den offentlige moral eller orden, den offentlige  

 sikkerhed, hygiejne eller sundhed eller som vedrører beskyttelse af patenter  

 og varemærker.
 Artikel 16.
 Ethvert brud på denne konventions bestemmelser, ethvert svigagtigt  

 forhold, enhver urigtig angivelse eller handling, der har til følge, at en  

 person (fysisk eller juridisk) eller udstyr med urette nyder fordel af de ved  

 denne konvention hjemlede lettelser, vil i det land, hvor overtrædelsen er  

 begået, kunne medføre, at den skyldige ifalder straf i henhold til det  

 pågældende lands love og bestemmelser og bliver pligtig at betale skyldig  

 indførselstold og -afgifter.
 Slutbestemmelser.
 Artikel 17.
 1. De kontraherende parter skal afholde møde, når det  

 findes påkrævet, for at tage stilling til denne konventions gennemførelse og  

 i særdeleshed til foranstaltninger for at sikre ensartethed i dens  

 fortolkning og anvendelse.
2. Sådanne møder skal indkaldes af rådets  

 generalsekretær på begæring af enhver af de kontraherende parter.
Medmindre  

 de kontraherende parter bestemmer andet, skal møderne holdes i rådets  

 hovedsæde.
3. De kontraherende parter skal fastsætte  

 forretningsordenen for deres møder.
De kontraherende parters beslutninger  

 skal træffes af et flertal på mindst to tredjedele af de tilstedeværende  

 kontraherende parter.
 4. De kontraherende parter er ikke beslutningsdygtige,  

 medmindre over halvdelen af den er til stede.
 Artikel 18.
 1. Enhver tvist mellem kontraherende parter angående  

 denne konventions fortolkning eller anvendelse skal så vidt muligt afgøres  

 ved forhandling mellem parterne.
 2. Enhver tvist, som ikke bilægges ved forhandling,  

 skal af de stridende kontraherende parter henvises til et af de kontraherende  

 parter i overensstemmelse med artikel 17 i denne konvention afholdt møde, som  

 derpå skal behandle tvisten og afgive indstilling om dens bilæggelse.
 3. De stridende kontraherende parter kan på forhånd  

 vedtage at underkaste sig de kontraherende parters indstilling som bindende.
 Artikel 19.
 1. Enhver stat, der er medlem af rådet, og enhver  

 stat, der er medlem af De forenede Nationer eller af FN's særorganisationer,  

 kan blive kontraherende part i denne konvention:
2. Denne konvention skal være åben for undertegnelse  

 indtil den 30. juni 1969 ved rådets hovedsæde i Bruxelles af de i stk. 1 i  

 denne artikel omhandlede stater.
Den skal derefter stå åben for deres  

 tiltrædelse.
 3. Enhver stat, der ikke er medlem af de i denne  

 artikels stk. 1 omhandlede organisationer, men som fra rådets generalsekretær  

 efter opfordring fra de kontraherende parter har modtaget en indbydelse til  

 at blive kontraherende part ved at tiltræde konventionen efter dens  

 ikrafttræden, kan blive kontraherende part i denne konvention.
 4. Ratifikations- eller tiltrædelsesinstrumenterne  

 skal deponeres hos rådets generalsekretær.
 Artikel 20.
 1. Denne konvention træder i kraft tre måneder efter,  

 at fem af de i artikel 19, stk. 1, omhandlede stater har undertegnet den uden  

 ratifikationsforbehold eller har deponeret deres ratifikations- eller  

 tiltrædelsesinstrumenter.
 2. For enhver stat, der undertegner uden  

 ratifikationsforbehold, ratificerer eller tiltræder denne konvention, efter  

 at fem stater har undertegnet den uden ratifikationsforbehold eller har  

 deponeret deres ratifikations- eller tiltrædelsesinstrumenter, skal denne  

 konvention træde i kraft tre måneder efter, at den nævnte stat har  

 undertegnet uden ratifikationsforbehold eller har deponeret sit  

 ratifikations- eller tiltrædelsesinstrument.
 Artikel 21.
 1. Denne konvention er af ubegrænset varighed, men  

 enhver kontraherende part kan opsige den på et hvilket som helst tidspunkt  

 efter, at den er trådt i kraft i henhold til artikel 20.
 2. Opsigelsen skal afgives skriftligt og deponeres hos  

 rådets generalsekretær.
 3. Opsigelsen skal træde i kraft seks måneder efter,  

 at rådets generalsekretær har modtaget den.
 Artikel 22.
 1. De kontraherende parter kan på møder, der afholdes  

 i overensstemmelse med artikel 17 i denne konvention, anbefale ændringer i  

 denne.
 2. Teksten til de således anbefalede ændringer skal af  

 rådets generalsekretær bekendtgøres for alle kontraherende parter og for alle  

 andre stater, der har undertegnet konventionen, for De forenede Nationers  

 generalsekretær og for generaldirektøren for De forenede Nationers  

 Organisation for Uddannelse, Videnskab og Kultur (UNESCO).
 3. Inden seks måneder fra bekendtgørelsen af den  

 anbefalede ændring kan enhver kontraherende part meddele rådets  

 generalsekretær:
 4. hvis en kontraherende part sender rådets  

 generalsekretær en meddelelse i henhold til denne artikels stk. 3 (b), kan  

 vedkommende part, så længe den endnu ikke har meddelt generalsekretæren sin  

 godkendelse af den anbefalede ændring, fremsætte en indvending mod ændringen  

 inden for en frist på ni måneder efter udløbet af den i denne artikels stk. 3  

 omhandlede frist på seks måneder.
 5. hvis der fremsættes en indvending mod den  

 anbefalede ændring i overensstemmelse med forskrifterne i denne artikels stk.  

 3 og 4, skal ændringen anses for ikke at være godkendt og får ingen virkning.
 6. Hvis der ikke fremsættes nogen indvending mod den  

 anbefalede ændring i overensstemmelse med denne artikels stk. 3 og 4, skal  

 ændringen anses for godkendt fra den nedenfor angivne dato:
 (ii)udløbsdatoen for den i denne artikels stk. 4 omhandlede frist på ni  

 måneder.
 7. Enhver ændring, der anses for godkendt, skal træde  

 i kraft seks måneder efter den dato, da den er blevet anset for godkendt.
8. Rådets generalsekretær skal snarest muligt  

 underrette alle kontraherende parter og andre signatarstater om enhver  

 indvending mod en anbefalet ændring, som er fremsat i overensstemmelse med  

 stk. 3 (a), og om enhver meddelelse, der er modtaget i overensstemmelse med  

 stk. 3 (b) i denne artikel.
Han skal senere underrette alle de kontraherende  

 parter og andre signatarstater om, hvorvidt den eller de kontraherende  

 parter, der har fremsendt sådanne meddelelser, rejser indvendinger mod den  

 anbefalede ændring eller godkender den.
 9. Enhver stat, der ratificerer eller tiltræder denne  

 konvention, skal anses for at have godkendt enhver ændring til denne, som er  

 trådt i kraft på den dato, da deponeringen af dens ratifikations- eller  

 tiltrædelsesinstrument finder sted.
 Artikel 23.
1. Enhver stat kan ved sin undertegnelse af denne  

 konvention uden ratifikationsforbehold eller ved deponeringen af sit  

 ratifiktions- eller tiltrædelsesinstrument eller på et hvilket som helst  

 senere tidspunkt ved meddelelse herom til rådets generalsekretær erklære, at  

 denne konvention skal finde anvendelse på eet af eller samtlige de  

 landområder, for hvis internationale forbindelser den er ansvarlig eller for  

 hvilke, den påtager sig internationalt ansvar.
En sådan meddelelse skal træde  

 i kraft tre måneder efter den dato, da rådets generalsekretær har modtaget  

 denne, dog således at konventionen ikke finger anvendelse på de i meddelelsen  

 anførte landområder, før konventionen er trådt i kraft for den pågældende  

 stats vedkommende.
 2. Enhver stat, der har afgivet en erklæring i henhold  

 til denne artikels stk. 1 om, at denne konvention finder anvendelse på et  

 landområde, for hvis internationale forbindelser den er ansvarlig, eller for  

 hvilke den påtager sig internationalt ansvar, kan i overensstemmelse med  

 bestemmelserne i denne konventions artikel 21 meddele rådets generalsekretær,  

 at konventionen ikke længere skal finde anvendelse på det pågældende  

 landområde.
 Artikel 24.
 Forbehold over for denne konvention er ikke tilladt.
 Artikel 25.
 Rådets generalsekretær skal underrette alle kontraherende parter, andre  

 stater, der har undertegnet konventionen, De forenede Nationers  

 generalsekretær og generaldirektøren for De forenede nationers Organisation  

 for Uddannelse, Videnskab og Kultur (UNESCO) om:
 Artikel 26.
 I overensstemmelse med artikel 102 i De forenede Nationers pagt skal denne  

 konvention registreres i De forenede Nationers sekretariat på begæring af  

 rådets generalsekretær.
 Til bekræftelse heraf har undertegnede, behørigt befuldmægtigede  

 underskrevet denne konvention.
 Udfærdiget i Bruxelles den 11. juni 1968 på det engelsk og franske sprog,  

 idet begge tekster har samme gyldighed, i een original, der deponeres hos  

 rådets generalsekretær, som skal fremsende bekræftede genparter til samtlige  

 de i denne konventions artikel 19, stk. 1, omhandlede stater.
 I medfør af artikel 20 trådte konventionen i kraft den 5. september 1969  

 for følgende fem lande:
Dahomey Danmark Frankrig Ghana Niger.
 Ved undertegnelsen erklærede Danmark, at konventionen ikke får virkning  

 for Færøerne og Grønland.
 Konventionen er endvidere trådt i kraft, respektive træder i kraft, for  

 følgende lande på de vedføjede datoer:
Det forenede Kongerige Storbritannien og Nordirland... 30. september (fra  

 15. marts 1970 tillige omfattende Guernsey og Man, fra 16. april 1970 Jersey  

 og fra 4. december 1970 Bermuda, Britisk Honduras, Gibraltar, Pitcairn,  

 Seychellerne, St.
Helena, Gilbert og Elliceøerne, Britiske Salomonøer,  

 Montserrat og Jomfruøerne) Forbundsrepublikken Tyskland (inkl.
Land Berlin) .................. 10. september 1969.
 Udenrigsministeriet, den 27. januar  

 1971.
 Poul Hartling.
