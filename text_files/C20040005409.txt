Cirkulære om genoptagelse af skatteansættelsen vedrørende  

  

 DIS-lempelse for fratrædelsesgodtgørelser, der var  

  

 beregnet og udbetalt på basis af  

  

 DIS-løn  

  

 i  

  

 det tidligere ansættelsesforhold  

1) Efter hidtidig praksis, jf.  

  

 ToldSkat  

  

 Nyt 1992.13.388 er fratrædelsesgodtgørelser ikke omfattet af ligningslovens  

 § 33 C, der vedrører lempelse af beskatning af lønindkomst, som er  

 erhvervet ved tjeneste om bord på et dansk skib, der er registreret i DIS.  

 Fratrædelsesgodtgørelser skulle derfor beskattes efter ligningslovens  

 § 7W  

 (nu § 7U).
Den 5. april 2004 har Vestre Landsret afsagt en dom  

 (SKM2004.201  

  

 .VLD  

  

 ) om genoptagelse af en  

 skatteansættelse vedrørende DIS-lempelse.
Vestre Landsret har i dommen  

 præciseret, at en fratrædelsesgodtgørelse, der udbetales som et nettobeløb  

 under henvisning til tidligere indtjening om bord på et DIS-skib, skal anses  

 for alene at vedrøre ansættelsen på DIS-skibet og således anses for optjent  

 om  

 bord og berettige til lempelse efter bestemmelserne i ligningslovens  

 § 33  

 C.
Dommen vil ikke blive anket til Højesteret.
Der kan herefter  

 ske genoptagelse af ansættelser, hvor en skatteyder ikke har opnået lempelse  

 efter bestemmelsen i ligningslovens § 33 C, såfremt en  

 fratrædelsesgodtgørelse er udbetalt som et nettobeløb under hensyntagen til  

 tidligere indtjening om bord på et DIS-skib.
Ligningsrådet præciserede ved  

 TSS  

 cirkulære 2001-08, at en betingelse for at anse indkomst for omfattet af  

 ligningslovens § 33 C er, at lønnen er fastsat under hensyn til  

 skattelempelsen (DIS-overenskomst), eller at lønnen ved indgåelse af en  

 individuel ansættelseskontrakt er fastsat ud fra samme forudsætning.
 Der kan ske genoptagelse af skatteansættelser efter de  

 ordinære regler i skattestyrelseslovens § 34, stk. 2, hvis  

 anmodning  

 herom fremsættes senest den 1. maj i det 4. år efter udløbet af det  

 pågældende  

 indkomstår.  

 Er den skattepligtiges indkomstår ikke  

 sammenfaldende med kalenderåret, regnes fristen fra udløbet af det år, som  

 indkomståret træder i stedet for, jf. skattestyrelseslovens § 34,  

 stk. 6.
 Hvis fristen for ordinær genoptagelse i  

 skattestyrelseslovens § 34, stk. 2, er udløbet, kan der i henhold  

 til  

 skattestyrelseslovens § 35, stk. 1, nr. 7, endvidere efter  

 anmodning  

 ske ekstraordinær genoptagelse af skatteansættelsen fra og med det  

 indkomstår,  

 der har været til prøvelse, eller fra og med det indkomstår, der er  

 påbegyndt,  

 men endnu ikke udløbet 5 år forud for underkendelse af praksis, som her er  

 den  

 5. april 2004. Kendelsen vedrørte 1999.  

  

 D.v.s  

  

 der kan  

 ske genoptagelse tilbage fra 1999 og senere indkomstår.
 Anmodning om ekstraordinær genoptagelse af skatteansættelsen  

 skal fremsættes senest 6 måneder efter, at den skattepligtige har kendskab  

 til  

 de omstændigheder, der begrunder genoptagelsen jf. skattestyrelseslovens  

 § 35, stk. 2, dog kan skatteministeren dispensere fra denne frist,  

 hvis der foreligger særlige omstændigheder jf. skattestyrelseslovens  

 § 35,  

  

 stk  

  

 2, sidste pkt.  

 Anmodning  

 om genoptagelse af skatteansættelserne efter punkt 4 - 6 skal indgives til  

 den  

 skatteansættende myndighed.
 Ligningsmyndighederne bedes genoptage ansættelserne for de  

 pågældende år, hvis de bliver bekendt med, at der er personer, der er lignet  

 forkert, eller hvis de bliver anmodet herom.
 Cirkulæret bortfalder den 31. december 2004.
