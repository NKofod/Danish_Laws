Kendelse fra Pressenævnet i sag nr.  

 11/2000 En mand [K] har klaget til Pressenævnet over to  

 artikler, der blev bragt i Fyns Amts Avis den 18. januar 2000 samt nogle  

 læserbreve, der blev bragt i Fyns Amts Avis den 20. og den 24. januar  

 2000, idet han mener, at god presseskik er tilsidesat.
 Det fremgik bl.a. af artiklen, der blev bragt i Fyns Amts  

 Avis den 18. januar 2000 med overskriften "Hvad tjente borgmesterens  

 kone?", at:
"Borger spørger til  Lis  Andersens fortjeneste  

 på manchetknapper til  prins  Henrik En af de flittigste brevskrivere til Ringe Kommune, [K],  

 er stødt på manchetterne.
Han har bedt borgmester  Bo  Andersen  

 oplyse, hvem der har leveret gaven til  Prins  Henrik, og hvad forretningen  

 har tjent på leverancen.
Som det fremgår af Fyns Amts Avis, er det  

 forretningen Bona Dea, der har leveret de to manchetknapper, som Ringe  

 Kommune og Fyns Amts overrakte  Prinsen i forbindelse med indvielsen af det  

 nye rygforskningscenter.
Forretningsindehaver er  Lis  Andersen  

 borgmesterens kone.
[K] ønsker ikke at uddybe sit brev til  Bo  

  Andersen.
Han har fået et svar fra kommunaldirektør  Henning  

  Jespersen, hvor der står, at Ringe Kommune selvfølgelig ikke  

 har kendskab til, hvor meget Bona Dea har tjent på gaven til  Prinsen.  

 Nu har [K] så bedt om aktindsigt i sagen." Det fremgik bl.a. af en artikel med overskriften  

 "Guldsmed er træt af angreb", der blev bragt samme dag, at:
 "Guldsmed  Lis  Andersen lægger ikke skjul på,  

 at hun er meget ked af, at der nu via et brev fra én af byens borgere,  

 bliver kastet kritisk lys på, at hendes forretning Bona Dea har  

 formidlet kontakten til designer  Per  Borup, der har fremstillet Ringe  

 Kommune og Fyns Amts gave til  Prins  Henrik.
- Da jeg blev kontaktet af kommunen og bedt om at komme  

 med et tilbud om levering af manchetknapperne, overvejede jeg at sige nej,  

 netop fordi jeg ikke ville risikere at blive stukket noget i skoene, fordi  

 jeg er gift med borgmesteren.
Mine ansatte i butikken sagde imidlertid, at  

 det ikke kunne passe, at det skulle hindre os i at give et tilbud, siger  Lis  

  Andersen." Fyns Amts Avis bragte den 20 januar 2000 tre  

 læserbreve, der var ledsaget af følgende tekst:
"Stødt på manchetterne Hvor meget har borgmester  Bo  Andersens kone, guldsmed  

  Lis  Andersen, tjent på at levere gaven til  Prins  Henrik? Det spørgsmål fremsat at [K], Ringe, har  

 fået tre borgere til fluks at reagere på baggrund af Fyns Amts  

 Avis's omtale af sagen tirsdag.
Da stod at læse, at manchetknapperne  

 til  Prinsen er specialfremstillet af designer og hofleverandør  Per  

  Borup, København, men leveret gennem guldsmedeforretningen Bona Dea  

 ejet af  Lis  Andersen.
I alt har Ringe Kommune og Fyns Amt betalt 20.000  

 kroner for gaven, som blev overrakt, da  Prinsen indviede  

 rygforskningscentret ved sygehuset i Ringe." Det ene læserbrev med overskriften "Prøv  

 at tænke positivt, [K]" var skrevet af  Jørgen  Olsen.
Det  

 fremgik bl.a. heraf, at:
 "Kære [K].
 Det skulle ikke undre mig, at jeg   dersom jeg lærte  

 dig at kende (hvad jeg absolut ikke vil bruge hverken tid eller kræfter  

 på, så bare rolig) - ville finde ud af, at du i grunden er en  

 begavet mand.
 Nu beskylder de  Lis  &  Bo  Andersen for at have  

 skumle motiver i anledning af gaven til  H.kgl.H.  prins  Henrik.
 TROR DU IKKE, at  Lis  &  Bo  Andersen har tænkt  

 på, at der nok skulle være en krakiler i byen   det kunne f.eks.  

 være en hr. [K]   der ville benytte sig af denne sag til at fremkomme  

 med hentydninger til de værst tænkelige motiver i deres  

 handlemåde.
 TÆNK PÅ   [K]   hvor mange år af dit liv  

 og hvor mange tons læserbreve du har brugt på at rakke ned  

 på alt og alle uden at have opdaget, at der også er positive  

 sider ved livet.
 Hvad med at bruge resten af dine dage til at fokusere  

 på disse og skrive om dem? Det tror jeg, at mange ville have behov for  

 og endog blive glade for.
Og hvem ved? Måske vil man en dag begynde at tage  

 dig alvorligt." Det andet læserbrev med overskriften "Ubegrundet  

 mistillid" var skrevet af det konservative medlem af Ringe Byråd,  

  Søren  Clemmensen.
Det fremgik bl.a. heraf, at:
 "Men jeg kan levende forestille mig  

 handlingsforløbet, som det ser ud fra [K]s synspunkt:
 Bo  Andersen beslutter, at  prinsen skal have en gave,  

 og det er bestemt ikke for  prinsens skyld, men alene for at borgmesterfruen  

 kan lave en handel, hvor hun kan beregne sig en avance, der er større  

 end normalt, fordi kommunen betaler.
 DET MÅ JO VÆRE SÅDAN [K] opfatter  

 virkeligheden, for ellers var der ikke nogen grund til forargelse.
Det er udtryk for et uhyre ringe menneskekundskab og for  

 en aldeles ubegrundet mistillid til andre.
Jeg fristes til at minde om det  

 gamle mundheld: Tyv tror, hver mand stjæler." Det tredje læserbrev med overskriften "Janteloven  

 og Korsbæk" var skrevet af indehaveren af Bambi Legetøj i  

 Ringe,  Tove  Johansen.
Det fremgik bl.a. heraf, at:
 "Tænk hvis jeg havde været i familie med  

 borgmesteren (det er jeg ikke), så skulle jeg have skjulte motiver,  

 når vi sælger til dagplejere og skolerne.
HVOR LANGT ER VI UDE? For øvrigt er det en  

 ubetalelig reklame, vores lille spændende museum har fået." Fyns Amts Avis bragte den 24. januar 2000 et  

 læserbrev med overskriften "Barnagtige menings-udbrud", der var  

 skrevet af  Niels  Juul  Christensen.
Det fremgik heraf, at:
"Vi har nu igen set [K]s barnagtige meningsudbrud om  

 fremskaffelse og pris på gave til  Prins  Henrik i anledning af dennes  

 åbning af Rygforskningscentret ved Sygehus Fyn, Ringe.
Jeg vil derfor  

 opfordre kommunen til at stille en friplads til rådighed for [K] i en  

 af kommunens børneinstitutioner med særlig vægt på  

 indlæring af almindelig anstændig omtale af andre menneskers  

 motiver og handlinger." Klageren har anført, at han blev ringet op af  

 bladet, der anmodede ham om at uddybe brevet til borgmesteren, der handlede  

 om sagen med manchetknapperne.
Hertil svarede klageren imidlertid  

 journalisten, at "Ved du hvad, jeg har jo en gang sagt, at jeg ikke  

 ønsker at tale med dig", hvorefter klageren afsluttede samtalen.  

 Alligevel bragte bladet ovennævnte artikler samt de ubehagelige og  

 krænkende læserbreve, hvilket klageren mener er i strid med god  

 presseskik.
Hertil kommer, at klageren ikke nægtede at kommentere  

 brevet til borgmesteren, men at han alene nægtede at tale med den  

 pågældende journalist, hvilket han allerede meddelte i et  

 læserbrev bragt i Fyns Amts Avis den 21. april 1997.
 Klageren har endvidere anført, at han ikke kan  

 være tjent med at få sit navn svinet til i sådan en grad,  

 blot fordi han har benyttet sin demokratiske ret til at skrive et brev til  

 borgmesteren.
 Indklagede har oplyst, at sagen er opstået som  

 følge af den adgang, som dagbladene på Fyn i overensstemmelse  

 med offentlighedsloven har fået til elektronisk at følge den  

 post, Ringe Kommune modtager fra sine borgere.
 Indklagede har endvidere anført, at bladet blev  

 opmærksom på klagerens brev til borgmesteren, og at bladet  

 herefter i overensstemmelse med god presseskik rettede henvendelse til  

 klageren for at få en kommentar, hvilket han imidlertid  

 nægtede.
 Indklagede har endvidere anført, at klageren selv  

 har pådraget sig offentlighedens interesse ved sin henvendelse til  

 borgmesteren, og at bladets omtale holder sig inden for lovens rammer og  

 overholder ethvert krav til sømmelighed.
 Endelig anfører indklagede, at kritikken, i de  

 læserbreve man har bragt, ligeledes holder sig indenfor lovens rammer,  

 og at indklagede finder det en anelse absurd, at klageren har klaget til  

 Pressenævnet, idet han i mange år og ved mange lejligheder har  

 været en meget kritisk læserbrevskribent i bladet.
I sagens behandling har følgende  

 nævnsmedlemmer deltaget: Per Sørensen, Jørgen Grunnet,  

 Kaare R.
Skou og Ole Askvig.
 Pressenævnet udtaler:
Bladet kontaktede klageren og anmodede om hans kommentarer  

 til brevet til borgmesteren, og klageren tilkendegav selv, at han ikke  

 ønskede at tale med den pågældende journalist.
Under  

 henvisning hertil samt efter artiklernes indhold, finder Pressenævnet  

 ikke grundlag for at udtale kritik af bladet i anledning af, at bladet bragte  

 de to artikler.
 I læserbrevsdebatten gælder vide rammer for  

 debattens indhold, og Pressenævnet finder ikke, at bladet har  

 tilsidesat god presseskik ved at offentliggøre læserbrevene.
 Afsagt den 22. marts 2000.
