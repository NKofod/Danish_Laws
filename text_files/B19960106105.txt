 I medfør af § 8, stk. 2 og 3, og § 15, stk. 2, i lov nr. 1106 af 21.  

 december 1994 om zoonoser, fastsættes:
 § 1.  Denne bekendtgørelse omfatter  

 driftstabserstatninger, som udbetales i henhold til Veterinærdirektoratets  

 bekendtgørelse om bekæmpelse af salmonella i rugeægsproducerende høns samt  

 opdræt hertil og Veterinærdirektoratets bekendtgørelse om bekæmpelse af  

 Salmonella Enteritidis og Salmonella Typhimurium i konsumægshønsehold samt  

 opdræt hertil.
 § 2.  Til dækning af ejerens driftstab ved påbudt  

 aflivning eller slagtning af en salmonellainficeret flok på 1.000 dyr eller  

 derover yder Veterinærdirektoratet erstatning efter en nærmere fastlagt  

 skala, der angiver driftstabet fra hønsenes første leveuge til  

 udsætningstidspunktet.
 Stk. 2.  Ved påbudt aflivning af en opdrætsflok vil der  

 kunne ydes driftstabserstatning til det efterfølgende produktionsled, såfremt  

 ejeren af den bortsanerede opdrætsbesætning og ejeren af den  

 produktionsbesætning, der skulle have modtaget de bortsanerede dyr, er samme  

 fysiske eller juridiske person.
 § 3.  Driftstabserstatningens størrelse opgøres fra  

 tidspunktet for aflivningen eller slagtningen.
 Stk. 2.  Ved udbetaling fratrækkes  

 driftstabserstatningen en selvrisiko på 10 pct.
 Stk. 3.  Uanset bestemmelsen i stk. 1 fratrækkes det  

 efterfølgende produktionsled en selvrisiko på 25 pct. ved bortsanering af  

 opdræt, jf. § 2, stk. 2.
 Stk. 4.  Ejeren af en aflivet eller slagtet flok har  

 pligt til at fremlægge dokumentation for det lidte driftstab.
 § 4.  Til ejere af konsumægsproducerende flokke i  

 æglægning på under 1.000 dyr ydes et driftstab svarende til 8 pct. af dyrenes  

 værdi.
 § 5.  Ved umiddelbart gentagen infektion med samme  

 salmonellasero- og undertype på samme lokalitet trækkes 5 pct. enheder fra  

 driftstabet pr. gang fra den i § 3 og § 4 nævnte driftstabserstatning.
 § 6.  Uanset i bestemmelserne i § 2 fastsættes  

 driftstabserstatning for hønsehold med elite-, olde- og bedsteforældredyr ved  

 Veterinærdirektoratets foranstaltning ved individuel beregning.
 Stk. 2.  Ejeren af en aflivet elite-, olde- eller  

 bedsteforældreflok har pligt til at fremlægge al nødvendig dokumentation til  

 brug for beregning af den i stk. 1 nævnte driftstabserstatning.
 § 7.  For flokke på 1.000 dyr eller derover kan  

 driftstabserstatning først udbetales, når nye dyr er indsat, eller ejeren har  

 indsendt skriftligt dokumentation til Veterinærdirektoratet for nye dyrs  

 indsættelsestidspunkt eller produktionens ophør.
 Stk. 2.  For konsumægsproducerende flokke i æglægning på  

 under 1.000 dyr kan driftstabet udbetales umiddelbart efter at dyrene er  

 værdisat.
 § 8.  Ejeren af en aflivet eller slagtet flok, skal  

 sørge for, at tomme stalde og arealer, hvor flokken har opholdt sig, ikke  

 benyttes til anden indtægtsgivende virksomhed i den periode, der er dækket af  

 driftstabserstatningen.
 § 9.  Overtrædelse af § 8 straffes med bøde.
 Stk. 2.  Der kan pålægges selskaber m.v. (juridiske  

 personer) strafansvar efter reglerne i straffelovens 5. kapitel.
 § 10.  Bekendtgørelsen træder i kraft den 16. december  

 1996.
