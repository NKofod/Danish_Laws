 Der var rejst spørgsmål om den afgiftsmæssige stilling for følgende former  

 for provision, som hoteller betaler til rejsebureauer:
 1. Anvisningsprovision, der anvendes i tilfælde, hvor gæsten betaler for  

 opholdet direkte til hotellet, og hvor hotellet efterfølgende sender  

 provisionen til rejsebureauet.
 2. Kommission, der anvendes i de tilfælde, hvor gæsten køber sit  

 hotelophold gennem rejsebureauet, og hvor bureauet selv tilbageholder  

 provisionen.
 3. Mellemhandlerprovision, der forekommer i de tilfælde, hvor bureauet  

 aftager et bestemt antal værelser til faste (netto)priser.
 Nævnet traf afgørelse om, at hoteller skal medregne anvisnings- og  

 kommissionsbeløb til den afgiftspligtige værdi/omsætning.
Nævnet fandt derimod ikke, at der skal svares afgift af  

 mellemhandlerprovisionen.
Rejsebureauerne skal svare afgift af vederlaget for  

 ydelsen, såfremt den afsættes særskilt.
 Indgår den derimod i "pakkearrangementer", er vederlaget herfor  

 omfattet af undtagelsesbestemmelsen i lovens § 2, stk 3, punkt m, i medfør af  

 nævnets afgørelse om rejsebureauvirksomhed, jf Mn.635.
 Se også Mn.712, Mn.713, Mn.794 og Mn.1056.
