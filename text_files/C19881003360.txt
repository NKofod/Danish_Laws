Ved laste- og lossearbejde i skibe, hvor tøris har været anvendt som  

 kølemiddel, er der indtruffet flere alvorlige sygdomstilfælde, der meget let  

 kunne have fået dødelig udgang.
Da tøris anvendes i stigende grad ved  

 transport af frosne fødevarer, og da udbredelsen af tøris til afkøling af  

 friske fødevarer er stigende, har Søfartsstyrelsen i fælleskab med  

 direktoratet for arbejdstilsynet fundet det nødvendigt at udarbejde følgende  

 anvisning om sikkerhedsregler ved arbejde om bord, hvor tøris er anvendt som  

 kølemiddel.
Faremomenter ved tøris a.
Tøris er fast kuldioxid (CO2), der ved temperaturer over -78 C  

 fordamper direkte til luftformig kuldioxid og derved køler.
Hvert kilo tøris  

 danner med fordampning 0,5 kubikmeter luftformig kuldioxid, en usynlig,  

 lugtfri luftart, der er tungere end den atmosfæriske luft.
 Kuldioxid kan være farlig at indånde.
 Længere tids ophold i luft med 0,5 volumen % kuldioxid og kortere tids  

 ophold i luft med 3-4% medfører i reglen sygdomssymptomer, såsom åndenød,  

 susen for ørerne, hovedpine m.v., og ved et indhold på 8-10% indtræder  

 almindeligvis hurtig og uvarslet bevidstløshed og død, hvis der ikke straks  

 gribes ind.
b.
Kuldioxid har tendens til at brede sig gennem utætheder og trænge ind i  

 tilstødende rum Det er derfor vigtigt, at der, når ladningen eller del af ladningen  

 indeholder tøris som kølemiddel, overholdes følgende sikkerhedsregler:
I.
Anbringelse af ladninger med tøris Tøris og ladninger, der holdes afkølet med tøris, må kun stuves:
a. på frit dæk, b. på dæk under overbygning eller c. i lastrum, der er forsynet med mekanisk ventilation.
 I træskibe må sådan ladning kun medtages på frit dæk.
 I stålskibe bør sådan ladning stuves i lastrum, der ikke støder direkte op  

 til opholds-, tjeneste- eller arbejdsrum.
II.
Almindelige sikkerhedsforanstaltninger a.
Ladninger, indeholdende tøris, skal være emballeret forsvarligt i  

 varmeisolerende materiale og bør stuves tæt og tildækkes omhyggeligt, om  

 muligt med varmeisolerende og dampstandsende materiale (f.eks. presenninger  

 af kunststoffer), idet fordampningen derved nedsættes og udbredelsen af  

 luftformig kuldioxid hæmmes.
b.
Besætningens medlemmer skal underrettes om risikoen ved tøris og de  

 foranstaltninger, der skal træffes for imødegåelse heraf, herunder behandling  

 af forgiftede, jfr.
VI.
III.
Særlige tekniske foranstaltninger a.
Skal ladning med tøris stuves i lastrum, skal disse være omgivet af  

 fuldsvejste skodder, og det skal sikres, at der ved rørgennemføringer og  

 lignende i sådanne skodder er skabt fuld tæthed.
b.
Ventilationsanlæg som omhandlet under I.c. skal kunne nedbringe  

 indholdet af kuldioxid i lastrummet til under 0,5% og holde det under dette  

 niveau.
 Ventilationsanlægget skal være indrettet for udsugning fra bunden af  

 rummet.
c.
Hvor ladningen stuves i lastrum, herunder også fryselastrum, der støder  

 op mod opholds-, tjeneste- eller arbejdsrum, skal følgende særlige  

 foranstaltninger træffes:
 1. Lastrumsventilationen skal indstilles til  

 kraftigere udsugning end indblæsning for derved at skabe et undertryk i  

 lastrummet.
 2. Opholds-, tjeneste- og arbejdsrum stødende op til  

 lastrummet skal kunne ventileres effektivt med mekanisk ventilation.
IV.
Sikkerheds- og måleapparatur Skibe, der medfører tøris i lastrummet, skal udover andet i medfør i  

 gældende bestemmelser krævet sikkerhedsudstyr være forsynet med:
 1. Et åndedrætsbeskyttelsesapparat af frisklufttypen.
 2. Et hurtigt og sikkert virkende apparat, f.eks. en  

 suger og et tilstrækkeligt dertil hørende antal prøverør, beregnet for måling  

 af kuldioxid i luften indtil 6 volumen %.
 NB.: Kuldioxidmængden må ikke måles med sikkerhedslampe, idet en  

 koncentration på mindre end halvdelen af den, der får en sådan lampe til at  

 give udslag, kan være dræbende.
V.
Særlige driftsmæssige forholdsregler a.
I opholds-, tjeneste- og arbejdsrum stødende op til lastrum, hvori  

 tøris anvendes til køling, skal der jævnligt foretages målinger til  

 konstatering af, om indsivning af kuldioxid har fundet sted.
b.
Adgang til og ophold i lastrum, hvor tøris forefindes, herunder adgang  

 ved lastning, losning og omstuvning, må kun ske, når det ved måling er  

 konstateret, at kuldioxidkoncentrationen ikke er over 0,5%. Målingen af  

 koncentrationen skal foretages i afgangsluften fra ventilationsanlægget.
c.
Under lastning, losning og omstuvning skal ventilationsanlægget holdes  

 i gang, og det skal jævnligt ved måling konstateres, at kuldioxidindholdet i  

 luften på steder i rummet, hvor der arbejdes, ikke overstiger 1%.
d.
Overstiger kuldioxidindholdet denne grænse, skal arbejdsstedet  

 forlades.
VI.
Behandling af personer, der er blevet syge ved indånding af kuldioxid Kuldioxid giver kun akut giftvirkning.
 Personer, der efter forgiftning er ved bevidsthed, helbredes ret hurtigt  

 ved ophold i frisk luft.
 Personer, der efter forgiftning er uden bevidsthed, men som ånder,  

 anbringes i frisk luft og holdes under opsyn, indtil bevidstheden vender  

 tilbage.
 Personer, der efter forgiftning er uden bevidsthed og ikke ånder, skal  

 anbringes i frisk luft og gives kunstigt åndedræt indtil det naturlige  

 åndedræt igen indtræder, og derefter holdes under opsyn, indtil bevidstheden  

 vender tilbage.
