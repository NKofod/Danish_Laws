Ansøgning om patent på »optager, navnlig til optagning af  

 kartofler og andre, navnlig underjordiske planteprodukter som sellerier,  

 gulerødder, blomster- som spiseløg, etc...« blev afslået af  

 Patentdirektoratet p.g.a. manglende opfindelseshøjde.
Afgørelsen blev  

 indbragt for Patentankenævnet, som bestemte, at ansøgningen kunne  

 tilbagesendes til direktoratet til fortsat behandling, idet ansøgningen  

 vedrørte en opfindelse, som måtte antages at adskille sig væsentligt fra  

 kendt teknik.
År 1988, den 7. oktober afsagde patentankenævnet (Grønning-Nielsen, Hans  

 Chr.
Thomsen, P.F.
Jensen, Asger Nielsen, Terndrup Pedersen) følgende k e n d e l s e i sagen j.nr.
P. 43/86:
Klage fra Jens Peter Kvistgård, Holstebro, v/Patentingeniør K.
Skøtt-Jensen over patentdirektoratets afgørelse af 2. oktober 1986 af patentansøgning nr.  

 1260/84.
 Den 29. februar 1984 indleverede klageren en ansøgning om patent på  

 »optager, navnlig til optagning af kartofler og andre, navnlig  

 underjordiske planteprodukter som sellerier, gulerødder, blomster- som  

 spiseløg, etc..
 Kravene lød således:
 »1. Optagere, navnlig kartoffeloptagere, men også optagere til  

 optagning af andre, navnlig underjordiske, planteprodukter som sellerier,  

 gulerødder, blomster- som spiseløg etc., hvor optageren er af den art, som  

 omfatter fortrinsvis et i jorden under planteproduktets niveau ført skær og  

 en bag ved skæret anbragt transportør til opadføring af de af skæret optagne  

 planteprodukter, k e n d e t e g n e t ved, at der mellem skærets (1, 2, 3,  

 4) bagkant og transportøren (9) er anbragt et antal, i det mindste en,  

 hovedsagelig med glat overflade udformet føringsvalse(r) (5, 6, 7, 8).
 2. Kartoffeloptager ifølge krav 1, k e n d e t e g n e t ved, at  

 føringsvalserne (5, 6, 7, 8) er anbragt drejelig omkring hovedsagelig  

 horisontalt holdte akser.
 3. Kartoffeloptager ifølge krav 1 eller 2 k e n d e t e g n e t ved, at  

 føringsvalserne (5, 6, 7, 8), når der er mere end en, er anbragt ret tæt og  

 parallelt op mod hinanden.
 4. Kartoffeloptager ifølge krav 1, 2 eller 3 k e n d e t e g n e t ved, at  

 føringsvalserne (5, 6, 7, 8) er drevet af et drivorgan (25) herunder via en  

 udveksling (24) fra et eller flere kørehjul (16), og fortrinsvis drevet med  

 en sådan føringsvalse-periferihastighed, at den forreste valse (5) roterer  

 med en periferihastighed, der er lidt hurtigere end kartoffeloptagerens  

 øjeblikkelige kørehastighed, og at den sidste af føringsvalserne (8) har den  

 relativt højeste periferihastighed, idet eventuelle mellemliggende  

 føringsvalser (6, 7) har en stedse højere periferihastighed i forhold til den  

 foran anbragte føringsvalse (5 respektivt 6).
 5. Kartoffeloptager ifølge krav 1, 2, 3 eller 4 k e n d e t e g n e t ved,  

 at føringsvalserne (5, 6, 7, 8) alle har samme yderdiameter.
 6. Kartoffeloptager ifølge krav 1, 2, 3, 4 eller 5 k e n d e t e g n e t  

 ved, at føringsvalsernes (5, 6, 7, 8) længde er en sådan, at de (5, 6, 7, 8)  

 strækker sig fra side til side indvendigt i optageren svarende til bredden af  

 den jordstrimmel, som bearbejdes.
 7. Kartoffeloptager ifølge krav 1, 2, 3, 4, 5 eller 6 k e n d e t e g n e  

 t ved, at der over i det mindste en del af føringsvalserne (5, 6, 7, 8) er  

 anbragt en med fremstående og fortrinsvis eftergivelige pigge (33) udrustet  

 transportør (30), hvor denne transportørs (30) mod føringsvalserne (5, 6, 7,  

 8) vendende underside er udnyttet som medførings-transportør for det optagne.
 8. Kartoffeloptager ifølge krav 1, 2, 3, 4, 5, 6 eller 7 k e n d e t e g n  

 e t ved, at den yderligere transportørs (30) ophæng er udformet  

 indstilleligt, så afstanden til føringsvalserne (5, 6, 7, 8) er indstillelig.
9. Kartoffeloptager ifølge krav 1, 2, 3, 4, 5, 6, 7 eller 8 k e n d e t e  

 g n e t ved, at transportørens (9) arbejdsflade efter føringsvalserne (5, 6,  

 7, 8) i forhold til transportoversiden over disse (5, 6, 7, 8) befinder sig  

 anbragt relativt lavere, respektivt at denne afstandsforskel er udformet  

 indstillelig.« Direktoratet udtalte i skrivelse af 2. oktober 1984:
 »Kravene skønnes at omhandle to indbyrdes uafhængige opfindelser idet  

 krav 1-6 angår en række parallelle, bærende føringsvalser anbragt umiddelbart  

 efter optageskærene i en rodfrugtoptager og drivorganer for en differentieret  

 periferihastighed af disse medens krav 7-9 angår en særskilt  

 medbringertransportør, hvis virkemåde er uafhængig af føringvalserne og  

 disses forskellige hastigheder.
 Ansøgningen må begrænses til alene at angå den ene af disse opfindelser,  

 idet de dele af ansøgningen med bilag, der ikke vedrører denne opfindelse, må  

 udgå.
 Dersom det udskilte ønskes gjort til genstand for en særskilt ansøgning  

 med bibeholdelse af nærværende ansøgnings indleveringsdag må den indsendes  

 hertil inden udløbet af den i handelsministeriets bekendtgørelse § 22 angivne  

 frist.
 Indholdet af krav 7-9 skønnes dog på grund af, hvad der kendes fra tysk  

 patentskrift nr. 830.259 umiddelbart ikke at rumme noget patenterbart.
Fra eksempelvis engelsk patentskrift nr. 676.239 og norsk patentskrift nr.  

 6.909 kendes rodfrugtoptagere af den omhandlede art og i hovedsagen indrettet  

 som angivet i krav 1-3, idet optageren ifølge opfindelsen kun ses at adskille  

 sig fra de nævnte optagere ved angivelsen af, at føringsvalserne  

 hovedsageligt er glatte, medens de kendte føringsvalser er opbygget med  

 periferielt anbragte ristestænger, som skønnes ikke at udsætte rodfrugterne  

 for en mindre skånsom behandling end den, der finder sted ved optageren  

 ifølge opfindelsen, hvor rodfrugterne jo overføres til ristestænger i den  

 efterfølgende transportør.
Krav 1-3 ses derfor ikke at indeholde noget  

 patenterbart.
 Fra den i ovennævnte tyske patentskrift nr. 830.259 omhandlede optager er  

 det kendt, at rækken af føringsvalser drives fra maskinens hoveddrev, og  

 altså i relation til optagerens kørehastighed, med  

 føringsvalse-periferihastigheder, der øges fra den første til den sidste  

 valse.
 Det forhold, at den voksende periferihastighed ifølge opfindelsen er  

 opnået ved indbyrdes udveksling af valser med samme diameter, skønnes  

 umiddelbart nærliggende, og af føringsvalserne strækker sig over hele  

 optagerens arbejdsbredde er ganske selvfølgeligt.
Krav 4-6 ses derfor ikke at ramme noget selvstændigt patenterbart.« Klageren fremsendte herefter med skrivelse af 28. marts 1985 patentkrav  

 svarende til de den 29. februar 1984 indleverede men med tilføjelse af  

 følgende nye krav som krav nr. 10:
»Fremgangsmåde til optagning af kartofler, men også optagning af  

 andre, navnlig underjordiske, planteprodukter som sellerier, gulerødder,  

 blomster- som spiseløg etc., ved hvilken fremgangsmåde optagelsen fortrinsvis  

 finder sted ved hjælp af et i jorden under planteproduktets niveau ført skær,  

 idet der efter skæret følger en transportør til opadføring af de af skæret  

 optagne planteprodukter, k e n d e t e g n e t ved, at der som  

 mellembehandlingstrin mellem optagelsen med fortrinsvis et skær og  

 opadføringen ved hjælp af transportøren benyttes en passeren af  

 planteproduktet henover et antal, i det mindste en, hovedsagelig med glat  

 overflade udformet føringsvalse(r), der er anbragt mellem skærets bagkant og  

 transportøren.« Hertil anførte direktoratet i skrivelse af 29. november 1985 følgende:
 »Der ses ikke i Deres skrivelse af d. 28. mar 1985 at være givet en  

 fyldestgørende forklaring på en opfinderisk samhørighed af det i kravene  

 angivne.
 Krav 1-6, 9 og 10 angår en transportør i form af en række føringsvalser  

 til skånsom modtagelse og behandling af rodfrugter, medens krav 7 og 8 angår  

 en anden transportør til bistand for den i krav 1's indledende del  

 opadførende transportør (9), hvilken anden transportør ikke ses at samvirke  

 med de i krav 1-3 angivne foranstaltninger til opnåelse af den skånsomme  

 behandling.
 Krav 7 og 8 må derfor som tidligere forlangt udgå.
 Indholdet af krav 1-3, 9 og krav 10, som kun angiver en selvfølgeig  

 fremgangsmåde ved anvendelse af optageren, skønnes vedblivende i hovedsagen  

 kendt fra de tidligere fremdragne engelsk patentskrift nr. 676.239 og norsk  

 patentskrift nr. 6.909, nærmere begrundet i betænkning herfra af d. 2 okt  

 1984. Det bemærkes, at det ikke som af Dem anført, ved optageren ifølge det  

 engelske patentskriftnr. 676.239 er nødvendigt at frasortere kartoflerne  

 manuelt, se side 2, linie 124-130.
Krav 4-6 ses af de tidligere angivne grunde ikke at rumme noget  

 selvstændigt patenterbart.« Efter at klageren havde tilbagevist direktoratets argumentation, afslog  

 direktoratet ansøgningen ved skrivelse af 2. oktober 1986 med følgende  

 begrundelse:
»De tidligere krav 7 og 8, som angår en uafhængig opfindelse, er  

 trods gentaget forlangende opretholdt uforandret som nye krav 6, 7 og 8, uden  

 at der i Deres skrivelser af den 28 mar 1985 og den 18 maj 1986 på  

 fyldestgørende måde er påvist en eventuel opfinderisk sammenhørighed med det  

 i de øvrige krav indeholdte.
Indholdet af krav 1 og 2 er som tidligere  

 påpeget i det væsentlige kendt fra engelsk patentskrift nr. 676.239 og norsk  

 patentskrift nr. 6.909. Det forhold, at optagerens transportvalser er glatte,  

 medens valserne ved den kendte teknik er indrettet som ristevalser, kan ikke  

 anses som værende af betydning for en skånsom behandling af rodfrugterne, som  

 under den videre transport føres på en ristetransportør og først der frigøres  

 fra vedhæftede jord, i modsætning til det af Dem i skrivelse af den 28 mar  

 1985 nævnte fordelagtige i, at få fjernet jorden så hurtigt som muligt.
 Den med Deres skrivelse af den 28 maj 1986 fulgte rapport fra Statens  

 jordbrugstekniske Forsøg giver intet bidrag til antagelse af en mere skånsom  

 behandling af rodfrugterne med optageren ifølge opfindelsen end med de kendte  

 optagere med ristevalser, idet sammenligningsgrundlaget ikke fremgår.
 Vedrørende kravene 3-5 og krav 9 henvises til det i skrivelserne herfra af  

 den 2 okt 1984 og den 29 nov 1985 anførte.
Det i kravene 1-5 og 9 omhandlede udskiller sig således ikke væsentligt  

 fra, hvad der var kendt før ansøgningens indleveringsdag.« Denne afgørelse har klageren med skrivelse af 28. november 1986 indbragt  

 for ankenævnet med påstand om, at ansøgnigen tages op til fortsat behandling, -principalt på grundlag af kravene af 28. marts 1985 -subsidiært på grundlag af nedenstående i ankeskrivelsen anførte  

 alternative mere præciserede patentkrav:
 »1. Optager, navnlig kartoffeloptager, men også optager til optagning  

 af andre, navnlig underjordiske, planteprodukter som sellerier, gulerødder,  

 blomster- som spiseløg, etc., hvor optageren er af den art, som omfatter  

 fortrinsvis et i jorden under planteproduktets niveau ført skær og en bag ved  

 skæret anbragt transportør til opadføring af de af skæret optagne  

 planteprodukter, k e n d e t e g n e t ved, at der mellem skærets (1, 2, 3,  

 4) bagkant og transportøren (9) er anbragt et antal, i det mindste een,  

 hovedsagelig med glat overflade udformet føringsvalse(r) (5, 6, 7, 8), de er  

 anbragt drejelig omkring hovedsagelig horisontalt holdte akser, at  

 føringsvalserne (5, 6, 7, 8), når der er mere end een, er anbragt ret tæt og  

 parallelt op mod hinanden, og at mindst en af føringsvalserne (5, 6, 7, 8) er  

 drevet af et drivorgan (24).
 2. Optager ifølge krav 1 k e n d e t e g n e t ved, at føringsvalserne  

 alle har samme yderdiameter.
3. Optager ifølge krav 1 eller 2 k e n d e t e g n e t ved, at gearkassen  

 (24) har to drivindgange, som respektivt er forbundet til en drivmotor (25)  

 og til et friktionshjul (21), der er friktionsforbundet til et af optagerens  

 kørehjul (16) og samtidigt gensidigt samvirker via gearkassen (24) til  

 samvirkende drev fra gearkassens (24) udgang, hvorved reaktionen fra  

 drivmotoren (25) via gearkassen til indgangen koblet til friktionshjulet (21)  

 under en vis periferihastighed for optagerens kørehjul (16) under medhjælp af  

 indvirkningen fra en fjederkraft (26) sænker, respektivt til en vis grad  

 løsner, friktionskoblingen mellem friktionshjulet (21) og optagerens kørehjul  

 (16), således at drivmotoren (25) hovedsagelig afgiver drivenergien fra  

 gearkassen (24), og når optagerens kørehjuls (16) periferihastighed er højere  

 end den nævnte periferihastighed for optagerens kørehjul (16),  

 friktionshjulet (21) som følge af dets rotation afgiver den større eller  

 samlede drivenergi fra gearkassen (24), idet i dette tilfælde friktionshjulet  

 (21) udøver reaktionsindvirkning på drivmotoren (25) via den foreliggende  

 gearkasse (24), 4. Optager ifølge krav 1, 2 eller 3 k e n d e t e g n e t ved, at forreste  

 drevne føringsvalse (5, 6, 7, 8) er drevet med en periferihastighed, der er  

 højere i forhold til optagerens bevægelseshastighed, og at efterfølgende  

 drevne føringsvalse(r) (6, 7, 8) er drevet med navnlig kun lidt gradvis  

 højere periferihastighed.
 5. Optager ifølge krav 1, 2, 3 eller 4 k e n d e t e g n e t ved, at  

 føringsvalserne (5, 6, 7, 8) har en sådan længde, at der strækker sig  

 føringsvalser (5, 6, 7, 8) fra side til side indvendigt i optageren svarende  

 til bredden af den jordstrimmel, som bearbejdes, og hvilken bredde er bestemt  

 af skærets (1, 2, 3, 4) bredde og/eller afstanden, der foreligger mellem  

 skærehjul (14).
 6. Optager ifølge krav 1, 2, 3, 4 eller 5 k e n d e t e g n e t ved, at  

 der over i det mindste en del af føringsvalserne (5, 6, 7, 8) er anbragt en  

 med fremstående og fortrinsvis eftergivelige pigge (33) udrustet transportør  

 (30), hvor denne transportørs (30) mod føringsvalserne (5, 6, 7, 8) vendende  

 underside er udnyttet som medførings-transportør for det optagne.
 7. Optager ifølge krav 1, 2, 3, 4, 5 eller 6 k e n d e t e g n e t ved, at  

 den yderligere transportørs (30) ophæng er udformet indstilleligt, således at  

 afstanden mellem den yderligere transportør (30) og føringsvalserne (5, 6, 7,  

 8) er indstillelig.
 8. Optager ifølge krav 1, 2, 3, 4, 5, 6 eller 7 k e n d e t e g n e t ved,  

 at transportørens (9) arbejdsflade efter føringsvalserne (5, 6, 7, 8) i  

 forhold til transportoversiden over disse (5, 6, 7, 8) befinder sig anbragt  

 relativt lavere, respektivt at niveauforskellen mellem transportørens (9)  

 arbejdsflade og føringsvalsernes (5, 6, 7, 8) transportoverside over disse er  

 udformet indstillelig.
9. Fremgangsmåde til optagning af kartofler, men også optagning af andre,  

 navnlig underjordiske, planteprodukter som sellerier, gulerødder, blomster-  

 som spiesløg, etc., ved hvilken fremgangsmåde optagelsen fortrinsvis finder  

 sted ved hjælp af et i jorden under planteproduktets niveau ført skær, idet  

 der efter skæret følger en transportør til opadføring af de af skæret optagne  

 planteprodukter, k e n d e t e g n e t ved, at der som mellembehandlingstrin  

 mellem optagelsen med fortrinsvis et skær og videreføring ved hjælp af  

 transportøren benyttes en passeren af planteproduktet hen over et antal i det  

 mindste een, hovedsagelig med glat overflade udformet føringsvalse(r), der er  

 anbragt drejelig omkring hovedsagelig horisontalt holdte akser, at  

 føringsvalserne, når der er mere end een, og at mindst een af føringsvalserne  

 er drevet af et drivorgan.« Ankenævnet har behandlet sagen i sit møde den 9. august 1988.
Klageren gav personligt møde sammen med civilingeniør Mogens Blichfeldt,  

 som gentog og uddybede den skriftlige klagebegrundelse.
Det blev herunder  

 oplyst, at der i Finland er udstedt patent på grundlag af patentkrav, som i  

 høj grad svarer til nærværende sags principale krav.
 Ankenævnet skal udtale:
Idet nævnet finder at måtte tage afstand fra, at ansøgningen vedrører en  

 opfindelse, der ikke adskiller sig væsentligt fra kendt teknik, og idet de  

 tidligere krav 7 og 8 findes at angå hensigtsmæssige udførelsesformer for  

 opfindelsen ifølge krav 1 og derfor kan opretholdes, bestemmes:
 Sagen tilbagesendes til direktoratet til fortsat behandling på grundlag af  

 klagerens patentkrav af 28. marts 1985.
