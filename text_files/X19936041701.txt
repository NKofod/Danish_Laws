 Finanstilsynet meddelte værdipapircentralen, at der i forbindelse med  

 rettelse af falden handel skal udsendes ændringsmeddelse.
 I en af Værdipapircentralen afgivet vurdering af konsekvenserne ved  

 ændringen af § 8, stk. 3, i værdipapircentralloven ved rettelse af faldne  

 handler, anførte Værdipapircentralen, at der i nogle nærmere angivne  

 situationer, hvor kunden anså handelen for gennemført, ingen begrundelse var  

 for at udsende ændringsmeddelelse ved rettelse af en falden handel, da  

 meddelelsen kunne være uforståelig og forvirrende for kunden.
 Finanstilsynet meddelte, at da der i forbindelse med rettelse af en falden  

 handel foretages en ny anmeldelse med et andet retsvirkningstidspunkt end det  

 over for rettighedshaver oprindeligt adviserede, vil undladelse af at udsende  

 ændringsmeddelelse medføre, at rettighedshaver ikke bliver informeret om, at  

 han ikke vinder ret på det tidspunkt, som denne ellers måtte formode.
 Under henvisning hertil fandt Finanstilsynet ikke, at der var hjemmel til  

 at undlade at udsende ændringsmeddelelser, som af Værdipapircentralen anført.
