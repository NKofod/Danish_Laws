En tilsynsførende for Kriminalforsorgen blev for 1988 anset berettiget  

 til et omkostningsfradrag på 1/3 af tilsynshonoraret i overensstemmelse med  

 den i ligningsvejledningen for 1988 angivne praksis.
Det blev i en udtalelse  

 i sagen fra Told- og Skattestyrelsen oplyst, at ligningsvejledningen ville  

 blive ændret således at fradrag fremtidig kun kunne godkendes, såfremt der  

 var dokumentation for, at nødvendige merudgifter var afholdt.
 A klagede for indkomståret 1988 over, at de lokale skattemyndigheder alene  

 havde godkendt et skønsmæssigt fastsat beløb på 4.000 kr. som fradrag for  

 udgifter som tilsynsførende ved Kriminalforsorgen.
Det var oplyst, at klageren siden 1. januar 1987 havde arbejdet som  

 ikke-fastansat tilsynsførende ved Kriminalforsorgen.
I 1988 havde hun herfra  

 modtaget en A-indkomst på 48.013 kr., hvoraf tilsynshonoraret var på 34.032  

 kr.
 Klageren påstod sig over for Landsskatteretten principalt berettiget til  

 fradrag for 1/3 af tilsynshonoraret, og subsidiært, at fradraget blev ansat  

 til et beløb, der væsentligt oversteg 4.000 kr.
Til støtte for den principale påstand henviste klageren til  

 ligningsvejledningen afsnit D 3.31, hvoraf fremgår, at der ifølge praksis er  

 fradragsret for 1/3 af tilsynshonoraret, medmindre dette udgør betydelige  

 beløb.
Klageren anførte, at det modtagne honorar ikke kunne betegnes som et  

 betydeligt beløb.
Hun oplyste endvidere, at hun ikke var i stand til at  

 dokumentere udgifterne.
Disse vedrørte bl.a. benyttelse af kontor i hjemmet  

 inkl. skrivemaskine og kontorhold, kaffe, the, cigaretter og madpakker til  

 klienter, rengøring af bil efter kørsel med klienter m.v. samt anskaffelse af  

 diverse faglig litteratur.
Klageren henviste endvidere til, at hun var  

 vidende om, at andre kolleger i Kriminalforsorgen fik godkendt det omhandlede  

 fradrag.
Til støtte for den subsidiære påstand henviste klageren til  

 Landsskatterettens Meddelelser 1977.174. I denne sag havde den pågældende  

 skatteyder i 1973 og 1974 modtaget tilsynshonorar med henholdsvis 18.218 kr.  

 og 24.840 kr.
For udgifter i forbindelse med udførelsen af tilsynsarbejdet  

 havde hun foretaget fradrag for 1/3 heraf.
Landsskatteretten havde stadfæstet  

 skatterådets ansættelse, hvorved fradraget skønsmæssigt var blevet beskåret  

 til henholdsvis 3.000 kr. og 4.000 kr., idet klageren ikke kunne dokumentere  

 udgifterne, og idet det blev statueret, at fradrag af 1/3 ikke kunne  

 benyttes, fordi honoraret udgjorde et forholdsvis betydeligt beløb.
 Klageren henviste til, at arbejdsvilkårene for tilsynsførende ikke havde  

 ændret sig siden 1973/74, og at udgifterne var steget væsentligt.
 Told- og Skattestyrelsen udtalte under sagens behandling for  

 Landsskatteretten følgende:
 »Told- og Skattestyrelsen kan tiltræde, at det udbetalte  

 tilsynshonorar for indkomståret 1988 efter omstændighederne ikke kan anses  

 for et »betydeligt« beløb.
 Klageren er herefter omfattet af Landsskatterettens praksis vedrørende  

 »tredjedelsfradrag«, jf. ligningsvejledningen D 3.31.
 Under hensyntagen til ligningsvejledningens tilkendegivelser vedrørende  

 Landsskatterettens praksis på området kan man tiltræde, at klageren indrømmes  

 tredjedelsfradraget for indkomståret 1988.
 Told- og Skattestyrelsen skal i den forbindelse bemærke, at udviklingen i  

 lønmodtagerbeskatningen anses for at »være løbet fra«  

 Landsskatterettens praksis på området.
Man har herved henset til, at Ligningsrådet i vidt omfang har ophævet de  

 anvisninger, der gav lønmodtagere adgang til at opnå fradrag for  

 udokumenterede udgifter, de såkaldte standardfradrag (jf.
SD-cirkulære  

 1988-57).
Lønmodtagerudgifter kan herefter alene fradrages, når det dokumenteres, at  

 der er tale om nødvendige merudgifter i forbindelse med arbejdet.' Landsskatteretten tiltrådte den af Told- og Skattestyrelsen afgivne  

 indstilling, og det omhandlede fradrag blev derfor forhøjet til 1/3 af 34.032  

 kr. eller til 11.344 kr.
 LV 1988, D 3.31.
