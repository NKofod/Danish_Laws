Særligt fradrag pga. alder eller  

 invaliditet til norske pensionister Hvilke norske pensioner berettiger til et særligt  

 fradrag pga. alder eller invaliditet i Norge, og således giver mulighed  

 for fradrag på op til 20.000 svenske kroner i den personlige indkomst,  

 såfremt Danmark subsidiært beskatter den norske pension.
 Med virkning fra 1. januar 1998 trådte den nye  

 nordiske dobbeltbeskatningsaftale i kraft.
 I artikel 26, stk. 4, er indført en ny bestemmelse,  

 at såfremt en pension eller livrente i henhold til artikel 18  

 subsidiært beskattes i bopælsstaten i stedet for i kildestaten,  

 skal bopælsstaten indrømme et fradrag på op til 20.000  

 svenske kroner, såfremt pensionen eller livrenten havde berettiget til  

 et særligt fradrag på grund af alder eller invaliditet i  

 kildestaten.
 Told- og Skattestyrelsen har i den forbindelse spurgt  

 Skattedirektoratet i Norge, om hvilke kriterier der skal være opfyldt  

 for, at et særfradrag indrømmes i Norge.
 Skattedirektoratet har udtalt følgende:
 " Efter norsk intern ret er det reglerne i  

 skattelovens § 77, nr. 1   nr. 3 om særfradrag for alder og  

 uførhet som regulerer om en person som modtager pension mv. som  

 omfattes af skatteaftalens artikel 18, har ret til et særskilt fradrag  

 for alder eller uførhet og dermed fradrag efter skatteaftalens artikel  

 26, stk. 4. Om personen bliver indrømmet helt eller delvist  

 særfradrag for alder eller uførhet efter intern norsk ret, har  

 ingen betydning for fradraget efter artikel 26, stk. 4.
Alderspension   særfradrag for alder Fra og med den måned en person fylder 70 år,  

 indrømmes særfradrag for alder uafhængigt af indtægt  

 og hvem der udbetaler pensionen.
Personer over 69 år vil derfor altid  

 have ret til fradrag efter artikel 26, stk. 4 når de modtager  

 alderspension fra Norge.
Personer mellem 67 år og 70 år kan vælge  

 om de vil have hel eller delvis alderspension efter norsk sociallovgivning  

 (folketrygdeloven), og særfradrag for alder indrømmes i samme  

 forhold som de får pension.
Personer i denne aldersgruppe som modtager  

 alderspension fra folketrygden, vil således have ret til fradrag efter  

 artikel 26, stk. 4. Alderspension til personer mellem 67 år og 70  

 år fra andre end folketrygden, giver ikke ret til norsk  

 særfradrag.
 I de kontroloplysninger som modtages fra de norske  

 skattemyndigheder, vil alderspension fra folketrygden være indberettet  

 i felt 217 og felt 219 (ægtefælletillæg). Alderspension fra  

 andre end folketrygden vil være indberettet i felterne 211, 212-A, 227  

 og 229.
Uførepension   fradrag for uførhet Særfradrag på grund af stærkt nedsat  

 erhvervsevne (uførhet) gives fra og med den måned en person  

 modtager uførepension eller foreløbig uførestønad  

 fordi erhvervsevnen er varig nedsat med mindst 2/3. Særfradrag gives  

 uafhængighed af om ydelsen kommer fra folketrygden eller en statslig,  

 kommunal eller privat pensionsordning.
Personer som modtager sådan  

 pension/stønad vil således altid have krav på fradrag  

 efter artikel 26, stk. 4, når erhvervsevnen er varig nedsat med mindst  

 2/3.
 Særfradrag for uførhet indrømmes  

 også når erhvervsevnen ikke er nedsat med 2/3, hvis  

 uførepensionen udbetales i henhold til folketrygdeloven eller andre  

 lovbestemte pensionsordninger  f.eks. statens pensionskasse, eller  

 foreløbig uførestønad udbetales fra folketrygden.  

 Sådan pension/stønad giver således ret til fradrag efter  

 artikel 26, stk. 4. Tilsvarende udbetalinger fra private pensionsordninger  

 giver ikke ret til fradrag.
Også enkelte andre offentlige stønader som  

 attføringspenge og rehabiliteringspenge giver ret til  

 særfradrag.
Disse ydelser skal ikke betragtes som "pension og  

 livrente" efter artikel 18 i skatteaftalen, og giver således ikke  

 ret til fradrag efter artikel 26, stk. 4.
 I de kontroloplysninger som modtages fra de norske  

 skattemyndigheder, vil uførepension fra folketygden være  

 indberettet i felt 218 og felt 219 (ægtefælletillæg).  

 Foreløbig uførestønad vil være indberettet i felt  

 221. Uførependion udbetalt af andre end folketygden vil være  

 indberettet i felt 247. Erhvervsmæssig uføregrad skal  

 fremgå af oplysningssedlen.
