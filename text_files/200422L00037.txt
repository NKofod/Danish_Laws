Fremsat den 24. februar 2005 af  

 socialministeren (Eva Kjer Hansen) Forslag til Lov  

 om ændring af lov om social service (Bemyndigelse  

 til socialministeren til at fastsætte regler om garanti for social behandling  

 for stof-misbrug af unge under 18 år i særlige tilfælde) § 1 I lov om social service, jf. lovbekendtgørelse nr. 708  

 af 29. juni 2004, som ændret ved lov nr. 1378 af 20. december 2004, lov nr.  

 1379 af 20. december 2004, § 2 i lov nr. 1422 af 22. december 2004, lov  

 nr. 1423 af 22. december 2004, § 1 i lov nr. 1442 af 22. december 2004,  

 lov nr. 1443 af 22. december 2004, lov nr. 1444 af 22. december 2004,  

 § 2  

 i lov nr. 1445 af 22. december 2004, § 1 i lov nr. 1447 af 22. december  

 2004, lov nr. 1448 af 22. december 2004 og § 1 i lov nr. 1450 af 22.  

 december  

 2004, foretages følgende ændringer:
 1.  

  

 I  

  

 § 85  

  

 indsættes efter stk. 2 som nyt  

 stykke:
»Stk. 3.  

  

 Socialministeren fastsætter regler om behandling efter stk. 1 og 2 af  

 stofmisbrugere under 18 år i særlige tilfælde.« Stk. 3-5 bliver herefter stk. 4-6.
 2.  

  

 I  

  

 § 85, stk. 5  

  

 , der bliver stk. 6, ændres  

 »stk. 3« til: »stk. 4«.
§ 2 Loven træder i kraft den 1. oktober 2005.
Bemærkninger til lovforslaget Almindelige bemærkninger Forslagets indhold og formål Lovforslaget er en opfølgning på aftalen af 2. november 2004 om  

 udmøntning af satspuljen på det sociale område for 2005. Ifølge aftalen skal  

 regeringen fremsætte et lovforslag om ændring af § 85 i lov om social service  

 til forventet ikrafttræden den 1. oktober 2005. Ændringen vil medføre, at  

 socialministeren bemyndiges til at fastsætte regler om behandling efter  

 lovens  

 § 85, stk. 1 og 2 af stofmisbrugere under 18 år i særlige tilfælde.
Målgruppen er unge, som på grund af stofmisbruget har alvorlige  

 sociale og adfærdsmæssige problemer, der medfører, at den unge ikke kan  

 fungere  

 i forhold til familie, uddannelse, arbejde eller skole.
Den sociale  

 behandlingsgaranti dækker kun i de særlige tilfælde, hvor stofmisbruget har  

 udviklet sig sådan, at de unge har svært ved at modtage den almindelige  

 støtte  

 efter reglerne for børn og unge i servicelovens kapitel 8, førend der er sat  

 en  

 behandling i gang i forhold til deres stofmisbrugsproblemer.
I disse tilfælde  

 vil den unge være omfattet af en garanti for, at der iværksættes social  

 behandling for deres stofmisbrug inden for 14 dage.  

 Det er amtskommunen, der efter servicelovens  

 § 85, stk. 1 skal foretage den faglige vurdering af, om den unges problemer  

 er  

 så alvorlige, at der skal handles hurtigt.
Der er typisk tale om unge, som  

 amtskommunen i forvejen har en forpligtelse overfor, jf. servicelovens § 51,  

 hvorefter amtskommunen skal sørge for det nødvendige antal pladser på  

 institutioner for børn og unge samt sørge for, at der er det nødvendige antal  

 pladser og mulighed for ambulant behandling på institutioner for børn og unge  

 med sociale adfærdsvanskeligheder.
Formålet med lovforslaget er, at amtskommunen skal fremskynde  

 og handle hurtigt og effektivt for, at den unge kan komme i behandling for  

 stofmisbruget.
Med forslaget sikres, at amtskommunen iværksætter et  

 behandlingstilbud til unge med alvorlige stofmisbrugsproblemer inden for 14  

 dage fra henvendelsen på samme måde, som voksne stofmisbrugere er sikret  

 social  

 behandling efter § 85, stk. 1 og 2.
 Selv om unge stofmisbrugere ikke udviser samme  

 stofmisbrugsadfærd som ældre stofmisbrugere, kan de alligevel blive så  

 afhængige af stoffer, at de har behov for professionel og hurtig hjælp til at  

 komme ud af afhængigheden.
Det er kommunerne, der har ansvaret for at træffe beslutninger  

 om særlig støtte til børn og unge efter servicelovens kapitel 8. Det er  

 amtskommunerne, der efter servicelovens § 51 er ansvarlige for antallet af  

 pladser og muligheden for ambulant behandling på institutioner for børn og  

 unge  

 med stofmisbrugsproblemer.
Amtskommunens forpligtelse efter forslaget  

 vedrører  

 alene en pligt til at iværksætte en social behandling for stofmisbruget inden  

 for de 14 dage.
Forslaget ændrer ikke ved, at det fortsat er kommunen, der har  

 ansvaret for, at sagen undersøges og i øvrigt tager stilling til den samlede  

 sociale støtte, og at der udarbejdes en handleplan for den samlede indsats.  

 Det  

 vil sige, at der skal foreligge en undersøgelse efter servicelovens § 38, og  

 det skal vurderes, hvilke typer af foranstaltninger efter servicelovens § 40,  

 der skal anvendes.
For unge, der har et behandlingskrævende stofmisbrug, skal  

 der i samarbejde med den unge, familien og med inddragelse af amtets  

 misbrugscenter udarbejdes en handleplan for behandlingen for stofmisbruget,  

 jf.  

 lov nr. 1378 af 20. december 2004.
Økonomiske konsekvenser for stat, kommuner og  

 amtskommuner Der findes ikke statistiske opgørelser over antallet af under  

 18-årige med store afhængighedsproblemer i forbindelse med narkotiske  

 stoffer.  

 Det er endvidere vanskeligt at skønne over gruppens størrelse.
Det vurderes  

 dog, at størrelsen af gruppen af de hårdest belastede unge stofmisbrugere er  

 begrænset.
Det antages, at målgruppen på landsplan omfatter 75 personer, og  

 at  

 halvdelen er omfattet af allerede i dag eksisterende tilbud.
Hvis den anden halvdel som følge af garantien skal have et  

 tilbud om social behandling af stofmisbrug, skønnes den årlige  

 behandlingsudgift til 4,8 mio. kr.
Der vil endvidere være udgifter til anlæg,  

 som skønnes til 1,5 mio. kr.
Loven træder i kraft den 1. oktober 2005, hvilket medfører, at  

 der i 2005 vil være en fjerdedel af de årlige udgifter til  

 stofmisbrugsbehandlingen samt en fjerdedel af anlægsudgifterne.
I 2006 vil  

 der  

 være den fulde årlige behandlingsudgift samt de resterende tre fjerdedele af  

 udgifterne til anlæg.
I årene herefter er der udelukkende tale om udgifter  

 til  

 behandling.
Der er ved satspuljeforhandlingerne for 2005 afsat finansiering  

 til udgifterne ved forslaget i 2005. Der er ikke afsat finansiering til  

 merudgifterne fra 2006 og frem.
En videreførelse af forslaget (fortsat brug  

 af  

 bemyndigelse efter 2005) forudsætter satspuljefinansiering ved  

 satspuljeforhandlingerne for 2006.
 De økonomiske konsekvenser af lovforslaget skal forhandles med  

 de kommunale parter.
Administrative konsekvenser for stat,  

 kommuner og amtskommuner Lovforslaget har ikke administrative konsekvenser Økonomiske og administrative konsekvenser for  

 erhvervslivet Lovforslaget har ikke økonomiske og administrative konsekvenser  

 for erhvervslivet.
Miljømæssige konsekvenser Lovforslaget har ikke miljømæssige konsekvenser.
Forholdet til EU-retten Lovforslaget indeholder ikke EU-retlige aspekter.
Hørte myndigheder og organisationer Statsministeriet, Finansministeriet, Erhvervs- og  

 Selskabsstyrelsen, Indenrigs- og Sundhedsministeriet,  

 Ligestillingsafdelingen,  

 Ankestyrelsen, Styrelsen for Social Service, Videns- og Formidlingscentret  

 for  

 Socialt Udsatte, Amtsrådsforeningen, Kommunernes Landsforening, Københavns  

 Kommune, Frederiksberg Kommune, Socialchefforeningen, Børne- og  

 Kulturchefforeningen, Dansk Psykologforening, Dansk Socialrådgiverforening,  

 Socialpædagogernes Landsforbund, Landsforeningen for Socialpædagoger,  

 Landsforeningen af Opholdssteder og Skolebehandlingstilbud, Forbundet af  

 offentligt ansatte, Center for Rusmiddelforskning, Centerlederforeningen,  

 Rådet  

 for Socialt udsatte, Børnerådet, Børnesagens Fællesråd, Red barnet,  

 Familieplejen i Danmark, Foreningen af Danske Døgninstitutioner, FBU  

 ForældreLandsforeningen.
Lovforslagets konsekvenser i hovedtræk Positive konsekvenser/  

  

 Mindreudgifter Negative konsekvenser/  

  

 Merudgifter Økonomiske og administrative konsekvenser for stat, kommuner og  

 amtskommuner Ingen 1,6 mio. kr. i 2005, 5,9 mio. kr. i 2006 og 4,8 mio. kr. i hvert af  

 årene herefter.
Administrative konsekvenser for stat, kommuner og amtskommuner Ingen Ingen Økonomiske konsekvenser for erhvervslivet Ingen Ingen Administrative konsekvenser for erhvervslivet Ingen Ingen Miljømæssige konsekvenser Ingen Ingen Forholdet til EU-retten Forslaget indeholder ikke EU-retlige aspekter Bemærkninger til lovforslagets enkelte bestemmelser Til § 1 Med bestemmelsen bemyndiges socialministeren til at udstede  

 regler om, at unge stofmisbrugere under 18 år i særlige tilfælde bliver  

 omfattet af § 85, stk. 1 og 2 i lov om social service.
Unge under 18 år, der  

 har så alvorlige sociale og adfærdsmæssige problemer på grund af  

 stofmisbruget,  

 at den unge ikke kan fungere i forhold til familie, skole, uddannelse eller  

 arbejde, er omfattet af amtskommunens pligt til efter servicelovens § 85,  

 stk.  

 1 og 2 at iværksætte behandling inden for 14 dage fra henvendelsen med ønske  

 om  

 at komme i behandling.
Det er amtskommunen, der efter bestemmelsen foretager  

 den faglige vurdering af, om stofmisbruget er så alvorligt, at en hurtig  

 indsats inden for 14 dage er påkrævet.
Der skal dog herudover ske en indsats fra kommunens side.
Det  

 er således kommunen, der har pligt til at yde den nødvendige støtte efter  

 servicelovens kapitel 8, herunder udarbejde handleplan for  

 behandlingsindsatsen  

 i samarbejde med den unge, familien og amtets misbrugscenter.
For denne  

 indsats  

 gælder de almindelige tidsfrister i kapitel 8 i serviceloven.
Til § 2 Ifølge satspuljeaftalen for 2005 forventes det, at loven træder  

 i kraft den 1. oktober 2005.
Bilag 1 Lovforslaget sammenholdt med gældende lov Gældende formulering Lovforslaget § 1 I lov om social service, jf.  

 lovbekendtgørelse nr. 708 af 29. juni 2004, som ændret ved lov nr. 1378 af  

 20. december 2004, lov nr. 1379 af 20. december 2004, § 2 i lov nr. 1422 af  

 22. december 2004, lov nr. 1423 af 22. december 2004, § 1 i lov nr. 1442 af  

 22. december 2004, lov nr. 1443 af 22. december 2004, lov nr. 1444 af 22.  

 december 2004, § 2 i lov nr. 1445 af 22. december 2004, § 1 i lov nr. 1447 af  

 22. december 2004, lov nr. 1448 af 22. december 2004 og § 1 i lov nr. 1450 af  

 22. december 2004, foretages følgende ændringer:
 § 85.  

  

 Amtskommunen sørger for tilbud om behandling af  

 stofmisbrugere.
 Stk. 2.  

  

 Tilbud efter stk. 1 skal  

 iværksættes senest 14 dage efter henvendelsen til amtskommunen.
 Stk. 3.  

  

 En person, der er  

 visiteret til behandling, kan vælge at blive behandlet i et andet offentligt  

 behandlingstilbud eller godkendt privat behandlingstilbud af tilsvarende  

 karakter som det, der er visiteret til efter stk. 1.
 Stk. 4.  

  

 Fristen efter stk. 2 kan  

 fraviges, hvis personen vælger at blive behandlet i et andet offentligt eller  

 godkendt privat behandlingstilbud end det, amtskommunen har visiteret til  

 efter stk. 1.
 1.  

  

 I  

  

 § 85  

  

 indsættes efter stk. 2 som  

 nyt stykke:
»Stk. 3.  

  

 Socialministeren  

 fastsætter regler om behandling efter stk. 1 og 2 af stofmisbrugere under 18  

 år i særlige tilfælde.« Stk.  

 3-5 bliver herefter stk. 4-6.
 Stk. 5.  

  

 Retten til at vælge efter  

 stk. 3 kan begrænses, hvis hensynet til vedkommende taler herfor.
 2.  

  

 I  

  

 § 85, stk. 5  

  

 , der bliver stk. 6,  

 ændres »stk. 3« til: »stk. 4«.
