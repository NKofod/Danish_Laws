Supplerende dagpenge, timelønnet, afløser, ikke omfattet af et opsigelsesvarsel Ankenævnet har behandlet Deres klage på møde den 28. august 2008.
Nævnet traf denne A F G Ø R E L S E De har ret til supplerende dagpenge fra den 8. november 2006.
 Ankenævnet ændrer således Arbejdsdirektoratets afgørelse af den 14. maj 2007.
B E G R U N D E L S E Ankenævnet har lagt til grund, at  De den 3. november 2006 oplyste til a-kassen, at De var blevet ledig, men at De ville få arbejde som tilkaldevikar/løst ansat i en deltidsstilling hos samme arbejdsgiver,  De efterfølgende fik arbejde fra den 8. november 2006,  De i 2006 og i de tidligere år havde været fuldtidsansat i virksomheden fra den 1. april til den 31. oktober,  De anmodede om supplerende dagpenge,  a-kassen ved brev af 3. november 2006 sendte Dem en arbejdsgivererklæring- og en frigørelsesattest,  De med ovenstående brev bl.a. blev vejledt om, at a-kassen skulle modtage en frigørelsesattest senest 5 uger efter ansættelsens start, hvis De havde et opsigelsesvarsel,  a-kassen modtog en frigørelsesattest den 16. januar 2007,  De den 31. januar 2007 bl.a. oplyste til a-kassen, at De havde sendt frigørelsesattesten til a-kassen sammen med de andre papirer, og  De på møde i direktoratet den 29. juni 2007 oplyste, at De ikke havde modtaget en frigørelsesattest med a-kassens brev af 3. november 2006.
 Ankenævnet har videre lagt til grund, at De efter at være opsagt i Deres fuldtidsansættelse den 3. november 2006 påbegyndte et nyt ansættelsesforhold i den samme virksomhed den 8. november 2006 som timelønnet afløser/tilkaldevikar.
Ankenævnet har endelig lagt til grund, at der i ansættelsesaftalen vedrørende arbejde som afløser fra den 8. november 2006, er henvist til overenskomst mellem [navne udeladt], for så vidt angår bl.a. opsigelsesvarsel.
Det fremgår af overenskomsten, at en timelønnet ansat ikke har noget opsigelsesvarsel, hvis den pågældende ikke har været uafbrudt beskæftiget på samme virksomhed i 0-9 måneder.
 Har den timelønnede haft mere end 9 måneders uafbrudt beskæftigelse i virksomheden har den pågældende et opsigelsesvarsel på 7  21 kalenderdage.
 Efter reglerne kan et medlem, der arbejder på nedsat tid og har et opsigelsesvarsel over for sin arbejdsgiver, kun få supplerende dagpenge, hvis arbejdsgiveren har erklæret at ville se bort fra opsigelsesvarslet, hvis medlemmet opnår arbejde med en længere arbejdstid.
Arbejdsgivers erklæring om at ville se bort fra opsigelsesvarslet skal fremgå af en frigørelsesattest.
Det er en forudsætning for at medlemmet kan få supplerende dagpenge fra første ansættelsesdag, at a-kassen har modtaget arbejdsgivers erklæring senest 5 uger efter, at ansættelsesforholdet er begyndt.
 Ankenævnet finder, at De ifølge Deres ansættelsesvilkår ikke har haft et opsigelsesvarsel over for Deres arbejdsgiver i forbindelse med ansættelsen som timelønnet afløser.
 De opfylder ikke betingelsen om mere end 9 måneders uafbrudt beskæftigelse hos den samme arbejdsgiver, idet De efter det oplyste maksimalt har været beskæftiget uafbrudt hos arbejdsgiveren i ca. 8 måneder.
 Da De ikke anses for at have haft et opsigelsesvarsel er De ikke omfattet af reglerne om frigørelsesattest som en betingelse for ret til udbetaling af supplerende dagpenge.
 Ankenævnet finder på ovennævnte baggrund, at De har ret til supplerende dagpenge fra den 8. november 2006.
R E G L E R Ankenævnet henviser til  § 62, stk. 1, 2 og 6 samt § 65, stk. 1 i lov om arbejdsløshedsforsikring m.v., jf. lovbekendtgørelse nr. 874 af 11. september 2005,  § 15 i Arbejdsdirektoratets bekendtgørelse nr. 516 af 17. juni 2003 med de ændringer, der følger af ændringsbekendtgørelse nr. 920 af 3. oktober 2005,  § 1, stk. 1 og 4 i Arbejdsdirektoratets bekendtgørelse nr. 966 af 8. november 2001 om supplerende dagpenge og  § 1 og § 5 i Arbejdsdirektoratets bekendtgørelse nr. 481 af 10. juni 2003 om en a-kasses pligt til at vejlede.
O P L Y S N I N G E R N E I S A G E N Sagen er afgjort på grundlag af de akter, som ankenævnet har modtaget fra direktoratet samt sekretariatets mødenotat af 21. maj 2008.
På ankenævnets vegne De kan læse om afgørelsens retlige grundlag på de følgende sider.
 Kopi til:
A-kassen Arbejdsdirektoratet Regler Lov om arbejdsløshedsforsikring m.v., jf. lovbekendtgørelse nr. 874 af 11. september 2005:
§ 62. Der kan kun udbetales dagpenge til et medlem, som står til rådighed for arbejdsmarkedet.
Det er en betingelse for at være til rådighed, at medlemmet 1) er aktivt arbejdssøgende, 2) kan og vil overtage arbejde med dags varsel, 3) kan og vil deltage i kontaktforløb og tilbud efter lov om en aktiv beskæftigelsesindsats og 4) giver arbejdsformidlingen de oplysninger, som er nødvendige for, at medlemmet kan formidles arbejde og gives tilbud efter lov om en aktiv beskæftigelsesindsats.
Stk. 2. Dagpenge må ikke udbetales til et medlem, 1) som er sygt eller i øvrigt ude af stand til at påtage sig arbejde af normalt omfang, 2) som aftjener værnepligt eller unddrager sig denne, 3) som ved domstols- eller administrativ afgørelse er berøvet sin frihed, eller som unddrager sig frihedsberøvelse, 4) som forsørges på institution, eller 5) som af anden grund ikke står til rådighed for arbejdsmarkedet.
Stk. 6. Direktøren for Arbejdsdirektoratet fastsætter efter forhandling med Beskæftigelsesrådet nærmere regler for anvendelsen af bestemmelserne i stk. 1 og 2. Der kan herunder fastsættes nærmere bestemmelser om 1) de betingelser, et medlem skal opfylde for at kunne anses for at stå til rådighed for arbejdsmarkedet, 2) medlemmets kontakt med arbejdsløshedskassen, arbejdsformidlingen og andre aktører i forbindelse med den aktive beskæftigelsespolitik samt 3) tab af dagpengeret som følge af manglende rådighed og generhvervelse af dagpengeret.
 § 65. Arbejdsløshedskassen skal vejlede medlemmet om de rettigheder og pligter, der følger af lovens kapitel 7-16, samt om medlemmets rettigheder og pligter i øvrigt efter arbejdsmarkedslovgivningen.
 Arbejdsdirektoratets bekendtgørelse nr. 516 af 17. juni 2003 om rådighed, som ændret ved ændringsbekendtgørelse nr. 920 af 3. oktober 2005:
Supplerende dagpenge og frigørelsesattest § 15. Et medlem, der arbejder på nedsat tid, kan få supplerende dagpenge, hvis arbejdsgiveren ikke har krav på et opsigelsesvarsel.
Stk. 2. Når arbejdsgiveren har krav på et opsigelsesvarsel, kan der udbetales supplerende dagpenge, 1) hvis medlemmets nedsatte arbejdstid til enhver tid kan placeres, så arbejdstiden ikke er til hinder for overtagelse af andet arbejde, eller 2) hvis arbejdsgiveren erklærer at ville se bort fra opsigelsesvarslet i tilfælde af, at medlemmet opnår arbejde med en længere arbejdstid.
Arbejdsgiverens erklæring skal foreligge på en frigørelsesattest, fremgå af arbejdsgiverens meddelelse om arbejdsfordeling eller fremgå af ansættelseskontrakten.
 Stk. 3. En arbejdsgiver anses for at have krav på et opsigelsesvarsel i alle tilfælde, hvor der i et ansættelsesforhold som udgangspunkt gælder et opsigelsesvarsel fra den ansattes side i henhold til lov eller kollektiv overenskomst eller aftale.
Stk. 4. Medlemmet kan få supplerende dagpenge fra ansættelsesforholdets første dag, når dokumentation for, at arbejdsgiveren vil se bort fra et opsigelsesvarsel, er modtaget i a-kassen senest 5 uger efter, at ansættelsesforholdet er begyndt.
De 5 uger regnes fra og med den dag, arbejdsgiveren har krav på et opsigelsesvarsel.
Hvis a-kassen har modtaget dokumentationen efter udløbet af 5-ugers-fristen, kan medlemmet tidligst få supplerende dagpenge fra den dag, a-kassen modtog dokumentationen.
 Arbejdsdirektoratets bekendtgørelse nr. 966 af 8. november 2001 om supplerende dagpenge:
Ret til supplerende dagpenge § 1. Et medlem, der arbejder på nedsat tid, kan få supplerende dagpenge, hvis medlemmet opfylder betingelserne for at få dagpenge.
 Stk. 2. Et fuldtidsforsikret medlem arbejder på nedsat tid, når medlemmets arbejdstid i ugen er kortere end fuld sædvanlig ugentlig arbejdstid.
 Stk. 4. Et medlem, der arbejder på nedsat tid i et ansættelsesforhold med opsigelsesvarsel kan få supplerende dagpenge, hvis medlemmet har afleveret en frigørelsesattest i a-kassen.
 Arbejdsdirektoratets bekendtgørelse nr. 481 af 10. juni 2003 om en a-kasses pligt til at vejlede:
Kapitel 1 Generelle pligter § 1. En a-kasse skal vejlede egne medlemmer om de rettigheder og pligter, som et medlem har efter lov om arbejdsløshedsforsikring m.v., og om rettigheder og pligter i øvrigt efter arbejdsmarkedslovgivningen.
 § 5. En a-kasse skal altid give det enkelte medlem individuel og personlig vejledning, hvis medlemmet har særligt behov herfor.
 Stk. 2. Vejledningen kan under hensyntagen til et medlems behov gives skriftligt eller ved en personlig samtale.
