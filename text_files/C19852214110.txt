Cirkulæreskrivelse om meddelelse om  

 arbejdsophør   kibbutzophold Kommentarer m.v.:
 Arbejdsophør i anledning af et forstående  

 Kibbutzophold er ikke anset for fyldestgørende begrundet, idet et  

 Kibbutzophold ikke kan sidestilles med en etableret uddannelse.
 Meddelelse om afgørelsen:
 En funktionær fratrådte sin stilling ved  

 udgangen af maj måned på grund af Kibbutzophold, men det var ikke  

 endeligt fastlagt, om rejsen skulle finde sted i juni eller juli.
 Arbejdsløshedskassen fandt, at medlemmet i den  

 mellemliggende periode ikke var til rådighed, og pålagde i  

 første omgang også karantæne, hvilket kassen dog senere  

 annullerede.
 Direktoratet tiltrådte, at medlemmet ikke kunne  

 anses for at være til rådighed i perioden inden afrejsen, men  

 fandt yderligere, at medlemmet ikke havde haft en i  

 arbejdsløshedsforsikringslovens forstand fyldestgørende grund  

 til at ophøre med sit arbejde.
 Den sidste del af direktoratets afgørelse blev af  

 arbejdsløshedskassen indbragt for ankenævnet, som  

 tiltrådte direktoratets opfattelse under henvisning til, at et  

 Kibbutzophold ikke kan sidestilles med en etableret uddannelse i  

 arbejdsløshedsforsikringslovens forstand.
