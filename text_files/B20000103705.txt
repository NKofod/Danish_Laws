Bekendtgørelse om uddannelsen til  

 murer I medfør af § 4, stk. 2, i lov om erhvervsuddannelser,  

 jf. lovbekendtgørelse nr. 724 af 25. juli 2000, fastsættes:
Kapitel 1 Uddannelsen § 1. Uddannelsens formål er, at eleven  

 gennem skoleundervisning og praktikuddannelse opnår kompetence som  

 murer.
Uddannelsens mål § 2. Den uddannede murer skal selvstændigt  

 kunne udføre de forekommende murediscipliner inden for nybyggeri,  

 byfornyelse, bygningsrestaureringsopgaver samt reparationsarbejde.
Kapitel 2 Uddannelsens varighed og struktur m.v.
 § 3. Uddannelsen er henført til den  

 erhvervsfaglige fællesindgang for Bygge og Anlæg, jf. § 14,  

 stk. 2, i lov om erhvervsuddannelser.
 Stk. 2. Det faglige udvalg for uddannelsen er Det Faglige  

 Fællesudvalg for Murer-, Stenhugger- og Stukkaturfaget.
 § 4. Uddannelsen varer indtil afslutningen af  

 sidste skoleophold, dog mindst 3 år og 5 måneder, og højst  

 3 år og 11 måneder, jf. dog § 6. Det afsluttende skoleophold  

 placeres i afslutningsårets 1. eller 3. kvartal.
Stk. 2. Uddannelsen omfatter et obligatorisk  

 grundforløb på 20 uger, jf.  

 grundforløbsbekendtgørelsen, og et obligatorisk  

 hovedforløb, der omfatter praktikuddannelse og 35 ugers  

 skoleundervisning.
Eleven kan indlede uddannelsen på skole med et  

 grundforløb eller i en praktikvirksomhed.
For elever med  

 uddannelsesaftale kan skolen opdele det obligatoriske grundforløb i 2  

 gange 10 uger med mellemliggende praktikuddannelse, jf. reglerne om  

 grundforløb.
Stk. 3. Skoleundervisningen i hovedforløbet er opbygget  

 af skoleperioder på 10, 10, 9 og 5 uger, der omfatter grundfag,  

 områdefag, bundne specialefag og valgfag.
Undervisningen omfatter  

 desuden 1 uges skoleperiode med valgfri specialefag.
 Stk. 4. Hovedforløbet kan suppleres med valgfri  

 undervisning (påbygning), jf. erhvervsuddannelseslovens § 12,  

 stk. 4.
 Stk. 5. Varigheden og strukturen efter stk. 1-4 fraviges  

 ved voksenuddannelsesforløb, jf. § 6.
 § 5. Det er en betingelse for at begynde  

 på skoleundervisningen i hovedforløbet, at eleven har  

 gennemført grundforløbet og således efter skolens samlede  

 vurdering har opnået de nødvendige faglige og personlige  

 forudsætninger i grundfagene og de fælles områdefag i  

 henhold til reglerne om grundforløb samt i de områdefag i  

 grundforløbet, der er særlige for hovedforløbet, jf.  

 § 9.
Voksenuddannelsesforløb § 6. For personer, der er fyldt 25 år, som  

 har relevant erhvervserfaring, og for andre med tilsvarende erhvervserfaring,  

 kan skolen efter samråd med det faglige udvalg tilrettelægge et  

 særligt uddannelsesforløb, bestående af perioder med  

 henholdsvis skoleundervisning og praktikuddannelse.
Varigheden af  

 skoleundervisningen inklusive grundforløb eller eventuelt  

 suppleringskursus, jf. § 7, må ikke overstige 55 uger.
 Stk. 2. Skoleundervisningen omfatter grundfag,  

 områdefag, specialefag og valgfag med de fastsatte mål.
§ 7. Det i § 6 nævnte  

 forløb kan indledes med et supplerende kursus efter  

 erhvervsuddannelseslovens § 16 på indtil 20 uger, der har til  

 formål, at eleven på grundlag af forudgående uddannelse og  

 erhvervserfaring opnår kvalifikationer mindst svarende til  

 grundforløbet.
Skolen kan i forbindelse hermed foretage afklaring af  

 elevens praktiske og teoretiske kvalifikationer med henblik på  

 afgørelse om merit i uddannelsesforløbet i et forløb  

 på indtil 2 uger, jf. hovedbekendtgørelsens § 20,  

 stk. 2. Suppleringskurset og afklaringen kan gennemføres uden  

 uddannelsesaftale.
Fritagelse for dele af uddannelsen § 8. Elever kan fritages for dele af uddannelsen  

 på baggrund af relevant uddannelse eller beskæftigelse efter  

 anvisningerne i vejledningen til bekendtgørelsen.
 Stk. 2. Elever kan i øvrigt fritages for dele af  

 uddannelsen efter bekendtgørelse om erhvervsuddannelser  

 (hovedbekendtgørelsen) og bekendtgørelse om merit for visse fag  

 i ungdomsuddannelser mv. (meritbekendtgørelsen).
Kapitel 3 Skoleundervisningen § 9. Grundforløbet omfatter følgende  

 områdefag, der er særlige for hovedforløbet:
 1)	Mureteknik, begynderniveau, 5 uger.
Målet er, at eleven kan a)	udføre almindeligt forekommende murværkskonstruktioner  

 og nødvendige arbejdsfunktioner i forbindelse med  

 tilrettelæggelse, materialebehandling og opførelse, b)	redegøre for de regler, bestemmelser og anvisninger, som  

 gælder for udførelse og kvalitet i  

 murværkskonstruktioner, c)	foretage den fornødne tilrettelæggelse af  

 murværkskonstruktioner og forstår tilrettelæggelsens  

 betydning for både gennemførelsen og kvaliteten af det  

 færdige produkt, d)	udtage, sammensætte og tildanne materialer, som indgår i  

 murværkskonstruktioner, samt anvende de for området forekommende  

 værktøjer og fremstille simple værktøjer og  

 hjælpemidler, e)	udføre pudsearbejde og herunder udkast, vurdere underlag for  

 puds samt nødvendigheden af forudgående behandling og herunder  

 har kendskab til pudsearbejdets betydning for efterfølgende  

 behandlinger som tapetsering og fliseopsætning, og f)	udføre udkradsning og fugearbejde og har kendskab til fugens  

 betydning for murværkets tæthed og udseende.
 § 10. Undervisningen i hovedforløbet  

 omfatter følgende grundfag, jf. bekendtgørelse om  

 grundfag:
 1)	Matematik niveau F, 1,0 uge.
 2)	Fremmedsprog niveau F, 2,0 uger.
 3)	Stil, form og farve 1,5 uge.
 4)	Arbejdsmiljø 2,0 uger.
 5)	Materialeforståelse 1,0 uge.
 6)	Virksomhedslære og innovation niveau F, 1,0 uge.
 7)	Produktudvikling, produktion og service 2,0 uger.
 8)	Samfundsfag niveau F, 1,5 uge.
 Stk. 2. De i stk. 1, nr. 1, 3 og 4, nævnte grundfag  

 påbegyndes i grundforløbet.
 § 11. Undervisningen i hovedforløbet  

 omfatter følgende områdefag:
 1)	Mureteknik, avanceret niveau, 8,5 uger.
Målet er, at eleven kan a)	udføre murværkskonstruktioner i forbindelse med  

 nybyggeri, ombygning og reparationsarbejde, b)	udtage, sammensætte og tildanne de materialer, der  

 indgår i forskellige typer murværkskonstruktioner, c)	udføre pudsearbejde og overfladebehandling i forbindelse med  

 nybyggeri, ombygning og reparationsarbejde, d)	vurdere grundbehandling af gammelt og nyt murværk for  

 udførelse af pudsearbejde og overfladebehandling, e)	udtage og sammensætte de materialer, der indgår i  

 forskellige typer puds- og overfladebehandling, f)	udføre fugearbejde i forbindelse med nybyggeri, ombygning og  

 reparationsarbejde, g)	udtage og sammensætte de materialer, der indgår i  

 forskellige typer fugearbejde.
 2)	Gulv- og flisearbejde, avanceret niveau, 5,0 uger.
Målet er, at eleven kan a)	udføre gulv- og flisearbejde i og uden for vådrum i  

 forbindelse med nybyggeri, ombygning og reparationsarbejde, og b)	udtage og sammensætte de materialer, der indgår i  

 vådrum og betongulve.
 3)	Tegningslære, rutineniveau, 0,5 uge.
Målet er, at eleven kan a)	læse og forstå tegninger udført af byggeriets  

 rådgivere, b)	anvende konstruktiv sans samt kritisk vurdere visuelle indtryk,  

 og c)	udføre tegninger og forstå nødvendigheden af at  

 kommunikere via tegning og ved brug af skitser.
 Stk. 2. Undervisningen i områdefag i  

 hovedforløbet varer i alt 14 uger.
 § 12. Til uddannelsen er knyttet følgende  

 bundne specialefag:
 1)	Tagarbejde, avanceret niveau, 1,5 uge.
Målet er, at eleven efter gældende normer, standarder,  

 regler, anvisninger, sikkerhedskrav og kvalitetskrav kan a)	udføre tagarbejde med materialer, som bruges inden for  

 murerfaget i forbindelse med nybyggeri, ombygning og reparationsarbejde,  

 og b)	udtage og sammensætte de materialer, der indgår i  

 tagarbejde.
 2)	Stillads, rutineniveau, 1,5 uge.
Målet er, at eleven kan a)	opstille de tilhørende stilladstyper af facade- og  

 sværtrørstillads af klasserne 1-6 i forbindelse med eget arbejde  

 i den højde, brugsanvisningen og opstillingsvejledning angiver, i  

 henhold til de til enhver tid gældende love, bekendtgørelser og  

 anvisninger, og b)	opstille stilladser over portåbninger, portalrammer,  

 gitterdragere, ind- og udvendige hjørner, udkragning, net, hejs og  

 affaldsskakt.
§ 13. Undervisningen i hovedforløbet  

 omfatter desuden valgfri specialefag, jf. stk. 2. Skolen  

 fastsætter i den lokale uddannelsesplan, hvilke skoleophold der af  

 hensyn til de nødvendige faglige kvalifikationer evt. skal være  

 gennemført før det enkelte valgfri specialefag.
Den  

 obligatoriske undervisning i valgfri specialefag varer en uge.
 Stk. 2. De valgfri specialefag er:
 1)	Restaurering, grundlæggende niveau, 1 uge.
Målet er, at eleven a)	har kendskab til bygningsrestaurering, herunder kendskab til de  

 særlige forhold, materialer og arbejdsmetoder ved  

 bygningsrestaurering, b)	forstår de særlige problemer ved genetablering af  

 gammelt murværk og tilbygninger med hensyn til patina og puds- og  

 fugetyper anvendt på ældre bygninger samt murede og pudsede  

 gesimser og c)	har kendskab til de bygningsmæssige konstruktioner af  

 æstetisk og arkitektonisk karakter.
 2)	Renovering, avanceret niveau, 1 uge.
Målet er, at eleven a)	kan udføre renovering af almindeligt forekommende  

 murværkskonstruktioner, herunder murværk, forskellige materialer  

 til bagmuren, puds, fliser, gulv, evt. vådrumstætning og  

 fundament, og b)	forstår nødvendigheden af, at det renoverede ikke  

 adskiller sig væsentligt fra det tilstødende.
3)	Yderligere valgfri specialefag, der giver eleven  

 færdigheder i en særlig faglig disciplin i tilknytning til  

 uddannelsens obligatoriske fag eller giver eleven særligt  

 vidtgående kvalifikationer på et af uddannelsens  

 fagområder.
Eleven og virksomheden kan vælge sådanne  

 specialefag efter anvisningerne i vejledningen til bekendtgørelsen,  

 jf. hovedbekendtgørelsen.
 Stk. 3. Skolen fastsætter en frist for valg og omvalg af  

 specialefag, jf. hovedbekendtgørelsen.
§ 14. Undervisningen i hovedforløbet  

 omfatter valgfag.
Undervisningen i valgfag, herunder bedømmelse,  

 følger reglerne for valgfag, jf. hovedbekendtgørelsen.
Valgfag  

 varer i alt 5,0 uger.
 § 15. Skolen kan i samarbejde med det lokale  

 uddannelsesudvalg tilrettelægge den praktiske undervisning  

 således, at dele heraf kan gennemføres i en virksomhed.
 Stk. 2. Såfremt dele af skoleundervisningen  

 gennemføres i en virksomhed, skal dette ske på grundlag af en  

 skriftlig aftale mellem virksomheden og skolen.
Praktikuddannelsen § 16. Målene med praktikuddannelsen er, at  

 eleven opnår færdighed og rutine i arbejdsdiscipliner, metoder,  

 materialer og værktøj, som almindeligvis anvendes inden for  

 murerfaget.
Eleven skal beskæftiges med varierende arbejdsopgaver  

 således, at der gives oplæring i alle arbejdsdiscipliner, og  

 således, at praktikuddannelsen sammen med skoleuddannelsen fører  

 til, at eleven kan nå uddannelsens samlede mål, jf. § 2,  

 stk. 1.
 Uddannelsesbog m.v.
 § 17. De skolevejledninger, som skolen skal  

 udstede efter de enkelte skoleophold, og de praktikerklæringer, som  

 virksomheden skal udstede efter de enkelte praktikophold, skal indgå i  

 elevens uddannelsesbog, jf. hovedbekendtgørelsen og  

 retsbekendtgørelsen.
Kapitel 4 Karaktergivning § 18. Bekendtgørelsen om karakterskala  

 anvendes. 13-skalaen anvendes, medmindre andet fremgår af reglerne om  

 det pågældende fag.
 Stk. 2. Karakteren ved svendeprøven udtrykkes ved en af  

 de betegnelser uden tal, som er angivet i nedenstående skala:
1)	Under 6 Ikke antaget.
2)	6 -   8,9 Antaget.
3)	9 -   9,9 Antaget med ros.
4)	10 - 10,9 Antaget med bronzemedalje.
5)	11 - 13 Antaget med sølvmedalje.
Skolens bedømmelse § 19. Bedømmelse af grundfag følger  

 reglerne herom, jf. grundfagsbekendtgørelsen.
 Stk. 2. Bedømmelse af valgfag følger reglerne  

 for de pågældende fag, jf. hovedbekendtgørelsen.
Stk. 3. Ved afslutningen af et områdefag eller  

 specialefag gives en afsluttende karakter.
Hvis faget afsluttes med eksamen,  

 er den afsluttende karakter eksamenskarakteren, ellers er det en  

 standpunktskarakter.
Stk. 4. Inden afslutningen af grundforløbet og 1. og 3.  

 skoleperiode i hovedforløbet udfører eleven en praktisk opgave,  

 der stilles af skolen inden for grundforløbets eller skoleperiodens  

 område- og specialefag, der er omfattet af §§ 9, 11 eller 12.  

 Elevens øvrige fag kan indgå i opgaven.
En eller to  

 repræsentanter fra det lokale uddannelsesudvalg gennemgår den  

 udførte opgave sammen med læreren og eleven.
Gennemgangen  

 indgår i lærerens endelige bedømmelse, der som led i den  

 løbende bedømmelse indgår i grundlaget for udstedelse af  

 skolevejledning, grundforløbsbevis eller skolebevis.
 Afsluttende prøver (eksamen) m.v.
§ 20. Den afsluttende eksamen, der samtidig  

 udgør en svendeprøve, finder sted i sidste skoleperiode.  

 Bekendtgørelse om eksamensordning ved erhvervsskolerne finder  

 anvendelse.
Eksamen består af en skriftlig prøve og en praktisk  

 prøve.
Stk. 2. Opgaverne stilles af skolen efter samråd med det  

 faglige udvalg.
Elever, der ønsker det, kan få opgaverne  

 læst op.
 Stk. 3. Elevernes løsning af opgaverne bedømmes  

 af en lærer udpeget af skolen og to censorer udpeget af det faglige  

 udvalg.
§ 21. Den skriftlige prøve består af  

 opgaver inden for område- og specialefag.
Skriftligt og elektronisk  

 opslagsmateriale, herunder elevens egne notater, og regnemaskiner må  

 anvendes.
Opgaverne skal løses inden for 6 klokketimer.
§ 22. Den praktiske prøve består af  

 en eller flere fremstillingsopgaver inden for område- og specialefag  

 udført under skoleundervisningen.
Opgaverne skal løses inden  

 for 49 klokketimer.
Opgaverne indeholder nedenstående discipliner med  

 henblik på anvendelse af prøvetiden med den angivne omtrentlige  

 fordeling af tiden:
1)	Murearbejde	55 % 2)	Fugearbejde	7 % 3)	Pudsearbejde	10 % 4)	Flisearbejde	7 % 5)	Gulvarbejde	19 % 6)	Reparationsarbejde	2 % Stk. 2. Ved bedømmelsen af den praktiske prøve  

 lægges vægt på helhedsindtrykket og på hver enkelt af  

 de discipliner, der er nævnt i stk. 1.
 § 23. Karakteren for den skriftlige prøve  

 indgår i den samlede karakter for eksamen (svendeprøven)  

 vægtet med l/6 og karakteren for den praktiske prøve med 5/6.  

 Eleven har bestået, hvis det vægtede gennemsnit uden afrunding er  

 mindst 6. Resultatet af den afsluttende eksamen (svendeprøven)  

 udtrykkes ved en af de betegnelser uden tal, som er angivet i § 18,  

 stk. 2.
Sygeeksamen og ny eksamen (eller prøve) § 24. Sygeeksamen og ny eksamen (omprøve)  

 følger bekendtgørelse om eksamensordning på  

 erhvervsskolerne m.v.
 Stk. 2. Der aflægges kun ny prøve i  

 delprøver, hvor karakteren i den første prøve er under  

 6.
Skolebevis og afsluttende praktikerklæring § 25. Skolebevis udstedes i henhold til  

 hovedbekendtgørelsen og eksamensbekendtgørelsen, når  

 skoleundervisningen er gennemført, og betingelserne i stk. 2 er  

 opfyldt, jf. dog stk. 3.
 Stk. 2. Følgende betingelser skal være opfyldt  

 for udstedelse af skolebevis:
 1)	Eleven skal have opnået et gennemsnit på mindst  

 karakteren 6 i grundfagene ved skolens bedømmelse efter § 19,  

 stk. 1.
 2)	Eleven skal have opnået mindst karakteren 6 i områdefag  

 og specialefag ved skolens bedømmelse efter § 19,  

 stk. 3.
 3)	Den afsluttende prøve skal være bestået med  

 mindst karakteren 6.
 Stk. 3. Hvis betingelsen i stk. 2, nr. 2, ikke er  

 opfyldt, men betingelsen i stk. 2, nr. 3, er opfyldt, udstedes  

 skolebevis, når skolen ud fra en samlet bedømmelse vurderer, at  

 eleven, eventuelt efter supplerende undervisning, opfylder målene for  

 skoleundervisningen.
 § 26. Praktikvirksomheden udsteder afsluttende  

 praktikerklæring, når praktiktiden i virksomheden er afsluttet,  

 jf. § 36 i hovedbekendtgørelsen.
Uddannelsesbevis § 27. Ved uddannelsens afslutning udsteder det  

 faglige udvalg et uddannelsesbevis til eleven som dokumentation for, at  

 eleven har opnået kompetence inden for uddannelsen, jf. § 1.
 Stk. 2. Uddannelsesbeviset udstedes i henhold til  

 hovedbekendtgørelsen og eksamensbekendtgørelsen, når  

 skolebevis er udstedt, jf. § 25, og afsluttende  

 praktikerklæring(er) for praktikuddannelsen er udstedt, jf.  

 § 26.
Kapitel 5 Ikrafttrædelses- og overgangsbestemmelser § 28. Bekendtgørelsen træder i kraft  

 den 1. januar 2001.
 Stk. 2. Samtidig ophæves bekendtgørelse nr. 607  

 af 17. august 1998 om uddannelsen til murer.
 Stk. 3. Den i stk. 2 nævnte bekendtgørelse  

 finder dog anvendelse for elever, der har gennemført 3. skoleperiode  

 på ikrafttrædelsestidspunktet.
 Stk. 4. Skolen fastsætter efter samråd med det  

 lokale uddannelsesudvalg eventuelle overgangsordninger for elever, der er  

 begyndt på uddannelsen efter tidligere regler.
