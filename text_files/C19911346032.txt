 Fra den 1. oktober 1991 vil markfrø og sædekorn i USA blive afvist til  

 videre opformering efter OECD-systemet, hvis det ikke er mærket med  

 OECD-mærkesedler.
USA har ved import af markfrø og sædekorn til videre opformering efter  

 OECD-systemet altid krævet, at frøet skal være certificeret efter  

 OECD-systemet.
OECD-certificering er en nødvendig betingelse for, at det  

 opformerede frø efterfølgende kan importeres af et EF-land.
 Dette har af og til givet problemer for EF-certificeret frø.  

 EF-certificeret frø giver de samme garantier som OECD-certificeret frø, hvad  

 angår sortsrenhed, og hidtil har problemer for dansk frø kunnet løses ved, at  

 Plantedirektoratet har udstedt en erklæring om, at frøet opfyldte kravene for  

 OECD-certificering.
I et brev af 23. maj 1991 har de amerikanske certificeringsmyndigheder  

 meddelt, at USA for fremtiden uden nogen undtagelse vil håndhæve sit krav om  

 OECD-certificering.
I brevet meddeles, at efter den 1. oktober 1991 vil  

 markfrø og sædekorn blive afvist til videre opformering efter OECD-systemet,  

 hvis det ikke er forsynet med OECD-certificeringsmærkesedler.
