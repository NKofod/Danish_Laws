Nr LSF 12 Forslag til Lov om ændring af retsplejeloven, lov om fremgangsmåden ved  

 inddrivelse af skatter og afgifter m.v. og lov om retsafgifter (Arrest og  

 forbud, appel i fogedsager m.v.) Fremsat af justitsministeren (Ninn-Hansen) den 5. oktober 1988 Vedtaget ved tredjebehandling den 1. december 1988 Lov nr. 731 af 07/12/1988 § 1 I lov om rettens pleje, jf. lovbekendtgørelse nr. 567 af 1. september  

 1986, som ændret ved lov nr. 273 af 13. maj 1987, lov nr. 385 og nr. 386 af  

 10. juni 1987 samt lov nr. 420 af 13. juli 1988, foretages følgende  

 ændringer:
 1. I § 9, stk. 3, nr. 5, indsættes efter »konkursboer«:  

 »og begæring om gældssanering«.
 2. § 31, stk. 3, 4. pkt., affattes således:
»Såfremt der fremsættes begæring herom og ingen offentlig interesse  

 findes at tale derimod, kan retten endvidere nedlægge forbud mod, at der sker  

 offentlig gengivelse af navn, stilling eller bopæl for sigtede (tiltalte)  

 eller andre under sagen nævnte personer, eller at den pågældendes identitet  

 på anden måde offentliggøres.« 3. I § 66, stk. 1, udgår »chefen for skiftekontoret under  

 Københavns byret,».
4. I § 214, stk. 2, 1. pkt., ændres »§ 18, 5. pkt.« til:  

 »§ 18, stk. 2, 5. pkt.« 5. I § 449, stk. 1, indsættes efter »§ 448, nr. 1-5 og  

 7-8,»: »samt i sager efter § 448, nr. 6, om  

 forældremyndighed,».
 6. § 453, 2. pkt., affattes således:
»Ved offentlig gengivelse af domme må der ikke ske offentliggørelse  

 af navn, stilling eller bopæl for nogen af de i dommen nævnte personer eller  

 på anden måde offentliggørelse af de pågældendes identitet.« 7. § 456 o, stk. 2, 1. pkt., affattes således:
»Ved offentlig gengivelse af domme i faderskabssager må der ikke ske  

 offentliggørelse af navn, stilling eller bopæl for nogen af de i dommen  

 nævnte personer eller på anden måde offentliggørelse af de pågældendes  

 identitet.« 8. § 473, 1. pkt., affattes således:
»Retten kan bestemme, at der ved offentlig gengivelse af  

 forhandlingen i retten og af dommen ikke må ske offentliggørelse af navn,  

 stilling eller bopæl for nogen af de under sagen nævnte personer eller på  

 anden måde offentliggørelse af de pågældendes identitet.« 9. § 475 g, stk. 2, 1. pkt., affattes således:
»Ved offentlig gengivelse af domme må der ikke ske offentliggørelse  

 af navn, stilling eller bopæl for nogen af de i dommen nævnte personer eller  

 på anden måde offentliggørelse af de pågældendes identitet.« 10. I § 505, stk. 4, ændres »ankes« til:  

 »kæres«.
 11. § 506 og § 536, stk. 4, ophæves.
 12. I § 521, 2. pkt., ændres »anke og kære« til:  

 »kære«.
 13. § 542, stk. 2, affattes således:
»Stk. 2. Fogedretten påser, at auktionen ikke afholdes, før den  

 ordinære kærefrist på 4 uger er udløbet, jf. § 586, stk. 1. Fremlægges bevis  

 for, at nogen af de oprindelige parter inden fristens udløb har kæret  

 udlægsforretningen, stilles auktionen i bero.« 14. §§ 584-586 ophæves.
 15. Kapitel 53 affattes således:
»Kapitel 53 Appel af fogedrettens afgørelser § 584. Afgørelser, der er truffet af en fogedret, kan, medmindre andet er  

 bestemt i loven, kæres til den landsret, i hvis kreds fogedretten ligger.
 Stk. 2. Fogedrettens afgørelse efter § 561, stk. 2-4, § 562, stk.1 og 2, §  

 563, stk. 2, § 569, 4. pkt., § 570, stk. 2, 3. pkt., og stk. 3, § 571, stk.  

 1, § 576, stk. 2, og § 577, stk. 2, kan ikke kæres.
 § 585. Landsrettens afgørelse i en kæresag kan ikke kæres.  

 Justitsministeren kan dog meddele tilladelse til kære, når særlige grunde  

 taler derfor.
Stk. 2. Ansøgning om kæretilladelse skal indgives til Justitsministeriet  

 inden 8 uger, i auktionssager dog inden 4 uger, efter afgørelsen.
I andre  

 sager end auktionssager kan justitsministeren dog undtagelsesvis meddele  

 tilladelse, hvis ansøgning indgives senere, men inden 1 år efter afgørelsen.
 § 586. Kære skal ske inden 4 uger efter, at forretningen er foretaget,  

 eller, hvis forretningen ikke foretages, inden 4 uger efter den afgørelse,  

 som kæres, jf. dog § 219, stk. 3.
 Stk. 2. Er der meddelt tilladelse efter § 585, skal kære ske inden 4 uger  

 efter, at tilladelsen er meddelt ansøgeren.
 Stk. 3. Såfremt kæren går ud på ophævelse af auktion over et luftfartøj,  

 der er registreret i en fremmed stat, som har tiltrådt Genevekonventionen af  

 19. januar 1948, er fristen dog 6 måneder efter salgsdagen, dersom den  

 kærende som grund for ophævelsen påberåber sig, at reglerne i § 544, stk. 2,  

 ikke har været overholdt.
Stk. 4. Iværksættes kære efter fristens udløb, afvises kæren af den ret,  

 hvortil afgørelsen kæres.
Justitsministeren kan dog undtagelsesvis tillade  

 kære indtil 1 år, i auktionssager dog indtil 6 måneder, efter afgørelsen.  

 Kæreskriftet skal i så fald indleveres inden 4 uger efter tilladelsens  

 meddelelse.
 § 587. Reglerne i § 393 og §§ 395-398 finder med de i stk. 2-4 nævnte  

 ændringer tilsvarende anvendelse.
Stk. 2. Kære af afgørelser, der træffes i auktionssager efter auktionens  

 slutning, har opsættende virkning.
Ved kære af afgørelser, der træffes inden  

 auktionens slutning, kan en bestemmelse om opsættende virkning betinges af,  

 at kærende stiller sikkerhed for omkostningerne ved afholdelse af nyt  

 auktionsmøde.
 Stk. 3. Fogedrettens ophævelse af en arrest eller et forbud kan ikke  

 hindres fra at træde i virksomhed ved anvendelse af kære.
Stk. 4. Parterne kan under kæresagen fremsætte påstande, der ikke har  

 været fremsat for fogedretten.
Det gælder dog ikke ved kære af et i medfør af  

 kapitel 57 nedlagt forbud.
 Stk. 5. Under kære af forbud finder § 647, stk. 1, tilsvarende anvendelse.
Stk. 6. Mundtlig forhandling foretages, hvis der efter sagens beskaffenhed  

 findes at være grund dertil.
Fremsætter begge parter begæring om mundtlig  

 forhandling, skal begæringen i almindelighed imødekommes.« 16. I § 610, 1. pkt., ændres »anke eller kære« til:  

 »kære«.
 17. § 611 ophæves.
 18. Kapitel 56 og 57 affattes således:
»Kapitel 56 Arrest § 627. Fogedretten kan foretage arrest til sikkerhed for pengekrav, når 1) der ikke kan foretages udlæg for fordringen og 2) det må antages, at muligheden for senere at opnå dækning ellers vil  

 blive væsentligt forringet.
 § 628. Arrest kan ikke foretages, når det må antages, at fordringen ikke  

 består.
 Stk. 2. I luftfartøjer, fremmede statsskibe og skibsladninger, der  

 tilhører fremmede stater, kan arrest kun foretages efter reglerne herom i  

 anden lovgivning.
 § 629. Inden arrestforretning påbegyndes eller arrest foretages, kan  

 fogedretten bestemme, at fordringshaveren som betingelse for arrest skal  

 stille sikkerhed for den skade og ulempe, som kan påføres skyldneren ved  

 arresten.
 Stk. 2. Fogedretten bestemmer sikkerhedens art og størrelse.
 § 630. Arrest kan afværges eller ophæves, såfremt skyldneren stiller en  

 efter fogedrettens skøn tilstrækkelig sikkerhed for fordringshaverens  

 fordring med tillæg af såvel forfaldne som anslåede renter samt sandsynlige  

 omkostninger i forbindelse med arrestforretningen, arrestsagen og sagen  

 vedrørende fordringen.
 Stk. 2. Inden arrest foretages, opfordrer fogedretten skyldneren eller  

 den, der varetager dennes interesser, jf. § 495, stk. 2, til at afværge  

 arresten ved betaling eller sikkerhedsstillelse.
§ 631. Anmodning om arrest indgives skriftligt til fogedretten.  

 Anmodningen skal indeholde oplysninger om de konkrete omstændigheder, som  

 fordringshaveren vil påberåbe sig, og om de oplysninger, som i øvrigt er  

 nødvendige for sagens behandling.
Anmodningen skal være ledsaget af de  

 dokumenter, der påberåbes.
 Stk. 2. Med hensyn til sagens behandling finder reglerne i § 487, § 488,  

 stk. 3, § 489, § 491, § 492, stk. 1, § 493, stk. 1 og 2, § 494, §§ 495-500, §  

 501, stk. 4 og 5, § 502, stk. 1, nr. 2 og 3, § 503, § 504, nr. 1 og 4, § 505,  

 stk. 2-4, § 507, stk. 2-4, §§ 508-518, § 519, stk. 1, § 520, stk. 1, 1. pkt.,  

 § 523, stk. 2-4, og § 524 tilsvarende anvendelse.
 § 632. Arresten kan kun foretages i så stor en del af skyldnerens formue,  

 som efter fogedrettens skøn er nødvendig til dækning af fordringen med tillæg  

 af såvel forfaldne som anslåede renter og sandsynlige omkostninger i  

 forbindelse med arrestforretningen, arrestsagen og sagen vedrørende  

 fordringen.
 Stk. 2. Fogedretten erklærer de arresterede aktiver for belagt med arrest  

 og vejleder skyldneren om arrestens retsvirkninger, herunder at råden over  

 aktiverne i strid med fordringshaverens ret kan medføre strafansvar.
 Stk. 3. Er skyldneren ikke til stede, kan vejledning ske ved skriftlig  

 meddelelse eller ved tilkendegivelse til den, der varetager skyldnerens  

 interesser, jf. § 495, stk. 2.
§ 633. Fogedretten kan bestemme, at arresteret løsøre skal fratages  

 skyldneren, når det må antages, at muligheden for at opnå dækning ellers vil  

 blive væsentligt forringet.
Løsøret opbevares på fordringshaverens bekostning  

 af fogedretten eller af den, fogedretten bemyndiger dertil.
 Stk. 2. Ved arrest i rede penge tages beløbet i forvaring af fogedretten.
§ 634. Fordringshaveren skal inden en uge efter arresten anlægge retssag  

 om den fordring, for hvilken arrest er gjort, medmindre skyldneren under  

 eller efter arrestforretningen frafalder forfølgning.
Under denne sag skal  

 fordringshaveren endvidere nedlægge særskilt påstand om stadfæstelse af  

 arresten.
 Stk. 2. Verserer der retssag om den pågældende fordring ved 1. instans,  

 skal fordringshaveren inden en uge efter arresten anlægge arrestsag ved samme  

 ret.
Stk. 3. Er der afsagt dom i 1. instans i retssagen om den pågældende  

 fordring, anlægges arrestsagen ved den ret, der har afsagt dommen.
Retten kan  

 i tilfælde af anke udsætte arrestsagens behandling helt eller delvis.
Stk. 4. Skal retssag om den fordring, for hvilken arrest er gjort,  

 anlægges ved udenlandsk domstol, skal sagen anlægges inden to uger efter  

 arresten.
Inden for samme frist anlægges arrestsagen her i landet.
Stk. 5. Verserer der retssag om den pågældende fordring ved udenlandsk  

 domstol, hvis afgørelse må antages at få bindende virkning her i landet, skal  

 påkendelsen af en sag anlagt efter stk. 1 udsættes, indtil der er truffet  

 retskraftig afgørelse i den udenlandske sag.
Retten kan dog straks påkende  

 spørgsmål om, hvorvidt arrestens foretagelse kan stadfæstes.
 Stk. 6. Reglerne i stk. 1-5 finder tilsvarende anvendelse, når arrest er  

 afværget ved sikkerhedsstillelse.
 § 635. Fordringshaverens forpligtelse til at anlægge retssag bortfalder,  

 såfremt skyldneren, efter at arrest er foretaget, kommer under konkurs eller  

 dør og dødsboet tages under offentlig skiftebehandling uden gældsansvar for  

 arvingerne.
 Stk. 2. Fordringshaverens sikkerhedsstillelse i anledning af arresten  

 frigives, såfremt der er forløbet 3 måneder efter arrestens foretagelse eller  

 arrestsagens ophævelse og der ikke fra boets side er anlagt retssag om  

 erstatning.
§ 636. Under arrestsagen påkendes det, om arresten er lovligt gjort.  

 Skyldneren kan under arrestsagen fremsætte alle indsigelser vedrørende  

 arrestens lovlighed.
Behandles spørgsmålet om den pågældende fordring  

 særskilt, skal indsigelser mod fordringens rigtighed dog fremsættes under  

 denne sag.
§ 637. Arresten kan ophæves ved dommen i arrestsagen eller ved dommen  

 vedrørende fordringen.
Arresten bortfalder, når ankefristen er udløbet,  

 medmindre anke er iværksat eller andet er bestemt i dommen.
 § 638. Arresten kan kræves ophævet af fogedretten, såfremt  

 fordringshaveren undlader at anlægge arrestsag eller sag vedrørende  

 fordringen inden de i § 634 nævnte frister, eller såfremt nogen af disse  

 sager afvises eller hæves.
 Stk. 2. Arresten kan ophæves helt eller delvis på grund af omstændigheder,  

 som er indtruffet efter arrestens foretagelse.
 Stk. 3. Forinden arresten ophæves, skal fogedretten så vidt muligt give  

 fordringshaveren lejlighed til at udtale sig.
§ 639. Den, som har opnået arrest på grundlag af en fordring, som viser  

 sig ikke at bestå, skal betale skyldneren erstatning for tab og tort.
Det  

 samme gælder, når arresten bortfalder eller ophæves på grund af efterfølgende  

 omstændigheder, såfremt det må antages, at fordringen ikke bestod.
 Stk. 2. Viser fordringshaverens fordring sig alene at bestå for et mindre  

 beløb, skal fordringshaveren betale skyldneren erstatning for det tab, der  

 følger af, at arresten har haft for stor udstrækning.
 Stk. 3. Er arresten ulovlig af andre grunde, skal fordringshaveren betale  

 skyldneren erstatning for tab og tort, såfremt fordringshaveren burde have  

 undladt at begære arrest.
Stk. 4. Krav efter stk. 1-3 kan gøres gældende som modkrav under  

 arrestsagen eller sagen vedrørende fordringen eller under selvstændigt  

 søgsmål.
Selvstændigt søgsmål, der først kan anlægges, når arresten er  

 ophævet efter § 638 eller endeligt bortfaldet efter § 635 eller § 637, skal  

 anlægges inden 3 måneder efter ophævelsen eller bortfaldet.
 Stk. 5. Reglerne i stk. 1-4 finder tilsvarende anvendelse, når arrest  

 afværges ved sikkerhedsstillelse.
 Stk. 6. Ophæves arresten under kære, kan der ved afgørelsen i kæresagen  

 tillægges skyldneren erstatning efter reglerne i stk. 1-3.
 § 640. Fogedrettens afgørelse kan påkæres efter reglerne i kapitel 53.  

 Kære har ikke opsættende virkning.
Kapitel 57 Forbud § 641. Fogedretten kan ved forbud pålægge private og repræsentanter for  

 stat og kommune i disses egenskab af parter i private retsforhold at undlade  

 handlinger, som strider mod rekvirentens ret.
 Stk. 2. Fogedretten kan i forbindelse med et forbud pålægge den, som  

 forbudet retter sig imod (rekvisitus), at foretage enkeltstående handlinger  

 for at sikre den ved forbudet pålagte undladelsespligt.
 Stk. 3. Med hensyn til luftfartøjer, fremmede statsskibe og  

 skibsladninger, der tilhører fremmede stater, kan forbud kun anvendes efter  

 reglerne herom i anden lovgivning.
 § 642. Forbud kan nedlægges, såfremt det godtgøres eller sandsynliggøres:
1) at de handlinger, der søges forbudt, strider mod rekvirentens ret, 2) at rekvisitus vil foretage de handlinger, som søges forbudt, og 3) at formålet vil forspildes, såfremt rekvirenten henvises til at gøre  

 sin ret gældende ved almindelig rettergang.
 § 643. Forbud kan ikke nedlægges, når det skønnes, at lovens almindelige  

 regler om straf og erstatning og eventuelt en af rekvisitus tilbudt sikkerhed  

 yder rekvirenten tilstrækkeligt værn.
 Stk. 2. Fogedretten kan nægte at nedlægge forbud, såfremt det vil påføre  

 rekvisitus skade eller ulempe, der står i åbenbart misforhold til  

 rekvirentens interesse i forbudets nedlæggelse.
 § 644. Fogedretten kan bestemme, at rekvirenten som betingelse for  

 forbudets nedlæggelse skal stille sikkerhed for den skade og ulempe, som kan  

 påføres rekvisitus ved forbudet.
 Stk. 2. Fogedretten bestemmer sikkerhedens art og størrelse.
Stk. 3. Har fogedretten stillet krav om sikkerhed, nedlægges forbudet  

 først, når den forlangte sikkerhed er stillet.
Fogedretten giver parterne  

 meddelelse om tidspunktet for forbudets nedlæggelse, såfremt dette tidspunkt  

 ikke allerede er meddelt i et retsmøde, jf. § 162.
 § 645. Fogedretten yder efter anmodning rekvirenten bistand til forbudets  

 opretholdelse, herunder ved at hindre, at et forbud overtrædes, og ved at  

 tilintetgøre, hvad der er foretaget i strid med forbudet.
 Stk. 2. Fogedretten kan beslaglægge rørligt gods, såfremt det anvendes  

 eller har været anvendt ved overtrædelse af forbudet, eller såfremt der er  

 bestemte grunde til at antage, at det vil blive anvendt til sådant formål.
 Stk. 3. Det beslaglagte opbevares på rekvirentens bekostning af  

 fogedretten eller af den, fogedretten bemyndiger hertil.
Stk. 4. Fogedretten kan betinge beslaglæggelse af, at rekvirenten stiller  

 sikkerhed for de i stk. 3 nævnte omkostninger.
Beslaglæggelse kan endvidere  

 betinges af, at en i medfør af § 644 fastsat sikkerhed forhøjes.
 § 646. Anmodning om forbud indgives til fogedretten i den retskreds, hvor  

 rekvisitus har hjemting, jf. §§ 235-240. Har rekvisitus ikke hjemting her i  

 landet, eller vedrører anmodningen alene bistand eller beslaglæggelse efter §  

 645, finder § 487 tilsvarende anvendelse.
Stk. 2. Med hensyn til sagens behandling finder § 248, § 344, § 348, §  

 349, § 354, stk. 3, § 491, stk. 1, 1. pkt., § 492, stk. 1, § 493, stk. 1 og  

 2, § 494, stk. 1 og 4, § 495, stk. 1, 1. pkt., og stk. 3, § 499, § 500 og §  

 502, stk. 1, nr. 2 og 3, tilsvarende anvendelse.
Under behandlingen af en  

 anmodning om bistand eller beslaglæggelse efter § 645 finder tillige § 491,  

 stk. 3, § 494, stk. 2, § 495, stk. 2, § 497 og § 498 tilsvarende anvendelse.
 § 647. Fogedretten kan afskære en bevisførelse, som findes uforenelig med  

 hensynet til forretningens fremme.
Stk. 2. Tilbagekalder rekvirenten sin anmodning, eller gennemføres forbud  

 ikke, eller ophæves et nedlagt forbud under fogedsagen, træffes efter  

 anmodning bestemmelse om sagsomkostninger.
Bestemmelserne i kapitel 30 finder  

 tilsvarende anvendelse.
§ 648. De regler, som i §§ 634-639 er fastsat om arrest, finder  

 tilsvarende anvendelse.
Fristen i § 634, stk. 1, for anlæggelse af retssag er  

 dog 2 uger.
 Stk. 2. Fogedretten vejleder rekvisitus om retsvirkningerne af forbudet,  

 herunder at overtrædelse af forbudet kan medføre strafansvar efter § 651,  

 stk. 1.
§ 649. Ved dommen i forbudssagen eller ved dommen i en i medfør af § 651  

 anlagt sag træffes bestemmelse om, hvorledes der skal forholdes med  

 beslaglagt rørligt gods.
En sådan bestemmelse kan også træffes ved ophævelse  

 af et forbud i medfør af § 648, jf. § 638. Ved afgørelsen kan det beslaglagte  

 tilbagegives rekvisitus, eller det kan konfiskeres.
Sker der konfiskation,  

 kan det konfiskerede efter anmodning anvendes til dækning af rekvirentens  

 erstatningskrav.
 § 650. Fogedrettens afgørelser, der træffes ved kendelse, kan kæres efter  

 reglerne i kapitel 53. Kære har ikke opsættende virkning.
 § 651. Den, der forsætligt overtræder et fogedforbud, kan under en af  

 rekvirenten anlagt sag idømmes straf af bøde eller hæfte og i forbindelse  

 hermed dømmes til at betale erstatning.
 Stk. 2. Reglen i stk. 1 finder tilsvarende anvendelse over for den, der  

 forsætligt yder rekvisitus bistand til at overtræde et fogedforbud.
 Stk. 3. Spørgsmålet om idømmelse af straf eller erstatning kan udsættes,  

 indtil forbudssagen er afgjort.
 § 652. Reglerne om arrest anvendes, såfremt der fremsættes anmodning om  

 forbud mod en fordrings udbetaling, et skibs afsejling eller en genstands  

 flytning eller anden rådighedsudøvelse over genstanden og formålet hermed er  

 at opnå sikkerhed for fyldestgørelse af et pengekrav.
 § 653. I sager, der er omfattet af De Europæiske Fællesskabers forordning  

 3842/86 af 1. december 1986 om foranstaltninger med henblik på forbud mod  

 varemærkeforfalskede varers overgang til fri omsætning, er fogedretterne  

 kompetent myndighed, jf. art. 3 i forordningen.
Stk. 2. Justitsministeren kan fastsætte bestemmelser, der er nødvendige  

 for domstolenes anvendelse af De Europæiske Fællesskabers forordninger om  

 foranstaltninger med henblik på forbud mod varemærkeforfalskede varers  

 overgang til fri omsætning.« § 2 I lov nr. 278 af 26. maj 1976 om fremgangsmåden ved inddrivelse af skatter  

 og afgifter m.v. affattes § 6, stk. 3, således:
»Stk. 3. Under forretningen kan indsigelser fremsættes over for  

 pante- eller toldfogden, der underretter fogedretten om indsigelserne.
Efter  

 forretningen kan indsigelser fremsættes over for fogedretten.
Fristen for  

 fremsættelse af indsigelser er 4 uger fra forretningens foretagelse.  

 Oversiddes fristen, afviser fogedretten indsigelsen.
Justitsministeren kan  

 dog undtagelsesvis indtil 1 år efter forretningen tillade, at en indsigelse  

 behandles.
Begæring herom skal i så fald indleveres til fogedretten inden 4  

 uger efter tilladelsens meddelelse.
Fogedrettens afgørelse om indsigelser kan  

 kæres til landsretten efter reglerne i retsplejelovens kapitel 53.« § 3 I lov om retsafgifter, jf. lovbekendtgørelse nr. 534 af 18. august 1986,  

 som ændret ved lov nr. 342 af 1. juli 1988, ophæves § 52 og § 56.
§ 4 Stk. 1. Loven træder i kraft den 1. januar 1989. Retsplejelovens § 653 som  

 affattet ved § 1, nr. 18, træder dog i kraft dagen efter bekendtgørelsen i  

 Lovtidende.
 Stk. 2. Er anmodning om arrest eller forbud indgivet til fogedretten før  

 lovens ikrafttræden, finder de hidtil gældende regler anvendelse.
Oprindeligt fremsat forslag § 1 I lov om rettens pleje, jf. lovbekendtgørelse nr. 567 af 1. september 1986  

 som ændret ved lov nr. 273 af 13. maj 1987, lov nr. 385 og nr. 386 af 10.  

 juni 1987 samt lov nr. 420 af 13. juli 1988, foretages følgende ændringer:
 1. I § 9, stk. 3, nr. 5, indsættes efter »konkursboer«:  

 »og begæring om gældssanering«.
 2. § 31, stk. 3, 4. pkt., affattes således:
»Såfremt der fremsættes begæring herom, og ingen offentlig interesse  

 findes at tale derimod, kan retten endvidere nedlægge forbud mod, at der sker  

 offentlig gengivelse af navn, stilling eller bopæl for sigtede (tiltalte)  

 eller andre under sagen nævnte personer, eller at den pågældendes identitet  

 på anden måde offentliggøres.« 3. I § 66, stk. 1, udgår: »chefen for skiftekontoret under  

 Københavns byret,».
 4. I § 214, stk. 2, 1. pkt., ændres »§ 18, 5. pkt.« til:  

 »§ 18, stk. 2, 5. pkt.«.
 5. I § 449, stk. 1, indsættes efter »§ 448, nr. 1-5 og  

 7-8,»: »samt i sager efter § 448, nr. 6, om  

 forældremyndighed,».
 6. § 453, 2. pkt., affattes således:
»Ved offentlig gengivelse af domme må der ikke ske offentliggørelse  

 af navn, stilling eller bopæl for nogen af de i dommen nævnte personer eller  

 på anden måde offentliggørelse af de pågældendes identitet.« 7. § 456 o, stk. 2, 1. pkt., affattes således:
»Ved offentlig gengivelse af domme i faderskabssager må der ikke ske  

 offentliggørelse af navn, stilling eller bopæl for nogen af de i dommen  

 nævnte personer eller på anden måde offentliggørelse af de pågældendes  

 identitet.« 8. § 473, 1. pkt., affattes således:
»Retten kan bestemme, at der ved offentlig gengivelse af  

 forhandlingen i retten og af dommen ikke må ske offentliggørelse af navn,  

 stilling eller bopæl for nogen af de under sagen nævnte personer eller på  

 anden måde offentliggørelse af de pågældendes identitet.« 9. § 475 g, stk. 2, 1. pkt., affattes således:
»Ved offentlig gengivelse af domme må der ikke ske offentliggørelse  

 af navn, stilling eller bopæl for nogen af de i dommen nævnte personer eller  

 på anden måde offentliggørelse af de pågældendes identitet.« 10. I § 505, stk. 4, ændres »ankes« til:  

 »kæres«.
 11. § 506 og § 536, stk. 4, ophæves.
 12. I § 521, 2. pkt., ændres »anke og kære« til:  

 »kære«.
 13. § 542, stk. 2, affattes således:
»Stk. 2. Fogedretten påser, at auktionen ikke afholdes før den  

 ordinære kærefrist på 4 uger er udløbet, jf. § 586, stk. 1. Fremlægges bevis  

 for, at nogen af de oprindelige parter inden fristens udløb har kæret  

 udlægsforretningen, stilles auktionen i bero.« 14. §§ 584-586 ophæves.
 15. Kapitel 53 affattes således:
»Kapitel 53 Appel af fogedrettens afgørelser § 584. Afgørelser, der er truffet af en fogedret, kan, medmindre andet er  

 bestemt i loven, kæres til den landsret, i hvis kreds fogedretten ligger.
 Stk. 2. Fogedrettens afgørelse efter § 561, stk. 2-4, § 562, stk.1 og 2, §  

 563, stk. 2, § 569, 4. pkt., § 570, stk. 2, 3. pkt., og stk. 3, § 571, stk.  

 1, § 576, stk. 2, og § 577, stk. 2, kan ikke kæres.
 § 585. Landsrettens afgørelse i en kæresag kan ikke kæres.  

 Justitsministeren kan dog meddele tilladelse til kære, når særlige grunde  

 taler derfor.
Stk. 2. Ansøgning om kæretilladelse skal indgives til Justitsministeriet  

 inden 8 uger, i auktionssager dog inden 4 uger, efter afgørelsen.
I andre  

 sager end auktionssager kan justitsministeren dog undtagelsesvis meddele  

 tilladelse, hvis ansøgning indgives senere, men inden 1 år efter afgørelsen.
 § 586. Kære skal ske inden 4 uger efter, at forretningen er foretaget,  

 eller, hvis forretningen ikke foretages,inden 4 uger efter den afgørelse, som  

 kæres, jf. dog § 219, stk. 3.
 Stk. 2. Er der meddelt tilladelse efter § 585, skal kære ske inden 4 uger  

 efter, at tilladelsen er meddelt ansøgeren.
 Stk. 3. Såfremt kæren går ud på ophævelse af auktion over et luftfartøj,  

 der er registreret i en fremmed stat, som har tiltrådt Genevekonventionen af  

 19. januar 1948, er fristen dog 6 måneder efter salgsdagen, dersom den  

 kærende som grund for ophævelsen påberåber sig, at reglerne i § 544, stk. 2,  

 ikke har været overholdt.
Stk. 4. Iværksættes kære efter fristens udløb, afvises kæren af den ret,  

 hvortil afgørelsen kæres.
Justitsministeren kan dog undtagelsesvis tillade  

 kære indtil 1 år, i auktionssager dog indtil 6 måneder, efter afgørelsen.  

 Kæreskriftet skal i så fald indleveres inden 4 uger efter tilladelsens  

 meddelelse.
 § 587. Reglerne i § 393 og §§ 395-398 finder med de i stk. 2-4 nævnte  

 ændringer tilsvarende anvendelse.
Stk. 2. Kære af afgørelser, der træffes i auktionssager efter auktionens  

 slutning, har opsættende virkning.
Ved kære af afgørelser, der træffes inden  

 auktionens slutning, kan en bestemmelse om opsættende virkning betinges af,  

 at kærende stiller sikkerhed for omkostningerne ved afholdelse af nyt  

 auktionsmøde.
 Stk. 3. Fogedrettens ophævelse af en arrest eller et forbud kan ikke  

 hindres fra at træde i virksomhed ved anvendelse af kære.
Stk. 4. Parterne kan under kæresagen fremsætte påstande, der ikke har  

 været fremsat for fogedretten.
Det gælder dog ikke ved kære af et i medfør af  

 kapitel 57 nedlagt forbud.
 Stk. 5. Under kære af forbud finder § 647, stk. 1, tilsvarende anvendelse.
Stk. 6. Mundtlig forhandling foretages, hvis der efter sagens beskaffenhed  

 findes at være grund dertil.
Fremsætter begge parter begæring om mundtlig  

 forhandling, skal begæringen i almindelighed imødekommes.« 16. I § 610, 1. pkt., ændres »anke eller kære« til:  

 »kære«.
 17. § 611 ophæves.
 18. Kapitel 56 og 57 affattes således:
»Kapitel 56 Arrest § 627. Fogedretten kan foretage arrest til sikkerhed for pengekrav, når 1) der ikke kan foretages udlæg for fordringen, og 2) det må antages, at muligheden for senere at opnå dækning ellers vil  

 blive væsentligt forringet.
 § 628. Arrest kan ikke foretages, når det må antages, at fordringen ikke  

 består.
 Stk. 2. I luftfartøjer, fremmede statsskibe og skibsladninger, der  

 tilhører fremmede stater, kan arrest kun foretages efter reglerne herom i  

 anden lovgivning.
 § 629. Inden arrestforretning påbegyndes, eller arrest foretages, kan  

 fogedretten bestemme, at fordringshaveren som betingelse for arrest skal  

 stille sikkerhed for den skade og ulempe, som kan påføres skyldneren ved  

 arresten.
 Stk. 2. Fogedretten bestemmer sikkerhedens art og størrelse.
 § 630. Arrest kan afværges eller ophæves, såfremt skyldneren stiller en  

 efter fogedrettens skøn tilstrækkelig sikkerhed for fordringshaverens  

 fordring med tillæg af såvel forfaldne som anslåede renter samt sandsynlige  

 omkostninger i forbindelse med arrestforretningen, arrestsagen og sagen  

 vedrørende fordringen.
 Stk. 2. Inden arrest foretages, opfordrer fogedretten skyldneren eller  

 den, der varetager dennes interesser, jf. § 495, stk. 2, til at afværge  

 arresten ved betaling eller sikkerhedsstillelse.
§ 631. Anmodning om arrest indgives skriftligt til fogedretten.  

 Anmodningen skal indeholde oplysninger om de konkrete omstændigheder, som  

 fordringshaveren vil påberåbe sig, og om de oplysninger, som i øvrigt er  

 nødvendige for sagens behandling.
Anmodningen skal være ledsaget af de  

 dokumenter, der påberåbes.
 Stk. 2. Med hensyn til sagens behandling finder reglerne i § 487, § 488,  

 stk. 3, § 489, § 491, § 492, stk. 1, § 493, stk. 1 og 2, § 494, §§ 495-500, §  

 501, stk. 4 og 5, § 502, stk. 1, nr. 2 og 3, § 503, § 504, nr. 1 og 4, § 505,  

 stk. 2-4, § 507, stk. 2-4, §§ 508-518, § 519, stk. 1, § 520, stk. 1, 1. pkt.,  

 § 523, stk. 2-4, og § 524 tilsvarende anvendelse.
 § 632. Arresten kan kun foretages i så stor en del af skyldnerens formue,  

 som efter fogedrettens skøn er nødvendig til dækning af fordringen med tillæg  

 af såvel forfaldne som anslåede renter og sandsynlige omkostninger i  

 forbindelse med arrestforretningen, arrestsagen og sagen vedrørende  

 fordringen.
 Stk. 2. Fogedretten erklærer de arresterede aktiver for belagt med arrest  

 og vejleder skyldneren om arrestens retsvirkninger, herunder at råden over  

 aktiverne i strid med fordringshaverens ret kan medføre strafansvar.
 Stk. 3. Er skyldneren ikke til stede, kan vejledning ske ved skriftlig  

 meddelelse eller ved tilkendegivelse til den, der varetager skyldnerens  

 interesser, jf. § 495, stk. 2.
§ 633. Fogedretten kan bestemme, at arresteret løsøre skal fratages  

 skyldneren, når det må antages, at muligheden for at opnå dækning ellers vil  

 blive væsentligt forringet.
Løsøret opbevares på fordringshaverens bekostning  

 af fogedretten eller af den, fogedretten bemyndiger dertil.
 Stk. 2. Ved arrest i rede penge tages beløbet i forvaring af fogedretten.
§ 634. Fordringshaveren skal inden en uge efter arresten anlægge retssag  

 om den fordring, for hvilken arrest er gjort, medmindre skyldneren under  

 eller efter arrestforretningen frafalder forfølgning.
Under denne sag skal  

 fordringshaveren endvidere nedlægge særskilt påstand om stadfæstelse af  

 arresten.
 Stk. 2. Verserer der retssag om den pågældende fordring ved 1. instans,  

 skal fordringshaveren inden en uge efter arresten anlægge arrestsag ved samme  

 ret.
Stk. 3. Er der afsagt dom i 1. instans i retssagen om den pågældende  

 fordring, anlægges arrestsagen ved den ret, der har afsagt dommen.
Retten kan  

 i tilfælde af anke udsætte arrestsagens behandling helt eller delvis.
Stk. 4. Skal retssag om den fordring, for hvilken arrest er gjort,  

 anlægges ved udenlandsk domstol, skal sagen anlægges inden to uger efter  

 arresten.
Inden for samme frist anlægges arrestsagen her i landet.
Stk. 5. Verserer der retssag om den pågældende fordring ved udenlandsk  

 domstol, hvis afgørelse må antages at få bindende virkning her i landet, skal  

 påkendelsen af en sag anlagt efter stk. 1 udsættes, indtil der er truffet  

 retskraftig afgørelse i den udenlandske sag.
Retten kan dog straks påkende  

 spørgsmål om, hvorvidt arrestens foretagelse kan stadfæstes.
 Stk. 6. Reglerne i stk. 1-5 finder tilsvarende anvendelse, når arrest er  

 afværget ved sikkerhedsstillelse.
 § 635. Fordringshaverens forpligtelse til at anlægge retssag bortfalder,  

 såfremt skyldneren, efter at arrest er foretaget, kommer under konkurs eller  

 dør, og dødsboet tages under offentlig skiftebehandling uden gældsansvar for  

 arvingerne.
 Stk. 2. Fordringshaverens sikkerhedsstillelse i anledning af arresten  

 frigives, såfremt der er forløbet 3 måneder efter arrestens foretagelse eller  

 arrestsagens ophævelse, og der ikke fra boets side er anlagt retssag om  

 erstatning.
§ 636. Under arrestsagen påkendes det, om arresten er lovlig gjort.  

 Skyldneren kan under arrestsagen fremsætte alle indsigelser vedrørende  

 arrestens lovlighed.
Behandles spørgsmålet om den pågældende fordring  

 særskilt, skal indsigelser mod fordringens rigtighed dog fremsættes under  

 denne sag.
§ 637. Arresten kan ophæves ved dommen i arrestsagen eller ved dommen  

 vedrørende fordringen.
Arresten bortfalder, når ankefristen er udløbet,  

 medmindre anke er iværksat, eller andet er bestemt i dommen.
 § 638. Arresten kan kræves ophævet af fogedretten, såfremt  

 fordringshaveren undlader at anlægge arrestsag eller sag vedrørende  

 fordringen inden de i § 634 nævnte frister, eller såfremt nogen af disse  

 sager afvises eller hæves.
 Stk. 2. Arresten kan ophæves helt eller delvis på grund af omstændigheder,  

 som er indtruffet efter arrestens foretagelse.
 Stk. 3. Forinden arresten ophæves, skal fogedretten så vidt muligt give  

 fordringshaveren lejlighed til at udtale sig.
§ 639. Den, som har opnået arrest på grundlag af en fordring, som viser  

 sig ikke at bestå, skal betale skyldneren erstatning for tab og tort.
Det  

 samme gælder, når arresten bortfalder eller ophæves på grund af efterfølgende  

 omstændigheder, såfremt det må antages, at fordringen ikke bestod.
 Stk. 2. Viser fordringshaverens fordring sig alene at bestå for et mindre  

 beløb, skal fordringshaveren betale skyldneren erstatning for det tab, der  

 følger af, at arresten har haft for stor udstrækning.
 Stk. 3. Er arresten ulovlig af andre grunde, skal fordringshaveren betale  

 skyldneren erstatning for tab og tort, såfremt fordringshaveren burde have  

 undladt at begære arrest.
Stk. 4. Krav efter stk. 1-3 kan gøres gældende som modkrav under  

 arrestsagen eller sagen vedrørende fordringen eller under selvstændigt  

 søgsmål.
Selvstændigt søgsmål, der først kan anlægges, når arresten er  

 ophævet efter § 638 eller endeligt bortfaldet efter § 635 eller § 637, skal  

 anlægges inden 3 måneder efter ophævelsen eller bortfaldet.
 Stk. 5. Reglerne i stk. 1-4 finder tilsvarende anvendelse, når arrest  

 afværges ved sikkerhedsstillelse.
 Stk. 6. Ophæves arresten under kære, kan der ved afgørelsen i kæresagen  

 tillægges skyldneren erstatning efter reglerne i stk. 1-3.
 § 640. Fogedrettens afgørelse kan påkæres efter reglerne i kapitel 53.  

 Kære har ikke opsættende virkning.
Kapitel 57 Forbud § 641. Fogedretten kan ved forbud pålægge private og repræsentanter for  

 stat og kommune i disses egenskab af parter i private retsforhold at undlade  

 handlinger, som strider mod rekvirentens ret.
 Stk. 2. Fogedretten kan i forbindelse med et forbud pålægge den, som  

 forbudet retter sig imod (rekvisitus), at foretage enkeltstående handlinger  

 for at sikre den ved forbudet pålagte undladelsespligt.
 Stk. 3. Med hensyn til luftfartøjer, fremmede statsskibe og  

 skibsladninger, der tilhører fremmede stater, kan forbud kun anvendes efter  

 reglerne herom i anden lovgivning.
 § 642. Forbud kan nedlægges, såfremt det godtgøres eller sandsynliggøres:
1) at de handlinger, der søges forbudt, strider mod rekvirentens ret, 2) at rekvisitus vil foretage de handlinger, som søges forbudt, og 3) at formålet vil forspildes, såfremt rekvirenten henvises til at gøre  

 sin ret gældende ved almindelig rettergang.
 § 643. Forbud kan ikke nedlægges, når det skønnes, at lovens almindelige  

 regler om straf og erstatning og eventuelt en af rekvisitus tilbudt sikkerhed  

 yder rekvirenten tilstrækkeligt værn.
 Stk. 2. Fogedretten kan nægte at nedlægge forbud, såfremt det vil påføre  

 rekvisitus skade eller ulempe, der står i åbenbart misforhold til  

 rekvirentens interesse i forbudets nedlæggelse.
 § 644. Fogedretten kan bestemme, at rekvirenten som betingelse for  

 forbudets nedlæggelse skal stille sikkerhed for den skade og ulempe, som kan  

 påføres rekvisitus ved forbudet.
 Stk. 2. Fogedretten bestemmer sikkerhedens art og størrelse.
Stk. 3. Har fogedretten stillet krav om sikkerhed, nedlægges forbudet  

 først, når den forlangte sikkerhed er stillet.
Fogedretten giver parterne  

 meddelelse om tidspunktet for forbudets nedlæggelse, såfremt dette tidspunkt  

 ikke allerede er meddelt i et retsmøde, jf. § 162.
 § 645. Fogedretten yder efter anmodning rekvirenten bistand til forbudets  

 opretholdelse, herunder ved at hindre, at et forbud overtrædes, og ved at  

 tilintetgøre, hvad der er foretaget i strid med forbudet.
 Stk. 2. Fogedretten kan beslaglægge rørligt gods, såfremt det anvendes  

 eller har været anvendt ved overtrædelse af forbudet, eller såfremt der er  

 bestemte grunde til at antage, at det vil blive anvendt til sådant formål.
 Stk. 3. Det beslaglagte opbevares på rekvirentens bekostning af  

 fogedretten eller af den, fogedretten bemyndiger hertil.
Stk. 4. Fogedretten kan betinge beslaglæggelse af, at rekvirenten stiller  

 sikkerhed for de i stk. 3 nævnte omkostninger.
Beslaglæggelse kan endvidere  

 betinges af, at en i medfør af § 644 fastsat sikkerhed forhøjes.
 § 646. Anmodning om forbud indgives til fogedretten i den retskreds, hvor  

 rekvisitus har hjemting, jf. §§ 235-240. Har rekvisitus ikke hjemting her i  

 landet, eller vedrører anmodningen alene bistand eller beslaglæggelse efter §  

 645, finder § 487 tilsvarende anvendelse.
Stk. 2. Med hensyn til sagens behandling finder § 248, § 344, § 348, §  

 349, § 354, stk. 3, § 491, stk. 1, 1. pkt., § 492, stk. 1, § 493, stk. 1 og  

 2, § 494, stk. 1 og 4, § 495, stk. 1, 1. pkt., og stk. 3, § 499, § 500 og §  

 502, stk. 1, nr. 2 og 3, tilsvarende anvendelse.
Under behandlingen af en  

 anmodning om bistand eller beslaglæggelse efter § 645 finder tillige § 491,  

 stk. 3, § 494, stk. 2, § 495, stk. 2, § 497 og § 498 tilsvarende anvendelse.
 § 647. Fogedretten kan afskære en bevisførelse, som findes uforenelig med  

 hensynet til forretningens fremme.
Stk. 2. Tilbagekalder rekvirenten sin anmodning, eller gennemføres forbud  

 ikke, eller ophæves et nedlagt forbud under fogedsagen, træffes efter  

 anmodning bestemmelse om sagsomkostninger.
Bestemmelserne i kapitel 30 finder  

 tilsvarende anvendelse.
§ 648. De regler, som i §§ 634-639 er fastsat om arrest, finder  

 tilsvarende anvendelse.
Fristen i § 634, stk. 1, for anlæggelse af retssag er  

 dog 2 uger.
 Stk. 2. Fogedretten vejleder rekvisitus om retsvirkningerne af forbudet,  

 herunder at overtrædelse af forbudet kan medføre strafansvar efter § 651,  

 stk. 1.
§ 649. Ved dommen i forbudssagen eller ved dommen i en i medfør af § 651  

 anlagt sag træffes bestemmelse om, hvorledes der skal forholdes med  

 beslaglagt rørligt gods.
En sådan bestemmelse kan også træffes ved ophævelse  

 af et forbud i medfør af § 648, jf. § 638. Ved afgørelsen kan det beslaglagte  

 tilbagegives rekvisitus, eller det kan konfiskeres.
Sker der konfiskation,  

 kan det konfiskerede efter anmodning anvendes til dækning af rekvirentens  

 erstatningskrav.
 § 650. Fogedrettens afgørelser, der træffes ved kendelse, kan kæres efter  

 reglerne i kapitel 53. Kære har ikke opsættende virkning.
 § 651. Den, der forsætligt overtræder et fogedforbud, kan under en af  

 rekvirenten anlagt sag idømmes straf af bøde eller hæfte og i forbindelse  

 hermed dømmes til at betale erstatning.
 Stk. 2. Reglen i stk. 1 finder tilsvarende anvendelse over for den, der  

 forsætligt yder rekvisitus bistand til at overtræde et fogedforbud.
 Stk. 3. Spørgsmålet om idømmelse af straf eller erstatning kan udsættes,  

 indtil forbudssagen er afgjort.
 § 652. Reglerne om arrest anvendes, såfremt der fremsættes anmodning om  

 forbud mod en fordrings udbetaling, et skibs afsejling eller en genstands  

 flytning eller anden rådighedsudøvelse over genstanden, og formålet hermed er  

 at opnå sikkerhed for fyldestgørelse af et pengekrav.
 § 653. I sager, der er omfattet af De Europæiske Fællesskabers forordning  

 3842/86 af 1. december 1986 om foranstaltninger med henblik på forbud mod  

 varemærkeforfalskede varers overgang til fri omsætning, er fogedretterne  

 kompetent myndighed, jf. art. 3 i forordningen.
Stk. 2. Justitsministeren kan fastsætte bestemmelser, der er nødvendige  

 for domstolenes anvendelse af De Europæiske Fællesskabers forordninger om  

 foranstaltninger med henblik på forbud mod varemærkeforfalskede varers  

 overgang til fri omsætning.« § 2 I lov nr. 278 af 26. maj 1976 om fremgangsmåden ved inddrivelse af skatter  

 og afgifter m.v. affattes § 6, stk. 3, således:
»Stk. 3. Under forretningen kan indsigelser fremsættes over for  

 pante- eller toldfogeden, der underretter fogedretten om indsigelserne.
Efter  

 forretningen kan indsigelser fremsættes over for fogedretten.
Fristen for  

 fremsættelse af indsigelser er 4 uger fra forretningens foretagelse.  

 Oversiddes fristen, afviser fogedretten indsigelsen.
Justitsministeren kan  

 dog undtagelsesvis indtil 1 år efter forretningen tillade, at en indsigelse  

 behandles.
Begæring herom skal i så fald indleveres til fogedretten inden 4  

 uger efter tilladelsens meddelelse.
Fogedrettens afgørelse om indsigelser kan  

 kæres til landsretten efter reglerne i retsplejelovens kapitel 53.« § 3 I lov om retsafgifter, jf. lovbekendtgørelse nr. 534 af 18. august 1986  

 som ændret ved lov nr. 342 af 1. juli 1988, ophæves § 52 og § 56.
§ 4 Stk. 1. Loven træder i kraft den 1. januar 1989. Retsplejelovens § 653 som  

 affattet ved § 1, nr. 18, træder dog i kraft dagen efter bekendtgørelsen i  

 Lovtidende.
 Stk. 2. Er anmodning om arrest eller forbud indgivet til fogedretten før  

 lovens ikrafttræden, finder de hidtil gældende regler anvendelse.
Bemærkninger til lovforslaget Almindelige bemærkninger 1. Indledning Lovforslagets hovedformål er at gennemføre en almindelig revision og  

 modernisering af retsplejelovens fogedretlige regler om arrest og forbud og i  

 den forbindelse foretage en skærpelse af betingelserne for at benytte disse  

 såkaldte foreløbige retsmidler.
 Endvidere foreslås en ændring af appelreglerne i fogedsager, således at  

 appel af fogedrettens afgørelser alene skal kunne foretages ved kære og ikke  

 som i dag enten ved anke eller kære.
 Lovforslaget er en videreførelse af det revisionsarbejde af fogedreglerne,  

 der blev igangsat ved lovændringer i 1976 og 1978. Ved lov nr. 258 af 26. maj  

 1976 blev der således gennemført en almindelig revision af retsplejelovens  

 regler om udlæg (kapitlerne 45, 46 og 47), og ved lov nr. 291 af 8. juni 1978  

 indførtes nye regler om tvangsauktion over fast ejendom (kapitlerne 51 og  

 52). Lovændringerne byggede på betænkning nr. 634/1971 om udlæg og udpantning  

 og betænkning nr. 800/1977 om tvangsauktion over fast ejendom.
De nu foreslåede ændringer bygger på betænkning nr. 1107/1987 om arrest og  

 forbud.
Betænkningen er udarbejdet af en arbejdsgruppe under Retsplejerådet  

 og tiltrådt af Retsplejerådet.
Forslagene om ændrede appelregler i fogedsager  

 bygger på Retsplejerådets udtalelse fra oktober 1986, der er optaget som  

 bilag 4 til betænkningen.
Lovforslaget er i det væsentligste uændret i forhold til det forslag til  

 lov om ændring af retsplejeloven m.v. (L 133), der blev fremsat den 18.  

 december 1987, jf.
Folketingstidende 1987-88, 1. samling, sp. 4423, og tillæg  

 A, sp. 2637. Lovforslaget var til første behandling den 22. januar 1988, jf.  

 FT sp. 5443.
Ændringerne består i, at det tidligere lovforslags § 1, nr. 1-4, om  

 retternes sammensætning m.v. er udskudt til et senere lovforslag sammen med  

 eventuelle yderligere ændringer af disse bestemmelser.
Endvidere er der i §  

 1, nr. 1, 3-5, 8, 9 og 12, medtaget nogle lovtekniske ændringer af  

 retsplejeloven.
Endelig er der foretaget to mindre ændringer af forslagene  

 til § 587, stk. 6, og § 648, stk. 1, i retsplejeloven.
Om baggrunden herfor  

 henvises til bemærkningerne til disse bestemmelser.
 I det følgende gives der en redegørelse for hovedpunkterne i lovforslaget,  

 idet der i øvrigt henvises til betænkningens mere detaljerede gennemgang af  

 gældende ret og baggrunden for og indholdet af de foreslåede ændringer.
2. Arrest Formålet med at foretage arrest i en skyldners formue er at søge at sikre,  

 at der er nogle af skyldnerens aktiver tilbage på det tidspunkt, hvor en  

 gældsforpligtelse kan være fastslået ved dom.
Ved en arrest søges det således sikret, at den, der har et krav, der kan  

 opgøres i penge, senere kan gøre udlæg i bestemte af skyldnerens aktiver, som  

 fogeden under arrestforretningen har noteret i fogedprotokollen.
Efter en  

 arrest må skyldneren ikke sælge aktiverne, og hvis skyldneren alligevel gør  

 det, vil der kunne blive tale om strafansvar, ligesom aktiverne vil kunne  

 kræves udleveret fra erhververen, selv om denne er i god tro.
Derimod  

 beskytter arresten ikke over for de af skyldnerens øvrige kreditorer, der vil  

 gøre udlæg i aktivet, inden den, der har gjort arrest, selv har tilvejebragt  

 et grundlag for at gøre udlæg gennem en dom eller et forlig.
De foreslåede ændringer af retsplejelovens kapitel 56 om arrest er i vidt  

 omfang udtryk for en sproglig modernisering og præcisering af reglernes  

 anvendelse på grundlag af den retspraksis, der har udviklet sig.
Samtidig  

 foreslås en ændring på de punkter, hvor de hidtidige reglers anvendelse har  

 givet anledning til berettiget kritik eller har haft uheldige virkninger.
2.1. Betingelserne for at foretage arrest Efter den gældende retsplejelovs § 612 kan arrest foretages til sikkerhed  

 for pengekrav , enten når rekvirentens fordring er forfalden uden at være  

 betalt, eller når en skyldner ved dispositioner over sine aktiver bringer  

 rekvirentens fyldestgørelsesmulighed i fare.
Herudover kræves, at der (endnu)  

 ikke kan foretages udlæg for kravet.
Det er blevet kritiseret, at arrest som foreløbigt retsmiddel kan  

 misbruges, navnlig i tilfælde, hvor arrestbegæringen alene støttes på, at  

 rekvirenten har en forfalden fordring på skyldneren.
Der henvises i den  

 forbindelse til, at arresten kan anvendes som pressionsmiddel mod skyldneren  

 og som en genvej til et hurtigt udlæg på grundlag af et under  

 arrestforretningen indgået retsforlig.
Efter § 636, stk. 2, kan den, som uden  

 rimelig anledning har ladet foretage arrest, ikke få erstattet sine  

 sagsomkostninger.
Denne regel, der tilsigter at hindre fremkomsten af  

 ugrundede arrestbegæringer, virker imidlertid ikke efter hensigten i de  

 situationer, hvor der i fogedretten indgås et retsforlig om forfaldne  

 fordringer, hvis fyldestgørelse ikke har været truet af skyldnerens  

 dispositioner.
Retsplejerådet har på denne baggrund overvejet, hvorledes man på den ene  

 side kan forhindre omgåelse af retsordenens almindelige regler for  

 retsforfølgning af forfaldne fordringer og på den anden side ikke afskære en  

 fordringshaver fra at anvende arrest, såfremt muligheden for fyldestgørelse  

 trues af skyldnerens dispositioner.
Rådet kan ikke anbefale at indføre  

 bestemmelser, som helt eller delvis gør det umuligt at indgå eksegible  

 retsforlig (forlig, der kan fuldbyrdes) under en arrestforretning, da en  

 sådan løsning vil indebære et markant brud med domstolenes traditionelle ret  

 og pligt til at mægle forlig.
Man finder derimod, at mulighederne for misbrug  

 vil kunne imødegås ved at skærpe betingelserne for anvendelse af arrest.
 Det foreslås derfor, at arrest generelt betinges af, at der foreligger en  

 aktuel grund til at antage, at skyldneren ved sine dispositioner vil bringe  

 fordringshaverens fyldestgørelsesmulighed i fare.
Herved præciseres arrestens formål som et foreløbigt retsmiddel.
Det er  

 alene i disse tilfælde, at der er grundlag for at fravige de almindelige  

 regler om tvangsfuldbyrdelse.
En sådan formulering af arrestbetingelserne vil  

 sammen med muligheden for erstatning i nogen grad fjerne fordringshaverens  

 incitament til at misbruge arrestinstituttet, men vil ikke afskære  

 berettigede krav om arrest.
Fordringshaveren skal i fogedretten efter forslaget kunne antageliggøre,  

 at muligheden for senere fyldestgørelse væsentligt forringes, hvis arrest  

 ikke foretages.
Fordringshaveren skal således kunne henvise til konkrete  

 omstændigheder vedrørende skyldnerens personlige eller økonomiske forhold,  

 som antageliggør, at arrestbetingelsen er opfyldt.
Som eksempler herpå nævnes  

 oplysninger om, at skyldneren agter varigt at tage ophold i udlandet,  

 tilfælde, hvor en forretningsdrivende skyldner foretager usædvanlige  

 realisationer af sine aktiver eller usædvanlige forretningsmæssige  

 dispositioner, og endelig tilfælde, hvor skyldneren direkte tilkendegiver at  

 ville lægge hindringer i vejen for fordringshaverens fyldestgørelse.
I betænkningen anføres i øvrigt, at en skærpelse af mulighederne for at  

 gøre arrest må ses i sammenhæng med fordringshaverens mulighed for i  

 kontraktsforhold at vurdere medkontrahentens soliditet og muligheden for i  

 sådanne tilfælde at sikre sig fortrinsret til fyldestgørelse i  

 medkontrahentens aktiver i forbindelse med ydelse af kredit sammenholdt med  

 konkurslovens omstødelsesregler.
Endvidere må behovet for at kunne gøre  

 arrest for forfaldne fordringer antages i nogen grad at være mindsket som  

 følge af udlægsreformen i 1976, navnlig derved, at grundlaget for udlæg blev  

 udvidet, jf. § 478, og den ved § 486, stk. 2, indførte adgang til fremrykket  

 tvangsfuldbyrdelse.
 Justitsministeriet kan tiltræde Retsplejerådets forslag, og lovforslaget  

 er derfor udformet i overensstemmelse hermed (§ 627).
2.2. Regler om bevisrisikoen for fordringens eksistens og om  

 sikkerhedsstillelse Efter de gældende regler er det ikke en betingelse for at foretage arrest,  

 at fordringshaveren i fogedretten skal kunne godtgøre eller sandsynliggøre  

 sin fordring mod skyldneren.
Er fordringshaveren ikke i stand til i  

 fogedretten at føre det fornødne bevis, må fordringshaveren imidlertid stille  

 sikkerhed for sit eventuelle erstatningsansvar, hvis det under en senere  

 retssag skulle vise sig, at kravet ikke består.
Fogeden skal alene nægte at  

 gennemføre arrestforretningen, hvis der fremkommer oplysninger under  

 fogedforretningen af en sådan art, at fogedretten må skønne, at fordringen  

 ikke består.
Skyldneren har i øvrigt bevisbyrden herfor, og adgangen til at  

 føre bevis er i den forbindelse begrænset af den almindelige fogedretlige  

 regel herom i § 501.
Retsplejerådet har overvejet, om der bør stilles beviskrav til fordringens  

 eksistens, således at fordringshaveren i fogedretten skal sandsynliggøre  

 eller godtgøre sin fordring mod skyldneren.
Der stilles imidlertid ikke  

 forslag herom, da den fornødne bevisførelse i givet fald vil kunne være af et  

 meget betydeligt omfang.
Adgangen til at foretage arrest ville i høj grad  

 blive besværliggjort, og der ville blive tale om en øget belastning af  

 fogedretterne.
Skyldnerens interesser skønnes tilstrækkeligt tilgodeset ved  

 de nuværende regler om sikkerhedsstillelse og erstatning samt en foreslået  

 adgang til appel, jf. nedenfor.
Arresten foregriber alene et økonomisk opgør  

 mellem sagens parter, og der findes derfor ikke samme behov for en sådan  

 prøvelse af grundlaget for fordringshaverens begæring, som det foreslås  

 nedenfor i forbudssagerne, og heller ikke hensynet til de øvrige kreditorer  

 taler for en indgående bevisførelse.
 Retsplejerådet - og Justitsministeriet - foreslår derfor, at det  

 nugældende system opretholdes, således at arrest kan foretages - eventuelt  

 mod sikkerhedsstillelse - medmindre skyldneren inden for rammerne af den  

 tilladte bevisførelse kan godtgøre, at fordringen ikke består.
Retsplejerådet foreslår som udgangspunkt ingen ændringer i reglerne om  

 sikkerhedsstillelse.
Dog foreslås tilvejebragt udtrykkelig hjemmel for, at  

 fogeden kan justere kravet til sikkerhed, indtil arresten er foretaget, men  

 ikke efter dette tidspunkt.
Begrundelsen herfor er, at det kan være  

 vanskeligt allerede før arrestforretningens påbegyndelse at bedømme alle  

 forhold af betydning for fastsættelsen af sikkerhedens størrelse.
Det præciseres i øvrigt, at fogedretten bør foretage en konkret bedømmelse  

 med hensyn til sikkerhedens art og størrelse, således at sikkerheden ikke  

 fastsættes urealistisk høj.
Der henvises til forslaget til § 629.
2.3. Arrestforretningens gennemførelse Retsplejerådet foreslår, at der under en arrestforretning i videst muligt  

 omfang anvendes samme regler som ved udlægsforretninger, således at der  

 gennemføres en regelforenkling i overensstemmelse med den modernisering, der  

 fandt sted ved udlægsreformen i 1976. Da de gældende regler om fremgangsmåden  

 ved foretagelse af arrest i øvrigt ikke har givet anledning til kritik,  

 foreslås disse regler videreført.
Efter udlægsreglerne fastsætter fogedretten tid og sted for forretningens  

 foretagelse.
Efter de gældende regler skal en arrestforretning som hovedregel  

 påbegyndes på skyldnerens bopæl.
Indførelse af samme regel som for  

 udlægsforretningerne vil medføre den fordel, at fogedretten i større og mere  

 komplicerede arrestforretninger kan beramme sagen til foretagelse på  

 hovedkontoret i tilfælde, hvor der må forventes en mere omfattende  

 bevisførelse.
Efter retsmidlets karakter vil der dog ofte være behov for at  

 påbegynde arrestforretningen som udgående fogedforretning uden forudgående  

 underretning af skyldneren.
Dette kan have betydning både af hensyn til en  

 hurtig indgriben over for skyldnerens dispositioner og for rekvirentens  

 muligheder for at sandsynliggøre, at der foreligger en aktuel grund til at  

 antage, at skyldneren ved sine dispositioner vil bringe fordringshaverens  

 fyldestgørelsesmulighed i fare.
 Ved lovforslaget foreslås derfor, at der anvendes samme fremgangsmåde ved  

 arrestforretninger som ved udlægsforretninger i de tilfælde, hvor dette er  

 muligt (§ 631, stk. 2).
2.4. Appel af fogedrettens afgørelser i arrestsager En rekvirent kan efter den gældende § 645 påkære fogedrettens nægtelse af  

 at foretage arrest efter de almindelige regler i kapitel 53. Endvidere kan  

 fogedrettens ophævelse af en arrest på grund af efterfølgende omstændigheder  

 appelleres efter § 640, stk. 3. Det er imidlertid kun i disse to situationer,  

 der er mulighed for at appellere.
Skyldneren har ikke mulighed for at  

 appellere en foretagen arrest eller fogedrettens nægtelse af at ophæve en  

 arrest på grund af efterfølgende omstændigheder.
 Retsplejerådet finder, at dette er i strid med det to-instansprincip, der  

 i øvrigt gælder i fogedsager, og at hensynet til skyldneren taler for at  

 ændre det gældende system, navnlig når henses til det ofte lange tidsrum, som  

 kan hengå, inden der foreligger en endelig afgørelse i justifikationssagen.  

 Det nuværende appelsystem fører således til, at skyldneren ikke under appel  

 kan få efterprøvet, om arresten er foretaget i genstande omfattet af f.eks.  

 reglerne om trangsbeneficiet, ligesom skyldneren er afskåret fra at få  

 efterprøvet fogedrettens afgørelse om fordringshaverens sikkerhedsstillelse.
 Retsplejerådet foreslår på denne baggrund, at der åbnes adgang til at  

 påkære fogedrettens afgørelser under arrestsagen i overensstemmelse med  

 reglerne i kapitel 53.
 Justitsministeriet er af de anførte grunde enig med Retsplejerådet i, at  

 hensynet til skyldneren i afgørende grad taler for, at der gives denne en  

 appelmulighed, og der er derfor i forslaget til § 640 medtaget en bestemmelse  

 om kæreadgang efter reglerne i kapitel 53 med tilføjelse om, at kære ikke har  

 opsættende virkning.
3. Forbud Formålet med et fogedforbud er at værne en rettighedshaver mod, at en  

 anden foretager handlinger, som strider mod rettighedshaverens ret.
Forbudet  

 sikrer en hurtig indgriben i tiden, indtil rettighedshaveren kan opnå dom  

 for, at den pågældende ikke er berettiget til at foretage nærmere beskrevne  

 handlinger.
Forskellen mellem arrest og forbud består således navnlig i, at  

 rettighedshaveren gennem en arrest sikrer et pengekrav og gennem et forbud  

 overholdelsen af en undladelsespligt.
 Anvendelsen af forbud har i de senere år givet anledning til omtale og  

 kritik navnlig i de såkaldte benzinsager, hvor benzinselskaber har fået  

 nedlagt forbud over for en række benzinforhandlere, fordi de havde indgået  

 overenskomst om forhandling af benzinprodukter fra et andet benzinselskab.
3.1. Forbudsbetingelser og beviskrav Efter de gældende regler kan forbud nedlægges mod handlinger, der strider  

 mod rekvirentens ret, når der er grund til at antage, at rekvisitus (den  

 forbudet retter sig imod) vil krænke denne ret.
Retsplejerådet finder, at der ved fastlæggelsen af, under hvilke  

 betingelser der skal åbnes mulighed for nedlæggelse af forbud, i første række  

 må tages hensyn til rekvirentens interesse i hurtigt og effektivt at kunne  

 bringe en iværksat eller truende retskrænkelse til ophør.
Reglerne om forbud  

 bør dog også i videst muligt omfang sikre en afgørelse, der er forsvarlig i  

 forhold til rekvisitus.
Retsplejerådet foreslår ingen ændring i de grundlæggende betingelser for  

 at nedlægge forbud, men derimod en skærpelse af kravene til beviserne for, at  

 betingelserne er opfyldt.
Selv om bevisførelsen i forbudssager ofte finder  

 sted i langt videre omfang end normalt i fogedsager, er det efter den  

 herskende opfattelse i teori og praksis en tilstrækkelig betingelse for  

 nedlæggelse af forbud, at rekvirentens ret kan være krænket.
I mangel  

 af fyldestgørende bevis kan forbudssagen således fremmes, hvis rekvirenten  

 stiller sikkerhed for den skade og ulempe, som forbudet kan forårsage for  

 rekvisitus.
Efter motiverne til de gældende regler fandt man dennes  

 interesser tilstrækkeligt værnet ved en sådan sikkerhedsstillelse og ved  

 kravet om, at justifikationssag skal anlægges inden en uge efter forbudets  

 nedlæggelse.
Retsplejerådet anfører, at det ud fra et retssikkerhedsynspunkt må  

 forekomme uantageligt, at man - som det har været fremført - kan købe sig til  

 et forbud uden at kunne sandsynliggøre, at betingelserne herfor er opfyldt.  

 Endvidere kan det anføres, at justifikationssagen efter sin art meget vel kan  

 strække sig over et meget langt tidsrum, hvor forbudet står ved magt, hvortil  

 kommer, at forbudet bevarer sin retsvirkning, såfremt en dom i 1. instans  

 ankes.
Forbudet kan derfor være forbundet med meget betydelige  

 skadevirkninger for rekvisitus, og disse skadevirkninger kan ikke altid  

 kompenseres ved ikendelse af en erstatning under justifikationssagen.
Retsplejerådet finder ikke, at man bør opstille et krav om, at rekvirenten  

 allerede under forbudssagen fuldt ud skal kunne godtgøre sin ret som  

 betingelse for nedlæggelse af forbud.
Et sådant krav ville berøve forbudet  

 dets effektivitet som retsmiddel mod en truende retskrænkelse, og i øvrigt  

 ville det i mange sager medføre en bevisførelse, der ligger uden for  

 fogedrettens nuværende rammer.
 I stedet foreslår Retsplejerådet, at beviskravene skærpes, således at  

 forbud kun kan nedlægges, hvis rekvirenten godtgør eller sandsynliggør, at  

 betingelserne herfor foreligger.
 Justitsministeriet kan af de anførte grunde tiltræde Retsplejerådets  

 forslag, og lovforslaget er derfor udformet i overensstemmelse hermed (§  

 642).
3.2. Forhold, der udelukker nedlæggelse af forbud De foreløbige retsmidler forudsættes alene at skulle tages i anvendelse  

 for at forhindre retstab hos rekvirenten ved at skulle afvente almindelig  

 rettergang.
De foreløbige retsmidler er således subsidiære i forhold til den  

 sædvanlige fremgangsmåde med domserhvervelse og efterfølgende  

 tvangsfuldbyrdelse på grundlag af dommen.
Retsplejerådet finder, at forbudets  

 subsidiære karakter bør komme til udtryk i lovteksten, og foreslår, at der i  

 loven indsættes en bestemmelse, hvorefter rekvirenten skal godtgøre eller  

 sandsynliggøre, at han udsættes for retstab, såfremt han henvises til at gøre  

 sin ret gældende ved almindelig rettergang.
Efter den gældende retstilstand kan et forbud ikke nedlægges, når det  

 skønnes, at den ret, der ønskes værnet, er tilstrækkelig beskyttet af regler  

 om straf eller om erstatningsansvar i forbindelse med sikkerhedsstillelse for  

 den skade, som rekvisitus måtte tilføje rekvirenten.
Begrundelsen herfor er,  

 at forbudsinstituttet opfattes som et supplerende led i retshåndhævelsen, der  

 alene bør anvendes, hvis de almindelige regler om straf og erstatning ikke  

 slår til.
Retsplejerådet finder, at truslen om straf og erstatningsansvar kun i  

 begrænset omfang vil udgøre et tilstrækkeligt værn for rekvirenten.
For at  

 understrege forbudsinstituttets subsidiære karakter i forhold til andre  

 retsmidler finder man dog, at det fortsat bør være reglen, at forbudet ikke  

 kan nedlægges, hvis en trussel om idømmelse af straf eller betaling af  

 erstatning i sig selv må antages at afholde rekvisitus fra at foretage de  

 handlinger, som begæringen om forbud retter sig imod.
Det er i teorien antaget, at adgangen til at nedlægge forbud er begrænset  

 af en proportionalitetsgrundsætning, således at fogedretten kan nægte at  

 nedlægge forbud i tilfælde, hvor der består et åbenbart misforhold mellem  

 rekvirentens interesse i forbudets nedlæggelse og den skade og ulempe, som  

 forbudet vil påføre rekvisitus.
Retsplejerådet foreslår denne  

 proportionalitetsgrundsætning lovfæstet.
Det fremhæves dog, at en sådan regel  

 må have karakter af en undtagelsesregel, som kun bringes i anvendelse i de få  

 tilfælde, hvor der består en betydelig forskel mellem rekvirentens interesse  

 i forbudets nedlæggelse og dets mulige skadevirkninger for rekvisitus.
Justitsministeriet er enig i, at forbudet i almindelighed vil være et  

 subsidiært retsmiddel.
Det bør dog understreges, at adgangen til fogedforbud  

 kan være den primære retsbeskyttelse over for krænkelse af visse rettigheder,  

 eksempelvis immaterialrettigheder, hvor muligheden for straf eller erstatning  

 oftest ikke yder et tilstrækkeligt værn.
Justitsministeriet kan endvidere  

 tiltræde, at en proportionalitetsgrundsætning lovfæstes som en  

 undtagelsesbestemmelse.
 Forslaget til § 642, nr. 3, og 643 svarer derfor til Retsplejerådets  

 forslag.
3.3. Rettigheder, der kan håndhæves ved forbud Skønt hovedformålet med et fogedforbud er at sikre en hurtig og effektiv  

 håndhævelse af undladelsespligter, er det i retspraksis antaget, at der i  

 forbindelse med nedlæggelse af et forbud kan pålægges rekvisitus  

 accessoriske, klart angivne handlepligter af forholdsvis underordnet  

 betydning.
Der har her været tale om retablering af forskellige fysiske  

 forhold, som har været nødvendige for at gennemføre en effektiv håndhævelse  

 af undladelsespligten, eksempelvis nedtagelse af skilte i forbindelse med et  

 forbud mod skiltning og fjernelse af færdselsspærringer i forbindelse med  

 forbud mod ændring af færdsel.
 Retsplejerådet finder, at denne retstilstand bør opretholdes, og foreslår,  

 at der tilvejebringes udtrykkelig lovhjemmel for at pålægge rekvitus at  

 foretage enkeltstående handlinger af forholdsvis underordnet betydning for at  

 sikre den ved et forbud pålagte undladelsespligt.
 Justitsministeriet kan tiltræde Retsplejerådets forslag, som er medtaget i  

 lovforslaget som § 641, stk. 2.
3.4. Appel af fogedrettens afgørelser i forbudssager Som for arrestsagerne er der efter gældende ret alene en adgang for  

 rekvirenten til at appellere fogedrettens nægtelse af at nedlægge forbud og  

 således ingen appeladgang for rekvisitus.
Retsplejerådet foreslår, at der  

 gives rekvisitus adgang til at appellere et nedlagt forbud i overensstemmelse  

 med det i fogedsager og retssager i øvrigt gældende to-instansprincip.  

 Endvidere kan anføres, at rekvirentens pligt til inden (efter forslaget) to  

 uger at anlægge justifikationssag ikke yder rekvisitus tilstrækkelig  

 beskyttelse, da der ofte kan hengå et meget langt tidsrum, inden endelig  

 afgørelse træffes i justifikationssagen.
 Af hensyn til retsmidlets effektivitet bør appel fra rekvisitus ikke  

 tillægges opsættende virkning, men det bør sikres, at appelsagen behandles  

 hurtigst muligt, og det bør endvidere sikres, at appelsagen i alt væsentligt  

 behandles på samme grundlag som i fogedretten, således at justifikationssagen  

 ikke overflødiggøres.
Efter gældende ret har parterne under påkære af en fogedafgørelse fri  

 adgang til at fremkomme med nyt bevismateriale og adgang til at fremsætte nye  

 påstande og fremføre nye anbringender.
Rådet foreslår på dette punkt, at det  

 kun skal være ved kære af fogedrettens nægtelse af at nedlægge forbud, at der  

 skal være adgang til at nedlægge nye påstande under hensyn til de  

 vanskeligheder, en fri adgang til at fremkomme med nye påstande under  

 kæresagen ellers ville rejse med hensyn til formuleringen af påstanden i  

 justifikationssagen.
Justitsministeriet kan tilslutte sig, at der også i forbudssagerne  

 indføres en appeladgang for rekvisitus, og man er enig i, at en sådan  

 appeladgang med de foreslåede begrænsninger vil være forenelig med hensynene  

 til såvel retsmidlets effektivitet som den efterfølgende prøvelse af forbudet  

 under en justifikationssag.
Lovforslaget er derfor udformet i  

 overensstemmelse hermed (§ 650 sammenholdt med § 587, stk. 4 og 5).
3.5. Straf for overtrædelse af forbud Såfremt rekvisitus overtræder et nedlagt forbud, har rekvirenten mulighed  

 for at anlægge privat straffesag mod rekvisitus med påstand om straf af bøde  

 eller hæfte og i forbindelse hermed efter omstændighederne erstatning.
Retten  

 har dog mulighed for at udsætte den private straffesag, indtil forbudssagen  

 (justifikationssagen) er afgjort, jf. § 650, stk. 1.
 Der er blevet rejst kritik mod, at en straffesag kan gennemføres, uanset  

 det eventuelt senere fastslås, at fogedforbudet har været ulovligt.
Af hensyn til forbudsinstituttets effektivitet finder Retsplejerådet, at  

 det er af afgørende betydning, at en overtrædelse af forbudet er selvstændigt  

 strafsanktioneret.
Man kan ikke anbefale, at en eventuel straffesag altid  

 skal udsættes, indtil justifikationssagen er afgjort.
Straffesagen bør  

 fremmes, hvis et i øvrigt velmotiveret forbud ellers må befrygtes at miste  

 sin effektivitet.
Risikoen for, at rekvisitus straffes for overtrædelse af et  

 forbud, der har været ulovligt, må antages at blive mindsket gennem de øvrige  

 forslag til skærpelse af beviskravene for rekvirentens ret og forslaget om  

 kæreadgang også for rekvisitus.
 Justitsministeriet kan af de af Retsplejerådet anførte grunde tiltræde, at  

 retstilstanden på dette punkt forbliver uændret, jf. forslaget til § 651,  

 stk. 1 og 3.
3.6. Håndhævelse af nedlagte forbud Efter den gældende § 650, stk. 2, skal politiet på forbudsrekvirentens  

 begæring yde bistand til forbudets håndhævelse ved at hindre rekvisitus i at  

 foretage overtrædelseshandlinger og ved at tilintetgøre, hvad der måtte være  

 foretaget i strid med forbudet.
Denne bestemmelse har givet anledning til kritik, idet det bl.a. i  

 forbindelse med de såkaldte benzinsager fra rekvisitus har været anført, at  

 det er urimeligt, at private parter i kontraktsforhold kan rekvirere  

 politiets bistand til et forbuds opretholdelse.
Omvendt har det fra  

 rekvirentens side været anført, at politiet ikke ydede tilstrækkelig bistand  

 ved håndhævelse af forbudet.
Endvidere har politiet gjort gældende, at  

 bistand til håndhævelse af forbud på begæring af rekvirenten falder uden for  

 politiets naturlige virkefelt.
Retsplejerådet foreslår på denne baggrund, at reglerne ændres således, at  

 det er fogedretten, der efter rekvirentens anmodning skal yde bistand til  

 forbudets opretholdelse, herunder ved at hindre, at et forbud overtrædes, og  

 ved at tilintetgøre, hvad der er foretaget i strid med forbudet.
Såfremt  

 denne bistand forudsætter politiets medvirken, bør det - i lighed med hvad  

 der i øvrigt gælder for fogedsager - være op til fogedretten at angive  

 politiets opgaver.
Rådet præciserer, at den bistand, der skal ydes, må være hjemlet i det  

 nedlagte forbud, idet fogedrettens bistand i modsat fald vil få karakter af  

 en genoptagelse af forbudssagen.
De foranstaltninger, som kan komme på tale,  

 vil have karakter af fysiske handlinger, som i sig selv er egnede til at  

 hindre overtrædelseshandlinger.
Som eksempel nævnes plombering af  

 benzinstandere, således som det er forekommet i de såkaldte benzinsager.  

 Såfremt rekvisitus ved forbudet er pålagt at foretage enkeltstående  

 handlinger for at sikre den ved forbudet pålagte undladelsespligt, bør  

 fogedretten kunne lade de nødvendige handlinger foretage for rekvirentens  

 regning.
Retsplejerådet anser det for tvivlsomt, om de nugældende bestemmelser  

 afgiver hjemmel for beslaglæggelse af genstande, som benyttes til  

 overtrædelseshandlinger.
Det findes imidlertid ubetænkeligt at tilvejebringe  

 udtrykkelig hjemmel herfor, idet det samtidig forudsættes, at der enten under  

 justifikationssagen eller under en privat anlagt straffesag af domsretten  

 tages endelig stilling til, hvorledes der skal forholdes med det beslaglagte.  

 På grund af forbudets foreløbige karakter vil det være nødvendigt, at  

 fogedretten tager det beslaglagte i sin varetægt, men således, at  

 opbevaringen finder sted på rekvirentens bekostning.
Fogedretten bør kunne  

 betinge beslaglæggelse af, at rekvirenten stiller sikkerhed for disse  

 omkostninger.
Da en beslaglæggelse vil kunne forøge et eventuelt  

 erstatningskrav mod rekvirenten, såfremt forbudet viser sig at være ulovligt  

 nedlagt, bør fogedretten endvidere kunne betinge beslaglæggelsen af, at  

 rekvirenten stiller sikkerhed for de yderligere erstatningskrav, som kan  

 følge af beslaglæggelsen.
 Lovforslaget er udformet i overensstemmelse med Retsplejerådets forslag (§  

 645 og § 649).
4.1. Appelregler i fogedsager Retsplejerådet har som nævnt i indledningen i oktober 1986 afgivet en  

 udtalelse om appelregler i fogedsager, der er medtaget som bilag 4 i  

 betænkning nr. 1107/1987 om arrest og forbud.
Retsplejerådets udtalelse  

 indeholder udkast til ændring af retsplejelovens kapitel 53 om appel af  

 fogedrettens afgørelser og enkelte andre bestemmelser i retsplejeloven samt §  

 6, stk. 3, i loven om fremgangsmåden ved inddrivelse af skatter og afgifter  

 m.v.
 Fogedrettens afgørelser kan efter retsplejelovens nugældende regler  

 appelleres ved anke eller kære, idet realitetsspørgsmål  

 appelleres ved anke, mens formalitetsspørgsmål appelleres ved kære.
Ankebehandling er karakteriseret ved, at der efter en forudgående  

 skriftveksling foregår en mundtlig ankebehandling i et offentligt retsmøde  

 med adgang til bevisførelse umiddelbart for den dømmende ret.
I modsætning  

 hertil foregår kærebehandlingen som hovedregel på grundlag af parternes  

 skriftlige indlæg.
Kærebehandlingen er derfor en hurtigere og billigere  

 afgørelsesform.
Parterne eller deres advokater skal ikke afsætte tid til møde  

 i retten, og kæresagerne kan lettere indpasses i landsrettens øvrige arbejde.  

 Heroverfor står de væsentlige processuelle garantier, der omgærer  

 ankebehandlingen.
Den gældende afgrænsning, hvorefter realitetsspørgsmål  

 ankes, og formalitetsspørgsmål kæres, er udtryk for en afvejning af ønsket om  

 en hurtig og enkel behandlingsform over for behovet for de processuelle  

 garantier, som er forbundet med mundtlig behandling.
Man har tilstræbt, at de  

 sager, der undergives den mere summariske kærebehandling, er egnede til  

 kærebehandling, hvilket navnlig forudsætter, at sagerne ikke rummer  

 bevisspørgsmål i nævneværdig grad.
Retsplejerådet finder, at den gældende afgrænsning må antages at sikre  

 ankebehandling i de fleste af de sager, hvor der er behov for grundig  

 behandling, men at det nuværende afgrænsningskriterium formentlig også  

 medfører, at der finder ankebehandling sted i sager, der lige så betryggende  

 kunne behandles under kære.
Mange fogedsager er karakteriserede ved, at de  

 rummer et relativt klart faktum, således at der ikke er spørgsmål om  

 yderligere bevisførelse under appelsagen - navnlig i form af parts- og  

 vidneforklaringer - og at problemstillingerne er forholdsvis afgrænsede og  

 overskuelige.
Endvidere er der i fogedsagerne et særligt stort behov for en  

 hurtig behandling.
Afgrænsningen mellem appelformerne, anke og kære, er i øvrigt ikke ganske  

 skarp.
For at afbøde uheldige konsekvenser heraf, har det været nødvendigt at  

 give særlig hjemmel til henvisning af appellanter, der har anvendt det  

 forkerte retsmiddel, til at appellere i den rette form.
Denne bestemmelse  

 anvendes jævnligt i praksis, navnlig i tilfælde, hvor der urigtigt er sket  

 kære.
Der sker således i disse tilfælde en forsinkelse af sagsbehandlingen  

 til ulempe for parter og advokater.
Retsplejerådet stiller på baggrund af sine overvejelser forslag om, at der  

 indføres en mere smidig appelordning, der i højere grad medfører, at den  

 mundtlige behandling med adgang til bevisførelse i form af parts- og  

 vidneafhøring umiddelbart for landsretten forbeholdes de sager, hvor der  

 virkelig er behov herfor.
Dette vil kunne ske ved at ændre appelordningen,  

 således at klager over fogedforretninger altid skal gøres gældende ved kære,  

 men med en videre adgang for landsretten til i de enkelte tilfælde at  

 bestemme, at sagen skal forhandles mundtligt for landsretten.
Det vil først  

 og fremmest gælde sager, hvor der begæres parts- eller vidneforklaring for  

 landsretten.
Der kan endvidere være tilfælde, hvor komplicerede eller  

 principielle juridiske problemer foreligger til afgørelse, og hvor det derfor  

 er af betydning, at parterne eller deres advokater er til stede og kan uddybe  

 deres synspunkter.
Parternes skriftlige indlæg kan her indicere, at mundtlig  

 behandling er påkrævet, men i øvrigt bør landsretten lægge afgørende vægt på  

 parternes ønske om mundtlig forhandling.
Justitsministeriet kan tiltræde Retsplejerådets forslag om kære som eneste  

 appelform i fogedsager, men med en videre adgang for landsretten til at  

 bestemme mundtlig forhandling.
En sådan ordning vil være et mere smidigt  

 instrument til udskillelse af de sager, hvor der er behov for mundtlig  

 forhandling, og man vil herved fjerne den bestående usikkerhed med hensyn  

 til, hvilke retsmidler der skal benyttes.
Kære vil i mange tilfælde være  

 billigere for parterne og muliggøre en arbejdsmæssig lettelse for  

 landsretterne.
Af hensyn til de processuelle garantier, der er knyttet til  

 den mundtlige forhandling, er det af væsentlig betydning, at landsretterne  

 ved afgørelsen af, om mundtlig forhandling skal anordnes, lægger afgørende  

 vægt på parternes ønske herom.
Det foreslås derfor udtrykkeligt anført i  

 bestemmelsen, at fremsætter begge parter begæring om mundtlig forhandling,  

 skal begæringen i almindelighed imødekommes.
 Der henvises til lovforslagets § 1, nr. 15.
4.2. Pante- og toldfogedudlæg Udlæg for ydelser, der opkræves eller inddrives af kommuner eller  

 amtskommuner, foretages i henhold til inddrivelseslovens § 2 af kommunalt  

 ansatte pantefogeder.
 Efter samme lovs § 3 foretages udlæg for ydelser, der opkræves eller  

 inddrives af toldvæsenet, af personer, der er bemyndiget dertil af  

 toldvæsenet (toldfogeder). Det følger af inddrivelseslovens § 5, at udlæg,  

 hvis ikke andet er bestemt i loven, skal foretages i overensstemmelse med  

 reglerne i retsplejelovens kapitel 45-47.
Selv om der fremsættes indsigelser under udlægsforretningen, er pante-  

 eller toldfogeden ikke afskåret fra at gennemføre forretningen.
Pante- eller  

 toldfogeden kan imidlertid ikke træffe afgørelse om indsigelserne, men skal  

 indsende sagen til fogedretten, som træffer afgørelse i overensstemmelse med  

 de almindelige regler herom, jf. inddrivelseslovens § 6, stk. 1, der henviser  

 til retsplejelovens §§ 499-503.
 Efter pante- eller toldfogedforretningens foretagelse består der en adgang  

 til inden for et tidsrum af 14 dage at fremsætte indsigelser over for  

 fogedretten, jf. inddrivelseslovens § 6, stk. 3. Landsretterne har i en del  

 tilfælde, hvor der er forløbet mere end 14 dage, men mindre end 4 uger fra  

 pante- eller toldfogedforretningen, tilladt appel af pante- eller  

 toldfogedudlæg direkte til landsretten.
Retsplejerådet finder, at denne indsigelsesfrist på 14 dage er for kort,  

 og at der bør gælde samme appelfrist som for udlæg, der er foretaget af  

 fogedretten, nemlig 4 uger, jf. retsplejelovens § 506, stk. 2. Endvidere  

 stemmer det mindre godt med landsrettens placering i domstolssystemet, hvis  

 landsretten behandler indsigelser vedrørende pante- eller toldfogedudlæg uden  

 forudgående prøvelse i fogedretten.
Rådet foreslår derfor, at  

 indsigelsesfristen efter inddrivelseslovens § 6, stk. 3, ændres fra 14 dage  

 til 4 uger.
Samtidig foreslås justitsministeren bemyndiget til undtagelsesvis  

 at tillade, at fogedretten tager indsigelserne under påkendelse, såfremt  

 4-ugersfristen er overskredet.
Endelig foreslås bestemmelsen formuleret  

 således, at det udtrykkeligt fastslås, at appel til landsret af sådanne udlæg  

 først kan ske, når fogedretten har tagt stilling til afgørelsen.
 Justitsministeriet kan efter samråd med Skatteministeriet tilslutte sig  

 Retsplejerådets forslag til ændring af inddrivelsesloven, jf. lovforslagets §  

 2.
4.3. Retsplejelovens § 17 a, stk. 2 Efter retsplejelovens § 17 a, stk. 2, kan der meddeles andre personer end  

 dommerfuldmægtige, dvs. kontorfunktionærer, bemyndigelse til at udføre bl.a.  

 fogedforretninger, såfremt der ikke skal træffes afgørelse i tvistigheder.
 Afgørelser truffet af kontorfunktionærer med bemyndigelse i henhold til §  

 17 a, stk. 2, (ikke-juridiske fogeder) kan appelleres til landsretten af  

 parterne efter de almindelige regler herom.
Retsplejerådet finder, at meget kunne tale for, at udlæg foretaget af  

 henholdsvis ikke-juridiske fogeder og pante- og toldfogeder undergives  

 ensartede regler.
Man foreslår derfor, at ikke-juridiske fogeder i lighed med  

 pante- og toldfogeder af vedkommende dommer skal kunne bemyndiges til at  

 foretage udlæg uanset fremsatte indsigelser.
Indsigelserne skal i så fald  

 efterfølgende forelægges for den juridiske foged til afgørelse, og denne  

 afgørelse skal kunne kæres.
Retsplejerådet finder endvidere, at ikke blot udlægsforretninger, men også  

 andre forretninger, som foretages af ikke-juridiske fogeder, først skal kunne  

 appelleres til landsretten, når sagen har været genstand for en juridisk  

 behandling ved den pågældende byrets fogedret.
Det foreslås derfor, at alle  

 indsigelser mod fogedforretninger foretaget af ikke-juridiske fogeder skal  

 behandles af den juridiske foged, og at kun dennes afgørelse skal kunne  

 appelleres til landsretten.
Retsplejerådets forslag vedrørende § 17 a, stk. 2, er ikke medtaget i  

 lovforslaget.
Baggrunden herfor er, at en eventuel gennemførelse af de  

 foreslåede ændringer efter Justitsministeriets opfattelse i givet fald bør  

 foretages i forbindelse med en samlet gennemgang og revision af reglerne på  

 dette område.
Hertil kommer, at de gældende regler ikke har givet anledning  

 til problemer i praksis, og at der fra flere af de hørte myndigheder har  

 været rejst væsentlige indvendinger mod denne del af Retsplejerådets forslag.
5. Forbud mod varemærkeforfalskede varers overgang til fri omsætning Som § 653 i retsplejeloven foreslås en bestemmelse, der skaber mulighed  

 for anvendelsen her i landet af EF-rådets forordning 3842/1986 af 1. december  

 1986 om foranstaltninger med henblik på forbud mod varemærkeforfalskede  

 varers overgang til fri omsætning.
Forordningen er optaget som bilag 1 til  

 lovforslaget.
Forordningen har til formål at forstærke indsatsen mod den stigende  

 internationale handel med varemærkeforfalskede varer og samtidig beskytte de  

 handlende og forbrugerne inden for EF.
Ved forordningen gennemføres et forbud  

 mod indførsel af varemærkeforfalskninger.
Forordningen indeholder nærmere  

 regler om den fremgangsmåde, der skal følges for at hindre overtrædelser af  

 forbudet.
En varemærkeindehaver kan således indgive en skriftlig anmodning  

 til den kompetente nationale myndighed, der herefter træffer afgørelse med  

 henblik på at lade toldmyndighederne suspendere frigivelsen af varer, der med  

 urette fremtræder som en mærkevare.
Den kompetente myndighed kan betinge en  

 supension af sikkerhedsstillelse, ligesom der kan opkræves gebyr til dækning  

 af omkostninger ved anmodningens behandling.
EF-forordninger er efter EØF-traktatens art. 189 umiddelbart gældende i  

 Danmark, dvs. at de kan påberåbes direkte for domstolene.
Forordninger  

 hverken skal eller må gennemføres ved bindende danske retsakter.
Forordningen indeholder imidlertid enkelte bestemmelser, hvor  

 medlemsstaterne må foretage en nærmere udfyldning af forordningen.
Efter  

 forordningens art. 3 er spørgsmålet om udpegning af den kompetente myndighed  

 overladt til medlemsstaterne.
Da den kompetente myndighed tillægges opgaver,  

 der i det væsentlige svarer til fogedretternes beføjelser i forbudssager,  

 skønnes det mest naturligt, at fogedretterne udpeges som den kompetente  

 myndighed.
Forordningen indeholder ingen regler om en domstolskontrol af den  

 kompetente myndigheds afgørelse efter forordningens art. 3, men henviser til  

 de regler, der gælder i medlemsstaterne.
For Danmarks vedkommende vil der  

 være tale om, at varemærkeindehaveren skal anlægge justifikationssag ved  

 domstolene inden for en frist på 10 arbejdsdage, idet toldmyndighederne  

 ellers vil være forpligtet til at frigive de varemærkeforfalskede varer til  

 importøren.
6. Forslagets økonomiske og administrative konsekvenser Lovforslaget skønnes ikke at medføre økonomiske eller administrative  

 konsekvenser af betydning for det offentlige.
 7. Hørte myndigheder m.v.
 Betænkning nr. 1107/1987 om arrest og forbud har været sendt til høring  

 hos præsidenterne for Østre og Vestre Landsret, Københavns Byret og retterne  

 i Århus, Odense og Aalborg, Den Danske Dommerforening,  

 Dommerfuldmægtigforeningen, Foreningen af Politimestre i Danmark,  

 rigsadvokaten, rigspolitichefen, politidirektøren i København,  

 Politifuldmægtigforeningen, Advokatrådet, Butikshandelens Fællesråd, Dansk  

 Organisation af Detailhandelskæder, Den Danske Bankforening, Danmarks  

 Sparekasseforening, Entreprenørforeningen, Det Danske Handelskammer,  

 Håndværksrådet, Industrirådet og Danske Dagblades Forening.
 Retsplejerådets udtalelse af oktober 1986 om appelregler i fogedsager har  

 særskilt været sendt til høring hos præsidenterne for Østre og Vestre  

 Landsret, Københavns Byret og retterne i Århus, Odense og Aalborg, Den Danske  

 Dommerforening, Dommerfuldmægtigforeningen, Politiets- og Domstolenes  

 Tjenestemandsforening, Dansk Dommer- og Politikontorfunktionærforening,  

 Advokatrådet, Skatteministeriet, Foreningen af Pantefogeder i Danmark,  

 Kommunernes Landsforening og Københavns og Frederiksberg Kommuner.
Bemærkninger til lovforslagets enkelte bestemmelser I bilag 2 til lovforslaget er de foreslåede bestemmelser sammenholdt med  

 de gældende regler.
Til § 1 Til nr. 1 Ved lov nr. 187 af 9. maj 1984 om ændring af bl.a. konkursloven fik Sø- og  

 Handelsretten i København til opgave at behandle begæringer om gældssanering  

 (konkurslovens § 4, jf. § 3, stk. 1). Det foreslås, at dette sagsområde  

 tillige anføres i retsplejelovens bestemmelse om de sager, der hører under  

 Sø- og Handelsretten.
Til nr. 2 og 6-9 Efter den gældende bestemmelse i retsplejelovens § 31, stk. 3, 4. pkt.,  

 kan retten nedlægge forbud mod offentlig gengivelse af navn, stilling  

 eller bopæl for sigtede (tiltalte) eller andre under sagen nævnte  

 personer, såfremt der fremsættes begæring herom, og ingen offentlig interesse  

 findes at tale derimod.
 Ved lov nr. 253 af 16. juni 1980 og lov nr. 298 af 6. juni 1984 er der i §  

 1017 b og § 1017 c optaget straffebestemmelser vedrørende offentlig  

 meddelelse om henholdsvis forurettede i kønssædelighedssager og lægdommere.  

 Disse bestemmelser omfatter efter deres ordlyd foruden navn, stilling og  

 bopæl anden offentliggørelse af den pågældendes identitet.
 Højesteret har ved en dom af 21. marts 1988, gengivet i Ugeskrift for  

 Retsvæsen 1988, side 365, fastslået, at § 31, stk. 3, 4. pkt., finder analog  

 anvendelse ved offentlig gengivelse af andre oplysninger om den sigtede  

 (tiltalte) end dennes navn, stilling og bopæl, såfremt disse oplysninger på  

 en lige så effektiv måde offentliggør sigtedes (tiltaltes) identitet.
Det foreslås derfor at affatte bestemmelsen i overensstemmelse med § 1017  

 b og § 1017 c.
Som det fremgår af Højesterets dom, er ændringen alene udtryk  

 for en sproglig præcisering af, hvad der allerede i dag er gældende ret.
 I konsekvens heraf stilles endvidere forslag om tilsvarende ændringer af §  

 453, § 456 o, § 473 og § 475 g om offentlig gengivelse af domme i sager om  

 ægteskab og forældremyndighed, sager om faderskab, sager om prøvelse af  

 administrativt bestemt frihedsberøvelse og sager om prøvelse af beslutning om  

 adoption uden samtykke.
Til nr. 3 Baggrunden for forslaget er, at stillingen som chef for skiftekontoret  

 under Københavns Byret er nedlagt.
Til nr. 4 Ved forslaget bliver henvisningen i § 214, stk. 2, 1. pkt., til den  

 relevante bestemmelse i § 18 korrekt.
Til nr. 5 Ved lov nr. 420 af 13. juli 1988 (fri proces og retshjælp) blev der  

 foretaget en ændring af § 449 om advokatbeskikkelse for sagsøgte i sager om  

 ægteskab- og forældremyndighed.
Ved en korrekturfejl i forbindelse med  

 lovforslagets udarbejdelse udgik en henvisning til sager efter § 448, nr. 6,  

 om forældremyndighed, og dette foreslås rettet med ændringsforslaget.
Til nr. 10 og 12 Som nævnt i de almindelige bemærkninger pkt. 4.1. foreslås, at kære bliver  

 eneste appelform i fogedsager.
Den ændrede affattelse af bestemmelserne er en  

 følge heraf.
Til nr. 11 og 14 Ophævelse af de nævnte bestemmelser er en konsekvens af, at reglerne om  

 appel af fogedrettens afgørelser samles i kapitel 53.
Til nr. 13 Bestemmelsen er ændret i overensstemmelse med de foreslåede nye  

 appelregler, jf. nr. 15.
Til nr. 15 Om baggrunden for de foreslåede ændrede appelregler i fogedsager henvises  

 til de almindelige bemærkninger pkt. 4.1. og Retsplejerådets udtalelse om  

 appelregler i fogedsager, der er medtaget som bilag 4 i Retsplejerådets  

 betænkning nr. 1107/1987 om arrest og forbud.
Til § 584 I stk. 1 fastsættes, at appel af fogedforretninger altid skal ske ved  

 retsmidlet kære.
 Bestemmelsens stk. 2 svarer til den gældende retstilstand (§ 585)  

 og angiver afgørelser, der ikke kan kæres.
Til § 585 Denne bestemmelse svarer til den gældende retstilstand, hvorefter anke  

 eller kære til Højesteret i fogedsager er betinget af Justitsministeriets  

 tilladelse (3. instansbevilling). Efter de gældende regler er fristerne for  

 ansøgningens indgivelse kortere i kæresager end i ankesager.
Det foreslås at  

 lade de hidtidige frister for ankesager være gældende, selv om appel efter §  

 584 alene skal kunne ske ved kære.
Til § 586 Kærefristen i stk. 1 på 4 uger og angivelsen af udgangspunktet for  

 beregningen af fristen svarer til den gældende § 506, stk. 2.
 Stk. 2 svarer til den gældende frist for ankesager.
 Stk. 3 svarer til den gældende § 584, stk. 1, 3. pkt.
 Stk. 4 omhandler adgangen til at meddele den såkaldte oprejsningsbevilling  

 og svarer til den hidtidige retstilstand for så vidt angår udlæg (§ 506, stk.  

 3) samt fuldbyrdelse af andre krav end pengekrav enten på grundlag af et  

 særligt eksekutionsgrundlag i henhold til kapitel 48 (§ 506, stk. 3) eller  

 ved en umiddelbar fogedforretning (§ 610, jf. 506, stk. 3). For så vidt angår  

 auktionssager opretholder bestemmelsen den hidtidige ordning efter § 584,  

 stk. 2.
Til § 587 Ved stk. 1 fastsættes, at kærereglerne fra byret til landsret med  

 nogle nærmere angivne undtagelser skal finde tilsvarende anvendelse ved kære  

 af fogedforretninger.
Efter de gældende regler er det ligeledes anke- og  

 kærereglerne fra byret til landsret, der med nogle undtagelser finder  

 anvendelse på appel af fogedforretninger med de lempelser, der følger af  

 forholdets natur.
 Stk. 2 svarer til den hidtidige retstilstand, jf. § 586. Såfremt  

 fogedretten efter auktionens afholdelse afsiger en kendelse om fordelingen af  

 auktionssummen, vil bestemmelsen ikke være til hinder for, at der udstedes  

 auktionsskøde, hvis auktionskøberen - som det ofte er tilfældet i praksis -  

 deponerer det omhandlede beløb eller indbetaler det til fogedretten.
 Stk. 3 svarer til den hidtidige retstilstand, jf. § 640, stk. 4, og § 652.
Efter bestemmelsens stk. 4 opretholdes den særligt for fogedsager  

 gældende vide adgang til fremsættelse af nye påstande under appel.
Af  

 henvisningen i stk. 1 til § 393 fremgår, at der også er adgang til at  

 fremkomme med nye anbringender og beviser.
Adgangen til at nedlægge nye påstande under appel foreslås dog modificeret  

 ved tilføjelse af et 2. pkt., hvorefter parterne under kære af et nedlagt  

 forbud skal være bundne af de for fogedretten nedlagte påstande.
Såfremt  

 kæresagens genstand ikke i disse tilfælde blev begrænset på den foreslåede  

 måde, ville det vanskeliggøre formuleringen af forbudsrekvirentens påstand i  

 justifikationssagen, som skal anlægges inden udløbet af kærefristen.
Der  

 henvises i øvrigt til de almindelige bemærkninger pkt. 3.4. og betænkningen  

 side 97-98 og 126-127.
 Bestemmelsens stk. 5 er ny, og henvisningen til § 647, stk. 1,  

 indebærer, at landsretten under kære af et forbud kan afskære en  

 bevisførelse, som efter sit omfang og sin art findes at være i strid med  

 retsmidlets foreløbige karakter.
 Efter stk. 6 får appelinstansen en skønsmæssig beføjelse til at  

 anordne mundtlig forhandling af kæremålet, hvis der efter sagens beskaffenhed  

 findes at være grund dertil.
 Er parterne enige om at begære mundtlig forhandling af kæremålet, bør  

 retten i almindelighed imødekomme begæringen herom.
 Justitsministeriet har i et svar til Folketingets Retsudvalg under  

 behandlingen af det tidligere lovforslag tilkendegivet, at man ikke har  

 indvendinger imod, at dette udtrykkeligt anføres i lovteksten, og en sådan  

 bestemmelse er derfor indsat som 2. pkt. i stk. 6.
 Mundtlig forhandling vil i øvrigt navnlig kunne tænkes anordnet, såfremt  

 der begæres bevisførelse for landsretten i form af parts~ eller  

 vidneforklaringer, eller såfremt sagens juridiske tvivlsspørgsmål gør det  

 hensigtsmæssigt, at parterne forelægger sagen mundtligt.
 Det følger af henvisningen i stk. 1 til § 398, at parterne skal tilsiges  

 til den mundtlige forhandling, og at kæremålet afvises, hvis den kærende  

 udebliver.
 Om adgangen til at anordne mundtlig forhandling henvises til de  

 almindelige bemærkninger pkt. 4.1. og betænkningen side 162.
Til nr. 16 og 17 Der er tale om konsekvensændringer som følge af forslaget om, at kære  

 bliver eneste appelform i fogedsager, og at reglerne om appel af fogedrettens  

 afgørelser samles i kapitel 53. Fogedrettens afgørelser under de i § 609  

 omhandlede indsættelses- og udsættelsesforretninger vil således kunne kæres  

 efter reglerne i kapitel 53.
 Der henvises i øvrigt til de almindelige bemærkninger pkt. 4.1. og  

 betænkningen side 162-163.
Til nr. 18 Til § 627 Bestemmelsen angiver, under hvilke betingelser arrest kan foretages.
Det  

 foreslås, at der opstilles samme betingelser for at foretage arrest for  

 forfaldne som for uforfaldne fordringer.
Om baggrunden herfor henvises til de  

 almindelige bemærkninger pkt. 2.1. og betænkningen side 43-45.
 Bestemmelsen i § 627, nr. 1, svarer med sproglige ændringer til den  

 nugældende § 612, stk. 1, nr. 1.
§ 627, nr. 2, afløser den nugældende regel i § 612, stk. 1, nr. 2.  

 Bestemmelsen foreslås formuleret på samme måde som i § 486, stk. 2, om  

 fremskyndet tvangsfuldbyrdelse.
Forslaget indebærer, at fordringshaveren skal  

 antageliggøre, at muligheden for senere at opnå dækning ellers vil blive  

 væsentligt forringet.
Fuldt bevis kræves ikke, men i mangel heraf må  

 fordringshaveren stille sikkerhed, selv om fordringen er forfalden og  

 ubestridt.
Beviskravet er således mindre end i forbudstilfælde, jf.  

 lovforslagets § 642.
 Da der efter søloven ikke længere kan gøres arrest for bodmerigæld,  

 foreslås bestemmelsen i den nugældende § 612, stk. 2, ophævet.
Til § 628 Reglen i stk. 1 svarer med sproglige ændringer til den nugældende §  

 627, stk. 2, 2. pkt.
 Reglen i stk. 2 svarer til den nugældende § 614, stk. 3.
Til § 629 Bestemmelsen afløser den nugældende § 627, stk. 2, 1. og 3. pkt., og er  

 formuleret således, at det præciseres, at fogedretten kan justere eller  

 omgøre kravet til fordringshaverens sikkerhedsstillelse helt frem til det  

 tidspunkt, hvor arresten foretages.
Der henvises herom til de almindelige  

 bemærkninger pkt. 2.2. og betænkningen side 46-47.
Til § 630 Den foreslåede regel i stk. 1 svarer til den nugældende § 615 med  

 den ændring, at kravet til skyldnerens sikkerhedsstillelse udvides til også  

 at omfatte anslåede renter og omkostninger frem til det tidspunkt, hvor udlæg  

 kan foretages.
 Stk. 2 svarer med sproglige ændringer til den nugældende § 630.
Til § 631 Bestemmelsen i stk. 1 afløser den nugældende § 627, stk. 1. Kravene  

 til anmodningens indhold er skærpede, idet det nu kræves, at de konkrete  

 omstændigheder, som truer rekvirentens fyldestgørelse, skal angives i  

 anmodningen.
 Bestemmelsen i stk. 2 afløser og supplerer bestemmelserne i de  

 nugældende regler i § 614, stk. 1, § 616, § 617, § 625, § 626, § 628, § 629  

 og § 632. De i bestemmelsen indeholdte henvisninger understreger den nære  

 sammenhæng mellem arrest og udlæg med hensyn til fremgangsmåden under  

 forretningen og for så vidt angår sikringsakter i forhold til godtroende  

 trediemænd.
Justitsministeriet er opmærksom på, at de mange henvisninger i stk. 2 - på  

 samme måde som i § 646, stk. 2, om forbud - kan gøre overskueligheden af  

 reglerne noget mindre.
For at undgå, at lovstoffet forøges ganske betydeligt,  

 er det imidlertid lovteknisk fundet forsvarligt at anvende disse  

 henvisninger, der er gjort mere præcise end efter de gældende regler, f.eks.  

 § 632 og § 652 (hvoraf den sidste bestemmelse lyder således: »I øvrigt  

 bliver med de lempelser, som følger af forholdets beskaffenhed, de regler at  

 anvende, som i det foregående kapitel, navnlig §§ 625-29 samt §§ 633-34 og  

 636-45, er givne om arrest«).
I forhold til de nugældende regler tilvejebringes der ved henvisning til  

§ 489, stk. 1, udtrykkelig hjemmel for, at fogedretten kan afvise en  

 ufuldstændig anmodning om arrest, men henvisningen til § 488, stk. 3,  

 indebærer, at fogedretten i sådanne tilfælde kan indrømme fordringshaveren en  

 frist til at berigtige forholdet.
Henvisningen til § 489, stk. 2,  

 giver fogedretten mulighed for at henvise en forkert indbragt anmodning til  

 rette fogedret.
Henvisningen til § 491 giver fogedretten ret til i samme omfang som  

 i andre fogedsager at fastsætte tid og sted for forretningen.
Bestemmelsen  

 forudsættes anvendt under hensyn til retsmidlets særlige karakter, således at  

 arrestforretninger normalt vil kunne berammes med meget kort varsel, og  

 således at der i vidt omfang tages hensyn til fordringshaverens ønsker.
Det  

 må fremhæves, at der i arrestforretninger ofte vil være grundlag for at  

 påbegynde forretningen på skyldnerens bopæl.
Der henvises i øvrigt til de  

 almindelige bemærkninger pkt. 2.3. og betænkningen side 47-48.
Henvisningerne til § 493 og § 494 overfører de i  

 udlægstilfælde gældende regler om underretning og indkaldelse af skyldneren  

 til arrestforretningen.
Det må understreges, at den i forslagets § 627, nr.  

 2, indeholdte arrestbetingelse hyppigt vil gøre det påkrævet efter § 493,  

 stk. 2, at undlade underretning til skyldneren om tid og sted for  

 forretningens foretagelse.
Efter de gældende regler savner fogedretten udtrykkelig hjemmel til at  

 udsætte en arrestforretning.
Det er i betænkning nr. 634/1971 om udlæg og  

 udpantning side 59 antaget, at udsættelse kan ske uden udtrykkelig hjemmel.  

 Det er dog fundet mest hensigtsmæssigt at tilvejebringe udtrykkelig hjemmel  

 ved henvisning til § 502, men bestemmelsen må praktiseres med  

 betydelig tilbageholdenhed af hensyn til arrestinstituttets effektivitet.
Reglerne om genoptagelse af fogedforretninger i retsplejelovens § 504,  

 nr. 1 og 4, foreslås overført til arrest.
Det foreslås således, at en  

 trediemand bør kunne få en arrestforretning genoptaget for at få konstateret,  

 om en foretagen arrest strider mod hans ret, da det forekommer mindre  

 rimeligt at henvise trediemand til at afvente udfaldet af  

 justifikationssagen, før det endeligt kan afgøres, om han frit kan disponere  

 over det arresterede aktiv.
En sådan genoptagelse skønnes ubetænkelig, da den  

 alene vil angå arrestens genstand.
Med samme begrundelse foreslås det, at der  

 gives en skyldner, der ikke har været til stede under arrestforretningen,  

 adgang til genoptagelse for at benytte rettighederne efter §§ 509-516 (om  

 trangsbeneficiet m.v.). Der henvises i øvrigt til betænkningen side 48-49.
 Henvisningen til retsplejelovens §§ 508-516 afløser den gældende §  

 614, stk. 1. Ændringen er - set på baggrund af de senere års retspraksis - af  

 ren sproglig karakter.
Til § 632 Bestemmelsen i stk. 1 svarer til den gældende § 631 med den  

 ændring, at det foreslås, at det af bestemmelsen direkte kommer til at  

 fremgå, at arrest skal kunne foretages for hele det beløb, for hvilket udlæg  

 senere skal kunne foretages, såfremt arresten stadfæstes.
 Stk. 2 og 3 svarer med sproglige ændringer til den gældende § 633.
Til § 633 Bestemmelsen afløser den gældende § 617. Det er alene fundet nødvendigt at  

 lave en særskilt bestemmelse for så vidt angår løsøre, idet det af  

 henvisningerne i forslagets § 631, stk. 2, til reglerne i retsplejelovens  

 kapitel 47 fremgår, hvorledes der skal forholdes ved arrest i andre aktiver.
 Efter bestemmelsen skal omkostningerne til opbevaring af det arresterede  

 afholdes af rekvirenten, der vil kunne gøre regres mod skyldneren for disse  

 omkostninger, såfremt arresten stadfæstes.
 I stk. 2 fastslås det i overensstemmelse med retspraksis og teori,  

 jf. betænkningen side 27, at arresterede penge altid skal tages i  

 fogedrettens besiddelse, indtil arresten ophæves eller afløses af et udlæg.
Til §§ 634-639 De foreslåede bestemmelser svarer med sproglige ændringer i det  

 væsentligste til de nugældende §§ 634-43.
I betænkningen foreslås, at fristen på en uge for anlæggelse af den  

 såkaldte justifikationssag også skal gælde i tilfælde, hvor sagen vedrørende  

 fordringen (hovedsagen) skal anlægges i udlandet.
Efter Justitsministeriets  

 opfattelse bør fristen for et sådant sagsanlæg være to uger for at give den  

 fornødne tid til udarbejdelse på fremmed sprog af en fyldestgørende stævning  

 m.v. efter det pågældende lands procesordning jf. § 634, stk. 4. I disse  

 tilfælde foreslås endvidere, at arresthaveren kun har pligt til at anlægge  

 sag om arrestens lovlighed, dvs. arrestsag, her i landet.
 Fristen på 3 måneder i forslagets § 635, stk. 2, svarer til reglen i  

 forslagets § 639, stk. 4.
Det følger af retsplejelovens § 253, at retten kan udskille spørgsmålet om  

 arrestens stadfæstelse til særskilt afgørelse, ligesom retten i medfør af  

 retsplejelovens § 254 kan bestemme, at arrestsagen og hovedsagen skal  

 forhandles under et.
Det er derfor ikke fundet nødvendigt at opretholde  

 særlige bestemmelser herom i kapitel 56.
 Bestemmelsen i den nugældende § 636, stk. 2, foreslås ophævet, idet en  

 arrest altid vil være ulovlig og dermed ansvarspådragende, såfremt  

 rekvirenten ikke under justifikationssagen kan godtgøre, at betingelserne for  

 foretagelse af arrest har været til stede.
 Ændringen i forslagets § 639 om, for hvilke skader og ulemper der kan ydes  

 erstatning (tab og tort), er af sproglig karakter, idet skyldneren i sin  

 tabsopgørelse forudsættes som hidtil at kunne medtage tab som følge af  

 kreditspilde, jf. betænkning nr. 634/1971 om udlæg og udpantning, side 65,  

 med omtale af reglen i retsplejelovens § 505.
Til § 640 Ved bestemmelsen fastslås det, at der som i fogedsager efter  

 retsplejelovens tredie bog, tredie afsnit, skal gælde en almindelig  

 kæreadgang efter reglerne i kapitel 53 over fogedrettens afgørelser under en  

 arrestsag.
Om baggrunden herfor henvises til de almindelige bemærkninger pkt.  

 2.4. og betænkningen side 49-50.
Til § 641 Stk. 1 svarer med sproglige ændringer til den nugældende § 646, stk. 1,  

 idet det dog er fremhævet, at forbud mod offentlige myndigheders handlinger  

 kan begæres nedlagt i alle tilfælde, hvor den offentlige myndighed er part i  

 et privatretligt forhold, jf. betænkningen side 89.
Ved bestemmelsen i stk. 2 er der tilvejebragt udtrykkelig hjemmel  

 for at pålægge rekvisitus accessoriske handlepligter i forbindelse med  

 nedlæggelse af forbud.
Der henvises herom til de almindelige bemærkninger  

 pkt. 3.3. og betænkningen side 88-89.
 Stk. 3 svarer til gældende lovs § 646, stk. 3.
 Adgangen til forbud mod ægteskab efter den nugældende § 646, stk. 2,  

 findes ikke påkrævet og er derfor ikke medtaget, jf. betænkningen side 89.
Til § 642 Den foreslåede bestemmelse afløser bestemmelserne i § 646, stk. 1, § 647  

 og § 648, stk. 1. Forslaget indebærer en begrænsning i adgangen til at få  

 nedlagt forbud mod sikkerhedsstillelse.
Skærpelsen af betingelserne for at få  

 nedlagt forbud er gennemført ved som hovedregel at pålægge rekvirenten  

 bevisrisikoen.
Der henvises nærmere til de almindelige bemærkninger pkt. 3.1.  

 og betænkningen side 89-93.
 De i § 642, nr. 1 og 2, opstillede betingelser svarer til gældende ret,  

 jf. betænkningen side 53-62.
Herudover indeholder § 642, nr. 3, en præcisering af, at forbudet som et  

 foreløbigt retsmiddel alene forudsættes anvendt for at forhindre retstab hos  

 rekvirenten ved at skulle afvente almindelig rettergang.
Fogedretten må  

 således i de konkrete sager tage stilling til, om denne betingelse er  

 opfyldt.
I den forbindelse må det dog fremhæves, at muligheden for at  

 nedlægge fogedforbud for visse sagstyper kan udgøre den primære sikring mod  

 retskrænkelser, eksempelvis krænkelse af immaterialrettigheder.
Der henvises  

 i øvrigt til de almindelige bemærkninger pkt. 3.2. og betænkningen side 93.
Til § 643 Ved bestemmelsens stk. 1 opretholdes med sproglige ændringer reglen  

 i den nugældende § 648, stk. 2, hvorefter forbud ikke bør nedlægges, når det  

 skønnes, at en af rekvisitus tilbudt sikkerhed eller den straf, som lovens  

 almindelige regler hjemler for retskrænkelsen, yder rekvirenten  

 tilstrækkeligt værn.
Endvidere præciseres i bestemmelsen, at  

 erstatningstruslen i de tilfælde, hvor den i sig selv udgør et tilstrækkeligt  

 værn, kan udelukke forbud.
 Ved bestemmelsen i stk. 2 er der tilvejebragt udtrykkelig hjemmel  

 for den proportionalitetsgrundsætning, som teorien allerede har opstillet med  

 udgangspunkt i de gældende regler.
 Der henvises i øvrigt til de almindelige bemærkninger pkt. 3.2. og  

 betænkningen side 62-64 og 93-94.
Til § 644 Såfremt rekvirenten allerede under forbudssagen godtgør sin ret, vil det  

 som hidtil være udelukket at afkræve rekvirenten en sikkerhedsstillelse som  

 betingelse for nedlæggelse af forbud.
Ved bestemmelsen i stk. 1 er det  

 tilsigtet, at fogedretten i alle andre tilfælde skal kunne afkræve  

 rekvirenten sikkerhed.
Sikkerheden kan kræves såvel ved bevistvivl som i  

 tilfælde af retlig tvivl.
Der henvises herom til betænkningen side 66 og 95.
 I stk. 2 er det fastslået, at fogedretten som hidtil fastsætter  

 sikkerhedens art og størrelse efter et skøn.
Efter retspraksis nedlægges forbud som oftest betinget af, at rekvirenten  

 stiller sikkerhed inden en angiven frist.
Denne praksis kan give anledning  

 til tvivl om, fra hvilket tidspunkt retsvirkningerne af det nedlagte forbud  

 skal regnes.
For at undgå en sådan tvivl fastsættes det ved bestemmelsen i  

stk. 3, at forbud først nedlægges, når en af fogedretten forlangt  

 sikkerhed er stillet.
Af hensyn til fristen for anlæggelse af  

 justifikationssag, fristen for appel samt de strafbare følger af  

 overtrædelseshandlinger, fastsættes det endvidere, at fogedretten giver  

 parterne meddelelse om tidspunktet for forbudets nedlæggelse, såfremt dette  

 tidspunkt ikke allerede er meddelt i et retsmøde, jf. retsplejelovens § 162.  

 Det forudsættes, at retten normalt vil give underretning til den udeblevne  

 rekvisitus, jf. § 162, stk. 2, sidste pkt.
Meddelelsen gives i den form, som  

 fogedretten bestemmer, jf. retsplejelovens § 154. Der henvises i øvrigt til  

 betænkningens side 96.
Til § 645 Bestemmelsen i stk. 1 afløser den gældende § 650, stk. 2. Forslaget  

 indebærer, at pligten til at yde bistand til forbudets håndhævelse overføres  

 fra politiet til fogedretten.
Om begrundelsen for denne ændring i  

 kompetenceforholdene samt om arten og omfanget af fogedrettens bistand  

 henvises til de almindelige bemærkninger pkt. 3.6. og betænkningen side  

 99-100.
Ved bestemmelsen i stk. 2 tilvejebringes hjemmel for, at  

 fogedretten i forbindelse med forbudets håndhævelse kan træffe bestemmelse om  

 beslaglæggelse af rørligt gods.
Betingelsen for, at beslaglæggelse kan finde  

 sted, er, at rekvirenten kan godtgøre, at det gods, der ønskes beslaglagt,  

 anvendes eller har været anvendt til overtrædelseshandlinger.
Har godset ikke  

 været anvendt til overtrædelseshandlinger, kan beslaglæggelse kun ske,  

 såfremt rekvirenten med en meget høj grad af sandsynlighed kan påvise, at  

 godset må forventes anvendt til overtrædelseshandlinger.
Da beslaglæggelse -  

 i lighed med forbud - er et retsmiddel af foreløbig karakter, kan beslaglagt  

 gods ikke overgives til rekvirenten.
Det fastsættes derfor i stk. 3,  

 at fogedretten selv skal tage det beslaglagte i forvaring eller overlade det  

 til en person, fogedretten har bemyndiget hertil.
Opbevaringen sker på rekvirentens bekostning.
Udover de egentlige  

 opbevaringsudgifter kan omkostningerne ved opbevaringen også omfatte f.eks.  

 forsikringspræmier, såfremt fogedretten finder det fornødent at forsikre det  

 beslaglagte.
Rekvirenten kan kræve sine omkostninger til opbevaringen dækket  

 hos rekvisitus, såfremt det i domsretten fastslås, at beslaglæggelsen har  

 været berettiget.
I stk. 4 er det bestemt, at fogedretten kan afkræve rekvirenten  

 sikkerhed for opbevaringsudgifterne.
Sikkerheden skal stilles, inden  

 beslaglæggelsen iværksættes.
Som følge af, at en beslaglæggelse i sig selv  

 vil kunne udløse erstatningskrav udover de krav, som kan afledes af selve  

 forbudet, er det endvidere bestemt, at fogedretten kan betinge  

 beslaglæggelsen af, at en i medfør af § 644 stillet sikkerhed forhøjes.  

 Særskilt sikkerhedsstillelse kan kun komme på tale i de tilfælde, hvor forbud  

 er nedlagt uden sikkerhedsstillelse, eller hvor afgørelsen om beslaglæggelse  

 træffes af en anden fogedret end den, som i forvejen har modtaget  

 rekvirentens sikkerhedsstillelse.
Da det ikke kan udelukkes, at en  

 beslaglæggelse kan krænke trediemands ret, skal trediemands erstatningskrav i  

 denne anledning være sikret ved den stillede sikkerhed, og fogedretten må  

 derfor påse, at sikkerhedsstillelsen formuleres således, at den også dækker  

 erstatningskrav fra trediemand.
 Vedrørende stk. 2-4 henvises i øvrigt til de almindelige bemærkninger pkt.  

 3.6. og betænkningen side 100.
Til § 646 Med bestemmelserne i § 646 er det bl.a. som følge af de forøgede beviskrav  

 tilsigtet at tilnærme procesformen i forbudssager, som behandles i  

 fogedretten, til procesformen i almindelige civile førsteinstans sager i det  

 omfang, det er foreneligt med retsmidlets karakter, idet det herved navnlig  

 må fremhæves, at der ved nedlæggelse af fogedforbud er tale om egentlig  

 tvangsfuldbyrdelse af en undladelsespligt.
Dette nødvendiggør, at fogedretten  

 i en række tilfælde kan anvende de processuelle regler, som i øvrigt er  

 karakteristiske for tvangsfuldbyrdelsesreglerne.
 Som anført i betænkningen (side 92 f) kan der i øvrigt være grund til at  

 fremhæve, at de større krav til sagsbehandlingen, som er en følge af de  

 forøgede beviskrav, taler for, at dommeren eller en anden erfaren jurist i  

 almindelighed beklæder fogedretten i forbudssager.
Efter forslagets stk. 1 foreslås fogedrettens stedlige kompetence i  

 forbudssager fastlagt efter §§ 235-240 i de almindelige værnetingsregler i  

 civile sager.
Hovedformålet med at henvise til disse værnetingsregler frem  

 for de almindelige fogedretlige værnetingsregler i § 487 er at sikre, at  

 rekvisitus i videst muligt omfang er repræsenteret under forretningen.
De  

 foreslåede værnetingsregler vil indebære, at det i vidt omfang sikres, at  

 forbudssagen og den efterfølgende justifikationssag behandles ved samme  

 dommerembede, medmindre justifikationssagen skal påbegyndes ved landsretten  

 eller ved Sø- og Handelsretten som første instans.
Sammenfaldet mellem  

 fogedrettens og domsrettens stedlige kompetence kan virke procesbesparende i  

 de større, mere komplicerede forbudssager, navnlig hvis justifikationssagen i  

 sådanne tilfælde kan behandles af samme jurist i såvel fogedret som domsret,  

 jf. betænkningen side 91-93.
 For de tilfælde, hvor forbudsrekvisitus ikke er processuel indlænding,  

 eller hvor der fremsættes anmodning om bistand eller beslaglæggelse, er der  

 henvist til de almindelige fogedretlige værnetingsregler i § 487.
Ved de foreslåede værnetingsregler er det fastslået, at en begæring om  

 fogedforbud næsten altid behandles ved rekvisiti hjemting, og det samme vil  

 ofte gælde begæringer om bistand til håndhævelse af et allerede nedlagt  

 forbud.
Dette udelukker imidlertid ikke, at der kan være behov for, at der i  

 andre retskredse skal ske tvangsfuldbyrdelse af anmodninger i medfør af  

 forslagets § 645.
 Om baggrunden for henvisningerne i stk. 2 gælder det samme, som er  

 anført i bemærkningerne til § 631, stk. 2, nemlig at undgå, at lovstoffet  

 udvides betydeligt.
Henvisningen i stk. 2 til § 248 medfører, at fogedretten af egen  

 drift skal påse, om rekvirentens anmodning er indbragt for rette værneting.  

 Møder rekvisitus efter indkaldelse, eller antræffes denne under en udgående  

 fogedforretning uden at fremsætte indsigelse mod fogedrettens kompetence,  

 anses fogedretten som stedlig kompetent.
Fogedretten kan i samme omfang som  

 domsretten i civile sager henvise sagen til rette fogedret ved kendelse.
Kan  

 henvisning ikke finde sted, forudsættes sagen afvist ved kendelse, jf.  

 forslagets § 650.
Henvisningen til § 344 indebærer, at reglerne om bevisbedømmelse i  

 civile sager overføres til forbudssagerne.
Under behandlingen af spørgsmålet  

 om, hvorvidt forbud skal nedlægges eller ej, har rekvisitus i modsætning til  

 andre sager, som behandles ved fogedretten, ikke pligt til at afgive  

 forklaring.
De i § 344 indeholdte henvisninger til § 302, § 303 og § 339,  

 stk. 3, gør disse bestemmelser anvendelige under forbudssagen.
Af henvisningen til § 348 følger, at en begæring om fogedforbud  

 skal være skriftlig, hvilket er en fravigelse af de almindelige fogedretlige  

 regler, jf. § 488, stk. 1, 2. pkt.
Endvidere følger det af denne henvisning,  

 at en begæring om nedlæggelse af fogedforbud i sit indhold skal svare til  

 stævningen i en civil førsteinstans sag.
Afgørelsen af, om en forbudsbegæring  

 er egnet til at danne grundlag for sagens videre behandling, træffes efter de  

 samme regler, som gælder i civile sager.
Ved at opstille sådanne krav til  

 begæringens indhold, sikres det, at rekvisitus på forhånd får mulighed for at  

 forberede sine eventuelle indsigelser, ligesom en udførlig begæring letter  

 fogedrettens muligheder for en hensigtsmæssig tilrettelæggelse af sagens  

 forløb.
 Henvisningen til § 349 giver fogedretten samme mulighed for at  

 afvise en begæring om fogedforbud som domsretten i civile sager, ligesom der  

 er åbnet mulighed for, at fogedretten kan indrømme rekvirenten en frist til  

 at afhjælpe indholdsmangler.
Det fremgår af § 354, stk. 3, at en sagsøgt, som udebliver fra det  

 første retsmøde, hvortil han er indkaldt ved lovlig, forkyndt stævning, som  

 hovedregel dømmes i overensstemmelse med de i stævningen indeholdte påstande  

 og anbringender, for så vidt disse findes begrundet i sagsfremstillingen og  

 det i øvrigt fremkomne.
Denne regel foreslås overført til forbudssager, som  

 behandles ved fogedretten.
Reglen forudsættes dog alene anvendt i de  

 tilfælde, hvor rekvisitus er indkaldt til fogedretten ved lovlig, forkyndt  

 tilsigelse, og hvor der i forbindelse med tilsigelsen er overgivet rekvisitus  

 en genpart af anmodningen og de deri påberåbte bilag.
Reglen i § 494, stk. 1,  

 sidste pkt., indebærer, at der i disse tilfælde skal vejledes om  

 retsvirkningerne af udeblivelse i indkaldelsen.
Selv om rekvisitus er  

 udeblevet, vil han kunne påkære fogedrettens kendelse.
Dokumenterer eller  

 påberåber rekvisitus sig, inden kendelse om forbudets nedlæggelse afsiges, at  

 være forhindret på grund af lovligt forfald, kan fogedretten udsætte sagen i  

 medfør af § 502, stk. 1, nr. 3. Finder fogedretten det i øvrigt  

 ønskeligt, at rekvisitus er til stede, kan forretningen endvidere udsættes i  

 medfør af § 495, stk. 3.
Ved henvisningen til § 491, stk. 1, 1. pkt., er den almindelige  

 fogedretlige regel, hvorefter fogedretten fastsætter tid og sted for  

 forretningen, overført til forbudssager.
Herved er der tilvejebragt hjemmel  

 for, at forretningen - således som det i praksis formentlig allerede er  

 tilfældet - som hovedregel kan påbegyndes på fogedrettens kontor.  

 Henvisningen indebærer endvidere, at fogedretten skal give rekvirenten  

 underretning om, hvor og hvornår forretningen foretages.
Meddelelse gives på  

 den måde, som fogedretten finder mest hensigtsmæssig, evt. pr. telefon.  

 Såfremt rekvirenten udebliver fra det af fogedretten berammede møde, følger  

 det af henvisning til § 492, stk. 1, at forretningen skal afvises.
 Reglerne om indkaldelse - eventuelt ved tilsigelse - af rekvisitus i  

 udlægsforretninger er ved henvisningen til § 493, stk. 1 og 2, og §  

 494, stk. 1 og 4, overført til forbudskapitlet, mens der for så vidt  

 angår selve fogedforbudssagen ikke er fundet grundlag for at overføre § 494,  

 stk. 2, som følge af henvisningen til § 354, stk. 3, jf. ovenfor.
Det fremgår af henvisningen til § 493, stk. 2, at fogedretten kan  

 undlade underretning til rekvisitus om foretagelse af en udgående  

 forbudsforretning.
Undladelse af underretning af rekvisitus vil navnlig  

 forekomme, hvor der er behov for meget hurtigt at få nedlagt forbud.  

 Antræffes rekvisitus ikke under en sådan udgående fogedforretning, vil det  

 være en betingelse for forbudets nedlæggelse, at rekvirenten på grundlag af  

 det foreliggende materiale kan godtgøre eller sandsynliggøre, at  

 betingelserne for nedlæggelse af forbud er til stede.
Kan rekvirenten ikke  

 løfte sin bevisbyrde, kan han begære sagen udsat for at forkynde en  

 tilsigelse for rekvisitus tillige med en genpart af begæringen og de deri  

 påberåbte bilag.
 Hjemmel til at afsige kendelse om forbuds nedlæggelse på fogedrettens  

 kontor uden rekvisiti tilstedeværelse er tilvejebragt ved henvisning til §  

 495, stk. 1, 1. pkt.
Henvisningen til § 499 giver trediemand hjemmel til at indtræde som part i  

 fogedforbudssagen, inden forbudet nedlægges.
Trediemand indtræder ved at  

 afgive erklæring herom i fogedretten.
Er forbud først nedlagt, må trediemand  

 henvises til appel af det nedlagte forbud eller til at indtræde som part i  

 justifikationssagen, idet reglerne om genoptagelse i § 504 ikke er overført  

 til forbudskapitlet.
Der henvises herom til betænkningen side 96-97.
Ved henvisningen til § 500 fastslås det, at fogedretten i samme  

 omfang som i andre fogedsager har vejledningspligt over for den part, som  

 ikke under sagen er repræsenteret ved advokat.
Endvidere er der tilvejebragt  

 hjemmel for, at fogedretten under de i § 500, stk. 2, angivne betingelser kan  

 beskikke en advokat for forbudssagens parter.
En sådan beskikkelse angår  

 alene fogedsagen.
Fri proces under justifikationssagen må således søges efter  

 de sædvanlige regler i retsplejelovens kapitel 31.
Henvisningen til § 502, stk. 1, nr. 2 og 3, giver fogedretten  

 mulighed for at udsætte behandlingen af såvel selve begæringen om forbud som  

 eventuelle begæringer om bistand til håndhævelse af forbudet, men det skal  

 dog fremhæves, at den vidtgående adgang til bevisførelse under forbudssagen  

 og reglerne om rekvirentens sikkerhedsstillelse kun rent undtagelsesvis giver  

 grundlag for at udsætte en ved fogedretten verserende sag.
Hertil kommer, at  

 en vidtgående brug af udsættelsesadgangen vil berøve forbudsinstituttet dets  

 effektivitet.
Hvis fogedretten i medfør af § 645 skal yde rekvirenten bistand til  

 forbudets opretholdelse eller skal foretage beslaglæggelse, vil sådanne  

 retsskridt have karakter af en egentlig tvangsfuldbyrdelse, og det er derfor  

 nødvendigt, at fogedretten i disse tilfælde råder over de samme retsmidler  

 som i andre fogedsager.
For disse tilfælde foreslås det derfor at overføre  

 reglerne i § 491, stk. 3, § 494, stk. 2, § 495, stk. 2, § 497 og § 498.  

 Politiets opgaver i forbindelse med forbudssager vil fremtidig blive at yde  

 bistand til fogedretten i overensstemmelse med den almindelige regel i § 498,  

 stk. 1.
Til § 647 I stk. 1 foreslås det, at adgangen til at føre bevis for  

 fogedretten alene skal begrænses af hensyn til forretningens fremme.  

 Rekvirentens adgang til at føre bevis både for rettens eksistens og krænkelse  

 er således tilsigtet udvidet i forhold til gældende ret, hvilket navnlig må  

 antages at kunne få betydning i sager om immaterialrettigheder.
Udover at  

 give hjemmel til at afskære en bevisførelse, som efter sin art og sit omfang  

 falder uden for fogedsagens rammer, kan fogedretten også med hjemmel i denne  

 bestemmelse afskære en bevisførelse, som åbenbart er uden betydning for  

 sagen, eller hvis formål må være at forhale sagens afgørelse.
Der henvises i  

 øvrigt til betænkningen side 89-93.
Stk. 2 giver fogedretten adgang til at tilkende sagsomkostninger i  

 tilfælde, hvor begæringen tilbagekaldes, inden justifikationsag er anlagt,  

 hvor anmodningen om forbud ikke fremmes, herunder på grund af manglende  

 sikkerhedsstillelse inden en angiven frist, eller hvor et nedlagt forbud  

 ophæves i medfør af § 638. I alle andre tilfælde afgøres  

 omkostningsspørgsmålet under justifikationssagen.
Fogedrettens afgørelse  

 træffes efter de samme regler, som gælder i civile sager, jf. kapitel 30.  

 Baggrunden herfor er, at de processuelle regler for forbudssagernes  

 behandling på væsentlige punkter i øvrigt er tilnærmet de regler, som gælder  

 for almindelige, civile førsteinstans sager, ligesom arbejdets art og omfang  

 for parterne i disse sager gennemsnitligt væsentligt vil overstige, hvad der  

 gælder for fogedsager.
Til § 648 Henvisningerne i stk. 1 til arrestkapitlets regler, herunder om  

 justifikationssagens behandling, svarer med sproglige ændringer til den  

 nugældende § 652. Dog er henvisning svarende til den nugældende § 637 om, at  

 rekvisitus ikke kan appellere et nedlagt forbud, udgået på baggrund af den  

 foreslåede appeladgang for rekvisitus, jf. § 650.
I et svar til Folketingets Retsudvalg under behandlingen af det tidligere  

 lovforslag har Justitsministeriet givet udtryk for, at der - som foreslået af  

 Advokatrådet - formentlig kan være behov for, at fristen for anlæggelse af  

 retssag her i landet i forbudssager forlænges fra en til to uger på samme  

 måde, som det er foreslået, hvor retssagen skal anlægges ved en udenlandsk  

 domstol.
Fristen i forbudssager foreslås derfor sat til 2 uger, jf. 2. pkt. i  

 stk. 1.
 I stk. 2 pålægges fogedretten at vejlede rekvisitus om  

 retsvirkningerne af fogedrettens afgørelser, herunder navnlig, at det er  

 strafbart at overtræde et nedlagt forbud.
Til § 649 Som følge af den foreslåede regel i § 645, stk. 2, om beslaglæggelse, er  

 der i forslagets § 649 fastsat regler om, hvilket forum der skal tage  

 stilling til lovligheden af en foretagen beslaglæggelse.
Det foreslås, at  

 afgørelsen som hovedregel skal træffes af domsretten, enten under  

 justifikationssagen eller under en privat anlagt straffesag.
Fogedretten kan  

 alene tage stilling til spørgsmålet i forbindelse med ophævelse af et forbud.  

 Fogedrettens afgørelse vil i disse tilfælde være genstand for kære.
Træffes der afgørelser om konfiskation, forudsættes det, at det  

 konfiskerede gods overgives til den stedlige politimester til videre  

 foranstaltning på samme måde, som det finder sted i straffesager.
I de  

 tilfælde, hvor det konfiskerede efter dommen skal anvendes til fyldestgørelse  

 af rekvirentens erstatningskrav, forudsættes det, at det konfiskerede  

 forbliver i fogedrettens besiddelse, indtil udlæg i gods kan foretages.
Til § 650 Efter denne bestemmelse skal fogedrettens afgørelser i forbudssager  

 træffes ved kendelse.
Dette indebærer, at afgørelserne altid skal begrundes.  

 Herved sikres det, at der tilvejebringes et rimeligt arbejdsgrundlag for  

 domsretten under justifikationssagen og under en eventuel privat anlagt  

 straffesag, ligesom en eventuel kærebehandling vil blive lettet herved.
Det følger af bestemmelsen, at parterne (og en retligt interesseret  

 trediemand) kan påkære alle fogedrettens afgørelser under forbudssagen inden  

 for en kærefrist på 4 uger.
Fogedrettens afgørelse om sikkerhedsstillelse vil  

 således efter forslaget kunne påkæres særskilt eller i forbindelse med kære  

 af nedlæggelse af forbud.
Til § 651 Forslaget svarer med enkelte mindre ændringer til de nugældende regler i §  

 650, stk. 1, og § 651. Den foreslåede formulering af stk. 2 fører dog  

 til, at der tilvejebringes udtrykkelig hjemmel for, at trediemand kan  

 straffes for medvirken, ligesom den foreslåede formulering åbner mulighed for  

 at idømme trediemand såvel straf som erstatning uden at afvente udfaldet af  

 justifikationssagen.
De såkaldte benzinsager har illustreret behovet for også  

 at kunne håndhæve et nedlagt forbud effektivt i forhold til trediemand på et  

 tidligt stadium af forbudssagen.
Efter forslagets stk. 3 kan en privat anlagt straffesag udsættes  

 for at afvente udfaldet af justifikationssagen.
Under hensyn til de forøgede  

 beviskrav, den foreslåede adgang til at påkære nedlagte forbud samt til  

 forbudsinstituttets effektivitet vil en sådan udsættelse formentlig kun  

 sjældent være hensigtsmæssig.
Der henvises i øvrigt til de almindelige  

 bemærkninger pkt. 3.5. og betænkningen side 98-99.
Til § 652 Ved bestemmelsen foreslås den nugældende lovs § 653 videreført alene med  

 sproglige ændringer.
Til § 653 Efter bestemmelsen i stk. 1 udpeges fogedretten som den kompetente  

 myndighed, til hvem en varemærkeindehaver skal indgive en anmodning om  

 suspension af frigivelsen af varemærkeforfalskede varer til fri omsætning  

 efter EF-rådets forordning 3842/1986 af 1. december 1986. Forordningens  

 system er i vidt omfang sammenfaldende med retsplejelovens almindelige regler  

 om arrest og forbud.
Justitsministeriet har derfor efter drøftelse med  

 Industriministeriet og Tolddepartementet skønnet det mest naturligt, at  

 domstolene blev kompetente i sager, der er omfattet af forordningen.
Forordningen forudsætter et samarbejde mellem den kompetente myndighed,  

 dvs. fogedretterne, og toldvæsenet.
Med henblik på at fastlægge de nærmere  

 regler herom samt værnetingsbestemmelser m.v. er der ved bestemmelsen i  

stk. 2 tilvejebragt hjemmel for, at justitsministeren kan fastsætte de  

 regler, der er nødvendige for anvendelsen her i landet af De Europæiske  

 Fællesskabers forordninger om foranstaltninger med henblik på forbud mod  

 varemærkeforfalskede varers overgang til fri omsætning.
Der sigtes med bestemmelsen i øvrigt til anvendelsen her i landet af  

 EF-kommissionens forordning om gennemførelsesbestemmelser til  

 rådsforordningen.
Den generelle henvisning til de til enhver tid gældende  

 forordninger giver mulighed for at indrette retstilstanden, således at  

 forordninger, som senere måtte blive vedtaget, uden videre kan anvendes.
 Der henvises i øvrigt til de almindelige bemærkninger pkt. 5 og  

 lovforslagets bilag 1.
 En anmodning om suspension af frigivelsen af varemærkeforfalskede varer  

 til fri omsætning vil blive pålagt den sædvanlige retsafgift for  

 fogedforbudssager, for tiden 200 kr. i grundafgift, jf. retsafgiftslovens §  

 17, stk. 1, nr. 3.
Til § 2 Ved denne ændring i inddrivelsesloven ændres fristen for fremsættelse af  

 indsigelser mod pante- og toldfogedudlæg fra 14 dage til 4 uger.
Oversiddes  

 fristen, skal justitsministeren efter forslaget have mulighed for  

 undtagelsesvis at give tilladelse til, at fogedretten tager indsigelserne  

 under påkendelse.
Bestemmelsen fastslår endvidere udtrykkeligt, at appel til  

 landsretten af sådanne udlæg først kan ske, når fogedretten har taget  

 stilling til afgørelsen.
 Om baggrunden for ændringerne henvises nærmere til de almindelige  

 bemærkninger pkt. 4.2. og betænkningen side 151-152 og 164-169.
Til § 3 Forslaget om ophævelse af retsafgifslovens § 52 og § 56 er en  

 konsekvensændring som følge af de foreslåede nye appelregler i fogedsager,  

 hvorefter afgørelser alene skal kunne kæres. § 52 og § 56 vedrører beregning  

 af retsafgift i tilfælde af henvisning til at iværksætte anke i stedet for  

 kære og omvendt.
Til § 4 Det foreslås, at loven træder i kraft den 1. januar 1989. Tidspunktet for  

 anmodningens indgivelse skal være afgørende for, om en arrestsag eller  

 forbudssag skal behandles efter de foreslåede nye regler eller de hidtil  

 gældende regler.
 Retsplejelovens § 653 om forbud mod varemærkeforfalskede varers overgang  

 til fri omsætning, herunder bemyndigelsesbestemmelsen i stk. 2, foreslås dog  

 sat i kraft dagen efter lovens bekendtgørelse i Lovtidende.
Bilag 1 I (Retsakter hvis offentliggørelse er obligatorisk) RÅDETS FORORDNING (EØF) NR. 3842/86 af 1. december 1986 om foranstaltninger med henblik på forbud mod varemærkeforfalskede vares overgang til fri omsætning RÅDET FOR DE EUROPÆISKE FÆLLESSKABER HAR- under henvisning til traktaten om oprettelse af Det europæiske økonomiske Fællesskab, særlig artikel 113 og 235, under henvisning til forslag fra Kommissionen(1) under henvisning til udtalelse fra Europa-Parlamentet(2) under henvisning til udtalelse fra Det økonomiske og sociale Udvalg(3) og ud fra følgende betragtninger:
Handelen med varer, på hvilke der ubeføjet er anbragt et varemærke, i det følgende benævnt varemærkeforfalskede varer, skader i høj grad lovlydige fabrikanter og handlende og vildleder forbrugerne; det bør i videst muligt omfang forhindres, at sådanne vare bliver brugt på markedet i Fællesskabet, og der bør med henblik herpå fastsættes foranstaltninger, der gør det muligt effektivt at imødegå denne ulovlige fremfærd, uden at den lovmæssige frie handel hæmmes; dette mål falder endvidere i tråd med de bestræbelser, der udfoldes i samme retning på internationalt plan; såfremt de varemærkeforfalskede varer indføres fra tredjelande, er det vigtigt at forbyde overgangen til fri omsætning heraf i Fællesskabet og at indføre egnet fremgangsmåde, der sætter toldmyndighederne i stand til at gribe ind for at sikre overholdelsen af et sådant forbud under de bedste mulige betingelser; toldmyndighedernes indgriben bør bestå i at suspendere frigivelsen af varer til fri omsætning, såfremt disse formodes at være varemærkeforfalskede, i det tidsrum, der er nødvendigt for at afgøre, hvorvidt der foreligger varemærkeforfalskning; formålet med en sådan frmgangsmåde gør det ikke nødvendigt at fastsætte fællesskabsbestemmelser om, hvilke myndighed der er kompetent til at afgøre, hvorvidt varer, som er angivet til fri omætning, er varemærkeforfalskede, eller om, hvilke nærmere regler der skal følges ved behandlingen af dette spørgsmål; da der ikke foreligger fællesskabsbestemmelser på dette område, bør vedkommende kompetente myndighed endvidere, når den træffer afgørelse om spørgsmål, der er blevet forelagt den, henvise til de kriterier, som anvendes for at fastslå, hvorvidt varer, der er fremstillet i den pågældende medlemsstat, krænker varemærkeindehaverens rettigheder; det bør derimod fastlægges, hvilke foranstaltninger der skal træffes med hensyn til varer, der angives til fri omsætning, hvis det fastslås, at de er varemærkeforfalskede; sådanne foranstaltninger bør ikke alene bevirke, at de ansvarlige for indførslen af varerne ikke får økonomisk fordel at transaktionen, men bør også effektivt forebygge yderligere transaktioner af samme art; for at undgå alvorlige forstyrrelser af toldbehandlingen af de varer, der inføres af rejsende i deres personlige bagage, eller som indføres som småforsendelser uden erhvervsmæssig karakter, bør denne forordnings anvendelseområde ikke omfatte varer, der formodes at være varemærkeforfalskede, for så vidt de indføres fra tredjelande indenfor de grænser, der er fastsat i fællesskabsbestemmelserne, såvel med hensyn til indrømmelse af toldfrihed som til anvendelse af den enhedstoldsats, der er fastsat i afsnit II, punkt C, i de indledende bestemmelser i den fælles toldtarif; det er væsentligt at sikre, at de i denne forordning fastsatte fælles regler anvendes ensartet, og med henblik herpå at fastsætte en fællesskabsprocedure, hvorefter der indenfor en passende frist kan fastsættes gennemførlsesbestemmelser til disse regler; denne forordning berører ikke medlemsstaternes gældende bestemmelser vedrørende overgang til fri omsætning af varer, som ikke er varemærkeforfalskede i henhold til denne forordning, men hvis markedsføring ville skade en intellektuel ejendomsret i den pågældende medlemsstat; denne forordning tager sigt på at forebygge international handel med varemærkeforfalskede varer; traktatens specifikke bestemmelser giver ikke Fællesskabets institutioner hjemmel til at fastsætte alle de bestemmelser, der er nødvendige i dette øjemed, særlig de foranstaltninger, som varer, om hvilke det er fastslået, at de er varemærkeforfalskede, skal underkastes; det forekommer derfor påkrævet ligeledes at henvise til artikel 235 - UDSTEDT FØLGENDE FORORDNING:
AFSNIT I Almindelige bestemmelser Artikel 1 1. I denne forordning fastsættes, a) på hvilke betingelser toldmyndighederne kan gribe ind over for varer, som angives til fri omsætning, og som formodes at være varemærkeforfalskede, og b) hvilke foranstaltninger der skal træffes af de kompetent myndigheder med hensyn til sådanne varer, hvis det fastslås, at de er varemærkeforfalskede.
2. I denne forordning forstås ved a) varemærkeforfalskede varer: enhver vare, på hvilken der ubeføjet er anbragt et varemærke, som er identisk med eller som ikke umiddelbart kan skelnes fra et varemærke, der er gyldigt registreret for sådanne varer i eller for den medlemsstat, hvor varen angives til fri omsætning, og som derved krænker den pågældende varemærkeindehavers rettigheder ifølge denne medlemsstats lovgivning; b) varemærkeindehaver: varemærkeindehaveren samt enhver anden person, der har tilladelse til at anvende varemærket, eller disses repræsentant.
3. Denne forordning finder ikke anvendelse på varer, hvorpå der er anbragt et varemærke med varemærkeindehaverens samtykke, men som angives til fri omsætning uden dennes samtykke.
Det samme gælder varer, som angives til fri omsætning, og hvorpå der er anbragt et varemærke på andre betingelser end dem, der er aftalt med varemærkeindehaveren.
AFSNIT II Forbud imod fri omsætning af varemærkeforfalskede varer Artikel 2 Det er forbudt at lade varer, om hvilke det efter fremgangsmåden i artikel 5 er fastslået, at de er varemærkeforfalskede, overgå til fri omsætning.
AFSNIT III Anmodnng om toldmyndighedernes indgriben Artikel 3 1. I hver medlemsstat kan en varemærkeindehaver indgive skriftlig anmodning til den kompetente myndighed med henblik på at lade toldmyndighederne suspendere frigivlsen af varemærkeforfalskede varer, der angives til fri omsætning i den pågældende medlemsstat, hvis han har begrundet formodning om, at sådanne varemærkeforfalskede varer påtænkes indført i medlemsstaten.
2. En anmodning i henhold til stk. 1 skal indeholde alle relevant oplysninger, som varemærkeindehaveren råder over, for at den kompetente myndighed kan træffe afgørelse med fuldt kendskab til sagens omstændigheder, og skal navnlig omfatte en så nøjagtig beskrivelse af varerne, at det er muligt for toldmyndighederne at genkende dem.
Den skal vedlægges dokumentation for, at ansøgeren er indehaver af varemærket for de omhandlede varer.
I anmodningen anføres det, i hvilket tidsrum der ønskes indgriben fra toldmyndighedernes side.
Det kan kræves, at ansøgeren betaler en afgift til dækning af de administrative omkostninger ved behandlingen af anmodningen.
3. Den myndighed, hvortil der indgives en anmodning, som er affattet i overensstemmelse med stk. 2, træffer afgørelse og underretter skriftligt ansøgeren herom.
Imødekommes anmodningen, fastsætter nævnte myndighed, i hvilket tidsrum toldmyndighederne kan gribe ind.
Dette tidsrum kan på foranledning af mærkeindehaveren forlænges af den myndighed, der traf den oprindelige afgørelse.
Medlemsstaterne kan, hvis varemærkeindehaverens anmodning imødekommes, eller hvis frigivelsen suspenderes for en sending varer i medfør af artikel 5, stk. 1, kræve, at denne stiller sikkerhed til dækning af sit eventuelle ansvar over for importøren, såfremt den fremgangsmåde, der iværksættes i henhold til artikel 5, stk. 1, ikke forfølges på grund af en handling eller undlades fra varemærkeindehaverens side, eller hvis det senere fastslås, at de pågældende varer ikke er varemærkeforfalskede.
Varemærkeindehaveren skal underrette den i stk. 1 omhandlende myndighed, hvis varemærket ikke længere er gyldigt registreret.
Den kompetente myndighed kan tillige kræve, at ansøgeren afholder omkostningerne ved varernes opbevaring under toldkontrol i medfør af artikel 5 eller i forbindelse med søgsmål, som varemærkeindehaveren ikke er part i, og stiller sikkerhed for betalingen af det pågældende beløb.
4. Medlemsstaterne kan give toldmyndighederne beføjelse til at træffe afgørelse om den i denne artikel omhandlede anmodning.
Artikel 4 Afgørelsen om at imødekomme en varemærkeindehavers anmodning meddeles straks de toldsteder i den pågældende medlemsstat, som vil kunne blive berørt i forbindelse med indførsel af de i anmodningen omhandlede varemærkeforfalskede varer.
AFSNIT IV Vilkårerne for indgriben fra toldmyndighederne og de myndigheder, der er kompetente til at træffe afgørelse vedrørende sagens indhold Artikel 5 1. Et toldsted, der i henhold til artikel 4 underrettes om en afgørelse, om at imødekomme en varemærkeindehavers anmodning, suspenderer frigivelsen af varer, der angives til fri omsætning, såfremt det eventuelt efter samråd med ansøgeren konstaterer, at de pågældende varer svarer til den beskrivelse af de varemærkeforfalskede varer, der er givet i nævnte afgørelse.
Det underretter klareren herom samt den myndighed, der har truffet afgørelsen.
Toldstedet eller ovennævnte myndighed underretter ligeledes ansøgeren om denne foranstaltning.
Toldstedet kan i forbindelse med undersøgelsen af varerne udtage prøver for at lette den videre behandling af sagen.
2. Gældende bestemmelser i den medlemsstat, hvor varerne er blevet angivet til fri omsætning, finder anvendelse a) for så vidt angår forelæggelse af sagen for den myndighed, der har kompetence til at træffe afgørelse om indholdet, samt for så vidt angår omgående underretning af det i stk. 1 omhandlede toldsted om denne henvendelse, medmindre dette toldsted selv har foretaget henvendelsen; b) for så vidt angår udarbejdelsen af denne afgørelse, som denne myndighed skal træffe.
De kriterier, der skal lægges til grund for udarbejdelsen af denne afgørelse, er de samme, som anvendes til at fastslå, hvorvidt varer, der er fremstillet i den pågældende medlemsstat, krænker varemærkeindehaverens rettigheder.
De afgørelser, som den kompetente myndighed træffer, skal begrundes.
Artikel 6 1. Hvis det toldsted, der er nævnt i artikel 5, stk. 1, ikke inden ti arbejdsdage fra suspensionen af frigivelsen er blevet underrettet om sagens forelæggelse for den myndighed, der har kompetence til at træffe afgørelse om sagens indhold i henhold til artikel 5, stk. 2, eller ikke har fået meddelelse om, at der er truffet retsbevarende foranstaltninger af vedkommende myndighed, frigives varerne, såfremt alle indførselsformaliteter er opfyldt.
2. Betingelserne for oplagring af varerne i det tidsrum, hvor frigivelsen er suspenderet, fastsættes af den enkelte medlemsstat AFSNIT V Bestemmelserne, der finder anvendelse på varer, om hvilke det er fastslået, at de er varemærkeforfalskede.
Artikel 7 1. Med forbehold af de øvrige retsmidler, der kan benyttes af varemærkeindehaveren, såfremt det er fastslået, at varemærket er blevet forfalsket, træffer medlemsstaterne de foranstaltninger, der er nødvendige, for at de kompetente myndigheder a) som hovedregel, og uden at der kan ydes nogen form for godtgørelse, tilintetgøre de varer, om hvilke det er fastslået, at de er varemærkeforfalskede, eller holder dem uden for de kommercielle kredsløb i medfør af bestemmelserne herom i den nationale lovgivning, således at den skade, der påføres varemærkeindehaveren, reduceres til et minimum; b) i forhold til sådanne varer træffer enhver anden foranstaltning, der faktisk bevirker, at de ansvarlige for indførslen af varerne ikke får økonomisk fordel af transaktionen, samt effektivt forebygger yderligere transaktioner af samme art.
 Bl.a. følgende foranstaltninger anses ikke at opfylde dette formål:
- genudførsel af de varemærkeforfalskede varer i uforandret stand; - den blotte fjernelse af de varemærker, som udeføjet er anbragt på de varemærkeforfalskede varer, undtagen i særlige tilfælde; - henførelse af varerne under en anden toldprocedure.
2. De varemærkeforfalskede varer kan eventuelt overgives til statskassen.
I så fald finder stk. 1, litra a), anvendelse.
3. Medmindre det strider mod den nationale lovgivning, underretter det pågældende toldsted eller den kompetente myndighed på varemærkeindehaverens anmodning denne om navn og adresse på afsender, importør og modtager af varer, om hvilke det er fastslået, at de er varemærkeforfalskede, samt om mængden af de pågældende varer.
AFSNIT VI Afsluttende bestemmelser Artikel 8 1. Imødekommelsen af en anmodning, der er affattet i overensstemmelse med artikel 3, stk. 2, giver i tilfælde af, at varemærkeforfalskede varer ikke bemærkes ved et toldsteds kontrol, og frigivelsen derfor ikke suspenderes i henhold til artikel 5, stk. 1, kun varemærkeindehaveren ret til erstatning i det omfang, det følger af vedkommende medlemsstat lovgivning.
2. Et toldsteds eller en anden kompetent myndigheds udøvelse af den kompetence, som er tillagt dem i forbindelse med bekæmpelse af varemærkeforfalskning, kan kun i det omfang, det følger af vedkommende medlemsstats lovgivning, påføre disse ansvar over for importøren eller enhver anden, der har en rettighed vedrørende varer, der er angivet til fri omsætning, og som måtte have lidt tab på grund af deres indgriben.
3. Varemærkeindehaverens eventuelle civilretlige ansvar afgøres i henhold til lovgivningen i den medlemsstat, hvor de pågældende varer er blevet angivet til fri omsætning.
Artikel 9 Denne formodning finder ikke anvendelse på varer, der inden for de grænser, der er fastsat, såvel med hensyn til indrømmelse af toldfrihed som til anvendelse af den enhedstoldsats, der er fastsat i afsnit II, punkt c), i de indledende bestemmelser i den fælles toldtarif, indføres af rejsende i deres personlige bagage eller indføres som småforsendelser uden erhvervsmæssig karakter.
Artikel 10 Denne forordning finder tilsvarende anvendelse på varer, på hvilke der ubeføjet er anbragt et varemærke, der er gyldigt registreret for sådanne varer i overensstemmelse med fællesskabsregler, så snart disse træder i kraft.
I dette tilfælde kan varemærkeindehaveren indgive den i artikel 3 omhandlede anmodning til den myndighed, som udpeges hertil.
Artikel 11 1. Udvalget for almindelige Toldbestemmelser, som er nedsat ved artikel 24 i direktiv 79/695/EØF(1), kan behandle ethvert spørgsmål, der angår gennemførelsen af denne forordning, og som rejses af formanden enten på dennes initiativ eller efter anmodning fra en medlemsstat.
2. De nødvendige gennemførelsesbestemmelser til denne forordning fastsættes efter fremgangsmåden i artikel 26, stk. 2 og 3, i direktiv 79/695/EØF.
3. Medlemsstaterne giver Kommissionen alle fornødne oplysninger om gennemførelsen af denne forordning.
 Kommissionen giver de øvrige medlemsstater disse oplysninger.
Nærmere bestemmelser om udvekslingen af oplysninger fastlægges som led i gennemførelsesbestemmelserne, jf. stk. 1 og 2.
4. Senest tre år efter denne forordnings ikrafttræden aflægger Kommissionen på grundlag af de i stk. 3 omhandlede oplysninger beretning til Europa-Parlamentet og til Rådet om, hvordan den indførte ordning fungerer, og foreslår de eventuelt nødvendige ændringer og tilføjelser.
Artikel 12 Denne forordning træder i kraft den 1. januar 1988.
Denne forordning er bindende i alle enkeltheder og gælder umiddelbart i hver medlemsstat.
 Udfærdiget i Bruxelles, den 1. december 1986.
På Rådets vegne A.
CLARK Formand Bilag 2 I dette bilag er lovbestemmelserne gengivet, som de vil fremtræde, hvis  

 Folketinget vedtager lovforslaget uændret Med mindre skrift er indsat den gældende formulering af de bestemmelser, der berøres af lovforslaget Ad § 1 (Retsplejeloven) § 9. - - - Stk. 2. - - - Stk. 3. Under sø- og handelsretten hører følgende sager:
 1. Sø- og handelssager, jf. § 6, stk. 5.
 2. Straffesager, i hvilke fagkundskab til søforhold skønnes at være af  

 betydning.
 3. Søforklaringer.
 4. Foretagelse af retshandlinger til brug for andre retter i sø- og  

 handelssager, jf. § 6, stk. 5, i straffesager, i hvilke fagkundskab til  

 søforhold skønnes at være af betydning, og i sager om afgivelse af  

 søforklaring.
 5. Behandling af konkursboer og begæring om gældssanering, ledelse af  

 akkordforhandling og modtagelse af anmeldelser om betalingsstandsning, jf.  

 konkurslovens § 4.
 6. Sager, der ved særlig lovbestemmelse er henlagt til retten.
Stk. 4. - - - Stk. 5. - - - § 9. - - - Stk. 2. - - - Stk. 3. Under sø- og handelsretten hører følgende sager:
1. - - - 2. - - - 3. - - - 4. - - - 5. Behandling af konkursboer, ledelse af akkordforhandling og modtagelse  

 af anmeldelser om betalingsstandsning, jf. konkurslovens § 4.
6. - - - Stk. 4. - - - Stk. 5. - - - § 31. - - - Stk. 2. - - - Stk. 3. Offentlig gengivelse af forhandlingen i straffesager kan ved  

 kendelse forbydes, såfremt sigtede er under 18 år, og det begæres af værgen  

 eller en repræsentant for det sociale udvalg.
Endvidere kan retten ved  

 kendelse helt eller delvis forbyde offentlig gengivelse af, hvad der i  

 straffesager forhandles i offentligt retsmøde, når sådan gengivelse er egnet  

 til at skade sagens oplysning eller der er grund til at antage, at sådan  

 gengivelse vil medføre fare for nogens sikkerhed eller vil tilføje nogen en  

 ufornøden krænkelse.
Referatforbud af hensyn til en sigtet (tiltalt), der er  

 til stede, kan kun besluttes, hvis han selv begærer det.
Såfremt der  

 fremsættes begæring herom, og ingen offentlig interesse findes at tale  

 derimod, kan retten endvidere nedlægge forbud mod, at der sker offentlig  

 gengivelse af navn, stilling eller bopæl for sigtede (tiltalte) eller andre  

 under sagen nævnte personer, eller at den pågældendes identitet på anden måde  

 offentliggøres.
Forbudet kan efter begæring udstrækkes til at gælde også  

 under en eventuel anke af sagen, såfremt anken omfatter bedømmelsen af  

 beviserne for tiltaltes skyld.
Rettens nægtelse af at udstede sådant forbud  

 kan påkæres.
I øvrigt er rettens afgørelse ikke genstand for kære eller anke.  

 Overtrædelse af rettens forbud straffes med bøde.
Stk. 4. - - - § 31. - - - Stk. 2. - - - Stk. 3. - - - Retten kan endvidere forbyde offentlig gengivelse af navn,  

 stilling eller bopæl for sigtede (tiltalte) eller andre under sagen nævnte  

 personer, såfremt der fremsættes begæring herom og ingen offentlig interesse  

 findes at tale derimod. - - - Stk. 4. - - - § 66. De om dommere givne forskifter finder også anvendelse på nævninger,  

 domsmænd, sagkyndige retsmedlemmer, justitssekretærer, fuldmægtige ved  

 domstolene og retsvidner.
Afgørelsen af habilitetsspørgsmålet træffes af  

 retten.
Stk. 2. - - - § 66. De om dommere givne forskrifter finder også anvendelse på nævninger,  

 domsmænd, sagkyndige retsmedlemmer, justitssekretærer, chefen for  

 skiftekontoret under Københavns byret, fuldmægtige ved domstolene og  

 retsvidner.
Afgørelsen af habilitetsspørgsmålet træffes af retten.
Stk. 2. - - - § 214. - - - Stk. 2. Rettens rådslagninger og afstemninger må ikke overværes af  

 tilhørere med undtagelse af protokolføreren, jf. endvidere § 6, stk. 3, 2.  

 pkt., og § 18, stk. 2, 5. pkt.
Dog kan retten i særlige tilfælde tillade  

 andre at være til stede.
Stk. 3. - - - § 214. - - - Stk. 2. Rettens rådslagninger og afstemninger må ikke overværes af  

 tilhørere med undtagelse af protokolføreren, jf. endvidere § 6, stk. 3, 2.  

 pkt., og § 18, 5. pkt.
Dog kan retten i særlige tilfælde tillade andre at  

 være til stede.
Stk. 3. - - - § 449. Giver sagsøgte eller appelindstævnte ikke møde ved advokat i en sag  

 efter § 448, nr. 1-5 og 7-8, samt i sager efter § 448, nr. 6, om  

 forældremyndighed, og finder retten, at den pågældende har behov for  

 advokatbistand, kan retten beskikke en advokat for denne, såfremt parten  

 opfylder betingelsen i § 330, stk. 1, nr. 2.
Stk. 2. - - - § 449. Giver sagsøgte eller appelindstævnte ikke møde ved advokat i en sag  

 efter § 448, nr. 1-5 og 7-8, og finder retten, at den pågældende har behov  

 for advokatbistand, kan retten beskikke en advokat for denne, såfremt parten  

 opfylder betingelsen i § 330, stk. 1, nr. 2.
Stk. 2. - - - § 453. Retsmøderne foregår for lukkede døre.
Ved offentlig gengivelse af  

 domme må der ikke ske offentliggørelse af navn, stilling eller bopæl for  

 nogen af de personer, der er nævnt under sagen, eller på anden måde  

 offentliggørelse af de pågældendes identitet.
Overtrædelse af de nævnte  

 forbud straffes med bøde eller under skærpende omstændigheder med hæfte eller  

 fængsel indtil 6 måneder.
§ 453. Retsmøderne foregår for lukkede døre.
Ved offentlig gengivelse af  

 domme må der ikke ske offentliggørelse af navn, stilling eller bopæl for  

 nogen af de personer, der er nævnt under sagen.
Overtrædelse af de nævnte  

 forbud straffes med bøde eller under skærpende omstændigheder med hæfte eller  

 fængsel indtil 6 måneder.
§ 456 o. - - - Stk. 2. Ved offentlig gengivelse af domme i faderskabssager må der ikke  

 ske offentliggørelse af navn, stilling eller bopæl for nogen af de i dommen  

 nævnte personer, eller på anden måde offentliggørelse af de pågældendes  

 identitet.
Overtrædelse straffes med bøde eller under skærpende  

 omstændigheder med hæfte eller med fængsel indtil 6 måneder.
§ 456 o. - - - Stk. 2. Ved offentlig gengivelse af domme i faderskabssager må der ikke  

 ske offentliggørelse af navn, stilling eller bopæl for nogen af de i dommen  

 nævnte personer.
Overtrædelse straffes med bøde eller under skærpende  

 omstændigheder med hæfte eller fængsel indtil 6 måneder.
§ 473. Retten kan bestemme, at der ved offentlig gengivelse af  

 forhandlingen i retten og af dommen ikke må ske offentliggørelse af navn,  

 stilling eller bopæl for nogen af de under sagen nævnte personer eller på  

 anden måde offentliggørelse af de pågældendes identitet.
Overtrædelse af  

 sådant forbud straffes med bøde.
 § 473. Retten kan bestemme, at der ved offentlig gengivelse af  

 forhandlingen i retten og af dommen ikke må ske offentliggørelse af navn,  

 stilling eller bopæl for nogen af de under sagen nævnte personer.  

 Overtrædelse af sådant forbud straffes med bøde.
§ 475 g. - - - Stk. 2. Ved offentlig gengivelse af domme må der ikke ske offentliggørelse  

 af navn, stilling eller bopæl for nogen af de i dommen nævnte personer eller  

 på anden måde offentliggørelse af de pågældendes identitet.
Overtrædelse  

 straffes med bøde.
Stk. 3. - - - § 475 g. - - - Stk. 2. Ved offentlig gengivelse af domme må der ikke ske offentliggørelse  

 af navn, stilling eller bopæl for nogen af de personer, der er nævnt under  

 sagen.
Overtrædelse straffes med bøde.
Stk. 3. - - - § 505. - - - Stk. 2. - - - Stk. 3. - - - Stk. 4. Afgørelser efter stk. 3, jf. stk. 2, kan kæres både af parterne og  

 af justitsministeren.
§ 505. - - - Stk. 2. - - - Stk. 3. - - - Stk. 4. Afgørelser efter stk. 3, jf. stk. 2, kan ankes både af parterne og  

 af justitsministeren.
 § 506 ophæves.
 § 506. Anke eller kære sker efter reglerne i kapitel 53.
Stk. 2. Anke eller kære skal ske inden 4 uger efter, at forretningen er  

 foretaget.
Hvis forretningen ikke foretages, skal anke eller kære ske inden 4  

 uger efter den afgørelse, som ankes eller kæres.
 Stk. 3. Justitsministeren kan dog undtagelsesvis tillade anke eller kære  

 indtil eet år efter de i stk. 2 nævnte tidspunkter.
Stk. 4. Anke eller kære har ikke opsættende virkning.
Fogedretten kan dog  

 undtagelsesvis bestemme, at anke eller kære, der iværksættes inden en af  

 fogedretten fastsat frist, skal have opsættende virkning.
Anke eller kære kan  

 endvidere tillægges opsættende virkning af den ret, for hvilken sagen er  

 indbragt.
 § 521. Ved udlæg i rede penge overgives beløbet straks til fordringshav  

 eren eller sendes til ham, hvis han ikke er mødt, jf. § 492, stk. 2.  

 Fogedretten kan dog tage beløbet i forvaring, indtil fristen for kære af  

 udlægget er udløbet, eller udlægget er stadfæstet.
 § 521. Ved udlæg i rede penge overgives beløbet straks til  

 fordringshaveren eller sendes til ham, hvis han ikke er mødt, jf. § 492, stk.  

 2. Fogedretten kan dog tage beløbet i forvaring, indtil fristen for anke og  

 kære af udlægget er udløbet, eller udlægget er stadfæstet.
 § 536, stk. 4, ophæves.
§ 536. - - - Stk. 2. - - - Stk. 3. - - - Stk. 4. Fogedrettens afgørelse efter stk. 1-3 kan kæres til landsretten.
§ 542. - - - Stk. 2. Fogedretten påser, at auktionen ikke afholdes før den ordinære  

 kærefrist på 4 uger er udløbet, jf. § 586, stk. 1. Fremlægges bevis for, at  

 nogen af de oprindelige parter inden fristens udløb har kæret  

 udlægsforretningen, stilles auktionen i bero.' § 542. - - - Stk. 2. Det bliver at iagttage, at auktionen ikke må foregå, førend den  

 ordentlige ankefrist af 4 uger er udløbet.
Fremlægges bevis for, at der inden  

 denne frists udløb af nogen af de oprindelige parter lovlig er rejst anke  

 eller kære mod udlægsforretningen, enten selvstændigt eller som et tilbehør  

 til dommen, bliver det udlagtes forauktionering at stille i bero.
 §§ 584-586 ophæves.
§ 584. Fogedrettens afgørelser kan ankes eller kæres til landsretten efter  

 reglerne i kapitel 53. Appelfristen er 4 uger fra afgørelsen.
Kære, der går  

 ud på ophævelse af auktion over et luftfartøj, der er registreret i en  

 fremmed stat, som har tiltrådt Genevekonventionen af 19. januar 1948, kan dog  

 ske indtil 6 måneder efter salgsdagen, såfremt den kærende som grund for  

 ophævelsen påberåber sig, at reglerne i § 544, stk. 2, ikke har været  

 overholdt.
 Stk. 2. Anke eller kære efter udløbet af appelfristen kan i ganske særlige  

 tilfælde tillades af justitsministeren indtil 6 måneder efter dommens eller  

 kendelsens afsigelse.
 § 585. Fogedrettens afgørelse efter §§ 561, stk. 2, 3 og 4, 562, stk. 1 og  

 2, 563, stk. 2, 596, sidste pkt., 570, stk. 2, 3. pkt., og stk. 3, 571, stk.  

 1, 576, stk. 2, og 577, stk. 2, kan ikke indbringes for højere ret.
 § 586. Anke eller kære inden auktionens slutning har ikke opsættende  

 virkning.
Stk. 2. Dog kan fogedretten bestemme, at anke eller kære, der sker straks  

 eller inden en af fogedretten fastsat frist, skal have opsættende virkning.  

 Denne kan betinges af, at den appellerende stiller sikkerhed for  

 omkostningerne ved afholdelse af nyt auktionsmøde.
Anke eller kære kan  

 endvidere tillægges opsættende virkning af den ret, for hvilken sagen er  

 indbragt.
Kapitel 53 Appel af fogedrettens afgørelser § 584. Afgørelser, der er truffet af en fogedret, kan, medmindre andet er  

 bestemt i loven, kæres til den landsret, i hvis kreds fogedretten ligger.
 Stk. 2. Fogedrettens afgørelse efter § 561, stk. 2-4, § 562, stk.1 og 2, §  

 563, stk. 2, § 569, 4. pkt., § 570, stk. 2, 3. pkt., og stk. 3, § 571, stk.  

 1, § 576, stk. 2, og § 577, stk. 2, kan ikke kæres.
 § 585. Landsrettens afgørelse i en kæresag kan ikke kæres.  

 Justitsministeren kan dog meddele tilladelse til kære, når særlige grunde  

 taler derfor.
Stk. 2. Ansøgning om kæretilladelse skal indgives til Justitsministeriet  

 inden 8 uger, i auktionssager dog inden 4 uger, efter afgørelsen.
I andre  

 sager end auktionssager kan justitsministeren dog undtagelsesvis meddele  

 tilladelse, hvis ansøgning indgives senere, men inden 1 år efter afgørelsen.
 § 586. Kære skal ske inden 4 uger efter, at forretningen er foretaget,  

 eller, hvis forretningen ikke foretages,inden 4 uger efter den afgørelse, som  

 kæres, jf. dog § 219, stk. 3.
 Stk. 2. Er der meddelt tilladelse efter § 585, skal kære ske inden 4 uger  

 efter, at tilladelsen er meddelt ansøgeren.
 Stk. 3. Såfremt kæren går ud på ophævelse af auktion over et luftfartøj,  

 der er registreret i en fremmed stat, som har tiltrådt Genevekonventionen af  

 19. januar 1948, er fristen dog 6 måneder efter salgsdagen, dersom den  

 kærende som grund for ophævelsen påberåber sig, at reglerne i § 544, stk. 2,  

 ikke har været overholdt.
Stk. 4. Iværksættes kære efter fristens udløb, afvises kæren af den ret,  

 hvortil afgørelsen kæres.
Justitsministeren kan dog undtagelsesvis tillade  

 kære indtil 1 år, i auktionssager dog indtil 6 måneder, efter afgørelsen.  

 Kæreskriftet skal i så fald indleveres inden 4 uger efter tilladelsens  

 meddelelse.
 § 587. Reglerne i § 393 og §§ 395-398 finder med de i stk. 2-4 nævnte  

 ændringer tilsvarende anvendelse.
Stk. 2. Kære af afgørelser, der træffes i auktionssager efter auktionens  

 slutning, har opsættende virkning.
Ved kære af afgørelser, der træffes inden  

 auktionens slutning, kan en bestemmelse om opsættende virkning betinges af,  

 at kærende stiller sikkerhed for omkostningerne ved afholdelse af nyt  

 auktionsmøde.
 Stk. 3. Fogedrettens ophævelse af en arrest eller et forbud kan ikke  

 hindres fra at træde i virksomhed ved anvendelse af kære.
Stk. 4. Parterne kan under kæresagen fremsætte påstande, der ikke har  

 været fremsat for fogedretten.
Det gælder dog ikke ved kære af et i medfør af  

 kapitel 57 nedlagt forbud.
 Stk. 5. Under kære af forbud finder § 647, stk. 1, tilsvarende anvendelse.
Stk. 6. Mundtlig forhandling foretages, hvis der efter sagens beskaffenhed  

 findes at være grund dertil.
Fremsætter begge parter begæring om mundtlig  

 forhandling, skal begæringen i almindelighed imødekommes.
Kapitel 53 Retsmidlerne imod de til dommes tvungne fuldbyrdelse henhørende  

 fogedforretninger m.m.
§ 587. Klager over fogedforretninger, som vedrører selve den fordring  

 eller ret, om hvis fuldbyrdelse der er spørgsmål, eller som går ud på, at  

 auktionssummen er urigtig fordelt ved fogedrettens kendelse (§§ 555 og 579),  

 gøres gældende ved anke til den landsret, under hvilken fogedretten står.
Har  

 den, der vil rejse sådan anke, tillige klager af den i denne paragrafs stk. 2  

 angivne beskaffenhed, bliver disse at inddrage under anken.
 Stk. 2. Klager, der alene angår de processuelle betingelser for  

 fogedforretningen eller den ved samme brugte fremgangsmåde, gøres gældende  

 ved kære til den landsret, under hvilken fogedretten står.
Stk. 3. Såfremt en klage, der burde være fremsat ved anke, rettidigt er  

 gjort gældende ved kære, henviser landsretten ved kendelse, der ikke kan  

 påkæres, klageren til at iværksætte anke.
Tilsvarende regel gælder, når en  

 klage rettidigt er iværksat ved anke, men burde være gjort gældende ved kære.  

 Klageren skal da, uanset at ankefristen (henholdsvis kærefristen) imidlertid  

 måtte være udløbet, på ny kunne indbringe klagen for landsretten, når han  

 inden 14 dage efter kendelsens afsigelse indgiver ankestævning (kæreskrift)  

 på landsrettens (fogedrettens) kontor.
§ 588. Under ankesagen eller kæremålet er den for fogedretten stedfundne  

 procedure ikke bindende, og der er endog intet til hinder for, at nye  

 påstande fremsættes.
Dog kan parterne ikke tilbagekalde de af dem for  

 fogedretten afgivne, fogedbogen eller auktionsbogen tilførte, erklæringer med  

 hensyn til sagens sammenhæng.
 Stk. 2. I øvrigt gælder de om anke og kære fra byret til landsret givne  

 regler med de lempelser, der følger af forholdets natur.
§ 589. Anke til Højesteret kan ikke ske.
Justitsministeren kan dog tillade  

 anke, såfremt sagen er af principiel karakter, eller særlige grunde i øvrigt  

 taler derfor.
Ansøgning herom må indgives inden 8 uger, i auktionssager dog  

 inden 4 uger, efter dommens afsigelse.
I andre sager end auktionssager kan  

 justitsministeren dog undtagelsesvis meddele tilladelse, hvis ansøgning  

 indgives senere, men inden eet år efter afsigelsen.
 Stk. 2. Om anken til Højesteret gælder i øvrigt de almindelige regler i  

 kapitel 36.
§ 590. Landsrettens afgørelse i en kæresag kan ikke kæres.  

 Justitsministeren kan dog tillade kære, når særlige grunde taler derfor.  

 Ansøgning herom må indgives inden 4 uger, i auktionssager dog inden 2 uger,  

 efter afgørelsen.
I andre sager end auktionssager kan justitsministeren dog  

 undtagelsesvis meddele tilladelse, hvis ansøgning indgives senere, men inden  

 6 måneder efter afgørelsen.
 Stk. 2. Om kæren til Højesteret gælder i øvrigt de almindelige regler i  

 kapitel 37.
 § 611 ophæves.
 § 611. Imod fogedrettens afgørelser under de i § 609 omhandlede  

 forretninger kan der benyttes henholdsvis anke eller kære i overensstemmelse  

 med de almindelige regler om retsmidler imod de til dommens fuldbyrdelse  

 sigtende fogedforretninger (jf. navnlig §§ 587 ff).
Kapitel 56 Arrest § 627. Fogedretten kan foretage arrest til sikkerhed for pengekrav, når 1) der ikke kan foretages udlæg for fordringen, og 2) det må antages, at muligheden for senere at opnå dækning ellers vil  

 blive væsentligt forringet.
§ 612. Til sikkerhed for et krav, der lyder på penge eller penges værd,  

 kan arrest på gods finde sted, når 1) udlæg for kravet ikke endnu kan gøres i godset, og derhos 2) enten fordringen er forfalden, eller der er grund til at befrygte, at  

 skyldneren ellers ved at bortflytte eller forstikke sit gods eller på anden  

 måde ville umuliggøre eller dog væsentlig vanskeliggøre adgangen til i sin  

 tid at opnå dom og gøre eksekution.
 Stk. 2. Med hensyn til arrest for bodmerigæld har det sit forblivende ved  

 sølov af 1. april 1892 § 185.
 § 628. Arrest kan ikke foretages, når det må antages, at fordringen ikke  

 består.
 Stk. 2. I luftfartøjer, fremmede statsskibe og skibsladninger, der  

 tilhører fremmede stater, kan arrest kun foretages efter reglerne herom i  

 anden lovgivning.
§ 627. - - - Stk. 2. I reglen har fogedretten før forretningens foretagelse at afkræve  

 rekvirenten en sikkerhedsstillelse, reel eller personlig, med hensyn til det  

 erstatningsbeløb, som ville tilkomme den, hos hvem arresten er gjort, i  

 tilfælde af denne ulovlighed; kun hvor de foreliggende oplysninger skønnes at  

 indeholde et fuldstændigt bevis for arrestens lovlighed, er  

 sikkerhedsstillelse ufornøden, så længe ikke beviset svækkes ved det under  

 forretningen oplyste.
Dog bør der ikke en gang mod sikkerhedsstillelse  

 indrømmes arrest, når det ifølge det for fogedretten oplyste skønnes, at  

 fordringen er ugrundet.
Alle spørgsmål om sikkerhedsstillelsens art og  

 størrelse afgør fogedretten efter sit skøn.
§ 614. - - - Stk. 2. - - - Stk. 3. I luftfartøjer, fremmede statsskibe og skibsladninger, tilhørende  

 fremmede stater, kan arrest kun foretages i overensstemmelse med reglerne i  

 den derom gældende særlovgivning.
 § 629. Inden arrestforretning påbegyndes, eller arrest foretages, kan  

 fogedretten bestemme, at fordringshaveren som betingelse for arrest skal  

 stille sikkerhed for den skade og ulempe, som kan påføres skyldneren ved  

 arresten.
 Stk. 2. Fogedretten bestemmer sikkerhedens art og størrelse.
§ 627. - - - Stk. 2. I reglen har fogedretten før forretningens foretagelse at afkræve  

 rekvirenten en sikkerhedsstillelse, reel eller personlig, med hensyn til det  

 erstatningsbeløb, som ville tilkomme den, hos hvem arresten er gjort, i  

 tilfælde af dennes ulovlighed; kun hvor de foreliggende oplysninger skønnes  

 at indeholde et fuldstændigt bevis for arrestens lovlighed, er  

 sikkerhedsstillelse ufornøden, så længe ikke beviset svækkes ved det under  

 forretningen oplyste.
Dog bør der ikke en gang mod sikkerhedsstillelse  

 indrømmes arrest, når det ifølge det for fogedretten oplyste skønnes, at  

 fordringen er ubegrundet.
Alle spørgsmål om sikkerhedsstillelsens art og  

 størrelse afgør fogedretten efter sit skøn.
 § 630. Arrest kan afværges eller ophæves, såfremt skyldneren stiller en  

 efter fogedrettens skøn tilstrækkelig sikkerhed for fordringshaverens  

 fordring med tillæg af såvel forfaldne som anslåede renter samt sandsynlige  

 omkostninger i forbindelse med arrestforretningen, arrestsagen og sagen  

 vedrørende fordringen.
 Stk. 2. Inden arrest foretages, opfordrer fogedretten skyldneren eller  

 den, der varetager dennes interesser, jf. § 495, stk. 2, til at afværge  

 arresten ved betaling eller sikkerhedsstillelse.
 § 615. Arrest kan afværges, og foretagen arrest fås ophævet, når  

 skyldneren stiller fornøden sikkerhed for den fordring med renter og  

 omkostninger, i anledning af hvilken arrest søges.
 Stk. 2. Om den tilbudte sikkerhed ifølge størrelse og beskaffenhed er  

 fyldestgørende, bedømmes af fogedretten efter et skøn.
 § 630. Arrestforretningen begynder med, at fogedretten opfordrer  

 pågældende til ved sikkerhedsstillelse eller betaling at tilfredsstille  

 rekvirenten, hvorpå fogedretten, når dette ikke straks sker, efter afgørelse  

 af mulige indsigelser skrider til arrestens udførelse.
§ 631. Anmodning om arrest indgives skriftligt til fogedretten.  

 Anmodningen skal indeholde oplysninger om de konkrete omstændigheder, som  

 fordringshaveren vil påberåbe sig, og om de oplysninger, som i øvrigt er  

 nødvendige for sagens behandling.
Anmodningen skal være ledsaget af de  

 dokumenter, der påberåbes.
 Stk. 2. Med hensyn til sagens behandling finder reglerne i § 487, § 488,  

 stk. 3, § 489, § 491, § 492, stk. 1, § 493, stk. 1 og 2, § 494, §§ 495-500, §  

 501, stk. 4 og 5, § 502, stk. 1, nr. 2 og 3, § 503, § 504, nr. 1 og 4, § 505,  

 stk. 2-4, § 507, stk. 2-4, §§ 508-518, § 519, stk. 1, § 520, stk. 1, 1. pkt.,  

 § 523, stk. 2-4, og § 524 tilsvarende anvendelse.
 § 627. Den, der vil erhverve arrest på nogens gods, har at indgive  

 skriftlig begæring herom til vedkommende fogedret, ledsaget af de dokumenter,  

 og øvrige oplysninger, som er for hånden.
Stk. 2. - - - § 614. Arrest på gods kan ikke foretages i ting, hvori der ikke vil kunne  

 gøres eksekution for den pågældende fordring.
Stk. 2. - - - Stk. 3. - - - § 616. Arrest på gods medfører, at skyldneren fra det øjeblik,  

 arrestdekretet er afsagt, bliver uberettiget til at forflytte, forbruge,  

 tilintetgøre eller ved retshandler råde over de arresterede genstande,  

 derunder oppebære arresterede fordringer.
Dog finder reglerne i § 518, stk.  

 2, og § 520, stk. 1, 1. pkt., tilsvarende anvendelse ved arrest i fast  

 ejendom.
 Stk. 2. Om arrestens tinglysning gælder reglerne i § 1 i lov om  

 tinglysning nr. 111 af 31. marts 1926. Ved arrest i fordringer finder  

 bestemmelsen i § 524 tilsvarende anvendelse.
 Stk. 3. Med hensyn til arrest i registrerede skibe gælder reglerne i lov  

 nr. 93 af 29. marts 1957 om skibsregistrering.
§ 617. Arrestrekvirenten er i reglen ikke berettiget til at lade de  

 arresterede genstande tage fra skyldneren.
Dog kan fogedretten ved rørligt  

 gods, når de arresterede genstandes beskaffenhed eller skyldnerens person og  

 forhold opfordrer dertil, bestemme, at de arresterede genstande skal tages  

 under bevogtning af fogedretten selv eller af nogen, der hertil af  

 fogedretten beskikkes på skyldnerens bekostning.
§ 625. Arrestforretninger udføres af fogedretten.
Bestemmelserne i § 491,  

 stk. 4, om vidner ved fogedforretninger finder tilsvarende anvendelse.
 Stk. 2. Den i § 498, stk. 2, givne forskrift er også anvendelig på  

 arrestforretninger.
 § 626. Hvilken fogedret der er pligtig eller berettiget til at foretage  

 arrestforretninger, afgøres efter de i § 487, jf. § 491, stk. 3, givne  

 regler.
 § 628. Arrestforretningen begynder på skyldnerens bopæl eller i mangel af  

 en sådan på hans sædvanlige opholdssted, men kan dog efter omstændighederne,  

 navnlig når der er fare ved opsættelse, eller når skyldneren ikke har bopæl i  

 riget eller står i begreb med at forlade dette, begynde på det sted, hvor  

 personen eller forretningens genstand forefindes.
 Stk. 2. Når rekvirenten ønsker det, og hensynet til skyldnerens tarv ikke  

 taler derimod, kan fogedretten beramme arrestforretningen til påbegyndelse på  

 sit kontor, således at skyldnerens udeblivelse uden lovligt forfald medfører  

 virkning efter § 494.
 § 629. Med hensyn til parternes møde under forretningen gælder reglerne i  

 § 492, stk. 1, og § 495.
 § 632. Med hensyn til valget af de genstande, hvori arresten gøres,  

 forholdes der efter de i § 517 givne forskrifter, ligesom der i øvrigt ved  

 arrestforretningers foretagelse, med de af forholdets natur følgende  

 lempelser, gås frem efter de om eksekutionsforretninger i §§ 497-501, 503,  

 506, stk. 4, 1. pkt., 507 og 518 givne regler.
 § 632. Arrest kan kun foretages i så stor en del af skyldnerens formue,  

 som efter fogedrettens skøn er nødvendig til dækning af fordringen med tillæg  

 af såvel forfaldne som anslåede renter og sandsynlige omkostninger i  

 forbindelse med arrestforretningen, arrestsagen og sagen vedrørende  

 fordringen.
 Stk. 2. Fogedretten erklærer de arresterede aktiver for belagt med arrest  

 og vejleder skyldneren om arrestens retsvirkninger, herunder at råden over  

 aktiverne i strid med fordringshaverens ret kan medføre strafansvar.
 Stk. 3. Er skyldneren ikke til stede, kan vejledning ske ved skriftlig  

 meddelelse eller ved tilkendegivelse til den, der varetager skyldnerens  

 interesser, jf. § 495, stk. 2.
 § 631. Arresten kan kun udstrækkes til så meget af skyldnerens gods, som  

 behøves til at sikre rekvirentens fordring i forbindelse med de sandsynlige  

 udgifter ved arresten og dens forfølgning.
§ 633. Fogedretten erklærer derefter til fogedbogen de optegnede genstande  

 for belagte med arrest til arrestrekvirentens sikkerhed.
Det betydes  

 skyldneren, at han fra nu af ikke uden at udsætte sig for strafansvar kan  

 råde over dem på en måde, som kommer i strid med arrestrekvirentens ret.
Er  

 skyldneren ikke til stede, gives der den eller dem, som i henhold til § 495,  

 stk. 2, tilkaldes på hans vegne, pålæg om at give ham en sådan betydning.  

 Efter omstændighederne kan et lignende pålæg gives til tredjemand, i hvis  

 besiddelse det arresterede er.
§ 633. Fogedretten kan bestemme, at arresteret løsøre skal fratages  

 skyldneren, når det må antages, at muligheden for at opnå dækning ellers vil  

 blive væsentligt forringet.
Løsøret opbevares på fordringshaverens bekostning  

 af fogedretten eller af den, fogedretten bemyndiger dertil.
 Stk. 2. Ved arrest i rede penge tages beløbet i forvaring af fogedretten.
§ 617. Arrestrekvirenten er i reglen ikke berettiget til at lade de  

 arresterede genstande tage fra skyldneren.
Dog kan fogedretten ved rørligt  

 gods, når de arresterede genstandes beskaffenhed eller skyldnerens person og  

 forhold opfordrer dertil, bestemme, at de arresterede genstande skal tages  

 under bevogtning af fogedretten selv eller af nogen, der hertil af  

 fogedretten beskikkes på skyldnerens bekostning.
§ 634. Fordringshaveren skal inden en uge efter arresten anlægge retssag  

 om den fordring, for hvilken arrest er gjort, medmindre skyldneren under  

 eller efter arrestforretningen frafalder forfølgning.
Under denne sag skal  

 fordringshaveren endvidere nedlægge særskilt påstand om stadfæstelse af  

 arresten.
 Stk. 2. Verserer der retssag om den pågældende fordring ved 1. instans,  

 skal fordringshaveren inden en uge efter arresten anlægge arrestsag ved samme  

 ret.
Stk. 3. Er der afsagt dom i 1. instans i retssagen om den pågældende  

 fordring, anlægges arrestsagen ved den ret, der har afsagt dommen.
Retten kan  

 i tilfælde af anke udsætte arrestsagens behandling helt eller delvis.
Stk. 4. Skal retssag om den fordring, for hvilken arrest er gjort,  

 anlægges ved udenlandsk domstol, skal sagen anlægges inden to uger efter  

 arresten.
Inden for samme frist anlægges arrestsagen her i landet.
Stk. 5. Verserer der retssag om den pågældende fordring ved udenlandsk  

 domstol, hvis afgørelse må antages at få bindende virkning her i landet, skal  

 påkendelsen af en sag anlagt efter stk. 1 udsættes, indtil der er truffet  

 retskraftig afgørelse i den udenlandske sag.
Retten kan dog straks påkende  

 spørgsmål om, hvorvidt arrestens foretagelse kan stadfæstes.
 Stk. 6. Reglerne i stk. 1-5 finder tilsvarende anvendelse, når arrest er  

 afværget ved sikkerhedsstillelse.
§ 634. Hvis der ikke allerede er anlagt retssag i anledning af den  

 fordring, for hvilken arrest er gjort, skal rekvirenten, når skyldneren ikke  

 under eller efter forretningen har frafaldet forfølgning, inden en uge efter  

 arresten anlægge sådan sag, under hvilken han tillige skal nedlægge særskilt  

 påstand på, at arrestens foretagelse stadfæstes.
Retten kan bestemme, at  

 spørgsmålet vedrørende arrestens stadfæstelse forhandles særskilt.
Stk. 2. Er retssag i anledning af pågældende fordring svævende ved første  

 instans, bliver der inden fornævnte frist at anlægge en særskilt arrestsag  

 ved den samme ret, ved hvilken hin sag behandles.
Det er retten forbeholdt at  

 bestemme, at arrestsagen skal sættes i forbindelse med hovedsagen, såvel som  

 at den ene af disse sager skal udsættes, indtil den anden er påkendt.
Stk. 3. Er dom faldet i første instans i retssagen, hvorunder den fordring  

 er indtalt, for hvilken arresten er gjort, anlægges arrestsagen ved den ret,  

 af hvilken hin sag er blevet påkendt.
Retten kan i tilfælde af anke udsætte  

 arrestsagens forhandling i det hele eller for en del.
Stk. 4. Er retssag i anledning af fordringen svævende ved udenlandsk  

 domstol, hvis afgørelse må antages at få bindende virkning her i landet, skal  

 påkendelsen af den i medfør af stk. 1 anlagte sag udsættes, indtil der er  

 truffet retskraftig afgørelse i den udenlandske sag.
Retten kan dog straks  

 påkende spørgsmål om, hvorvidt arrestens foretagelse kan stadfæstes.
 Stk. 5. Reglerne om arrestens og fordringens forfølgning bliver med de  

 fornødne lempelser at anvende, når arrest er afværget ved  

 sikkerhedsstillelse.
 § 635. Fordringshaverens forpligtelse til at anlægge retssag bortfalder,  

 såfremt skyldneren, efter at arrest er foretaget, kommer under konkurs eller  

 dør, og dødsboet tages under offentlig skiftebehandling uden gældsansvar for  

 arvingerne.
 Stk. 2. Fordringshaverens sikkerhedsstillelse i anledning af arresten  

 frigives, såfremt der er forløbet 3 måneder efter arrestens foretagelse eller  

 arrestsagens ophævelse, og der ikke fra boets side er anlagt retssag om  

 erstatning.
§ 635. Kommer skyldneren, efter at arrest er gjort, under konkurs, eller  

 dør han, og offentligt skifte uden gælds vedgåelse finder sted efter ham,  

 bortfalder arrestrekvirentens forpligtelse til at anlægge retssag i anledning  

 af fordringen eller arresten.
Den af rekvirenten i anledning af arresten  

 stillede sikkerhed løsgives dog først, når 8 uger er gået efter arrestens  

 foretagelse eller, hvis sag har været anlagt og hæves, 8 uger efter  

 ophævelsen, og der derhos ikke fra boets side er rejst sag om erstatning.
Er  

 dette sket, må det endelige udfald af sagen afventes.
§ 636. Under arrestsagen påkendes det, om arresten er lovlig gjort.  

 Skyldneren kan under arrestsagen fremsætte alle indsigelser vedrørende  

 arrestens lovlighed.
Behandles spørgsmålet om den pågældende fordring  

 særskilt, skal indsigelser mod fordringens rigtighed dog fremsættes under  

 denne sag.
§ 636. Under arrestsagen påkendes det, om arresten er lovlig gjort.
Er  

 retssag i anledning af den pågældende fordring svævende, og arrestsagen ikke  

 behandles i forbindelse med hovedsagen, kan indsigelser mod fordringens  

 rigtighed ikke fremføres under arrestsagen.
I øvrigt kan alle andre  

 indsigelser vedkommende arrestens lovlighed fremsættes og påkendes under  

 arrestsagen, uden hensyn til, om de tilforn har været undergivne fogedrettens  

 afgørelse.
 § 637. Klager fra dens side, hos hvem arresten er gjort, sigtende til at  

 bevirke ophævelse af den foretagne arrest som ulovlig gjort, kan over for  

 arrestrekvirenten alene fremføres henholdsvis under arrestsagen eller den i  

 anledning af fordringen anlagte retssag.
§ 637. Arresten kan ophæves ved dommen i arrestsagen eller ved dommen  

 vedrørende fordringen.
Arresten bortfalder, når ankefristen er udløbet,  

 medmindre anke er iværksat, eller andet er bestemt i dommen.
 § 638. Arresten kan ophæves såvel ved dommen i arrestsagen som ved dommen  

 i hovedsagen.
 Stk. 2. Arresten bortfalder først, når ankefristen for den dom, hvorved  

 den kendes ugyldig, er udløbet, uden at anke er iværksat, medmindre andet er  

 bestemt i dommen.
 § 638. Arresten kan kræves ophævet af fogedretten, såfremt  

 fordringshaveren undlader at anlægge arrestsag eller sag vedrørende  

 fordringen inden de i § 634 nævnte frister, eller såfremt nogen af disse  

 sager afvises eller hæves.
 Stk. 2. Arresten kan ophæves helt eller delvis på grund af omstændigheder,  

 som er indtruffet efter arrestens foretagelse.
 Stk. 3. Forinden arresten ophæves, skal fogedretten så vidt muligt give  

 fordringshaveren lejlighed til at udtale sig.
 § 639. Forsømmer arrestrekvirenten den ham ifølge det foregående  

 påhvilende forpligtelse til inden de i § 634 ommeldte frister at begynde  

 arrestsag eller sag i anledning af fordringen, eller afvises eller hæves  

 nogen af disse sager, kan arresten fordres ophævet, dog uden at  

 arrestrekvirenten af denne grund er udelukket fra igen at gøre arrest for  

 denne samme fordring.
§ 640. En pålagt arrest kan i det hele eller for en del ophæves af  

 fogedretten på grund af omstændigheder, som er indtruffet efter arrestens  

 foretagelse.
På grund af formelle fejl ved forfølgningssagen kan arresten kun  

 fordres ophævet i medfør af § 639.
 Stk. 2. Forinden arresten ophæves, skal fogedretten så vidt muligt give  

 arrestrekvirenten lejlighed til at ytre sig.
 Stk. 3. Imod fogedrettens kendelse kan der, hvad enten den går ud på at  

 ophæve arresten eller nægte dens ophævelse, iværksættes anke eller kære i  

 overensstemmelse med reglerne om anke eller kære imod de til dommes  

 fuldbyrdelse sigtende fogedforretninger, jfr. navnlig §§ 587 ff.
 Stk. 4. Fogedrettens ophævelsesdekret kan ikke hindres fra at træde i  

 virksomhed ved anvendelse af anke eller kære.
§ 639. Den, som har opnået arrest på grundlag af en fordring, som viser  

 sig ikke at bestå, skal betale skyldneren erstatning for tab og tort.
Det  

 samme gælder, når arresten bortfalder eller ophæves på grund af efterfølgende  

 omstændigheder, såfremt det må antages, at fordringen ikke bestod.
 Stk. 2. Viser fordringshaverens fordring sig alene at bestå for et mindre  

 beløb, skal fordringshaveren betale skyldneren erstatning for det tab, der  

 følger af, at arresten har haft for stor udstrækning.
 Stk. 3. Er arresten ulovlig af andre grunde, skal fordringshaveren betale  

 skyldneren erstatning for tab og tort, såfremt fordringshaveren burde have  

 undladt at begære arrest.
Stk. 4. Krav efter stk. 1-3 kan gøres gældende som modkrav under  

 arrestsagen eller sagen vedrørende fordringen eller under selvstændigt  

 søgsmål.
Selvstændigt søgsmål, der først kan anlægges, når arresten er  

 ophævet efter § 638 eller endeligt bortfaldet efter § 635 eller § 637, skal  

 anlægges inden 3 måneder efter ophævelsen eller bortfaldet.
 Stk. 5. Reglerne i stk. 1-4 finder tilsvarende anvendelse, når arrest  

 afværges ved sikkerhedsstillelse.
 Stk. 6. Ophæves arresten under kære, kan der ved afgørelsen i kæresagen  

 tillægges skyldneren erstatning efter reglerne i stk. 1-3.
§ 636. - - - Stk. 2. Dersom retten efter derom af rekvisitus nedlagt påstand skønner,  

 at der ikke i hans økonomiske stilling eller forhold i øvrigt på den tid, da  

 arresten begæredes, fandtes nogen rimelig anledning for arrestrekvirenten til  

 at benytte det nævnte retsmiddel, bliver der ikke ved dommen at tilkende  

 rekvirenten erstatning for de med arrestens foretagelse eller den særlige  

 retsforfølgning forbundne udgifter.
Herimod stridende overenskomster er  

 ugyldige.
§ 641. Befindes en arrest i det hele ulovlig, enten fordi den fordring,  

 for hvilken den er iværksat, ikke ved endelig dom befindes grundet hverken i  

 det hele eller for en del, eller fordi arresten selv, bortset fra fordringens  

 rigtighed, lider af mangler, som medfører dens ugyldighed, og som kunne have  

 været undgåede af arrestrekvirenten ved fornøden agtpågivenhed, er  

 arrestrekvirenten pligtig at yde den, hos hvem arresten er gjort, erstatning  

 for tab, tort og kreditspilde.
Befindes arresten ulovlig for en del, er  

 arrestrekvirenten pligtig at erstatte den, hos hvem arresten er gjort, det  

 særlige tab og den særlige kreditspilde, som måtte være en følge af, at der  

 er blevet givet arresten en for stor udstrækning.
 Stk. 2. Bortfalder eller ophæves en gjort arrest på grund af efterfølgende  

 omstændigheder, tilkommer der den, hos hvem arresten er gjort, erstatning for  

 tab, tort og kreditspilde, når det må antages, at arresten, om den var blevet  

 behørig forfulgt og holdt ved magt, ville have medført sådant ansvar.
 § 642. Krav på erstatning i anledning af arresten kan gøres gældende mod  

 arrestrekvirenten enten som modkrav under arrestsagen eller under et  

 selvstændigt søgsmål i første instans, hvilket sidste dog først kan anlægges,  

 når arresten enten ved dom er kendt ugyldig eller ved fogedrettens kendelse  

 (§ 640) ophævet; sådant selvstændigt søgsmål må i så fald anlægges inden 12  

 uger.
§ 643. Ophæves arresten af overordnet ret, for hvilken fogedrettens  

 nægtelse (§ 640) af at ophæve arresten er indbragt, kan der ved samme dom  

 tillægges den, hos hvem arresten er gjort, den ham tilkommende erstatning hos  

 arrestrekvirenten § 640. Fogedrettens afgørelse kan påkæres efter reglerne i kapitel 53.  

 Kære har ikke opsættende virkning.
 § 645. Fogedrettens nægtelse af arrest er genstand for kære efter reglerne  

 i kap. 53. Kærefristen er 4 uger.
Kapitel 57 Forbud § 641. Fogedretten kan ved forbud pålægge private og repræsentanter for  

 stat og kommune i disses egenskab af parter i private retsforhold at undlade  

 handlinger, som strider mod rekvirentens ret.
 Stk. 2. Fogedretten kan i forbindelse med et forbud pålægge den, som  

 forbudet retter sig imod (rekvisitus), at foretage enkeltstående handlinger  

 for at sikre den ved forbudet pålagte undladelsespligt.
 Stk. 3. Med hensyn til luftfartøjer, fremmede statsskibe og  

 skibsladninger, der tilhører fremmede stater, kan forbud kun anvendes efter  

 reglerne herom i anden lovgivning.
 § 646. Ved forbud, foretaget af fogedretten, kan der gives en eller flere  

 bestemte private personer såvel som repræsentanter for stat eller kommune i  

 disses egenskab som ejere af faste ejendomme eller som medkontrahenter i  

 kontraktsforhold pålæg om at undlade handlinger eller foretagender, som  

 strider imod forbudsrekvirentens ret, og som de pågældende på grund heraf,  

 selv uden forbudet, ville være uberettiget til at foretage.
 Stk. 2. Forbud mod ægteskab kan finde sted ligesom hidtil.
 Stk. 3. Med hensyn til luftfartøjer, fremmede statsskibe og  

 skibsladninger, tilhørende fremmede stater, kan forbud kun anvendes i  

 overensstemmelse med reglerne i den derom gældende særlovgivning.
 § 642. Forbud kan nedlægges, såfremt det godtgøres eller sandsynliggøres:
1) at de handlinger, der søges forbudt, strider mod rekvirentens ret, 2) at rekvisitus vil foretage de handlinger, som søges forbudt, og 3) at formålet vil forspildes, såfremt rekvirenten henvises til at gøre  

 sin ret gældende ved almindelig rettergang.
 § 646. Ved forbud, foretaget af fogedretten, kan der gives en eller flere  

 bestemte private personer såvel som repræsentanter for stat eller kommune i  

 disses egenskab som ejere af faste ejendomme eller som medkontrahenter i  

 kontraktsforhold pålæg om at undlade handlinger eller foretagender, som  

 strider imod forbudsrekvirentens ret, og som de pågældende på grund heraf,  

 selv uden forbudet, ville være uberettiget til at foretage.
Stk. 2. - - - Stk. 3. - - - § 647. Forbud kan gøres, uagtet det ikke for fogedretten bevises, at de  

 handlinger, der skal forbydes, er stridende mod forbudsrekvirentens ret; men  

 denne må i så fald stille sikkerhed for den skade og ulempe, som ved forbudet  

 kan forårsages den pågældende.
 Stk. 2. Dog må forbud end ikke imod sikkerhedsstillelse iværksættes, når  

 det må antages, at det er ulovligt.
§ 648. Forbud kan kun gøres, når den, mod hvem forbudet rettes, ved  

 gerning eller ord har givet grund til at antage, at han vil foretage de  

 handlinger, som skal forbydes.
Kan fyldestgørende bevis i så henseende ikke  

 fremskaffes for fogedretten, kan det pålægges forbudsrekvirenten at stille  

 sikkerhed som betingelse for at få forbud iværksat.
Stk. 2. - - - § 643. Forbud kan ikke nedlægges, når det skønnes, at lovens almindelige  

 regler om straf og erstatning og eventuelt en af rekvisitus tilbudt sikkerhed  

 yder rekvirenten tilstrækkeligt værn.
 Stk. 2. Fogedretten kan nægte at nedlægge forbud, såfremt det vil påføre  

 rekvisitus skade eller ulempe, der står i åbenbart misforhold til  

 rekvirentens interesse i forbudets nedlæggelse.
§ 648. - - - Stk. 2. Forbudet bør ikke nedlægges, når det skønnes, at en af rekvisitus  

 tilbudt sikkerhed eller den straf, som lovens almindelige regler hjemler for  

 retskrænkelsen, yder rekvirenten tilstrækkeligt værn.
 § 644. Fogedretten kan bestemme, at rekvirenten som betingelse for  

 forbudets nedlæggelse skal stille sikkerhed for den skade og ulempe, som kan  

 påføres rekvisitus ved forbudet.
 Stk. 2. Fogedretten bestemmer sikkerhedens art og størrelse.
Stk. 3. Har fogedretten stillet krav om sikkerhed, nedlægges forbudet  

 først, når den forlangte sikkerhed er stillet.
Fogedretten giver parterne  

 meddelelse om tidspunktet for forbudets nedlæggelse, såfremt dette tidspunkt  

 ikke allerede er meddelt i et retsmøde, jf. § 162.
 § 649. I de i de tvende foregående paragraffer omhandlede tilfælde  

 bestemmer fogedretten ifølge skøn over samtlige omstændigheder sikkerhedens  

 art og størrelse.
 § 645. Fogedretten yder efter anmodning rekvirenten bistand til forbudets  

 opretholdelse, herunder ved at hindre, at et forbud overtrædes, og ved at  

 tilintetgøre, hvad der er foretaget i strid med forbudet.
 Stk. 2. Fogedretten kan beslaglægge rørligt gods, såfremt det anvendes  

 eller har været anvendt ved overtrædelse af forbudet, eller såfremt der er  

 bestemte grunde til at antage, at det vil blive anvendt til sådant formål.
 Stk. 3. Det beslaglagte opbevares på rekvirentens bekostning af  

 fogedretten eller af den, fogedretten bemyndiger hertil.
Stk. 4. Fogedretten kan betinge beslaglæggelse af, at rekvirenten stiller  

 sikkerhed for de i stk. 3 nævnte omkostninger.
Beslaglæggelse kan endvidere  

 betinges af, at en i medfør af § 644 fastsat sikkerhed forhøjes.
§ 650. - - - Stk. 2. Når forbud ved fogedretten er nedlagt, har politiet på  

 forbudsrekvirentens begæring at yde bistand til forbudets opretholdelse ved  

 at hindre pågældende i at foretage overtrædelseshandlinger, tilintetgøre,  

 hvad der måtte være foretaget i strid med forbudet, o.desl.
 § 646. Anmodning om forbud indgives til fogedretten i den retskreds, hvor  

 rekvisitus har hjemting, jf. §§ 235-240. Har rekvisitus ikke hjemting her i  

 landet, eller vedrører anmodningen alene bistand eller beslaglæggelse efter §  

 645, finder § 487 tilsvarende anvendelse.
Stk. 2. Med hensyn til sagens behandling finder § 248, § 344, § 348, §  

 349, § 354, stk. 3, § 491, stk. 1, 1. pkt., § 492, stk. 1, § 493, stk. 1 og  

 2, § 494, stk. 1 og 4, § 495, stk. 1, 1. pkt., og stk. 3, § 499, § 500 og §  

 502, stk. 1, nr. 2 og 3, tilsvarende anvendelse.
Under behandlingen af en  

 anmodning om bistand eller beslaglæggelse efter § 645 finder tillige § 491,  

 stk. 3, § 494, stk. 2, § 495, stk. 2, § 497 og § 498 tilsvarende anvendelse.
 § 647. Fogedretten kan afskære en bevisførelse, som findes uforenelig med  

 hensynet til forretningens fremme.
Stk. 2. Tilbagekalder rekvirenten sin anmodning, eller gennemføres forbud  

 ikke, eller ophæves et nedlagt forbud under fogedsagen, træffes efter  

 anmodning bestemmelse om sagsomkostninger.
Bestemmelserne i kapitel 30 finder  

 tilsvarende anvendelse.
§ 648. De regler, som i §§ 634-639 er fastsat om arrest, finder  

 tilsvarende anvendelse.
Fristen i § 634, stk. 1, for anlæggelse af retssag er  

 dog 2 uger.
 Stk. 2. Fogedretten vejleder rekvisitus om retsvirkningerne af forbudet,  

 herunder at overtrædelse af forbudet kan medføre strafansvar efter § 651,  

 stk. 1.
 § 652. I øvrigt bliver med de lempelser, som følger af forholdets  

 beskaffenhed, de regler at anvende, som i det foregående kapitel, navnlig §§  

 625-29 samt §§ 633-34 og 636-45, er givne om arrest.
§ 649. Ved dommen i forbudssagen eller ved dommen i en i medfør af § 651  

 anlagt sag træffes bestemmelse om, hvorledes der skal forholdes med  

 beslaglagt rørligt gods.
En sådan bestemmelse kan også træffes ved ophævelse  

 af et forbud i medfør af § 648, jf. § 638. Ved afgørelsen kan det beslaglagte  

 tilbagegives rekvisitus, eller det kan konfiskeres.
Sker der konfiskation,  

 kan det konfiskerede efter anmodning anvendes til dækning af rekvirentens  

 erstatningskrav.
 § 650. Fogedrettens afgørelser, der træffes ved kendelse, kan kæres efter  

 reglerne i kapitel 53. Kære har ikke opsættende virkning.
 § 651. Den, der forsætligt overtræder et fogedforbud, kan under en af  

 rekvirenten anlagt sag idømmes straf af bøde eller hæfte og i forbindelse  

 hermed dømmes til at betale erstatning.
 Stk. 2. Reglen i stk. 1 finder tilsvarende anvendelse over for den, der  

 forsætligt yder rekvisitus bistand til at overtræde et fogedforbud.
 Stk. 3. Spørgsmålet om idømmelse af straf eller erstatning kan udsættes,  

 indtil forbudssagen er afgjort.
§ 650. Den, der modvillig overtræder et for ham ved fogedretten nedlagt  

 forbud, kan under en af forbudsrekvirenten anlagt sag dømmes til straf af  

 bøde eller hæfte og i forbindelse hermed efter omstændighederne til  

 erstatning.
Spørgsmålet om idømmelse af straf og erstatning kan dog udsættes,  

 indtil forbudssagen er afgjort.
Stk. 2. - - - § 651. Enhver, der, vidende om et forbud, yder den, mod hvem forbudet er  

 rettet, bistand til de forbudne foretagenders udførelse, bliver, for så vidt  

 forbudet stadfæstes, erstatningspligtig over for forbudsrekvirenten.
 § 652. I øvrigt bliver med de lempelser, som følger af forholdets  

 beskaffenhed, de regler at anvende, som i det foregående kapitel, navnlig §§  

 625-29 samt §§ 633-34 og 636-45, er givne om arrest.
 § 652. Reglerne om arrest anvendes, såfremt der fremsættes anmodning om  

 forbud mod en fordrings udbetaling, et skibs afsejling eller en genstands  

 flytning eller anden rådighedsudøvelse over genstanden, og formålet hermed er  

 at opnå sikkerhed for fyldestgørelse af et pengekrav.
 § 653. Forbud imod en fordrings udbetaling, et skibs afsejling eller  

 overhovedet en genstands forflyttelse eller anden rådighedsudøvelse over den  

 er, når hensigten hermed er at søge sikkerhed for fyldestgørelsen af krav af  

 den i § 612 ommeldte art, uden hensyn til, hvorledes forretningen benævnes, i  

 et og alt at betragte som arrest i den pågældende fordring eller genstand.  

 Som en følge heraf bliver de i forrige kapitel om arrest givne regler i alle  

 henseender at anvende på sådanne forretninger.
 § 653. I sager, der er omfattet af De Europæiske Fællesskabers forordning  

 3842/86 af 1. december 1986 om foranstaltninger med henblik på forbud mod  

 varemærkeforfalskede varers overgang til fri omsætning, er fogedretterne  

 kompetent myndighed, jf. art. 3 i forordningen.
 Stk. 2. Justitsministeren kan fastsætte bestemmelser, der er nødvendige  

 for domstolenes anvendelse af De Europæiske Fællesskabers forordninger om  

 foranstaltninger med henblik på forbud mod varemærkeforfalskede varers  

 overgang til fri omsætning.
 Bestemmelsen er ny.
Ad § 2 (Inddrivelsesloven) § 6. - - - Stk. 2. - - - Stk. 3. Under forretningen kan indsigelser fremsættes over for pante-  

 eller toldfogeden, der underretter fogedretten om indsigelserne.
Efter  

 forretningen kan indsigelser fremsættes over for fogedretten.
Fristen for  

 fremsættelse af indsigelser er 4 uger fra forretningens foretagelse.  

 Oversiddes fristen, afviser fogedretten indsigelsen.
Justitsministeren kan  

 dog undtagelsesvis indtil 1 år efter forretningen tillade, at en indsigelse  

 behandles.
Begæring herom skal i så fald indleveres til fogedretten inden 4  

 uger efter tilladelsens meddelelse.
Fogedrettens afgørelse om indsigelser kan  

 kæres til landsretten efter reglerne i retsplejelovens kapitel 53.
§ 6. - - - Stk. 2. - - - Stk. 3. Under forretningen kan indsigelser fremsættes over for pante-  

 eller toldfogden, der underretter fogedretten om indsigelserne.
Efter  

 forretningen kan indsigelser fremsættes over for fogedretten inden for et  

 tidsrum af 14 dage fra forretningens foretagelse.
Ad § 3 (Retsafgiftsloven) § 52 og § 56 ophæves.
 § 52. Henviser retten i medfør af retsplejelovens § 587, stk. 3, 1. pkt.,  

 en klager til at iværksætte anke i stedet for kære, fradrages den allerede  

 betalte kæreafgift i ankeafgiften, dersom anke iværksættes rettidigt.
 § 56. Henviser retten i medfør af retsplejelovens § 587, stk. 3, 2. pkt.,  

 en klager til at iværksætte kære i stedet for anke, tilbagebetales det beløb,  

 hvormed den betalte ankeafgift overstiger kæreafgiften, dersom kære  

 iværksættes rettidigt.
(1) EFT nr.
C 20 af 22. 1. 1985, s. 7 (2) EFT nr.
C 343 af 31. 12. 1985, s. 111.
(3) EFT nr.
C 218 af 29. 8. 1985, s. 7.
