 I medfør af § 1, stk. 3, § 7, § 11, stk. 2, og § 23 i lov nr. 434 af 13.  

 juni 1990 om de erhvervsgymnasiale uddannelser til højere handelseksamen og  

 højere teknisk eksamen fastsættes:
Uddannelsens formål og opbygning § 1.  Uddannelsens formål er at give egnede unge en  

 almen og merkantil erhvervsgymnasial uddannelse, der giver eleverne adgang  

 til videregående uddannelser efter de herom gældende regler, og som bidrager  

 til de unges personlige udvikling og til deres forståelse af samfundet og  

 dets udvikling med særlig vægt på erhvervslivets forhold.
 Stk. 2.  Uddannelsen indgår desuden som del af et  

 grundlag for erhvervsmæssig beskæftigelse og giver adgang til afkortet  

 erhvervsuddannelse efter de herom gældende regler.
§ 2.  Uddannelsesforløbet bygger på grundskolens 9.  

 klassetrin og varer samlet 3 år (35 måneder), jf. dog stk. 2. Den indledende  

 del af uddannelsesforløbet består af den sammenlagte l. og 2. skoleperiode i  

 erhvervsuddannelserne inden for det merkantile område, der kan gennemføres  

 enten efter § 3 eller efter de regler, der gælder for elever i  

 erhvervsuddannelserne.
Den indledende del af forløbet efterfølges af  

 hhx-uddannelsen, der varer 2 år (23 måneder).
Stk. 2.  For elever, der har afsluttet en anden  

 gymnasial uddannelse, tilrettelægges en 1-årig uddannelse til højere  

 handelseksamen.
Uddannelsen varer 11 måneder.
 Stk. 3.  Uddannelserne efter stk. 1 og 2 afsluttes med  

 højere handelseksamen.
Optagelse § 3.  Egnede elever optages i det samlede  

 uddannelsesforløb, jf. § 2, stk. 1, efter lovens § 5, stk. 1. For optagelsen  

 gælder reglerne i bekendtgørelsen om de erhvervsgymnasiale uddannelser.
I  

 erhvervsskolens samlede vurdering af, om eleven er egnet til at gennemføre  

 det samlede uddannelsesforløb, indgår elevens modenhed, selvstændighed og  

 kundskaber.
Stk. 2.  Når elever optages efter stk. 1, er optagelsen  

 i hhx-uddannelsen efter lovens § 5, stk. 2, betinget af, at erhvervsskolen  

 ved en ny samlet vurdering fortsat finder eleven egnet til at gennemføre  

 hhx-uddannelsen.
Den fornyede vurdering omfatter elevens modenhed,  

 selvstændighed og resultaterne af den gennemførte 1. og 2. skoleperiode.  

 Vurderingen foretages ved afslutningen af den sammenlagte 1. og 2.  

 skoleperiode.
§ 4.  Egnede elever optages i den 2-årige og i den  

 1-årige hhx-uddannelse efter lovens § 6, stk. 1. For optagelsen i den 2-årige  

 uddannelse gælder reglerne i bekendtgørelsen om de erhvervsgymnasiale  

 uddannelser.
I erhvervsskolens samlede vurdering af, om eleven er egnet,  

 indgår elevens modenhed, selvstændighed og kundskaber.
Eleven skal have  

 kundskaber i engelsk svarende til erhvervsuddannelsernes grundfag  

 fremmedsprog (C), niveau 3. Hvis eleven vælger matematik B i hhx-uddannelsen,  

 jf. § 7, stk. 2, nr. 1, skal eleven have kundskaber i et sprog, som eleven  

 vælger som 2. fremmedsprog i hhx-uddannelsen, svarende til  

 erhvervsuddannelsernes grundfag fremmedsprog (C), niveau 2. Hvis eleven ikke  

 vælger matematik B i hhx-uddannelsen, skal eleven enten have kundskaber i et  

 sprog, som eleven vælger som 2. fremmedsprog i hhx-uddannelsen, svarende til  

 erhvervsuddannelsernes grundfag fremmedsprog (C), niveau 3, eller have  

 kundskaber i to sprog, som eleven vælger som 2. fremmedsprog i  

 hhx-uddannelsen, svarende til erhvervsuddannelsernes grundfag fremmedsprog  

 (C), niveau 2.
Stk. 2.  Ansøgere til den 1-årige uddannelse er egnede,  

 når de har bestået en gymnasial eksamen.
For ansøgning om optagelse gælder de  

 frister og den procedure, der er fastsat for uddannelser under Den  

 koordinerede Tilmelding til de videregående uddannelser.
I øvrigt gælder  

 reglerne i bekendtgørelsen om de erhvervsgymnasiale uddannelser for  

 optagelsen.
 Stk. 3.  Hvis en elev er egnet til at gennemføre  

 uddannelsen, men mangler forudsætninger i enkelte fag, kan skolen gøre  

 optagelsen betinget af, at eleven gennemfører bestemte valgfag i uddannelsen  

 eller følger supplerende undervisning.
 § 5.  Ansøgere, som erhvervsskolen ikke kender på  

 forhånd, og som skolen ikke har tilstrækkelige oplysninger om fra den  

 hidtidige skole, indkaldes til en personlig samtale som grundlag for skolens  

 vurdering af elevens egnethed efter § 3, stk. 1, eller § 4.
Skolens udbud af fag § 6.  Skolen udbyder følgende obligatoriske fag og  

 valgfag på de angivne niveauer og med de angivne lektionstal, jf. dog stk. 3  

 og 9:
--------------------------------------------------------------------- --------------------------------------------------------------------- * Obligatorisk fag, jf. § 7, stk. 1 og 3.
Stk. 2.  Betegnelserne i stk. 1 for fagenes niveau er  

 fælles for de gymnasiale uddannelser.
Lektionstallene omfatter ikke tid til  

 afholdelse af eksamen.
 Stk. 3.  Skolen kan under forudsætning af, at  

 undervisningsmålene nås, tilrettelægge undervisningen med mindre afvigelser  

 fra de i stk. 1 angivne lektionstal.
 Stk. 4.  Som 2. fremmedsprog udbydes andre fremmedsprog  

 end engelsk, enten efter de fagbeskrivelser, der er optaget som bilag til  

 bekendtgørelsen, eller efter stk. 6 eller 7. Niveau C udbydes fordelt over 1.  

 og 2. år for elever uden væsentlige forkundskaber i sproget og alene i 1. år  

 for elever, som har gennemført erhvervsuddannelsernes grundfag i sproget,  

 fremmedsprog (C), niveau 2, eller har tilsvarende forudsætninger.
 Stk. 5.  Som erhvervsøkonomiske valgfag på niveau A  

 udbyder skolen:
 Stk. 6.  Skolen kan som valgfag udbyde andre af de fag,  

 for hvilke fagplan er optaget som bilag til bekendtgørelsen, og fag fra andre  

 gymnasiale uddannelser.
 Stk. 7.  Skolen kan godkende, at eleven som valgfag  

 gennemfører fag fra en anden gymnasial uddannelse på en anden gymnasial  

 uddannelsesinstitution.
Stk. 8.  Skolen kan gøre oprettelsen af de udbudte  

 valgfag afhængig af antallet af tilmeldinger.
Skolen skal dog oprette  

 tilstrækkelige valgfag til, at eleverne kan opfylde kravene i § 7, stk. 2, 4  

 og 5.
Stk. 9.  Skoler, hvis elevtal ikke giver grundlag for at  

 udbyde alle de valgfag, der er nævnt i stk. 1, kan begrænse udbuddet af  

 valgfag.
Dog skal skolen i den 2-årige uddannelse udbyde de tre  

 erhvervsøkonomiske valgfag, jf. stk. 5, og yderligere mindst fire af  

 valgfagene efter stk. 1, heraf mindst to på niveau A.
I den 1-årige  

 uddannelse skal skolen udbyde mindst et af de erhvervsøkonomiske valgfag, jf.  

 stk. 5, og yderligere mindst tre af valgfagene efter stk. 1, heraf mindst et  

 på niveau A.
Det skal fremgå af skolens udbuds- og tilmeldingsmateriale,  

 hvilke fag der efter denne bestemmelse ikke udbydes i skolens uddannelser.
Stk. 10.  Når et fag udbydes på flere niveauer, udbydes  

 de højere niveauer som overbygningsfag til det lavereliggende niveau.
Skolen  

 kan dog udbyde to niveauer som et samlet forløb, når organisatoriske eller  

 pædagogiske forhold gør det hensigtsmæssigt.
Elevernes obligatoriske fag og valgfag § 7.  I den 2-årige uddannelse omfatter elevens  

 obligatoriske fag, jf. § 6, stk. 1, tilsammen 1.320 lektioner, jf. dog § 6,  

 stk. 3. De obligatoriske fag er:
Stk. 2.  I den 2-årige uddannelse skal elevens valgfag  

 omfatte ca. 880 lektioner.
Eleven skal vælge mindst to valgfag på niveau A,  

 hvoraf det ene skal være et erhvervsøkonomisk valgfag.
Eleven skal vælge et  

 fremmedsprog i uddannelsens 2. år, som eleven er blevet undervist i det 1.  

 år.
Elevens valgfag skal desuden sammensættes, så mindst følgende niveauer  

 nås, enten:
Stk. 3.  I den 1-årige uddannelse omfatter elevens  

 obligatoriske fag, jf. § 6, stk. 1, tilsammen 650 lektioner.
De obligatoriske  

 fag er de fag, der er nævnt i stk. 1, nr. 3, 4, 6, 7 og 9.
 Stk. 4.  Elevens valgfag i den 1-årige uddannelse skal  

 omfatte ca. 390 lektioner og sammensættes således:
 Stk. 5.  Elevens valgfag skal være fag, som ikke svarer  

 til fag, som eleven allerede har gennemført på det valgte niveau i  

 uddannelsen eller i det adgangsgivende forløb.
Større skriftlig opgave § 8.  I løbet af en uge i perioden fra den 15.  

 november til den 1. marts i 2. år af den 2-årige uddannelse udarbejder hver  

 elev en større skriftlig opgave.
Opgaven udarbejdes i et af de fag, der er  

 nævnt i § 6, stk. 1, efter elevens eget valg blandt de fag, som eleven bliver  

 eller er blevet undervist i.
Ved formulering af opgavetitel lægges vægt på,  

 at eleven i videst muligt omfang får lejlighed til at inddrage emner og  

 synsvinkler fra andre af uddannelsens fag.
Karakteren påføres elevens  

 eksamensbevis, men indgår ikke ved beregning af gennemsnit eller  

 eksamensresultat efter reglerne i bekendtgørelsen om de erhvervsgymnasiale  

 uddannelser.
De enkelte fag § 9.  Skolen skal gennemføre undervisningen efter  

 bekendtgørelsens regler om de enkelte fag og de fagplaner, der er optaget som  

 bilag til bekendtgørelsen.
Fag fra andre uddannelser, jf. § 6, stk. 6 og 7,  

 gennemføres efter reglerne for faget i den pågældende uddannelse.  

 Undervisnings- og Forskningsministeriet kan efter indstilling fra  

 hhx-udvalget godkende yderligere fag i hhx-uddannelsen.
§ 10.  I dansk niveau A er formålet med  

 undervisningen, at eleven § 11.  I engelsk niveau B og A er formålet med  

 undervisningen, at eleven § 12.  I 2. fremmedsprog niveau C, B og A, er formålet  

 med undervisningen, at eleven § 13.  I regnskabslære og virksomhedsøkonomi niveau B  

 er formålet med undervisningen at give eleven en helhedsopfattelse af  

 virksomheden som en organisatorisk og økonomisk enhed, så eleven opnår en  

 forståelse af virksomhedens grundlag for erhvervsøkonomiske beslutninger.
 § 14.  I regnskabslære og virksomhedsøkonomi niveau A  

 er formålet med undervisningen at give eleven en helhedsopfattelse af  

 planlægning, gennemførelse og kontrol af virksomhedens økonomiske  

 aktiviteter, så eleven kan behandle det eksterne årsregnskab og anvise  

 optimale erhvervsøkonomiske beslutninger i forbindelse med virksomhedens  

 økonomiske styring.
 § 15.  I ekstern økonomiinformation niveau A er  

 formålet med undervisningen, at eleven opnår indsigt i forskellige  

 virksomheders regnskabsarbejde med henblik på udarbejdelse af eksterne  

 økonomiinformationer afstemt efter interessegruppernes behov.
 § 16.  I produktionsøkonomi niveau A er formålet med  

 undervisningen, at eleven opnår indsigt i områder og metoder, der indgår i  

 den fysiske og økonomiske styring af indkøb, lager og produktion.
§ 17.  I markedsføring niveau B er formålet med  

 undervisningen at give eleven forståelse af markedsføringen som en central  

 funktion i virksomheden og af samarbejdsrelationer mellem markedsføringen og  

 virksomhedens øvrige funktioner.
Eleven skal opnå forståelse af de midler,  

 der står til rådighed i forbindelse med planlægning, styring, gennemførelse  

 og kontrol af virksomhedens markedsaktiviteter, og herigennem opnå evne til  

 at fungere som aktiv medarbejder ved løsning af markedsføringsopgaver.
Stk. 2.  I markedsføring niveau A er formålet med  

 undervisningen, at der arbejdes i dybden med den del af markedsføringen, der  

 vedrører private og offentlige virksomheders massekommunikation.
Eleven skal  

 opnå en dybere indsigt i teorier om kommunikationens udformning, indhold og  

 media, så eleven kan fungere som aktiv medarbejder ved løsning af  

 massekommunikationsopgaver med særlig vægt på salgsfremmende opgaver.
Eleven  

 skal opnå forståelse af massekommunikation som et element i virksomheders og  

 institutioners relationer til deres interessegrupper i omverdenen.
 § 18.  I samfundsøkonomi niveau C er formålet med  

 undervisningen, at eleven bliver i stand til at forstå, vurdere og tage  

 personlig stilling til den økonomiske udvikling i Danmark og den førte  

 økonomiske politik set i relation til den økonomiske og politiske udvikling,  

 der finder sted i omverdenen, herunder især det økonomiske forløb i de lande,  

 som Danmark har stor samhandel med, og de foranstaltninger, der gennemføres i  

 EF med henblik på at danne en økonomisk og monetær union.
§ 19.  I dansk og international erhvervsret niveau C  

 er formålet med undervisningen, at eleven opnår kendskab til almindeligt  

 forekommende erhvervsretlige begreber og erhverver grundlæggende viden om  

 vigtige nationale og internationale erhvervsretlige regler.
Eleven skal kunne  

 identificere juridiske problemstillinger og anvise relevante fremgangsmåder  

 til forebyggelse og løsning af elementære retlige problemer.
Undervisningen  

 skal styrke elevens bevidsthed om erhvervsrettens betydning for virksomhedens  

 samlede aktiviteter på hjemmemarkedet og på eksportmarkeder.
§ 20.  I international handel niveau B er formålet med  

 undervisningen, at eleven opnår forståelse af Danmarks handelsmønster og det  

 globale handelsmønster og af baggrunden for dem.
Eleven skal opnå kendskab  

 til de lande, der er Danmarks vigtigste handelspartnere, og til de  

 internationale organisationer, som især har betydning for Danmarks deltagelse  

 i den internationale samhandel, så eleven ud fra denne viden kan vurdere  

 konkrete markedsmuligheder og kan deltage i virksomhedens arbejde med at  

 opstille markedsføringsplaner for internationale markeder.
§ 21.  I samtidshistorie med kultur niveau C er  

 formålet med undervisningen at give eleven mulighed for at forstå sin samtid,  

 de nationale og det internationale samfunds inerti og dynamik, som et  

 resultat af indbyrdes afhængige udviklingsprocesser.
Undervisningen skal  

 fremme elevens forståelse af, at den aktuelle udvikling indebærer et  

 nationalt og et internationalt tidsmæssigt perspektiv.
Undervisningen skal  

 udvikle elevens forståelse af sin egen historiske baggrund, kulturelt og  

 samfundsmæssigt, og dermed styrke elevens evne til at indgå i tværkulturelle  

 samspil og til selvstændigt at bearbejde og forholde sig til kulturelle og  

 samfundsmæssige fænomener.
§ 22.  I informationsbehandling med organisation  

 niveau B er formålet med undervisningen, at eleven opnår indsigt i de  

 grundlæggende datamatiske metoder og begreber, der danner grundlag for  

 anvendelse, konstruktion, indførelse og videreudvikling af edb-baserede  

 systemer.
Undervisningen skal tilgodese de elementer af datamatikken, der er  

 uafhængige af konkrete anvendelser og systemer, og den organisatoriske  

 helhed, som edb-systemerne skal fungere i.
Stk. 2.  I informationsbehandling med organisation  

 niveau A er formålet med undervisningen at give eleven en dybere indsigt i  

 metoder og begreber, der anvendes ved indførelse af systemer, der dækker et  

 flertal af virksomhedens funktioner.
Undervisningen skal desuden uddybe  

 elevens teknologiske kompetence.
 § 23.  I matematik niveau C er formålet med  

 undervisningen, at eleven opnår indsigt i grundlæggende matematiske  

 tankegange, begreber og metoder, som har betydning for videregående  

 uddannelser, og som kan finde anvendelse i andre fag i uddannelsen eller i  

 dagligdagen.
Stk. 2.  I matematik niveau B er formålet med  

 undervisningen, at eleven opnår indsigt i almindeligt anvendte matematiske  

 tankegange, begreber og metoder, som har betydning for videregående  

 uddannelser, og som finder anvendelse i andre fag i uddannelsen eller i  

 dagligdagen.
Desuden skal eleven blive i stand til at formulere, analysere og  

 løse relevante praktiske problemstillinger.
Stk. 3.  I matematik niveau A er formålet med  

 undervisningen, at eleven opnår en dybere indsigt i almindeligt anvendte  

 matematiske tankegange, begreber og metoder, som har betydning for  

 videregående uddannelser, og som finder anvendelse i andre fag i uddannelsen  

 eller i dagligdagen.
Desuden er det formålet, at eleven bliver i stand til at  

 formulere, analysere og løse relevante problemstillinger og til at vurdere,  

 på hvilken måde og i hvilken udstrækning matematiske metoder kan anvendes på  

 en given problemstilling.
Årskarakterer § 24.  Skolen giver årskarakter i alle fag efter hvert  

 af uddannelsens år til elever i heltidsuddannelse.
I fag, der har både  

 mundtlig og skriftlig prøve, jf. § 25, stk. 1, gives en årskarakter for  

 mundtlige og en for skriftlige præstationer.
I andre fag gives en  

 årskarakter.
I matematik niveau B og niveau A og i alle fremmedsprog beregner  

 skolen desuden en årskarakter i faget.
Denne udregnes som gennemsnittet af  

 årskarakterne for den mundtlige og den skriftlige præstation i faget på samme  

 måde, som eksamenskarakteren i faget udregnes på grundlag af  

 prøvekaraktererne i faget, jf. § 26.
 Stk. 2.  Årskarakterer er skolens bedømmelse af elevens  

 standpunkt i forhold til undervisningens mål i faget og gives på grundlag af  

 elevens præstationer i løbet af året.
 Stk. 3.  Skriftlig meddelelse om årskaraktererne  

 udleveres til eleverne, inden skolen på et af Undervisnings- og  

 Forskningsministeriet fastsat tidspunkt giver lærere og elever meddelelse om,  

 hvilke prøver der afholdes, jf. § 25, stk. 3.
Eksamen § 25.  Prøver i de fag, der er nævnt i § 6,  

 gennemføres efter nedenstående plan, idet der er anvendt følgende  

 forkortelser:
 S - for skriftlig prøve.
 M - for mundtlig prøve.
------------------------------------------------------- ------------------------------------------------------- Stk. 2.  Der gives en prøvekarakter for hver prøve.
Stk. 3.  Undervisnings- og Forskningsministeriet  

 bestemmer hvert år, hvilke prøver der afholdes for elever i  

 heltidsuddannelse.
Hver elev i den 2-årige uddannelse skal normalt deltage i  

 mindst 10 og højst 12 prøver, der indgår i elevens eksamen efter  

 bekendtgørelse om de erhvervsgymnasiale uddannelser.
Hver elev i den 1-årige  

 uddannelse skal normalt deltage i 6 prøver ved eksamen.
Følgende prøver  

 afholdes altid:
Eksamenskarakterer § 26.  Eksamenskaraktererne i matematik niveau B og A  

 og i fremmedsprog er gennemsnittet af prøvekaraktererne i faget.  

 Gennemsnittet afrundes til nærmeste karakter i skalaen.
Hvis gennemsnittet  

 ligger midt mellem to karakterer, afrundes til nærmeste højere karakter, dog  

 ikke til 13. Både prøvekarakterer og eksamenskarakterer anføres på  

 eksamensbeviset.
Eksamenskaraktererne i de øvrige fag er prøvekaraktererne.  

 Når en prøve ikke afholdes, jf. § 25, stk. 3, anses årskarakteren for  

 prøvekarakter.
Karakteren anføres på eksamensbeviset som prøvekarakter eller  

 eksamenskarakter med angivelse af, at karakteren er en overført årskarakter.
Forsøg og dispensation § 27.  Undervisnings- og Forskningsministeriet kan  

 efter indstilling fra hhx-udvalget tillade, at bekendtgørelsens bestemmelser  

 fraviges ved tilrettelæggelse af gymnasial uddannelse efter lovens § 3, stk.  

 2, og som led i forsøg.
Forsøgstilladelse gives for en begrænset tid på  

 grundlag af en forsøgsplan.
§ 28.  Undervisnings- og Forskningsministeriet kan  

 dispensere fra bekendtgørelsens bestemmelser, når det findes begrundet i  

 usædvanlige forhold.
Ministeriet kan indhente skolens eller hhx-udvalgets  

 indstilling herom.
Klager § 29.  Klager over skolens afgørelser efter denne  

 bekendtgørelse indgives til skolen senest 4 uger efter, at afgørelsen er  

 meddelt den pågældende.
Hvis en klage ikke tages til følge, og klageren  

 fastholder klagen, videresender skolen klagen og en udtalelse til  

 Undervisnings- og Forskningsministeriet.
Stk. 2.  Skolens afgørelser efter §§ 3 og 4 kan dog ikke  

 indbringes for højere administrativ myndighed.
For klager over eksamen gælder  

 bekendtgørelse om de erhvervsgymnasiale uddannelser.
Ved klager over  

 årskarakterer kan skolens vurdering af elevens faglige præstationer i årets  

 løb ikke ændres af højere administrativ myndighed.
Medfører en klage, at en  

 årskarakter ophæves, træffer Undervisnings- og Forskningsministeriet  

 afgørelse om, hvordan en ny årskarakter gives.
Ikrafttræden og overgangsbestemmelser § 30.  Bekendtgørelsen træder i kraft den 1. juli  

 1992.
 Stk. 2.  For elever i den 2-årige uddannelse, der  

 gennemfører 2. år i 1992/93, anvendes de tidligere gældende regler, idet  

 undervisningen i fremmedsprog dog følger reglerne i denne bekendtgørelse.  

 Elever, der vælger fremmedsprog får et tilsvarende forhøjet lektionstal til  

 valgfag.
Stk. 3.  For elever, der i den sammenlagte 1. og 2.  

 skoleperiode i 1991/92 har sammensat deres valgfag i overensstemmelse med de  

 tidligere gældende adgangskrav og krav til sammensætning af valgfag, træffer  

 skolen afgørelse om fravigelse af kravene i § 4, stk. 1, når eleven i øvrigt  

 er egnet, og om fravigelse af kravene i § 7, stk. 2, nr. 1-3, i det omfang,  

 det er nødvendigt for, at det samlede antal lektioner til valgfag er  

 tilstrækkeligt.
De hidtil gældende regler om valgfagenes sammensætning skal  

 overholdes, og kravene i § 7, stk. 2, skal så vidt muligt opfyldes.
 § 31.  Undervisnings- og Forskningsministeriets  

 bekendtgørelse nr. 747 af 12. november 1991 ophæves.
 Stk. 2.  § 31, stk. 2, i den i stk. 1 nævnte  

 bekendtgørelse finder dog fortsat anvendelse for elever, der afslutter højere  

 handelseksamen ved sommereksamen 1992 eller vintereksamen 1992/93.
Undervisnings- og Forskningsministeriet,  

 den 10. juni 1992 Bertel Haarder / Merete Friberg HHX-BEKENDTGØRELSEN Bilag 1 INDHOLD OG BILAG 10. juni 1992 INDHOLDS- OG BILAGSFORTEGNELSE Indholdsfortegnelse Redaktionel oplysning til bilagene De bilag, der i bilagsfortegnelsen ovenfor er mærket med *, svarer til  

 bilag knyttet til bekendtgørelse nr. 747 af 12. november 1991, idet der dog  

 kan være foretaget enkelte, tekniske korrektioner.
I bilagene er forkortelsen ns. anvendt for normalside.
En normalside  

 svarer til ca. 1300 ord prosatekst eller ca. 30 verselinier poesi.
HHX-BEKENDTGØRELSEN Bilag 2 DANSK 10. juni 1992 DANSK NIVEAU A A. 1. Undervisningen Dansk niveau A ligger i forlængelse af erhvervsuddannelsernes grundfag  

 dansk (B). Undervisningen har derfor blandt andet som mål at fastholde og  

 udbygge dette fags mål ved hjælp af nye faglige emner.
Undervisningen skal sikre, at eleven A. 2. Undervisningens indhold Fagets hovedområde er dansk sprog og litteratur, og i undervisningen kan  

 der arbejdes med enhver form for læst, set eller hørt tekst.
Teksterne skal vælges inden for såvel fiktion som nonfiktion.
Billeder  

 indgår i tekstarbejdet på lige fod med de øvrige tekstformer.
I tekstarbejdet skal eleven på baggrund af fagets metoder analysere  

 forskellige tekstformers indhold og udtryk, herunder perspektivere dem i en  

 social, historisk eller anden sammenhæng.
Desuden skal eleven foretage  

 begrundede vurderinger af de analyserede tekster.
Emnekredse Hovedparten af undervisningen organiseres som emnekredslæsning.
 En emnekreds er en periode, et forfatterskab, et generelt emne indeholdt i  

 forskellige teksttyper eller et tekstområde afgrænset af en genre.
 En emnekreds består af en række primærtekster, heraf mindst et hovedværk,  

 og af en større eller flere mindre sekundærtekster.
Primærtekster er tekster, der bearbejdes analytisk.
Sekundærtekster er  

 teoretiske eller leksikalske tekster, der læses med henblik på at oparbejde  

 en generel baggrundsviden.
Et hovedværk er en roman, en novellesamling, en digtsamling, et skuespil,  

 en film, et hørespil, et tv-spil, en essaysamling, eller en anden samling af  

 tekster af samme forfatter.
Mindst tre hovedværker skal være roman,  

 novellesamling, digtsamling eller skuespil.
Der læses fem emnekredse.
Mindst to skal være perioder, heraf mindst en  

 før 1870.
En emnekreds består af tekster fra den nyeste tid, det vil sige de seneste  

 tyve år.
Denne emnekreds er ikke nødvendigvis en periode.
En emnekreds behandler massekommunikation.
I denne er der ikke krav om  

 hovedværk.
 Der skal i mindst en emnekreds indgå tekster fra før 1800.
 Periode-emnekredse og emnekredsen fra den nyeste tid skal sættes ind i en  

 kulturhistorisk sammenhæng.
Mundtlig og skriftlig fremstilling Den sproglige dimension inddrages i forbindelse med tekstarbejdet, så  

 eleven udvikler et reflekteret forhold til de sprogbrugsformer, eleven møder.
 Sprogrigtighed, udtale, grammatik, retstavning og stilistik indgår, når  

 det er funktionelt.
1. Mundtlig fremstilling Elevens bevidsthed om den mundtlige fremstillings betydning for oplevelse,  

 tankevirksomhed og forståelse og elevens evne til at udtrykke sig sikkert og  

 varieret udvikles gennem forskellige øvelser.
Disse øvelser, f.eks. foredrag,  

 debatindlæg, gruppe- og plenumdiskussioner, dramatisering og arbejde med  

 forskellige sprogformer, indgår i den daglige undervisning, hvor det er  

 hensigtsmæssigt.
2. Skriftlig fremstilling Skriftlige øvelser Arbejdet med skriftlig fremstilling indgår i vidt omfang i sammenhæng med  

 det mundtlige arbejde og tilrettelægges med progression i de skriftlige  

 opgavers omfang og sværhedsgrad.
 På første år udvikles elevens sans for sproglig variation og evne til at  

 udtrykke sig præcist og nuanceret gennem kreative skriveøvelser, f.eks.  

 fiktionsskrivning, journalistiske genrer, processkrivning.
 Ved hjælp af mindre skriveøvelser knyttet til tekstlæsningen indarbejdes  

 og fæstnes en fælles faglig terminologi og nogle grundlæggende  

 arbejdsmetoder.
Arbejdet med større opgavesæt og opgaver af eksamenstyperne foregår  

 fortrinsvis på andet år.
Disse opgaver kan som bilag have både fiktions- og  

 nonfiktionstekster samt billedmateriale.
Rapportskrivning I slutningen af første år skal eleven i forbindelse med en emnekreds alene  

 eller i en mindre gruppe udarbejde en rapport.
Rapporten er en skriftlig opgave på 8-10 maskinskrevne sider pr. elev,  

 hvor eleven I forbindelse med rapporten arbejdes der med informationssøgning,  

 emneafgrænsning, problemformulering, disposition, konklusion og rapportens  

 fremtrædelsesform.
3. Andre udtryksformer Udviklingen af elevens kreative evner og personlighed kan fremmes ved, at  

 man arbejder med andre udtryksformer, f.eks. foto, dias, collage, radio og  

 video.
A. 3. Eksamen Mundtlig prøve.
1. Pensum Pensum skal omfatte mindst fem emnekredse med tilhørende tekster.
Det skal  

 fremgå, i forbindelse med hvilken emnekreds rapportskrivningen har fundet  

 sted.
2. Eksamination Eksaminationen omfatter tekstanalyse med perspektivering.
 Der gives 60 minutters forberedelsestid, inkl. instruktion og  

 materialeudlevering.
3. Ekstemporalopgaver Der udarbejdes mindst 2 forskellige ekstemporalopgaver knyttet til hver  

 emnekreds.
Både fiktion og nonfiktion skal være repræsenteret.
En  

 ekstemporalopgave kan bestå af flere tekster.
En eventuel opgaveinstruks må  

 ikke indeholde hjælpespørgsmål.
4. Hjælpemidler Alle trykte og skrevne hjælpemidler må anvendes ved forberedelsen.
 Ved eksaminationen må opgaver og notater fra forberedelsen anvendes.
Skriftlig prøve Prøven varer 5 timer.
Prøven rummer valgmulighed mellem mindst tre opgaver  

 med emnefællesskab.
Prøven kan desuden give mulighed for at vælge en opgave  

 uden tilknytning til emnet.
Hver opgave har tekstgrundlag, der skal bearbejdes analytisk.
I mindst en  

 opgave, danner den analytiske bearbejdning udgangspunkt for en essayistisk  

 fremstilling.
 Alle typer ordbøger må anvendes.
HHX-BEKENDTGØRELSEN Bilag 3 ENGELSK 10. juni 1992 ENGELSK NIVEAU B og A B. 1. Undervisningen niveau B Undervisningen i engelsk niveau B har blandt andet som mål at fastholde og  

 udbygge målene for grundfaget fremmedsprog (C).
Undervisningen skal sikre, at eleven B. 2. Undervisningens indhold niveau B Det samlede pensum er mindst 200 ns., heraf mindst 70 ns. sagprosa.  

 Audiovisuelt materiale kan anvendes som alternativ til indtil 10 pct. af det  

 krævede antal normalsider.
Materialet beregnes som 1,5 ns. for hver lektion,  

 der anvendes til undervisningen.
1. Oversigt a.
Sprogforståelse Bevidsthed om sproget som modersmål og kulturbærer, nationalt såvel som  

 regionalt, og som internationalt kommunikationssprog (lingua franca).
b.
Kulturforståelse Kendskab til kulturmønstre i engelsksprogede områder, fortrinsvis  

 Storbritannien eller USA.
c.
Samfundsforhold En introduktion til demografiske, sociale, politiske og økonomiske  

 forhold, fortrinsvis i Storbritannien eller USA.
d.
Kommercielle forhold Virksomheden og dens omverden, herunder aktuelle forhold af  

 holdningsmæssig og forretningsmæssig betydning for virksomheden.  

 Virksomhedens interne og eksterne kommunikation.
I undervisningsforløbet indgår ovenstående elementer i et områdestudium,  

 der handler om Storbritannien eller USA.
Et områdestudium indeholder en  

 generel beskrivelse af et geografisk område, hvori kan indgå naturmæssige og  

 økologiske forhold, infrastruktur, demografiske, sociale, kulturelle,  

 politiske, økonomiske og erhvervsmæssige forhold og internationale  

 relationer.
Desuden læses 3-5 sammenhængende tematiske forløb.
I kulturforståelsen inddrages holdninger og værdier, adfærdsnormer og  

 non-verbal kommunikation.
Forståelse af egen kulturbaggrund og dansk  

 identitet udvikles gennem sammenligning med engelsksprogede kulturer.
Tekstvalget skal være så alsidigt som muligt og omfatte sagprosa af  

 aktuelt tilsnit og skønlitteratur inden for en eller flere af genrerne  

 novelle, roman og drama.
Mindst halvdelen af sagprosaen skal være kommercielt  

 stof.
Elevens viden fra andre fagområder inddrages i undervisningen i videst  

 muligt omfang.
Kombinerede undervisningsforløb med andre fag tilstræbes.
 Elevens sprogfærdighed udbygges ved skriftligt og mundtligt arbejde med  

 varieret, autentisk lyd-, billed- og tekstmateriale.
2. Metodik Undervisningen tilrettelægges, så at den videreudvikler elevens  

 selvstændighed og personlige fremtræden, analytiske evne, omstillingsevne,  

 kreativitet og lyst til at lære.
 Undervisningen baseres på det kommunikative sprogsyn og foregår i videst  

 muligt omfang på engelsk.
Den mundtlige og skriftlige udtryksfærdighed udbygges og støttes gennem  

 arbejde med grammatik.
Desuden arbejdes bevidst med en udvidelse af  

 ordforrådet.
 Der veksles mellem intensive og ekstensive arbejdsformer.
 Gennem arbejde med skønlitterære tekster trænes eleven i at karakterisere,  

 analysere og fortolke.
 Gennem arbejde med sagprosatekster styrkes elevens evne til at referere,  

 kommentere og argumentere.
3. Læse- og lyttefærdighed Læse- og lyttefærdigheder trænes ved arbejde med forskellige læse- og  

 lyttestrategier, f.eks. skimming, scanning, kvalificeret gæt og intensiv  

 lytning og læsning.
4. Mundtlig udtryksfærdighed Den mundtlige udtryksfærdighed trænes i så virkelighedsnære situationer  

 som muligt ved f.eks. simulationer, rollespil, dramatisering,  

 paneldiskussioner og problemløsningsopgaver.
Desuden videreudvikles elevens  

 mundtlige udtryksfærdighed ved diskussioner og elevforedrag med efterfølgende  

 diskussion og evaluering.
5. Skriftlig udtryksfærdighed På baggrund af og med udgangspunkt i kommercielle tekster trænes eleven i  

 tekstforståelse, strukturering, kommentering, oversættelse og selvstændig  

 formulering af skriftlige meddelelser.
I det daglige arbejde anvendes  

 interaktive arbejdsformer.
 De mundtlige og skriftlige discipliner integreres så vidt muligt.
7. Støttediscipliner Sprogfærdigheden styrkes gennem arbejde med opslagsværker og grammatik  

 baseret på kontrastive principper.
 Notatteknik indøves i forbindelse med arbejdet med lyd-, billed- og  

 tekstmateriale.
 Tale- og præsentationsteknik, herunder non-verbal kommunikation, trænes i  

 forbindelse med rollespil og elevforedrag.
B. 3. Eksamen niveau B Skriftlig prøve Prøven varer 4 timer.
Alle skriftlige hjælpemidler må anvendes.
 Prøven indeholder spørgsmål og opgaver med temamæssig sammenhæng i  

 tilknytning til en autentisk sagprosatekst på ca. 600 ord med  

 erhvervsrelateret indhold:
 1. 1-2 kommenteringsspørgsmål, der tager udgangspunkt  

 i teksten, som skal besvares på engelsk.
 2. Forretningsbrev eller intern meddelelse skal  

 udarbejdes på basis af et kort oplæg på engelsk.
 3. Forretningsbrev eller intern meddelelse på ca. 175  

 ord oversættes fra dansk til engelsk.
Mundtlig prøve Til eksamen opgives ca. 70 ns. skønlitteratur og 70 ns. sagprosa, heraf  

 mindst 30 ns. kommercielt stof.
Områdestudium indgår helt eller delvis.  

 Audiovisuelt materiale kan ikke opgives.
En ekstemporaltekst kan anvendes i  

 højst to opgaver samme dag.
Eksaminationen foregår altovervejende på engelsk.
Den indeholder:
1. En ekstemporaltekst på ca. 450 ord refereres og  

 kommenteres.
Ekstemporalteksten er autentisk sagprosa af aktuelt tilsnit og  

 har temamæssig sammenhæng med materiale, der er anvendt i undervisningen.
2. Eleven skal i samtale med læreren referere,  

 karakterisere og kommentere en opgivet tekst med udgangspunkt i et spørgsmål  

 til denne tekst.
Det enkelte eksamensspørgsmål udformes med en  

 emneoverskrift, som uddybes med underspørgsmål og stikord eller et kort  

 citat.
Der gives 30 minutters forberedelsestid.
Eksamensspørgsmål,  

 ekstemporaltekst og alle skriftlige hjælpemidler må anvendes ved  

 forberedelsen.
Under eksaminationen må ekstemporalteksten og notater fra  

 forberedelsen anvendes.
A. 1. Undervisningen niveau A Engelsk niveau A ligger i forlængelse af engelsk niveau B, så  

 undervisningen udgør et hele.
Undervisningen på niveau A har derfor blandt  

 andet som mål at fastholde og udbygge målene for engelsk niveau B.
Undervisningen skal sikre, at eleven A. 2. Undervisningens indhold niveau A Det samlede pensum er 320 ns., heraf mindst 140 ns. sagprosa.  

 Audiovisuelt materiale kan anvendes som alternativ til indtil 10 pct. af det  

 krævede antal normalsider.
Materialet beregnes som 1,5 ns. for hver lektion,  

 der anvendes til undervisningen.
Oversigt 1. Sprogforståelse Bevidsthed om sproget som modersmål og kulturbærer nationalt og regionalt  

 og som internationalt kommunikationssprog (lingua franca).
2. Kulturforståelse Viden om fremmede kulturer og kulturmønstre i udvalgte områder med  

 udgangspunkt i egen kulturbaggrund og dansk identitet.
3. Samfundsforhold Viden om demografiske, sociale, politiske og økonomiske forhold i udvalgte  

 områder, hvor det engelske sprog bruges.
4. Kommercielle forhold Virksomheden og dens relationer til omverdenen nationalt og  

 internationalt.
Virksomhedens interne og eksterne kommunikation.
I  

 undervisningsforløbet indgår ovenstående elementer i et eller flere  

 virksomheds- og landeportrætter.
Desuden indgår 3-5 sammenhængende tematiske  

 forløb.
 Den interkulturelle forståelse opnås ved studier af f.eks. historie,  

 religion, holdninger, værdier, adfærdsnormer, subkulturer og non-verbal  

 kommunikation og udbygges ved komparativ analyse af udvalgte kulturer.
 Endvidere arbejdes med problemløsningsopgaver, f.eks. cases, simulations-  

 og forhandlingsspil, for at udvikle elevens evne til selvstændigt at kunne  

 anvende sin viden på konkrete områder.
Tekstvalget skal være så alsidigt som muligt og omfatte sagprosa af  

 aktuelt tilsnit og skønlitteratur inden for en eller flere af genrerne  

 novelle, roman og drama.
Mindst halvdelen af sagprosaen skal være kommercielt  

 stof.
Elevens viden fra andre fagområder inddrages i undervisningen i videst  

 muligt omfang.
Kombinerede undervisningsforløb med andre fag tilstræbes.
 Elevens sprogfærdighed udbygges ved skriftligt og mundtligt arbejde med  

 varieret, autentisk lyd-, billed- og tekstmateriale.
Metodik Undervisningen tilrettelægges, så den videreudvikler elevens  

 selvstændighed og personlige fremtræden, analytiske evne, omstillingsevne og  

 kreativitet.
Endvidere styrkes evnen til selvstændigt at søge, udvælge og  

 anvende relevant materiale.
 Undervisningen baseres på det kommunikative sprogsyn og foregår i videst  

 muligt omfang på engelsk.
Den mundtlige og skriftlige udtryksfærdighed udbygges og støttes gennem  

 arbejde med grammatik.
Desuden arbejdes med udvidelse af ordforrådet.
 Der veksles mellem intensive og ekstensive arbejdsformer.
 Gennem arbejde med skønlitterære tekster trænes eleven i at analysere,  

 kommentere, fortolke og perspektivere.
 Gennem arbejde med sagprosatekster, herunder cases, videreudvikles elevens  

 evne til at strukturere, resumere og argumentere for sine synspunkter og  

 fremlægge dem under anvendelse af relevant præsentationsteknik.
Læse- og lyttefærdighed Eleven videreudvikler sin evne til at anvende hensigtsmæssige læse- og  

 lyttestrategier.
 Desuden videreudvikles elevens mundtlige udtryksfærdighed ved  

 diskussioner, elevforedrag og casefremlæggelse med efterfølgende diskussion  

 og evaluering.
Skriftlig udtryksfærdighed På baggrund af og med udgangspunkt i kommercielle tekster trænes eleven i  

 tekstforståelse, strukturering, kommentering, oversættelse og selvstændig  

 formulering af skriftlige meddelelser.
Der anvendes interaktive arbejdsformer  

 som pararbejde og gruppearbejde.
 De mundtlige og skriftlige discipliner integreres så vidt muligt.
Støttediscipliner Sprogfærdigheden styrkes gennem arbejde med opslagsværker og grammatik  

 baseret på kontrastive principper.
 Notatteknik indøves i forbindelse med arbejdet med lyd-, billed- og  

 tekstmateriale.
 Tale- og præsentationsteknik, herunder non-verbal kommunikation, trænes i  

 forbindelse med rollespil, elevforedrag og casefremlæggelse.
A. 3. Eksamen niveau A Skriftlig prøve Prøven varer 5 timer.
Alle skriftlige hjælpemidler må anvendes.
 Prøven indeholder opgaver med temamæsig sammenhæng i tilknytning til en  

 autentisk sagprosatekst på ca. 1000 ord med erhvervsmæssigt, samfundsmæssigt  

 eller kulturelt indhold:.
 1. Resume, ca. 200 ord på dansk.
 2. Et bredt kommenteringsspørgsmål på engelsk.
 3. På grundlag af et oplæg på dansk udfærdiges brev,  

 intern meddelelse, rapport, manuskript eller artikel på engelsk.
Mundtlig prøve Til eksamen opgives ca. 120 ns. skønlitteratur og 120 ns. sagprosa.  

 Audiovisuelt materiale kan ikke opgives.
En ekstemporal sagprosatekst kan  

 anvendes i højst to opgaver samme dag.
Prøven foregår altovervejende på  

 engelsk.
Hver opgave indeholder:
1. En sagprosatekst på 700-1200 ord afhængig af  

 sværhedsgrad.
Teksten, der indeholder en eller flere problemstillinger, er  

 ukendt for eleven, men har indholdsmæssig sammenhæng med materiale, der er  

 anvendt i undervisningen.
Eleven skal resumere teksten, fremlægge  

 problemstillingen og argumentere for sit eget løsningsforslag dertil med  

 anvendelse af relevant præsentationsteknik.
2. En del af det opgivne pensum og et spørgsmål  

 dertil.
Det enkelte eksamensspørgsmål udformes med en emneoverskrift, som  

 uddybes med underspørgsmål og stikord eller et kort citat.
Eleven skal i  

 samtale med læreren analysere, kommentere og perspektivere.
Der gives 45 minutters forberedelsestid.
Eksamensopgaven og alle  

 skriftlige hjælpemidler må anvendes ved forberedelsen.
Audiovisuelle  

 hjælpemidler, transparenter og penne skal være til rådighed.
Under eksaminationen må ekstemporalteksten og notater fra forberedelsen  

 anvendes.
Overhead-projektor, tavle og kridt skal være til rådighed.
HHX-BEKENDTGØRELSEN Bilag 4 FRANSK 10. juni 1992 FRANSK NIVEAU C, B og A C. 1. Undervisningen niveau C Niveau C med ca. 320 lektioner tilrettelægges for elever uden  

 forudsætninger i fransk.
Niveau C med ca. 160 lektioner bygger på  

 erhvervsuddannelsernes grundfag fremmedsprog (C) i fransk niveau 2.
Undervisningen skal sikre, at eleven B. 1. Undervisningen niveau B Niveau B ligger i forlængelse af niveau C, så undervisningen udgør et  

 hele.
Undervisningen på niveau B har blandt andet som mål at fastholde og  

 udbygge målene for niveau C.
Undervisningen skal sikre, at eleven A. 1. Undervisningen niveau A Niveau A ligger i forlængelse af niveau B, således at undervisningen  

 udgør et hele.
Undervisningen på niveau A har blandt andet som mål at  

 fastholde og udbygge målene for niveau B.
Undervisningen skal sikre, at eleven C B A. 2. Undervisningens indhold niveau C, B og A Indholdsbeskrivelsen omfatter alle tre niveauer.
Indholdet skal derfor  

 tilpasses det enkelte niveau.
 Undervisningen tager udgangspunkt i autentisk materiale, trykte tekster,  

 lyd- og videobånd og dias i overensstemmelse med det udvidede tekstbegreb.
Eleven arbejder med fransk sprog og kultur i bred forstand.
I  

 undervisningen indgår skønlitteratur og sagprosa inden for emnerne historie,  

 geografi, demografi, religion, politik, sociale vilkår, erhvervsliv og skik  

 og brug i Frankrig. Øvrige fransksprogede områder inddrages, så der opnås  

 basal viden om områdernes historie og kultur.
 Undervisningen tilrettelægges, så den tilgodeser udvikling af alle fire  

 sprogfærdigheder, lytte, tale, læse og skrive.
Lyttefærdighed Lyttefærdighed opøves ved hjælp af forskellige former for audiovisuelt  

 materiale og interaktion i klassen, foredrag af lærer og elev, gruppe- og  

 pararbejde og spil.
Der arbejdes med forskellige lyttestrategier, herunder  

 søgning af specifikke oplysninger, inddragelse af almen viden og kvalificeret  

 gæt.
Undervisningen foregår i videst muligt omfang på fransk.
 Materialerne udvælges, så de tilgodeser aktualitet, autencitet, relevans  

 for elevernes nuværende og fremtidige situation, indføring i de fransktalende  

 landes samfundsmæssige, kulturelle og erhvervsmæssige forhold og forskellige  

 former for talt sprog.
Talefærdighed Den mundtlige udtryksfærdighed styrkes gennem situationsspil, rollespil,  

 samtaleundervisning, indbyrdes fremlæggelse og resume og foredrag.
Der  

 anvendes tekster og bånd, både nonfiktive og fiktive, der giver anledning  

 til, at eleven ytrer sig på fransk om forhold i fransksprogede områder, der  

 sammenholdes med tilsvarende forhold i Danmark.
Eleven oplæres i forskellige  

 samtalestrategier som at stille opklarende spørgsmål, bede om gentagelse,  

 omskrive og anvende kropssprog og gestik.
Forståelighed er vigtigere end  

 korrekthed, dog stilles der stigende krav til sprogrigtigheden.
Læsefærdighed Der læses både nonfiktive og fiktive tekster.
Videobånd og film indgår i  

 undervisningen.
I valget af tekster tilgodeses udviklingen af læselysten,  

 læseforståelsen og formidling af viden om de samfundsmæssige kulturelle og  

 erhvervsmæssige forhold i voksende omfang.
Der arbejdes med forskellige  

 læsestrategier, f.eks. skimning, scanning og summarizing.
Skrivefærdighed Skrivefærdighed opøves gennem opgaver i oversættelse, referat, resume,  

 kommentering og fri formulering.
Det skriftlige arbejde tager oftest  

 udgangspunkt i de tekster, der i øvrigt arbejdes med.
Efterhånden inddrages  

 udarbejdelse af erhvervsrelevante meddelelser og meddelelsesformer.  

 Forståeligheden vægtes frem for den grammatiske korrekthed, men der stilles  

 stigende krav til præcision, korrekthed og kreativitet.
Relevant teknologi og  

 andre hjælpemidler indgår i undervisningsforløbet på alle niveauer.
 C. 3. Eksamen niveau C.
Skriftlig prøve Prøven varer 4 timer.
Alle skriftlige hjælpemidler må anvendes.
Eleven  

 skal:
Mundtlig prøve Der opgives mindst 60 ns.
Audiovisuelt materiale kan opgives som  

 alternativ til indtil 20 pct. af det krævede antal normalsider.
Materialet  

 beregnes som 1,5 ns. for hver lektion, der er anvendt til undervisningen.
En  

 lyttetekst og et oplæg til dialog kan anvendes ved højst 3 eksaminationer på  

 samme dag.
Hver opgave indeholder:
Eleven har 20 minutters forberedelsestid, hvor alle skriftlige  

 hjælpemidler må anvendes.
Elevens notater fra forberedelsen og oplægget til  

 dialog må anvendes under eksaminationen, hvorunder:
 Under dialogen inddrages en eller flere dele af lytteteksten.
B. 3. Eksamen niveau B Skriftlig prøve Prøven varer 4 timer.
Alle skriftlige hjælpemidler må anvendes.
Eleven  

 skal:
Mundtlig prøve Der opgives mindst 100 ns., heraf mindst 60 ns. skønlitteratur.  

 Audiovisuelt materiale kan opgives som alternativ til indtil 20 pct. af det  

 krævede antal normalsider.
Materialet beregnes som 1,5 ns. for hver lektion,  

 der er anvendt til undervisningen.
En opgave kan anvendes ved højst 2  

 eksaminationer på samme dag.
Prøven foregår altovervejende på fransk.
Eleven har 20 minutters  

 forberedelsestid, hvor alle skriftlige hjælpemidler må anvendes.
Hver opgave  

 består af:
 Under eksaminationen lægges vægt på overblik og mundtlig udtryksfærdighed.  

 Eleven skal:
A. 3. eksamen niveau A Skriftlig prøve Prøven varer 5 timer.
Alle skriftlige hjælpemidler må benyttes.
Eleven  

 skal:
Mundtlig prøve Der opgives mindst 175 ns., heraf 100 ns. skønlitteratur.
Audiovisuelt  

 materiale kan opgives som alternativ til indtil 20 pct. af det krævede antal  

 normalsider.
Materialet beregnes som 1,5 ns. for hver lektion, der er anvendt  

 til undervisningen.
En opgave kan anvendes ved højst 2 eksaminationer på  

 samme dag.
Prøven foregår altovervejende på fransk.
Eleven har 30 minutters  

 forberedelsestid, hvor alle skriftlige hjælpemidler må anvendes.
Hver opgave  

 består af:
HHX-BEKENDTGØRELSEN Bilag 5 SPANSK 10. juni 1992 SPANSK NIVEAU C, B og A C. 1. Undervisningen niveau C Niveau C med ca. 320 lektioner tilrettelægges for elever uden  

 forudsætninger i spansk.
Niveau C med ca. 160 lektioner bygger på  

 erhvervsuddannelsernes grundfag fremmedsprog (C) i spansk niveau 2.
Undervisningen skal sikre, at eleven B. 1. Undervisningen niveau B Niveau B ligger i forlængelse af niveau C, så undervisningen udgør et  

 hele.
Undervisningen på niveau B har blandt andet som mål at fastholde og  

 udbygge målene for niveau C.
Undervisningen skal sikre, at eleven A. 1. Undervisningen niveau A Niveau A ligger i forlængelse af niveau B, således at undervisningen  

 udgør et hele.
Undervisningen på niveau A har blandt andet som mål at  

 fastholde og udbygge målene for niveau B.
Undervisningen skal sikre, at eleven C B A. 2. Undervisningens indhold niveau C, B og A Indholdsbeskrivelsen omfatter alle tre niveauer.
Indholdet skal tilpasses  

 det enkelte niveau.
Undervisningen tilrettelægges med en stigende faglig og  

 sproglig bredde og fordybelse inden for de beskrevne områder.
Eleven arbejder med spansk sprog og kultur i bred forstand.
I  

 undervisningen indgår skønlitteratur og sagprosa inden for emnerne historie,  

 geografi, demografi, religion, politik, sociale vilkår, erhvervsliv og  

 omgangsformer og sædvaner i Spanien og Latinamerika.
 Undervisningen tilrettelægges, så eleven på baggrund af den erhvervede  

 sproglige kompetence og kulturelle indsigt trænes i at analysere og vurdere  

 problemstillinger og i at give udtryk for egne holdninger.
Eleven arbejder i videst muligt omfang med autentisk spansksproget stof  

 fra forskellige genrer og via forskellige medier.
Skønlitteratur og sagprosa  

 indgår.
Der vælges mellem intensive og ekstensive arbejdsformer.
 Eleven trænes i brug af ordbøger og opslagsværker og i selvstændigt at  

 anvende relevant teknologi, herunder etb, databaser og elektronisk post.
 Undervisningen tilrettelægges, så den tilgodeser udvikling af alle fire  

 sprogfærdigheder, lytte, tale, læse og skrive.
 Undervisningen foregår i videst muligt omfang på spansk.
Lyttefærdighed Lyttefærdighed opøves ved hjælp af forskellige former for audiovisuelt  

 materiale og interaktion i klassen, foredrag, gruppe- og pararbejde og spil.  

 Der arbejdes med forskellige lyttestrategier, herunder søgning af specifikke  

 oplysninger, inddragelse af almen viden og kvalificeret gæt.
Forskellige  

 opgaveformer inddrages, f.eks. multiple choice, kontrolspørgsmål,  

 udfyldningsopgaver, kombinationsøvelser, transferøvelser, referat og resume.
Talefærdighed Den mundtlige udtryksfærdighed styrkes f.eks. gennem situationsspil,  

 cases, samtaleundervisning, indbyrdes fremlæggelse og resume og foredrag, der  

 træner præsentationsteknik og struktureret og argumenterende sprogbrug.
 Udtale og intonation styrkes tillige gennem lytning.
 Forståelighed er vigtigere end korrekthed, dog stilles der stigende krav  

 til præcision og sprogrigtighed.
 Eleven trænes i naturlig autentisk kommunikationsadfærd og i forskellige  

 samtalestrategier som at stille opklarende spørgsmål, bede om gentagelse,  

 omsætte svært materiale til enkelt sprog og anvende kropssprog og gestik.
Læsefærdighed Der læses både nonfiktive og fiktive tekster, som handler om emner inden  

 for samfunds- og erhvervsliv i Spanien og Latinamerika.
Videobånd og film  

 indgår i undervisningen.
I valget af tekster tilgodeses aktuelt stof, der  

 appellerer til elevens vurdering og personlige stillingtagen.
 Der arbejdes med forskellige læsestrategier, f. eks. skimning, scanning og  

 summarizing.
Skrivefærdighed Skrivefærdighed opøves gennem opgaver i oversættelse, referat, resume,  

 kommentering og fri formulering.
Det skriftlige arbejde tager ofte  

 udgangspunkt i de tekster, der i øvrigt arbejdes med.
Forståeligheden vægtes frem for den grammatiske korrekthed, men der  

 stilles stigende krav til præcision, korrekthed og kreativitet.
Relevant  

 teknologi og andre hjælpemidler indgår i undervisningsforløbet på alle  

 niveauer.
På alle niveauer kan eleven udarbejde breve til virksomheder og  

 institutioner i Spanien og Latinamerika og herigennem indhente oplysninger og  

 materiale til brug for undervisningens temaforløb.
Grammatik Indlæringen af den spanske grammatik har til formål at lette forståelsen  

 af talt og skrevet spansk og styrke tale- og skrivefærdighederne.
Niveau C Eleven lytter, læser og behandler enkle tekster, der handler om emner og  

 situationer fra hverdagen og fra samfunds- og erhvervslivet.
Der trænes  

 mundtligt og skriftligt i at udtrykke sig frit i enkel sprogbrug i dialoger  

 og korte indlæg og i referat og billedbeskrivelse.
 Sværhedsgraden stiger gradvis både sprogligt og indholdsmæssigt.
Efterhånden trænes eleven i at resumere, kommentere og karakterisere.  

 Gennem mindre foredrag og i dialog med andre trænes eleven i at give udtryk  

 for egne holdninger og meninger.
Der indgår desuden såvel mundtligt som  

 skriftligt erhvervsrelevante emner, herunder udarbejdes enkle kommercielle  

 meddelelser.
Niveau B Gennem et bredere tekst- og emnevalg trænes eleven yderligere i at  

 perspektivere en tekst og argumentere for egne og andres holdninger.
Der  

 arbejdes fortrinsvis med temaforløb, hvor der lægges vægt på et udvalg af  

 tekster, der belyser et emne fra forskellige synsvinkler og som appellerer  

 til kommentering og personlig stillingtagen og vurdering.
 Nyhedsudsendelser, reportager og interviews indgår i lyttetræningen, og  

 gennem foredrag og paneldiskussioner styrkes elevens bevidsthed om  

 præsentationsteknik og samtalestrategier, herunder kropssprog.
Niveau A Eleven arbejder med autentiske tekster i større helheder, der behandles  

 gennem intensiv og ekstensiv læsning.
Eleven lærer at orientere sig i og  

 systematisere et større tekstmateriale, som analyseres, fortolkes og  

 perspektiveres ved at inddrage viden fra egen erfaringsverden og fra andre  

 fagområder.
 Lyttetræningen udvides til at omfatte diskussion af og personlig  

 stillingtagen til teksternes indhold.
 Der trænes i samtale- og forhandlingsstrategier gennem fingerede  

 mødeafholdelser, og der arbejdes skriftligt med varierede former for  

 erhvervsrelevante tekster.
 C. 3. Eksamen niveau C.
Skriftlig prøve Prøven varer 4 timer.
Alle skriftlige hjælpemidler må anvendes.
Eleven  

 skal:
Mundtlig prøve Der opgives mindst 60 ns.
Audiovisuelt materiale kan opgives som  

 alternativ til indtil 20 pct. af det krævede antal normalsider.
Materialet  

 beregnes som 1,5 ns. for hver lektion, der er anvendt til undervisningen.
En  

 lyttetekst og et oplæg til dialog kan anvendes ved højst 3 eksaminationer på  

 samme dag.
Hver opgave indeholder:
Eleven har 30 minutters forberedelsestid, hvor alle skriftlige  

 hjælpemidler må anvendes.
Elevens notater fra forberedelsen og opgaverne må  

 anvendes under eksaminationen, hvorunder:
B. 3. Eksamen niveau B Skriftlig prøve Prøven varer 4 timer.
Alle skriftlige hjælpemidler må anvendes.
Eleven  

 skal:
Mundtlig prøve Der opgives mindst 100 ns., heraf mindst 60 ns. skønlitteratur.  

 Audiovisuelt materiale kan opgives som alternativ til indtil 20 pct. af det  

 krævede antal normalsider.
Materialet beregnes som 1,5 ns. for hver lektion,  

 der er anvendt til undervisningen.
En opgave kan anvendes ved højst 2  

 eksaminationer om dagen.
Prøven foregår altovervejende på spansk.
Eleven har  

 30 minutters forberedelsestid, hvor alle skriftlige hjælpemidler må anvendes.  

 Hver opgave består af:
Under eksaminationen lægges vægt på overblik, selvstændig fremstilling og  

 mundtlig udtryksfærdighed.
Notater fra forberedelsen og opgaven må anvendes  

 ved eksaminationen.
Eleven skal:
A. 3. Eksamen niveau A Skriftlig prøve Prøven varer 5 timer.
Alle skriftlige hjælpemidler må benyttes.
Eleven  

 skal:
Mundtlig prøve Der opgives mindst 175 ns., heraf mindst 100 ns. skønlitteratur.  

 Audiovisuelt materiale kan opgives som alternativ til indtil 20 pct. af det  

 krævede antal normalsider.
Materialet beregnes som 1,5 ns. for hver lektion,  

 der er anvendt til undervisningen.
En opgave kan anvendes ved højst 2  

 eksaminationer på samme dag.
Prøven foregår altovervejende på spansk.
Eleven har 40 minutters  

 forberedelsestid, hvor alle skriftlige hjælpemidler må anvendes.
 Hver opgave består af:
Under eksaminationen lægges vægt på mundtlig udtryksfærdighed og evne til  

 analyse, fortolkning og perspektivering.
Notater fra forberedelsen og opgaven  

 må anvendes.
Eleven skal:
HHX-BEKENDTGØRELSEN Bilag 6 TYSK 10. juni 1992 TYSK NIVEAU C, B og A C. 1. Undervisningen niveau C Niveau C med ca. 320 lektioner tilrettelægges for elever uden  

 forudsætninger i tysk.
Niveau C med ca. 160 lektioner bygger på  

 erhvervsuddannelsernes grundfag fremmedsprog (C) i tysk niveau 2.
Undervisningen skal sikre, at eleven B. 1. Undervisningen niveau B Niveau B ligger i forlængelse af niveau C, så undervisningen udgør et  

 hele.
 Undervisningen på niveau B har blandt andet som mål at fastholde og  

 udbygge målene for niveau C.
Undervisningen skal sikre, at eleven A. 1. Undervisningen niveau A Niveau A ligger i forlængelse af niveau B, så undervisningen udgør et  

 hele.
Undervisningen på niveau A har blandt andet som mål at fastholde og  

 udbygge målene for niveau B.
Undervisningen skal sikre, at eleven C B A. 2. Undervisningens indhold niveau C, B og A Indholdsbeskrivelsen omfatter alle tre niveauer.
Indholdet skal derfor  

 tilpasses det enkelte niveau.
Undervisningen tilrettelægges med en stigende  

 faglig og sproglig bredde og fordybelse inden for de beskrevne områder.
Undervisningen tager udgangspunkt i autentisk materiale, trykte tekster,  

 lyd- og videobånd, dias mv. i overensstemmelse med det udvidede tekstbegreb.  

 Teksterne handler om det tysksprogede områdes samfundsmæssige, kulturelle og  

 erhvervsmæssige forhold, f. eks. historie, geografi, demografi, religion,  

 politik, sociale vilkår, erhvervsliv og skik og brug.
Undervisningen  

 tilrettelægges med sigte på den størst mulige udvikling af alle fire  

 sprogfærdigheder, lytte, tale, læse og skrive.
Undervisningen foregår på tysk  

 i det omfang, det er muligt.
Lyttefærdighed Lyttefærdigheden opøves ved hjælp af forskellige former for audiovisuelt  

 materiale og interaktion.
Der arbejdes med forskellige lyttestrategier,  

 herunder søgning af specifikke oplysninger, inddragelse af almen viden og  

 kvalificeret gæt.
Materialerne udvælges, så de tilgodeser aktualitet,  

 autencitet, relevans for elevernes nuværende og fremtidige situation,  

 indføring i det tysksprogede områdes samfundsmæssige, kulturelle og  

 erhvervsmæssige forhold og forskellige former for talt sprog.
Talefærdighed Den mundtlige udtryksfærdighed styrkes f.eks. gennem situationsspil,  

 cases, herunder erhvervscases, samtaleundervisning, diskussioner og  

 fremlæggelse eller foredrag.
Der anvendes fiktive og nonfiktive tekster, lyd-  

 og videobånd og andre oplæg, som giver anledning til, at eleven ytrer sig på  

 tysk om forhold i de tysksprogede lande og sammenligner med tilsvarende  

 forhold i Danmark.
Ved træning af udtryksfærdigheden tages metodemæssige  

 hensyn til emnet og tekstens beskaffenhed, og der arbejdes med forskellige  

 samtalestrategier.
Eleven trænes i at referere, karakterisere, analysere,  

 tage stilling, fortolke og perspektivere.
Læsefærdighed Der læses et varieret tekstudvalg, herunder både fiktive og nonfiktive  

 tekster.
Audiovisuelt materiale indgår i undervisningen.
I valget af tekster  

 tilgodeses udviklingen af læselysten, læseforståelsen og formidling af viden  

 om de samfundsmæssige, kulturelle og erhvervsmæssige forhold i i det  

 tysksprogede område.
Der arbejdes med forskellige læsestrategier, f. eks.  

 skimning, scanning og summarizing.
 Oplevelse og fortolkning vægtes højt ved arbejdet med de fiktive tekster.
Skrivefærdighed Eleven trænes i at udtrykke sig skriftligt på tysk med en stigende grad  

 af præcision, korrekthed og kreativitet.
Skrivefærdigheden opøves gennem  

 varierende øvelser, der kan fremme den sproglige bevidsthed, f.eks. opgaver i  

 sproglig iagttagelse, oversættelse, referat, resume, skrivning af breve,  

 kommentering og fri formulering.
Gennem arbejdet med erhvervsrelevante  

 meddelelser som breve, referater, resumeer, telefaxmeddelelser og elektronisk  

 post trænes eleven i at vælge form og indhold afpasset efter sagsforløbet og  

 modtageren og i at søge informationer i relevante hjælpemidler.
Der søges  

 gennemført et eller flere caseforløb, som træner både den mundtlige og den  

 skriftlige udtryksfærdighed.
På niveau A arbejdes der systematisk med  

 erhvervscases.
 Forståeligheden vægtes højere end sprogrigtigheden, idet der dog stilles  

 stigende krav til sprogrigtigheden.
 C. 3. Eksamen niveau C.
Skriftlig prøve Prøven varer 4 timer.
Alle skriftlige hjælpemidler må anvendes.
Et læst  

 pensum på mindst 25 ns. sagprosa danner baggrund for tekstforståelsesopgaven,  

 jf. nr. 1.
 Eleven skal:
Mundtlig prøve Der opgives mindst 60 ns.
Audiovisuelt materiale kan opgives som  

 alternativ til indtil 20 pct. af det krævede antal normalsider.
Materialet  

 beregnes som 1,5 ns. for hver lektion, der er anvendt til undervisningen.
En  

 lyttetekst og et oplæg til dialog kan anvendes ved højst 3 eksaminationer på  

 samme dag.
Hver opgave indeholder:
Eleven har 20 minutters forberedelsestid, hvor alle skriftlige  

 hjælpemidler må anvendes.
Elevens notater fra forberedelsen og de dele af  

 opgaven, der må kendes under forberedelsen, må anvendes under eksaminationen.  

 Eksaminationen foregår altovervejende på tysk.
Under eksaminationen lægges  

 vægt på forståelse, selvstændig fremstilling og mundtlig udtryksfærdighed.  

 Eleven skal:
B. 3. Eksamen niveau B Skriftlig prøve Prøven varer 4 timer.
Alle skriftlige hjælpemidler må anvendes.
Et læst  

 pensum på mindst 40 ns. sagprosa danner baggrund for tekstforståelsesopgaven,  

 jf. nr. 1. Eleven skal:
Mundtlig prøve Der opgives mindst 100 ns., heraf mindst 60 ns. skønlitteratur.  

 Audiovisuelt materiale kan opgives som alternativ til indtil 20 pct. af det  

 krævede antal normalsider.
Materialet beregnes som 1,5 ns. for hver lektion,  

 der er anvendt til, undervisningen.
En opgave kan anvendes ved højst 2  

 eksaminationer på samme dag.
Hver opgave indeholder:
Eleven har 30 minutters forberedelsestid, hvor alle skriftlige  

 hjælpemidler må anvendes.
Prøven foregår altovervejende på tysk.
Notater fra  

 forberedelsen og opgaven må anvendes under eksaminationen.
Der lægges vægt på  

 forståelse, selvstændig fremstilling, stillingtagen, overblik og mundtlig  

 udtryksfærdighed.
Eleven skal:
A. 3. eksamen niveau A Skriftlig prøve Prøven varer 5 timer.
Alle skriftlige hjælpemidler må benyttes.
Eleven  

 skal:
Mundtlig prøve Der opgives mindst 175 ns., heraf mindst 100 ns. skønlitteratur.  

 Audiovisuelt materiale kan opgives som alternativ til indtil 20 pct. af det  

 krævede antal normalsider.
Materialet beregnes som 1,5 ns. for hver lektion,  

 der er anvendt til, undervisningen.
En opgave kan anvendes ved højst 2  

 eksaminationer på samme dag.
Hver opgave består af:
Eleven har 45 minutters forberedelsestid, hvor alle skriftlige  

 hjælpemidler må anvendes.
Prøven foregår altovervejende på tysk.
Notater fra  

 forberedelsesopgaven må anvendes under eksaminationen.
Der lægges vægt på  

 mundtlig udtryksfærdighed, analyse, fortolkning, perspektivering og  

 selvstændighed i fremlæggelsen.
Eleven skal:
HHX-BEKENDTGØRELSEN Bilag 7 REGNSKABSLÆRE OG VIRKSOMHEDSØKONOMI niveau b 10. juni 1992 REGNSKABSLÆRE OG VIRKSOMHEDSØKONOMI NIVEAU B B. 1. Undervisningen Regnskabslære og virksomhedsøkonomi niveau B ligger i forlængelse af  

 erhvervsuddannelsernes grundfag regnskabslære og virksomhedsøkonomi.  

 Undervisningen har derfor blandt andet som mål at fastholde og udbygge dette  

 fags mål ved hjælp af nye faglige emner.
Undervisningen skal sikre, at eleven B. 2. Undervisningens indhold Virksomhedens organisation og styring Der skal opnås forståelse af, at virksomhedens organisation og styring er  

 bestemt af såvel interne som eksterne forhold, SWOT-modellen, at virksomheden  

 opfattes som et målrettet integreret system, og at styringsmodellen og  

 beslutningsmodellen er vigtige elementer i den målrettede styring af  

 virksomheden.
 Der skal opnås kendskab til modellernes anvendelse i produktions-,  

 handels- og servicevirksomheder organiseret som enkeltmandsvirksomheder,  

 interessentskaber, aktieselskaber og anpartsselskaber.
Erhvervsøkonomiske beslutningsmodeller Virksomhedens økonomiske styring bygges op om anvendelse af forskellige  

 beslutningsmodeller som grundlag for udarbejdelse og simulering af såvel  

 delbudgetter som totalbudgettet.
1. Aktivitetsbudget Aktivitetsbudgettet efter bidragsmodellen behandles med segmentering på  

 produkter eller varegrupper, distrikter eller kundegrupper.
Datagrundlaget  

 for aktivitetsbudgettering anvendes i enkelt- og flervarevirksomheder uden  

 afsætningsmæssige sammenhænge.
På grundlag af givne forudsætninger opstilles og behandles  

 afsætningsalternativer under anvendelse af handlingsparametrene pris,  

 kvalitet og reklame.
Den optimale parameterindsats beregnes ved hjælp af  

 total-, enheds- og differensmetoden, og der gennemføres nulpunktsberegninger  

 ved givne parameterændringer.
Som et led i datagrundlaget for optimeringen udarbejdes  

 produktforkalkulationer.
I alternativkalkuler anvendes bidragskalkulation, og  

 der orienteres om konsekvenserne ved at anvende fordelingskalkulation i  

 alternativkalkuler.
 Ved behandlingen af omkostningernes degressive, proportionale og  

 progressive forløb skelnes mellem variable og faste omkostninger.
2. Kapacitetsbudget Der skal opnås forståelse af, at virksomhedens kapacitetsomkostninger er  

 afledt af forbrug af menneskelige, tekniske og økonomiske ressourcer.
Kontante kapacitetsomkostninger budgetteres pr. omkostningsart og pr.  

 funktion.
Afskrivninger beregnes og budgetteres efter saldometoden og den  

 lineære metode, og der specificeres pr. funktion.
Finansieringsomkostninger  

 budgetteres som et givet totalbeløb pr. periode.
Ved beregning af optimale afsætningsalternativer behandles situationer,  

 hvor kapaciteten ikke kan ændres, og situationer, hvor kapaciteten kan  

 ændres.
Tilvækst i variable enhedsomkostninger, overarbejde, og dels ved  

 tilvækst i kapacitetsomkostninger inddrages.
Der lægges vægt på beregning af  

 differensbidrag pr. knaphedsfaktor.
3. Likviditetsbudget Likviditetsbudgettet opstilles efter beholdningsforskydningsmodellen.  

 Varedebitorer, varekreditorer og varelagre beregnes pr. segment.
Ved  

 beregning af omsætningshastigheden for varekreditorer i  

 produktionsvirksomheder oplyses råvarekøbet.
Anlægsinvesteringer baseres på  

 bruttotilgang af anlægsaktiver, og likvide midler beregnes inklusive  

 eventuelt disponibelt beløb på kassekreditten.
 I forbindelse med likviditetsbudgetteringen behandles relevante muligheder  

 for at mindske eller dække et eventuelt likviditetsbehov.
4. Budgetteret balance Budgetteret balance udarbejdes med udgangspunkt i resultat- og  

 likviditetsbudgettet.
Der orienteres om fordele og ulemper ved finansiering  

 med egenkapital, langfristet eller kortfristet gæld i relation til  

 afhængighed og likviditet.
5. Budgetsimulering Budgetsimulering gennemføres ved ændring af budgetforudsætninger for  

 resultat- og likviditetsbudget, og målopfyldelse kontrolleres.
Registrering af økonomiske data Emnet fastholder og videreudvikler den systematiske registrering fra  

 erhvervsuddannelsernes grundfag.
Kontoplanerne i bilag A og B angiver de  

 mulige registreringsområder.
På grundlag af fagets kontoplan registreres de løbende økonomiske data på  

 konti.
Herunder anvendes konteringsark og udvidede kasserapporter.
Der skal  

 opnås forståelse af grundbilagenes formål i relation til regnskabsarbejdet.
På grundlag af givne oplysninger anvendes en underopdeling af de i bilag A  

 og B viste konti afstemt efter den enkelte virksomheds registreringsbehov.
I  

 handelsvirksomheder registreres vareforbruget både direkte og indirekte, og i  

 produktionsvirksomheder registreres varesalgets variable  

 produktionsomkostninger direkte.
Valutakursdifferencer registreres over den  

 aktuelle aktivitetskonto.
Der skal opnås forståelse af, at debitorstyringen stiller krav om  

 registrering af betalingsfrister med henblik på udarbejdelse af specificerede  

 kontoudtog med aldersopdeling, forfalden saldo og eventuel rentetilskrivning,  

 og at styringen af varekreditorer stiller krav om registrering af  

 forfaldstidspunkter af hensyn til opnåelse af kontantrabatter henholdsvis  

 overholdelse af betalingsfrister.
Herunder behandles valget mellem  

 leverandørkredit og kassekredit og simpel rente.
 Endvidere behandles opgørelse af tab eller fortjeneste ved salg af  

 anlægsaktiver.
Udarbejdelse af økonomiske rapporter De økonomiske rapporters form og indhold skal afpasses efter såvel de  

 eksterne interessegruppers informationsbehov som ledelsens behov for  

 information til brug for den økonomiske styring på forskellige niveauer i  

 virksomheden.
 I forbindelse med analyser lægges vægt på kommentarer og vurderinger.
1. Årsregnskabet Årsregnskabet afsluttes med almindeligt forekommende efterposteringer  

 inden for kontoplanens muligheder ved hjælp af afslutningsskemaets teknik.
Med udgangspunkt i den for faget gældende kontoramme og under iagtagelse  

 af gældende regnskabslovgivning opstilles balancen i kontoform og  

 resultatopgørelsen i beretningsform, henholdsvis artsopdelt i  

 handelsvirksomheden og funktionsopdelt i produktionsvirksomheden.
Varelageret  

 vurderes til anskaffelsespris henholdsvis dagspris, hvor denne er lavere, og  

 der orienteres om forskellige anskaffelsesprisprincipper.
Ved varedebitorer  

 anvendes udelukkende kollektiv vurdering.
 Der udarbejdes noter til årsregnskabet omfattende specifikation og  

 forklaring af poster i summarisk form, gæld efter forfaldstidspunkt,  

 egenkapitalbevægelser og værdiansættelse, herunder de særlige specifikationer  

 med hensyn til anlægsaktiver.
 Der orienteres om skatteregnskabet, regnskabsprincipper og årsberetningens  

 indhold.
2. Analyse af årsregnskabet Med henblik på analyse af virksomhedens rentabilitet, indtjeningsevne og  

 likviditet omformes årsregnskabet til en form, som er velegnet som grundlag  

 for en analyse, bidragsregnskabet.
 Der beregnes relevante nøgletal til belysning af rentabilitet og  

 indtjeningsevne i henhold til nøgletalsoversigten i bilag C.
Årsregnskabet analyseres og vurderes, herunder inddrages beskrivelse og  

 vurdering af likviditetsudviklingen.
Der kommenteres om udviklingsretning,  

 udviklingshastighed og niveau.
Endvidere angives sammenhæng, og realismen i  

 et fremlagt budget vurderes.
3. Kortperiodiske rapporter Som led i den økonomiske styring af virksomheden udarbejdes segmenterede  

 dækningsbidrags- og likviditetsrapporter og kortperiodisk budgetkontrol.
De  

 kortperiodiske rapporter analyseres og vurderes.
B. 3. Eksamen Prøven varer 4 timer.
Kontoramme, kontoplan, formelsamling og lommeregner  

 må benyttes ved prøven.
Bilag A til regnskabslære og virksomhedsøkonomi niveau B KONTOPLAN FOR HANDELSVIRKSOMHEDER Kontoramme Resultatopgørelse Bilag B til regnskabslære og virksomhedsøkonomi niveau B KONTOPLAN FOR PRODUKTIONSVIRKSOMHEDER Kontoramme Resultatopgørelse Bilag C til regnskabslære og virksomhedsøkonomi niveau B FORMELSAMLING HHX-BEKENDTGØRELSEN Bilag 8 REGNSKABSLÆRE OG VIRKSOMHEDSØKONOMI NIVEAU A 10. juni 1992 REGNSKABSLÆRE OG VIRKSOMHEDSØKONOMI NIVEAU A A. 1. Undervisningen Regnskabslære og virksomhedsøkonomi niveau A ligger i forlængelse af  

 regnskabslære og virksomhedsøkonomi niveau B, således at fagene udgør et  

 sammenhængende hele.
Undervisningen i faget har derfor blandt andet som mål  

 at fastholde og udbygge målene for regnskabslære og virksomhedsøkonomi niveau  

 B ved hjælp af nye faglige emner.
Undervisningen skal sikre, at eleven A. 2. Undervisningens indhold Virksomheden som et styret system Undervisningen baseres på en helhedsopfattelse af virksomheden som et  

 målrettet system, hvor planlægning, gennemførelse og kontrol indgår som  

 integrerede elementer, og hvor erhvervsøkonomiske beslutninger relateres til  

 styringsområder og -niveauer.
Der skal opnås forståelse af, at virksomhedens økonomistyring foregår på  

 tre styringsniveauer og omfatter tre styringsområder, og at opbygningen af  

 økonomistyringssystemet afhænger af virksomhedens omgivelser og de indre  

 forhold i virksomheden.
Endvidere udbygges forståelsen af de  

 omkostningsmæssige konsekvenser af forskellige beslutninger.
Omkostninger Undervisningen tilsigter en uddybning af omkostningslæren fra niveau B  

 med hovedvægten på sammenhænge og marginalbetragtninger.
Der sondres mellem forbrugs- og offerdefinitionen, og der skal opnås  

 dybere kendskab til konsekvenserne af denne sondring.
De forskellige  

 omkostningers forløb ved ændringer i aktivitetsniveau, proportionsloven,  

 beskrives, og konsekvenserne af omkostningsmæssige sammenhænge,  

 komme-til/falde-bort omkostninger, bestemmes.
De fundne resultater  

 anskueliggøres, f.eks. grafisk.
Aktivitetsstyring Aktivitetsstyringen som led i virksomhedens samlede økonomistyring på  

 såvel strategisk som taktisk niveau tager udgangspunkt i et segmenteret  

 aktivitetsbudget.
 Der skal opnås kendskab til aktivitetsstyring på strategisk niveau, valg  

 af nye markedsområder og produkter, og de omkostningsmæssige konsekvenser i  

 forbindelse hermed.
Der foretages optimering pr. segment ved alternative parametervalg,  

 herunder inddrages prisdifferentiering.
Lønsomheden af en påtænkt  

 parameteranvendelse bedømmes, herunder inddrages relevante  

 nulpunktsberegninger samt omkostningsmæssige og afsætningsmæssige  

 sammenhænge.
Kapacitetsstyring Økonomistyringen skal opfattes som et integreret system, og  

 opmærksomheden henledes på forhold i aktivitetsstyringen, som kan have en  

 afsmittende virkning på kapacitetsstyringen, eksempelvis overvejelser om nye  

 markeder og nye produkter.
 Der lægges vægt på beregning af differensbidrag pr. knaphedsfaktor.  

 Ligeledes gives en grundig indføring i anvendelsen af differensbetragtningen  

 i forbindelse med udvidelse af den knappe kapacitet, både ved afholdelse af  

 variable omkostninger og ved afholdelse af kontante kapacitetsomkostninger.  

 Knaphed belyses gennem alternative knaphedsfaktorer, f.eks. maskintimer,  

 areal og arbejdstimer.
Der foretages beregning af den optimale udnyttelse af en eksisterende  

 kapacitet såvel ved rigelig kapacitet som ved kapacitetsknaphed.  

 Beslutningsgrundlaget omkring køb eller leje af kapacitet opstilles, og der  

 orienteres om de skattemæssige konsekvenser.
Muligheder for alternative  

 investeringer med samme levetid, differensinvestering, sammenlignes og  

 vælges.
Investeringskalkuler udarbejdes ved brug af kapitalværdimetoden,  

 annuitetsmetoden, den interne rentefods metode og tilbagebetalingsmetoden,  

 med og uden renter, herunder inddrages ændringer i varelagre, varedebitorer  

 og varekreditorer.
Der orienteres om de skattemæssige konsekvenser.
Endvidere  

 diskuteres og vurderes følsomhed og usikkerhed i forbindelse med en  

 investeringskalkule.
Ved annuitetsmetoden omregnes investeringsbeløbet til en årlig ydelse, som  

 sammenholdes med nettoindbetalingerne.
Ved tilbagebetalingsmetoden med renter  

 tilbagediskonteres de årlige nettobetalinger.
Finansiel styring Der skal opnås kendskab til egenkapitalforholdene i  

 enkeltmandsvirksomhed, interessentskaber, anpartsselskaber og aktieselskaber,  

 herunder beregnes ændringerne i egenkapitalen ved udvidelser af  

 selskabskapitalen.
Der vælges mellem låneformerne annuitetslån, serielån, stående lån,  

 varekreditorer og kassekredit ud fra fleksibilitet, kontinuitet, afhængighed  

 og effektiv rente, herunder orienteres om udlandsfinansiering.
Effektiv rente  

 beregnes uden hensyntagen til skat, og ydelsen forudsættes betalt bagud.
 Der skal opnås forståelse af betydningen af forholdet mellem egenkapital  

 og fremmedkapital og behovet for tilstrækkelig langfristet kapital til  

 finansiering af det ønskede aktivitetsbudget, herunder orienteres om  

 kapitalbehovsberegninger.
Totalbudgettet Vurderingen af aktivitets- og kapacitetsændringers virkning på  

 lønsomhedsmønstret danner grundlag for udarbejdelsen af resultatbudgettet.
Likviditetsbudget udarbejdes efter ind- og udbetalingsmodellen og efter  

 beholdningsforskydningsmodellen, herunder inddrages beregning af  

 omsætningshastigheder.
I produktionsvirksomheder beregnes  

 omsætningshastigheder for råvarelager, lagre af varer under fremstilling og  

 færdigvarelager.
 Resultatbudgettet og likviditetsbudgettet sammenfattes i en budgetteret  

 balance.
Budgetkontrol Ved anvendelse af beholdningsforskydningsmodellen udarbejdes en  

 kortperiodisk likviditetskontrol, herunder inddrages kontrol af kredit- og  

 lagertider.
Informative kontrolrapporter opstilles med henblik på en vurdering af det  

 bagved liggende handlingsforløb.
Der foretages opgørelser pr. varegruppe  

 gennem sammenligning mellem budget og regnskab.
Endvidere opstilles en  

 kortperiodisk resultatkontrol med standardomkostningskontrol under forenklede  

 forudsætninger, kun en produktionsafdeling, enkle opgørelser af igangværende  

 arbejde og maksimalt tre omkostningsarter.
Mængdeafvigelserne beregnes på  

 grundlag af oplyste tilgange til og afgange fra produktionsafdelingen.
Regnskabslære Virksomhedens årsregnskab forudsættes udarbejdet under iagttagelse af de  

 regnskabsmæssige krav i lovgivningen og under hensyntagen til  

 interessegruppernes informationsbehov.
Resultatopgørelsen er udarbejdet i  

 beretningsform, artsopdelt for handelsvirksomheden og funktionsopdelt for  

 produktionsvirksomheden.
Balancen er udarbejdet i kontoform.
Der skal opnås kendskab til det lovmæssige grundlag og de rammer,  

 årsregnskabet skal udarbejdes under, og der trænes i at søge, anvende og  

 fortolke relevante bestemmelser i regnskabslovgivningen om periodisering og  

 værdiansættelse af hovedposter i årsregnskabet.
Endvidere skal der opnås  

 kendskab til indhold af noter, afsnit om anvendt regnskabspraksis og  

 årsberetning, og der skal trænes i at læse og vurdere indholdet i  

 årsregnskaber uden koncernrelationer.
Regnskabsmaterialet forberedes til analyse.
Herunder omformes det til  

 bidragsregnskab, hvor det er hensigtsmæssigt.
Der foretages korrektioner for  

 kapacitetsomkostninger i lagre og aperiodiske op- og nedskrivninger af  

 materielle og finansielle anlægsaktiver.
Budgetmateriale kan indgå som en del  

 af grundlaget for analysearbejdet.
Der orienteres om aktievurderingsmodeller.
 Relevante nøgletalsberegninger udføres med sigte på rentabilitet,  

 indtjening, kapitaltilpasning, soliditet og risiko, herunder beregnes  

 nøgletal indeholdt i regnskabslære og virksomhedsøkonomi niveau B suppleret  

 med fremmedkapitalens forrentning, soliditetsgrad og arbejdskapital.
 Regnskabsmaterialet analyseres og vurderes, herunder inddrages  

 udarbejdelse og vurdering af finansieringsanalyse og vurdering af  

 budgetmaterialets realisme.
 I rapportform redegøres for udviklingsretning, udviklingshastighed, niveau  

 og sammenhæng. Årsagsforklaring fremsættes, og vurderingerne sammenfattes i  

 en afsluttende konklusion med vurdering af budgetmaterialets realisme.
A. 3. Eksamen Prøven varer 4 timer.
Alle skriftlige hjælpemidler og lommeregner må  

 benyttes.
HHX-BEKENDTGØRELSEN Bilag 9 EKSTERN ØKONO- MIINFORMATION 10. juni 1992 EKSTERN ØKONOMIINFORMATION NIVEAU A A. 1. Undervisningen Ekstern økonomiinformation niveau A ligger i forlængelse af  

 regnskabslæren fra faget regnskabslære og virksomhedsøkonomi niveau B.  

 Undervisningen har derfor blandt andet som mål at fastholde og udbygge dette  

 fags regnskabsmæssige mål ved hjælp af nye faglige emner.
Undervisningen skal sikre, at eleven A. 2. Undervisningens indhold Økonomifunktionens opbygning og opgaver Der orienteres om betydningen af virksomhedens økonomifunktion, dens  

 organisatoriske placering og opbygning samt dens arbejdsopgaver afhængig af  

 virksomhedens type og størrelse.
 I undervisningen redegøres for de arbejdsopgaver, som primært retter sig  

 mod ekstern økonomiinformation.
 Der orienteres om den praktiske indsamling og behandling af  

 regnskabsmæssige data og forskellige regnskabsmæssige registreringssystemer.
 Kontorammer og kontoplaner konstrueres og anvendes sammen med  

 konteringsinstrukser . Herved dannes grundlag for udarbejdelse af relevant  

 information afpasset efter virksomhedens og dens interessegruppers  

 informationsbehov og regnskabslovgivningens krav.
Informationer søges og behandles med data vedrørende både den løbende  

 drift og regnskabsafslutningen indhentet fra interne og eksterne  

 informationskilder.
Endvidere foretages regnskabsmæssige afstemninger af  

 mellemværender med finansielle institutioner, leverandører og kunder, og der  

 foretages moms- og lønafstemninger.
 Der orienteres om lovgivningens krav til bogføringen, herunder krav til  

 registrering, beskrivelse og grundbilag og krav til opbevaring af  

 regnskabsmateriale.
Periodisering og vurdering Periodiseringen og vurderingen gennemføres i overensstemmelse med de  

 grundlæggende regnskabsprincipper med henblik på at opfylde  

 regnskabslovgivningens målsætning om, at årsregnskabet skal give »et  

 retvisende billede« og opgøres i overensstemmelse med »god  

 regnskabsskik«.
 Der foretages periodisering og vurdering ud fra fakturerings- og  

 leveringskriteriet, herunder orienteres om andre indtægtskriterier.
 På baggrund af givne oplysninger behandles og vurderes relevante  

 oplysninger af betydning for periodisering af indtægter og udgifter og for  

 vurdering af aktiver, passiver og eventualforpligtelser.
 Der behandles relevante afslutningsdispositioner vedrørende de poster, der  

 er omfattet af den til faget hørende kontoplan.
 Relevante krav og bestemmelser i regnskabslovgivningen og  

 regnskabsstandarder søges og anvendes ved årsafslutninger, herunder  

 periodisering og vurdering.
Årsregnskabet Der redegøres i hovedtræk for regnskabslovgivningens krav til  

 virksomhedens regnskabsrapportering.
På baggrund af afslutningsdispositioner  

 udarbejdes informative årsregnskaber for handels-, produktions- og  

 servicevirksomheder med en specifikationsgrad, der tilgodeser såvel  

 interessegruppernes informationsbehov som regnskabslovgivningens krav.
I  

 henhold til skemapligten i regnskabsbekendtgørelsen opstilles balance i  

 kontoform (skema A) og resultatopgørelse i beretningsform, henholdsvis  

 artsopdelt (skema C) og funktionsopdelt (skema D).
 Der udarbejdes relevante noter til de regnskabsposter, der indgår i  

 årsregnskabet efter den til faget hørende kontoplan og noter uden direkte  

 henvisning til resultatopgørelse/balance samt indhold til afsnit om  

 »anvendt regnskabspraksis«.
 Der skal opnås kendskab til indhold af årsberetning og afsnit om  

 »hoved- og nøgletal«.
 Der orienteres om vigtigheden af, at virksomheden i tilknytning til  

 årsregnskabet præsenterer et budget med budgetforudsætninger som led i  

 informationen af virksomhedens interessegrupper, herunder specielt de større  

 finansieringskilder.
 Der orienteres om andre modeller for regnskabsaflæggelse, f.eks. det  

 samfundsøkonomiske og sociale regnskab.
Skatteregnskab Udarbejdelse af skatteregnskabet tager udgangspunkt i det aflagte  

 årsregnskab, der omformes under hensyntagen til den gældende skattelovgivning  

 og virksomhedens skatteplanlægning.
Der orienteres om formål med skatteopkrævning, hovedsynspunkter i  

 skattelovgivningen og om subjektiv og objektiv skattepligt.
Under enkle  

 forudsætninger opgøres virksomhedens skattepligtige indkomst med udgangspunkt  

 i det eksterne årsregnskab.
Der reguleres for ikke fradragsberettigede og  

 skattepligtige poster, forskellen mellem driftsøkonomiske afskrivninger og  

 skattemæssige afskrivninger, kun rene driftsmidler, skattemæssig nedskrivning  

 af varelager på værdien i henhold til årsregnskabet og for personligt ejede  

 virksomheder henlæggelse til investeringsfond.
 Der opgøres skattemæssige afskrivninger på driftsmidler, der udelukkende  

 benyttes erhvervsmæssigt, foretages skattemæssig nedskrivning af varelager på  

 værdien i henhold til årsregnskabet og for personligt ejede virksomheder  

 beregnes henlæggelse til investeringsfond.
 Der beregnes selskabsskat og for personligt ejede virksomheder under enkle  

 forudsætninger personlig indkomstskat.
 Der orienteres om de skattemæssige regler for afskrivning på driftsmidler,  

 der både benyttes til erhvervsmæssige og private formål, afskrivning på  

 bygninger og forskudsafskrivning på visse driftsmidler og bygninger.
 Der skal opnås kendskab til formål og hovedindhold i  

 »virksomhedsordningen« og orienteres om hovedindhold i  

 »mindstekravsbekendtgørelsen«.
Koncernregnskab Koncernregnskab udarbejdes baseret på et moderselskabs årsregnskab, hvor  

 datterselskabsaktier er vurderet til den indre værdi, equitymetoden, og hvor  

 regnskabsårets indtjening i datterselskaber er indarbejdet.
Koncernen  

 forudsættes udelukkende at omfatte selskaber.
 Der skal opnås kendskab til, hvornår der foreligger et koncernforhold, og  

 hvornår der i henhold til regnskabslovgivningen skal udarbejdes  

 koncernregnskab, herunder orienteres om formål med og forudsætninger for  

 udarbejdelse af koncernregnskab.
 Under enkle forudsætninger udarbejdes koncernregnskab efter gældende  

 lovgivning, resultatopgørelse med overskudsfordeling og balance, herunder  

 foretages eliminering af intern omsætning, intern avance på varelager,  

 interne administrationsbidrag, interne renter, intern indtjening, interne  

 aktiebesiddelser, internt udbytte, interne mellemværender samt  

 minoritetsinteresser.
 Der orienteres om den regnskabsmæssige behandling af koncerngoodwill og  

 -badwill og om analyse af koncerner.
Kortperiodisk likviditetsstyring Der udarbejdes kortperiodiske likviditetsbudgetter efter ind- og  

 udbetalingsmodellen.
Saldoopdelte forfaldslister for debitorer og kreditorer  

 indgår som et led i den kortperiodiske likviditetsstyring.
 Der skal opnås forståelse af ind- og udbetalingsmodellens egnethed ved  

 likviditetsbeskrivelse for virksomheder med perioder med stor sikkerhed for  

 betalingsstrømme, perioder med sæsonsvingninger og perioder med kritisk  

 likviditet.
Der skal opnås forståelse af betydningen af den kortperiodiske  

 likviditetsbudgettering som et middel til at afdække kommende  

 overskudslikviditet eller likviditetsbrist som grundlag for overvejelser om  

 investerings- eller finansieringsbeslutninger.
I sidstnævnte tilfælde indgår  

 likviditetsbudgetteringen som information og dokumentation over for eksterne  

 finansieringskilder.
Analyse Økonomiinformationer fra eksterne interessegrupper analyseres og  

 vurderes.
Analysen skal omfatte analyse af virksomhedens årsregnskab,  

 traditionel regnskabsanalyse, og analyse af virksomhedens styrkeprofil med  

 henblik på en vurdering af virksomhedens kreditværdighed.
Regnskabsmaterialet forberedes til analyse, herunder foretages omformning  

 af resultatopgørelse og -budget til bidragsmodellen, hvor dette er  

 hensigtsmæssigt.
Der foretages korrektioner for kapacitetsomkostninger  

 indeholdt i varelagre, aperiodiske op- og nedskrivninger af anlægsaktiver,  

 varebeholdninger og værdipapirer.
Der foretages analyse af regnskabsmaterialet, hvor udgangspunktet for  

 analysearbejdet er regnskaber opstillet efter bidragsmodellen og baseret på  

 resultat før ekstraordinære poster og skat.
Budgetmateriale kan indgå som en  

 del af grundlaget for analysearbejdet.
Analysen omfatter følgende forhold:
 På basis af de fremkomne analyseresultater og i rapportform redegøres for  

 udviklingsretning, udviklingshastighed, niveau og sammenhæng, herunder  

 inddrages realismen i budgetmaterialet baseret på en vurdering af budgettets  

 forudsætninger i forhold til hidtidige udvikling.
 Vurderingerne sammenfattes i en afsluttende konklusion med påpegning af  

 væsentlige årsager og angivelse af relevante områder for yderligere analyser.
A. 3. Eksamen Prøven varer 4 timer.
Alle skriftlige hjælpemidler og lommeregner må  

 benyttes.
Bilag A til ekstern økonomiinformation niveau A KONTORAMME Artsopdelt resultatopgørelse HHX-BEKENDTGØRELSEN Bilag 10 PRODUKTIONSØKONOMI 10. juni 1992 PRODUKTIONSØKONOMI NIVEAU A A. 1. Undervisningen Produktionsøkonomi niveau A bygger på den grundlæggende forståelse af  

 virksomhedens økonomiske forhold, som eleven har erhvervet sig i faget  

 regnskabslære og virksomhedsøkonomi niveau B.
Undervisningen i faget har  

 derfor blandt andet som mål at fastholde og udbygge forståelsen af  

 virksomhedens økonomiske sammenhænge fra regnskabslære og virksomhedsøkonomi  

 niveau B med nye faglige emner, der er specielt relateret til  

 produktionsfunktionen.
Undervisningen skal sikre, at eleven A. 2. Undervisningens indhold Produktionsfunktionens organisation og arbejdsområder Der skal opnås kendskab til de aktivitetsområder, som helt eller delvis  

 dækkes af produktionsfunktionen, herunder indholdet af styringsniveauerne  

 inden for de enkelte aktivitetsområder.
Der skal opnås forståelse af, at de styringsmæssige og organisatoriske  

 forhold er forskellige i ordre- og serieproducerende virksomheder.
Herunder  

 inddrages de særlige karakteristika, der gør sig gældende med hensyn til  

 styringsforholdene i ordre- og serie-/masseproducerende virksomheder.  

 Endvidere skal der opnås forståelse af koordinationsproblemerne mellem  

 produktion, indkøb og salg, så der anlægges en helhedsbetragtning.
Omkostningsteorien Der skal opnås et dybere kendskab til produktionsfaktorerne og  

 proportionsloven, og der foretages beregninger i forbindelse med optimering  

 af faktorkombinationer.
Begreberne isokvanter og isokostlinier skal kendes og  

 kunne anvendes, og simple lineære minimeringsproblemer skal kunne løses.
Der skal opnås forståelse af begreberne forenet og fællesproduktion og  

 disses betydning for omkostningsforholdene, og kendskab til de forskellige  

 omkostningsforløb og forståelse af de tekniske og økonomiske baggrunde  

 herfor.
Endvidere skal der opnås forståelse af forskellen på de faste og  

 variable omkostninger, herunder af, at denne sondring er afhængig af  

 tidsaspektet.
Forståelse af begreberne reversibilitet/irreversibilitet indgår  

 i forlængelse heraf.
 Der sondres mellem forbrugs- og offerdefinitionen i forbindelse med  

 omkostningsfastlæggelsen, herunder skal der opnås en dybere forståelse af  

 denne sondrings betydning i beslutningssituationer.
Produkt- og sortimentstyring Gennemgangen af dette områdes emner tager udgangspunkt i BOSTON- og  

 SWOTmodellerne og modellerne for produkters/mærkers livsforløb.
Der skal opnås kendskab til afsætningsøkonomiske modeller, der benyttes i  

 forbindelse med overvågning af produkters og mærkers levetid.
Der udvikles  

 forenklede produktstrategier på basis af verbale beskrivelser af  

 markedssituationen og virksomhedens stærke og svage sider.
 Der orienteres om faserne i et produktudviklingsforløb fra oversættelse af  

 kundebehov til udvikling af prototyper og markedstestning, herunder  

 orienteres om CAD/CAM-værktøjernes anvendelsesområder i produktudviklingen.  

 Endvidere orienteres der om styringsniveauerne i produktstyringen, herunder  

 kontrolaktiviteternes betydning for udviklingsforløbet.
Kvalitets- og servicestyring Der skal opnås forståelse af begrebet »total quality  

 management« og de organisatoriske og ledelsesmæssige konsekvenser,  

 herunder orienteres der om DS/ISO-standardernes betydning for  

 kvalitetsstyringen.
Endvidere skal der opnås forståelse af områderne for  

 kvalitetsstyring og kendskab til indholdet af begreberne  

 konstruktionskvalitet, råvare- og komponentkvalitet, proceskvalitet,  

 færdigvarekvalitet og salgs- og servicekvalitet.
 Der foretages simple, statistiske kvalitetstests i forbindelse med såvel  

 indgangs- som proces- og afgangskontrollerne, herunder orienteres om  

 stikprøveplanlægning i forbindelse med kvalitetskontrollen.
 Der skal opnås forståelse af, at kvalitetsstyringen medfører forskellige  

 omkostninger, som må afvejes med omkostninger på afsætningssiden i form af  

 for eksempel reklamationer og svigtende salg på længere sigt.
Metodestyring Der orienteres om forskellige tids- og metodestudiers betydning for  

 rationaliserings- og effektiviseringstiltag og deres betydning som baggrund  

 for forkalkulationens opbygning.
Endvidere orienteres der om forskellige  

 lønsystemers opbygning og deres betydning for medarbejdernes motivation og  

 virksomhedens kvalitetsmål.
Der skal opnås forståelse af sammenhængen mellem  

 aflønningssystemer og valg af fremstillingsmetoder og fremstillingsteknologi.
 Afdelingsopdelt forkalkulation opbygges under anvendelse af tekniske og  

 monetære koefficienter, og der skal opnås kendskab til begreberne normal-,  

 gennemsnits- og idealstandarder og deres betydning for forkalkulationen.  

 Endvidere skal der opnås forståelse af forskellen på opbygningen af  

 forkalkulationer i ordre- og serie-/masseproducerende virksomheder, og der  

 orienteres om principperne i fordelingskalkulationen samt fordele og ulemper  

 ved anvendelse af denne kalkulationsform.
Der gennemføres effektivitetskontrol og afvigelsesanalyse i en  

 produktionsvirksomhed med flere afdelinger.
Der skal opnås forståelse af  

 begrebet efterkalkulation og sammenhængen mellem efterkalkulation og  

 effektivitetskontrollen og afvigelsesanalysen.
Produktionsplanlægning og -tilrettelæggelse Der skal opnås forståelse af sammenhængen mellem produktionsplanlægningen  

 og afsætningsplanlægningen på kort og mellemlangt sigt.
Der gennemføres  

 konsekvensberegninger på forenklede planlægnings- og kontrolproblemer med  

 gantt-kort, netværksdiagrammer og belastningsdiagrammer/-oversigter, herunder  

 orienteres om produktnedbrydning på flere niveauer og denne tekniks betydning  

 som hjælpemiddel i produktionsplanlægningen.
 Produktionsplaner/-ordrer fordeles på alternative produktionsanlæg ved  

 ledig kapacitet og under anvendelse af marginaltankegangen.  

 Produktsammensætningen optimeres ved en eller flere knappe kapaciteter,  

 herunder anvendes lineær programmering med maksimalt to variable.
Logistik Der skal opnås forståelse af, at materialestrømmene gennem virksomheden  

 skal planlægges ud fra en helhedsopfattelse, og at det stiller krav til  

 logistikfunktionens organisation og organisatoriske placering.
Der orienteres  

 om just-in-time princippet for tilrettelæggelse af materiale- og  

 lagerstyringen.
Herunder lægges vægt på relationerne mellem  

 styringsmulighederne og produktionsteknologien.
Optimale indkøbs- og seriestørrelser beregnes under varierende  

 forudsætninger såsom kvantumrabatter og minimumlagre.
Forskellige  

 disponeringsregler for lagerfunktionen ud fra kendskab til leveringstider og  

 aftrækket fra lageret.
Leveringstider og aftræk forudsættes konstante.
Genbestillingspunkt bestemmes under simple forudsætninger.
Der skal opnås  

 forståelse af, at de gennemløbstider, som det logistiske system medfører, har  

 betydning for varelagrenes størrelse.
Driftskapitalbehov i forbindelse med  

 forskellige varelagertyper beregnes ud fra en gennemsnitsbetragtning.
Anlægsstyring Der foretages økonomiske beregninger af lønsomheden i et enkeltstående  

 investeringsforslag, og der foretages økonomiske vurderinger og valg mellem  

 forskellige investeringsalternativer efter kapitalværdi-, annuitets- og den  

 interne rentefods metode.
Herunder inddrages ændringer i driftskapitalbehovet  

 i forbindelse med investeringskalkuler.
Investeringsforslagenes følsomhed  

 overfor ændrede forudsætninger vurderes.
Der skal ikke inddrages skat i  

 beregningerne, og ved valg mellem forskellige alternativer forudsættes ens  

 levetid.
Simple udskriftskalkulationer gennemføres, og der foretages beregning af  

 brugsværdien af et eksisterende anlæg.
Der orienteres om principperne for  

 økonomisk optimal levetid.
 Der skal opnås forståelse af, at ekstra kapacitet kan etableres ved såvel  

 leasing af anlæg som ved underleverandøraftaler, samt at investeringer i  

 forskellige former for teknologi har betydning for virksomhedens fremtidige  

 produktionsomkostninger.
A. 3. Eksamen Prøven varer 4 timer.
Alle skriftlige hjælpemidler og lommeregner må  

 benyttes.
HHX-BEKENDTGØRELSEN Bilag 11 MARKEDSFØRING 10. juni 1992 MARKEDSFØRING NIVEAU B og A B. 1. Undervisningen niveau B Markedsføring niveau B ligger i forlængelse af erhvervsuddannelsernes  

 grundfag salg og service (C). Undervisningen har derfor blandt andet som mål  

 at vedligeholde og bygge videre på den viden, der er erhvervet i dette fag.
Undervisningen skal sikre, at eleven B. 2. Undervisningens indhold niveau B 1. Virksomhedens uafhængige omverden Undervisningen i virksomhedens uafhængige omverden skal give indblik i  

 nogle overordnede faktorer, der kan være bestemmende for virksomhedens  

 afsætning, og som virksomheden må tilpasse sig.
Undervisningen skal indeholde en gennemgang af den politiske udvikling,  

 herunder lovgivning, den økonomiske udvikling, den teknologiske udvikling og  

 den kulturelle og holdningsmæssige udvikling.
Den stigende miljø- og  

 sundhedsbevidsthed, internationalisering og subkulturer indgår.
Endelig skal  

 de tidsmæssige svingninger, herunder sæson, mode og trend, behandles.
2. Markeds- og konkurrenceforhold Undervisningen i markeds- og konkurrenceforhold omfatter hovedområderne  

 efterspørgselsforhold, konkurrenceforhold og leverandør- og  

 distributionsforhold.
 Efterspørgselsforholdene omfatter gennemgang af markedsopdelingen på  

 konsument- og producentmarkedet.
 Undervisningen i konsumentadfærden på konsumentmarkedet skal ske med  

 udgangspunkt i kulturelle, sociale, personlige, psykologiske forhold og  

 købsadfærd.
 Producentmarkedet opdeles i det industrielle marked, institions- og  

 mellemhandlermarkedet.
 Undervisningen i konsumentadfærd på producentmarkedet skal indeholde  

 købsklasser, købsbeslutninger og deltagere i købsprocessen.
Konkurrenceforholdene omfatter fastlæggelse af betingelserne for  

 konkurrence.
Gennem en konkurrentbeskrivelse behandles konkurrenters  

 strategiske produktgrupper, konkurrentadfærd og parameteranvendelse over for  

 deres respektive målgrupper.
 Ud fra en vurdering af præferencegraden gennemgås de forskellige  

 konkurrenceformer.
Leverandør- og distributionsforhold omfatter en fastlæggelse af den  

 aktuelle leverandørsituation og de til rådighed stående  

 distributionsmuligheder.
Under distributionsforhold gennemgås  

 mellemhandlermarkedet i form af en overordnet behandling af udviklingen i  

 engros- og detailleddet.
 Undervisningen i markeds- og konkurrenceforhold skal understrege  

 virksomhedens muligheder for dels at påvirke, dels at tilpasse sig muligheder  

 og trusler i den nære omverden.
3. Virksomhedens interne forhold Undervisningen i virksomhedens interne forhold skal tage udgangspunkt i  

 en række virksomhedsbeskrivelser med fastlæggelse af en referenceramme  

 indeholdende virksomhedens idegrundlag og målsætning.
 Undervisningen skal omfatte eksempler fra produktions-, handels- og  

 servicevirksomheder, således at sammenhængen mellem idegrundlag, mål,  

 politikker og den endelige konceptudarbejdelse kommer frem.
 Behandlingen af de interne forhold skal kædes sammen med afsnit 1 og 2, så  

 den giver et overblik over de rammer, som danner grundlag for virksomhedens  

 markedsføringsaktiviteter.
4. Markedsanalyse Undervisningen i markedsanalyse tager udgangspunkt i en analysemodel, der  

 indeholder problemstilling, hypoteser, analysebehov, udvælgelse af  

 respondenter, indsamlingsmetoder, databearbejdning, rapport og konklusion.  

 Modellen behandles ud fra konkrete eksempler.
Undervisningen skal omfatte en gennemgang af de forskellige  

 markedsanalysemetoder, med henblik på vurdering af metodernes anvendelighed.  

 Der skal indsamles og bearbejdes data.
Eksempler på såvel interne som  

 eksterne databaser skal indgå i undervisningen.
 Markedsanalyse skal give virksomheden et bedre beslutningsgrundlag, og  

 dette bestemmer valg af analysemetode.
5. Segmentering og målgruppevalg Undervisningen i segmentering og målgruppevalg skal tage udgangspunkt i  

 konsumentenhedsbegrebet.
Der skal arbejdes med segmentering inden for de  

 forskellige delmarkeder.
Indholdet omfatter segmenteringskriterier, dannelse  

 af segmenter, segmentvurdering med henblik på begrundet målgruppevalg.
I forbindelse med segmenteringskriterier på konsumentmarkedet inddrages  

 geografi, demografi, livsstil og brugeradfærd.
På producentmarkedet anvendes  

 segmenteringskriterierne, delmarkeder, private/offentlige  

 virksomheder/institutioner, branche, virksomhedstørrelse, beliggenhed mv.
 Undervisningen skal tydeliggøre, at de valg, der træffes under  

 segmenteringen, får konsekvenser for den videre markedsføring.
6. Markedsføringsstrategier Undervisningen i markedsføringsstrategier tager udgangspunkt i en række  

 markedsføringsmål, såvel kvantitative som kvalitative.
Ud fra disse  

 fastlægger virksomheden relevante markedsføringsstrategier, der omfatter  

 målgruppestrategier, porteføljestrategier og vækststrategier.
Disse  

 strategier udarbejdes under hensyntagen til den konkurrencemæssige position,  

 virksomheden ønsker, de 3 generiske strategier, low-cost, differentiation og  

 focus, og den ønskede position i brugernes bevidsthed og produktets  

 livsløbplacering.
7. Markedsføringsplan og parameteranvendelse Undervisningen i markedsføringsplanlægning og parameteranvendelse skal  

 tage udgangspunkt i handlingsparametrenes karakteristika og virkemåde.
Ud fra  

 de valgte markedsføringsstrategier skal relevante handlingsparametre udvælges  

 og anvendes, og parametrenes indbyrdes sammenhænge, parametermix, skal  

 fremhæves i forbindelse med afsætning af såvel fysiske produkter som  

 serviceydelser.
 Parametergennemgangen skal omfatte såvel grund- som kontaktparametre.  

 Specielt hvad prisen angår, skal der lægges vægt på priselasticitet,  

 priskrydselasticitet, den knækkede afsætningskurve og prisdifferentiering, og  

 der skal foretages relevante beregninger.
 Distributionsparameteren drejer sig især om valg af distributionsstrategi  

 og distributionskanal i relation til den valgte målgruppe.
 Gennemgangen af det personlige salgsarbejde skal koncentrere sig om selve  

 sagsbehandlingen, primært i relation til producentmarkedet.
 Specielt for servicevirksomheder skal servicepakken og  

 serviceleverancesystemet behandles, herunder kunden, frontpersonalet og  

 back-up-systemet.
Markedsføringsplanen skal udarbejdes under hensyntagen til virksomhedens  

 omverden og interne forhold.
Indholdet i markedsføringsplanen er  

 markedsbeskrivelse, målsætninger, konkurrencesituationen, strategivalg,  

 parametermix, risikovurdering og kontrol.
Markedsføringsplanen skal omfatte  

 en aktivitetsplan, og der inddrages økonomiske overvejelser.
 Virksomhedens handlingsplan skal betragtes som et styringsredskab for  

 virksomhedens markedsføringsmæssige aktiviteter.
Undervisningens organisering ------------------------------------------------- Undervisningen skal udover elevernes viden fra grundfaget salg og service  

 (C), inddrage viden fra fag som regnskabslære og virksomhedsøkonomi niveau B  

 og samfundsøkonomi niveau C.
Der er berøringsflader til faget international  

 handel niveau B, specielt hvad angår eksportmarkedsføring, og faget  

 markedsføring niveau A, specielt hvad angår reklameparameteren.
 I det omfang, det er muligt, indgår praktiske eksempler fra det lokale  

 erhvervsliv.
B. 3. Eksamen niveau B Prøven varer 4 timer.
Der gives en eller flere case-baserede opgaver evt.  

 suppleret med mindre opgaver af teoretisk karakter.
 Alle skriftlige hjælpemidler og lommeregner må benyttes.
A. 1. Undervisningen niveau A Undervisningen skal sikre, at eleven A. 2. Undervisningens indhold niveau A Kommunikation Undervisningen omfatter behandling af massekommunikation, det vil sige  

 reklame rettet mod konsument- og producentmarkedet, PR-aktiviteter, offentlig  

 kommunikation og intern kommunikation.
Massekommunikationens rolle som delelement i afsenders samlede  

 kommunikationsindsats behandles.
Det gælder også samarbejdsrelationer mellem  

 opdragsgiver og reklamebureau.
Kommunikationsmodeller Undervisningen består af en helhedsorienteret behandling af  

 massekommunikation ud fra en eller flere modeller, der omfatter Medieanalyse og -valg Medietyper, reklameforbrugets fordeling og mediekarakteristik behandles,  

 herunder læserstruktur, oplag, udgivelseshyppighed, redaktionelt indhold,  

 teknisk kvalitet, priser og image.
 Medievalget sker med udgangspunkt i ovenstående og i mediets selektivitet,  

 nettodækning, dobbeltdækning, akkumuleret dækning og kontaktpris.
Reklame og psykologi Der arbejdes med teoretiske forklaringer på, hvorfor reklamen fanger,  

 fastholder og virker.
Undervisningen skal demonstrere variationen i de  

 psykologiske teorier og kommunikationsteorier, der kan anvendes i analyse og  

 produktion af reklamer.
I undervisningen gennemgås relevante træk af  

 psykoanalyse, socialpsykologi, herunder narcissismeteori, og gængs  

 reklameteori, ligesom individuelle forskelle i afkodningen af reklamer  

 behandles.
Værdiindholdet og menneskesynet og herunder forbrugeropfattelse i  

 de forskellige teorier behandles.
Reklamer, der eksemplificerer teorierne,  

 inddrages.
Analyse af reklamer Ved hjælp af tekst- og billedteori analyseres forskellige reklametypers  

 form og indhold i forskellige medier, herunder også elektroniske medier.  

 Eksempler fra konsument- og producentmarkedet og fra det offentlige og  

 interesseorganisationerne anvendes.
Foruden at indlære en metodisk terminologi og give eleverne en analytisk  

 færdighed er reklameanalysen grundlag for elevernes egenproduktion.
Analysens  

 udgangspunkt er reklamens billed- og verbaltekstlige karakter.
Reklamens to  

 sider underkastes metodisk tekstanalyse, og analyserne sammenholdes for at  

 vise den enkelte reklame som en gennemarbejdet tekst.
Under analysearbejdet  

 fastholdes reklamens karakter af faktisk og fiktiv tekst.
Heri ligger, at den  

 enkelte reklame ofte må underkastes både sagtekstanalyse, herunder  

 kommunikationsanalyse, og fiktionsanalyse.
Tekstanalyse bevæger sig fra  

 iagttagelser af tekstens/reklamens virkemidler og umiddelbart aflæselige  

 indhold til dens tematiseringer, valoriseringer og latente fantasi- og  

 myteindhold.
Reklameanalysen indeholder elementær billedanalyse, analyse af  

 verbaltekstlige og andre virkemidler, argumentationsanalyse, billedæstetiske  

 udtryk, brugen af ikoner, indeks, symboler, analyse af den billedligt  

 konstruerede drømmeverden, symbolik, tema, »løfter« og reklamen som  

 ideologisk budskab eller myte.
Der indgår desuden analyse af reklamen på  

 baggrund af PLC-kurven, produkttype, og marked, kommunikationsteoretisk  

 analyse med afsender-, modtager- og mediebestemmelse og vurdering af  

 reklamens vellykkethed.
Situationsanalyse Dette emne omfatter en behandling af de rammer for kommunikation, der  

 vedrører markedsforhold, konkurrerende kommunikation og institutionelle  

 forholds begrænsning af afsenders muligheder.
Der arbejdes med relevante  

 analyseværktøjer som livsstilsanalyser, målgruppeindex, markedskort og  

 lignende.
 Under institutionelle forhold arbejdes der specielt med retsregler, som  

 har en særlig relation til massekommunikation, herunder markedsføringsloven,  

 kodeks for reklamepraksis, regler for reklame i TV og lokalradio,  

 varemærkeloven, ophavsretsloven og lægemiddelloven.
Målgrupper Målgruppen for kommunikationen beskrives detaljeret ved relevante  

 kendetegn, f.eks. geografi, demografi, psykografi og adfærd.
Løsning af kommunikationsopgaver Løsning af kommunikationsopgaver indeholder opstilling af platform og på  

 baggrund heraf udarbejdelse af en underbygget plan for den konkrete  

 kommunikationsindsats.
Platformen er virksomhedens/institutionens  

 sammenfattende oplæg.
Den præciserer målgruppe, kommunikationens strategi og  

 målsætning og principperne for dens udformning.
Platformen indeholder desuden  

 oplysninger om produktets art og anvendelse, dets særlige egenskaber og  

 fortrin og forbruger- og konkurrenceforhold på markedet.
Kommunikationsplanen rummer tids- og aktivitetsangivelser,  

 omkostningsberegninger samt konkrete forslag til kommunikationens udformning  

 i lay-out-form, rough med tekst.
I forbindelse med kommunikationsplanen  

 fremlægges økonomiske konsekvensberegninger.
Undervisningens organisering Fagets dansk- og afsætningsfaglige dele skal udgøre et sammenhængende  

 hele.
I tilrettelæggelsen af undervisningen lægges vægt på et samarbejde mellem  

 skolen og samfundet.
Eleverne skal under hele undervisningsforløbet gennem  

 selvstændige arbejder af voksende omfang og kompleksitet i praksis vise, at  

 de kan anvende den indlærte teori og inddrage relevante informationskilder.
Undervisningen skal tage udgangspunkt i konkrete problemstillinger, som  

 giver grundlag for arbejdet med fagets abstrakte begreber.
I forbindelse med  

 arbejdet med analyseværktøjer er det vigtigt, at der finder en vekselvirkning  

 sted mellem analyse af konkrete eksempler og udarbejdelse af elevproducerede  

 tekster.
Elevarbejderne orienteres mod løsning af konkrete  

 kommunikationsopgaver.
Eleven skal ved problemløsning begrunde sine valg ved  

 at inddrage fagets teori, eventuelt suppleret med relevant viden fra andre  

 fag.
A. 3. Eksamen niveau A Prøven varer 5 timer.
Der gives en eller flere case-baserede opgaver  

 eventuelt suppleret med mindre opgaver af teoretisk karakter.
 Alle skriftlige hjælpemidler og lommeregner må benyttes.
HHX-BEKENDTGØRELSEN Bilag 12 SAMFUNDSØKONOMI 10. juni 1992 SAMFUNDSØKONOMI NIVEAU C C. 1. Undervisningen Undervisningen bygger på det kendskab til samfundsøkonomiske forhold, der  

 er erhvervet i erhvervsuddannelsernes grundfag samfundsøkonomi.
Undervisningen skal sikre, at eleven C. 2. Undervisningens indhold Beskrivende økonomi Med udgangspunkt i det økonomiske kredsløb skal husholdningerne,  

 virksomhederne, den finansielle sektor, den offentlige sektor og udlandet  

 beskrives.
I beskrivelsen af husholdningerne indgår begreberne indkomst, forbrug og  

 opsparing.
I relation hertil skal gennemsnitlige og marginale forbrugs- og  

 opsparingskvoter kunne beregnes.
 Forskellene mellem nominel, real- og disponibel indkomst fremhæves.
 Forbrugets sammensætning belyses ved hjælp af statistisk materiale, og den  

 personlige indkomstfordeling illustreres ved hjælp af Lorenz-kurver.
Virksomhedernes produktion, investering, omkostninger og omsætning  

 omtales.
De enkelte hovederhvervs andel af bruttofaktorindkomst,  

 beskæftigelse og eksport belyses ved hjælp af statistisk materiale.
Den finansielle sektors funktion behandles i lyset af den tiltagende  

 internationalisering og brancheglidning.
I forbindelse hermed lægges særlig  

 vægt på obligationsmarkedet, boligfinansiering og pensionsopsparing.
 Nationalbankens rolle som statens og pengeinstitutternes bank fremhæves,  

 og ideerne bag det monetære samarbejde i EF belyses.
I beskrivelsen af den offentlige sektor inddrages opgave- og  

 byrdefordelingen, og den funktionelle og den realøkonomiske fordeling af de  

 offentlige udgifter behandles.
Den offentlige sektors indtægter analyseres  

 med hovedvægten lagt på skattestruktur og skattetryk.
Skattetryk og skatte-  

 og udgiftsstruktur skal indgå i en international sammenligning.
Der sondres  

 mellem progressiv, proportional og degressiv skat og forskellen mellem  

 marginal og gennemsnitlig skatteprocent skal behandles.
Begreberne statens  

 DAU-overskud og bruttokasseoverskud samt statsgæld skal introduceres og  

 belyses ved hjælp af aktuelt statistisk materiale.
 Danmarks økonomiske relationer til udlandet beskrives ved gennemgang af  

 betalingsbalancen, kapitalbalancen og Danmarks internationale likviditet.  

 Desuden inddrages importkvoter, eksportkvoter og bytteforhold.
Med udgangspunkt i statistisk materiale gennemgås nationalregnskabet,  

 herunder bruttonationalproduktet, bruttofaktorindkomsten, disponibel  

 bruttonationalindkomst, forsyningsbalancen, opsparings-investeringsbalancen  

 og indenlandsk endelig anvendelse.
Endvidere skal forskellen mellem brutto-  

 og nettostørrelser samt løbende og faste priser behandles.  

 Bruttonationalproduktet vurderes i forhold til andre velstandsmål.
Endelig  

 skal den funktionelle indkomstfordeling defineres og udviklingen i den  

 vurderes.
Teori Markedet for varer og tjenester: Ved hjælp af udbuds- og  

 efterspørgselskurver beskrives prisdannelsen på et marked med fuldkommen  

 konkurrence.
Priselasticitet og indkomstelasticitet skal kunne beregnes og  

 vurderes.
Offentlige indgreb i form af minimal- og maksimalpriser samt  

 stykafgifter og subsidier skal inddrages.
Markedet for arbejdskraft: På grundlag af aktuelt statistisk  

 materiale analyseres og vurderes udviklingen i arbejdsstyrke,  

 erhvervsfrekvens og arbejdsløshed.
I relation hertil gennemgås løndannelsen  

 på henholdsvis et uorganiseret og et organiseret arbejdsmarked.
Pengemarkedet: Begrebet penge defineres, og faktorer, der påvirker  

 udbud af og efterspørgsel efter penge, gennemgås.
I denne forbindelse  

 inddrages betydningen af frie kapitalbevægelser over landegrænserne og den  

 førte valutakurspolitik.
Rentedannelsen gennemgås ved hjælp af udbuds- og  

 efterspørgselskurver for penge.
Valutamarkedet: Valutakursen fastlægges ud fra udbuddet af og  

 efterspørgslen efter valuta.
Heri indgår også de faktorer, der er bestemmende  

 for valutaudbuddet og valutaefterspørgslen.
Der skal sondres mellem  

 kursdannelse under forskellige valutakurssystemer.
Kronens effektive kurs  

 defineres, årsager til ændringer i den effektive kronekurs forklares, og  

 virkningerne heraf vurderes.
 Sammenhængen mellem prisniveau og nationalindkomst: Udviklingen i  

 prisniveau og nationalindkomst skal belyses ved hjælp af en model for samlet  

 efterspørgsel og samlet udbud og i forbindelse hermed skal  

 multiplikatorteorien inddrages.
Inflation: Inflationsbegrebet defineres og forskellige metoder til  

 måling af inflation gennemgås.
Der skelnes mellem efterspørgselsbestemt og  

 udbudsbestemt inflation.
De samfundsøkonomiske konsekvenser af inflation  

 analyseres.
Konjunkturbevægelser og økonomisk vækst: Begrebet  

 konjunktursvingninger fastlægges og beskrives.
Der redegøres for nogle  

 indenlandske og udenlandske faktorer, som påvirker og forklarer  

 konjunkturforløbet. Økonomisk vækst og vækstrater defineres, og årsager til  

 vækst skal behandles.
Økonomisk politik Økonomisk politik opdeles i efterspørgselsregulerende politik,  

 konkurrenceevne og udbudsregulerende politik og i erhvervs- og  

 strukturpolitik.
Finanspolitik defineres, og mål, instrumenter og virkninger behandles.
Der  

 skelnes mellem aktiv og passiv finanspolitik, og de finanspolitiske  

 multiplikatorer inddrages.
Ud fra de senere års førte finanspolitik skal  

 statsfinansernes efterspørgselsvirkning og likviditetsvirkning analyseres og  

 vurderes.
 Pengepolitik defineres, og mål, instrumenter og virkninger behandles.  

 Pengepolitikken ses i lyset af det europæiske monetære system og  

 liberaliseringen af kapitalbevægelserne.
 Valutapolitik defineres og beskrives med hensyn til mål og virkninger på  

 konkurrenceevne, aktivitetsniveau og udlandsgæld.
Indkomstpolitik defineres, og indkomstpolitikkens udbuds- og  

 efterspørgselsregulerende virkning vurderes.
Indkomstpolitikkens virkning på  

 konkurrenceevnen og de fordelingsmæssige konsekvenser behandles.
Erhvervs- og strukturpolitik defineres, og mål, instrumenter og virkninger  

 behandles.
Der lægges vægt på, hvordan man via erhvervs- og  

 strukturpolitikken kan påvirke allokeringen af produktionsfaktorerne.
Ved gennemgangen af de økonomiske politikker skal målkonflikter og  

 samspillet mellem de enkelte politikker og den praktiske mulighed for at  

 gennemføre den økonomiske politik inddrages.
De bindinger, som den større  

 integration i EF lægger på mulighederne for at anvende de forskellige  

 økonomisk-politiske instrumenter, analyseres og vurderes.
Undervisningens organisering Der arbejdes med statistisk materiale og med kurver og diagrammer, som  

 belyser udviklingen i Danmarks økonomi.
Eleven opøves i selv at indsamle,  

 bearbejde og vurdere statistisk materiale, som beskriver Danmarks økonomi.  

 Bearbejdelsen af det statistiske materiale kan bestå i opstilling af  

 relevante tabeller, tegning af kurver, beregning af procentvis fordeling,  

 vækstprocenter eller indekstal.
I tilknytning den økonomiske teori og politik arbejdes med artikler, der  

 omhandler den aktuelle økonomiske situation.
I forbindelse hermed inddrages  

 økonomisk-politiske ændringer i omverdenen især i forbindelse med  

 EF-samarbejdet.
Aktuelle, samfundsøkonomiske forhold og begivenheder indtager en central  

 plads.
Danmarks økonomiske situation og den førte politik perspektiveres ved  

 at inddrage både det historiske og det fremadrettede perspektiv.
 Undervisningen skal tilrettelægges, så eleven får mulighed for  

 selvstændigt at arbejde med stoffet både skriftligt og mundtligt.
Skriftligt arbejde Der kan stilles skriftlige opgaver, som tager udgangspunkt i aktuelt  

 statistisk materiale og/eller aktuelle samfundsøkonomiske problemstillinger.  

 Beregninger, analyse og vurdering er centrale elementer i besvarelserne.  

 Opgavernes omfang er typisk 4-6 sider.
C. 3. Eksamen Der gives 20 minutters forberedelsestid.
Alle skriftlige og elektroniske  

 hjælpemidler må benyttes.
Notater fra forberedelsestiden må anvendes ved  

 eksaminationen.
 I tilknytning til spørgsmålene anvendes ukendt materiale, for eksempel  

 tabeller, diagrammer eller korte artikler.
Spørgsmålene skal være bredt formulerede og opdelt i underspørgsmål.
Et  

 eksamensspørgsmål kan anvendes ved højst to eksaminationer samme dag.
HHX-BEKENDTGØRELSEN Bilag 13 DANSK OG INTERNATIONAL ERHVERVSRET 10. juni 1992 DANSK OG INTERNATIONAL ERHVERVSRET NIVEAU C C. 1. Undervisningen Målene med undervisningen:
C. 2. Undervisningens indhold Faget har 6 overordnede temaer:
 1. Introduktion.
 2. Erstatning og forsikring.
 3. Kontrakters indgåelse.
 4. Kontrakters indhold og opfyldelse - køb og salg af  

 varer og tjenesteydelser.
 5. Finansiering og kreditsikring.
 6. Virksomheden og medarbejderne.
1. Introduktion Under dette tema skal eleven erhverve sig kendskab til 2. Erstatning og forsikring Eleven skal forstå de erstatningsretslige principper, der gælder uden for  

 kontraktsforhold, herunder culpareglen, ansvar for undladelser,  

 præsumptionsansvar, objektivt ansvar og arbejdsgiveransvar.
 Eleven skal have kendskab til erstatningens beregning.
 I forbindelse med erstatningsansvar skal eleven orienteres om reglerne for  

 skadesforsikring og summaforsikring, herunder risikooplysninger,  

 forsikringsselskabets forpligtelse, forsikringstagers pligter, den sikredes  

 pligter, forsikringssummen, forsikringsydelsen, fareforøgelse og selskabets  

 regresret.
3. Kontrakters indgåelse Eleven skal opnå kendskab til, hvilke handlinger der normalt medfører, at  

 juridisk forpligtende aftaler er indgået.
Eleven skal opnå forståelse af de retsregler, der regulerer  

 kontraktsindgåelsen, med henblik på at kunne anvende den erhvervede viden i  

 bredere sammenhænge.
Der arbejdes med tilbud og accept, kontraktsindgåelse  

 via mellemmænd, især agent- og fuldmagtsforhold, særlige problemer om  

 standardkontrakter, især vedtagelsesproblematikken, og aftalelovens  

 generalklausul.
Eleven skal have kendskab til, at reglerne om  

 kontraktsindgåelse er forskellige på internationalt plan.
I den forbindelse  

 orienteres eleven om andre retssystemers regler om kontraktsindgåelse.
 Eleven skal have kendskab til kontraktshabilitet og til reglerne om  

 aftalers ugyldighed.
 Spørgsmålet om, i hvilket land og efter hvilket lands retsregler et  

 kontraktsforhold skal bedømmes, belyses med udgangspunkt i  

 EF-domskonventionen og retsplejeloven og i den internationale løsørekøbelov,  

 EF-lovkonventionen og Haagerkonventionen.
4. Kontrakters indhold og opfyldelse - køb og salg af  

 varer og tjenesteydelser Under dette tema skal eleven opnå forståelse af den juridiske regulering  

 ved køb af salg af varer og tjenesteydelser.
Der arbejdes med parternes  

 pligter som følge af aftale, kutyme og sædvane og lovgivning, risikoens  

 overgang, købers beføjelser ved sælgers misligholdelse og sælgers beføjelser  

 ved købers misligholdelse, så eleven kan anvende den erhvervede viden i  

 forbindelse med identifikation og eventuel forebyggelse eller løsning af  

 juridiske problemer ved virksomhedens afsætning.
En central placering indtager FNs konvention om internationale køb (CISG)  

 og den danske købelov.
I sammenhæng hermed skal eleven have kendskab til  

 markedsføringsret.
Eleven orienteres om internationale kodeks om reklame,  

 salgsfremmende foranstaltninger og markedsanalyse, den danske konkurrencelov  

 og EF-traktatens bestemmelser om konkurrence.
 Eleven skal opnå kendskab til principperne i forbrugeraftaleloven og  

 kreditaftaleloven.
 Eleven skal opnå kendskab til reglerne om produktansvar.
5. Finansiering og kreditsikring Eleven orienteres om virksomhedernes låne- og finansieringsmuligheder,  

 herunder realkreditfinansiering, pengeinstitutfinansiering,  

 finansieringsselskaber, import-, eksport- og finanslån i fremmed valuta samt  

 om kreditorfinansiering.
Eleven orienteres om betydningen af og  

 fremgangsmåden ved kreditvurdering og skal opnå kendskab til forskellen  

 mellem en fysisk eller en juridisk persons hæftelse.
 Eleven skal kende fordringsbegrebet, debitors og kreditors pligter,  

 frigørelsesmåderne og sikringsaktens betydning ved fordringers overdragelse.
Eleven skal kende reglerne om pantsætning af fast ejendom, herunder  

 tinglysningssystemet, især prioritetsvirkningen, gyldighedsvirkningen,  

 tilbehørspant og konsekvenserne af misligholdelse.
Ligeledes skal der opnås  

 kendskab til pantsætning af løsøre og fordringer og de dertil knyttede  

 sikringsakter samt konsekvenserne af misligholdelse.
Fordringers omsætning,  

 herunder sondringen mellem omsætningsgældsbreve og simple gældsbreve/simple  

 fordringer belyses.
Eleven skal have kendskab til kaution, herunder til de forskellige  

 kautionsformer.
I forbindelse med kreditsikring inddrages salg med  

 ejendomsforbehold, fakturabelåning, factoring og kontraktsbelåning, og eleven  

 orienteres om leasing.
 Til belysning af fordringers ophør skal eleven opnå kendskab til betaling,  

 deponering, modregning, forældelse og præklusion.
 Eleven skal opnå kendskab til tvangsinddrivelse af fordringer såvel  

 nationalt som internationalt, herunder kendskab til individualforfølgning og  

 universalforfølgning i form af betalingsstandsning, tvangsakkord, frivilig  

 akkord, konkurs og gældssanering.
6. Virksomheden og medarbejderne Eleven orienteres om parterne på arbejdsmarkedet og deres regelskabende  

 funktion.
Eleven skal orienteres om den regulering, der er udsprunget fra EF,  

 national lovgivning og arbejdsmarkedets parter iøvrigt.
Eleven skal kende den lov- og aftalemæssige regulering af virksomhedens  

 ansættelse af medarbejdere, parternes pligter, mens ansættelsesforholdet  

 består, og ved ansættelsesforholdets ophør.
Reglerne om samarbejde mellem  

 ledelse og medarbejdere på arbejdspladsen inddrages.
Undervisningens organisering For at fremme elevernes fordybelse i erhvervsretlige emner og forståelse  

 af den juridiske regulering af erhvervslivets forhold, kan der trænes i  

 skriftlig rapportering i faget.
Ved udformningen af skriftlige opgaver  

 sikres, at fagets seks overordnede temaer behandles med den vægt,  

 fagbeskrivelsen lægger op til.
Opgaverne baseres på cases, og i relevant omfang inddrages nogle af de  

 almindeligt forekommende juridiske dokumenter, eleven vil blive konfronteret  

 med i sin fremtidige beskæftigelse i erhvervslivet.
De forskellige juridiske  

 dokumenters betydning behandles ved skriftligt arbejde med de relevante  

 formularer, blanketter og dokumenter.
 Omfanget af de skriftlige besvarelser vil normalt være 1-2 A4-sider og  

 eventuelt bilag.
C. 3. Eksamen Der gives 20 minutters forberedelsestid.
Alle skriftlige hjælpemidler kan  

 benyttes under forberedelsen.
Notater fra forberedelsestiden må anvendes ved  

 eksaminationen.
Prøven tager udgangspunkt i case-baserede opgaver, der samlet  

 repræsenterer hele pensum.
Skriftlige opgavebesvarelser, der har relation til  

 den case, som er elevens eksaminationgrundlag inddrages.
En opgave kan  

 anvendes ved højst to eksaminationer samme dag.
HHX-BEKENDTGØRELSEN Bilag 14 INTERNATIONAL HANDEL 10. juni 1992 INTERNATIONAL HANDEL NIVEAU B B. 1. Undervisningen International handel niveau B ligger i forlængelse af  

 erhvervsuddannelsernes grundfag samfund, handel og kultur.
Undervisningen har  

 derfor blandt andet som mål at fastholde og udbygge dette fags mål ved hjælp  

 af nye faglige emner.
Undervisningen skal sikre, at eleven B. 2. Undervisningens indhold 1. Danmark i den internationale økonomi Denne del omfatter den internationale handels omfang og karakter og  

 Danmarks placering i det internationale økonomiske samfund.
Danmarks  

 erhvervsstruktur belyses i relation til den internationale arbejdsdeling.
a.
Globale handelsmønstre Der skal orienteres om handelsstrømme mellem lande og grupper af lande og  

 om verdenshandelens fordeling på varegrupper.
b.
Danmarks udenrigshandel Der skal orienteres om, hvordan Danmarks eksport og import fordeler sig  

 på lande og grupper af lande, herunder på markedsdannelser.
Eleven orienteres  

 om importens og eksportens fordeling på varegrupper.
Udviklingen i priser og  

 mængder og bytteforholdet belyses.
c.
Danmarks erhvervsstruktur De enkelte erhvervssektorers økonomiske forhold og historiske udvikling  

 gennemgås grundigt, idet hovedvægten lægges på beskæftigelse, lokalisering,  

 værditilvækst, produkternes teknologiindhold og produktionsprocessens  

 teknologiske stade og på import og eksport.
Eleven skal opnå forståelse af  

 samspillet mellem erhvervssektorerne.
2. Faktorer, der bestemmer den internationale handel Denne del omfatter den internationale arbejdsdelings betydning for  

 nationernes samhandel og for politiske og institutionelle forhold, der øver  

 indflydelse på den internationale handel.
a.
Handelens årsager Eleven skal opnå forståelse af, hvorledes forskelle i produktivitet og  

 ressource- og faktorudrustning bestemmer den internationale handels  

 sammensætning og retning.
Eleven skal opnå kendskab til produktcyklusteorien  

 og herigennem de internationale investeringers betydning og  

 efterspørgselsforholdenes betydning for samhandelen.
Endvidere belyses  

 betydningen for udenrigshandelen af samspillet mellem virksomhedens struktur  

 og konkurrenceforhold, de samfundsmæssige rammebetingelser,  

 efterspørgselsvilkår, beslægtede og støttende virksomheder og  

 produktionsfaktorer.
b.
Påvirkning af den internationale handel Eleven skal opnå forståelse af, hvorledes told, subsidier, politiske og  

 tekniske handelshindringer og kvantitative restriktioner påvirker den  

 internationale handel.
Der orienteres om modkøb og valutaforholdenes  

 indflydelse på samhandelen.
c.
Internationale organisationer Der skal opnås kendskab til EF's struktur og betydning for det  

 internationale handelssamarbejde, herunder landbrugsordninger, det indre  

 marked og handelsaftaler.
Der skal opnås kendskab til politiske forholds  

 indflydelse på verdenshandelen og den økonomiske integrations virkning på  

 handelsmønstre.
Der skal opnås kendskab til integrationsformer, og der  

 orienteres om GATT, OECD og FN-systemet.
3. Områdestudier Denne del omfatter en metodisk anvendelse af en række centrale kriterier,  

 der giver et grundigt kendskab til regionalgeografien hos Danmarks vigtigste  

 samhandelspartnere med henblik på en systematisk sammenligning af regioner og  

 lande.
a.
Kriterier for beskrivelsen Der skal opnås et grundigt kendskab til de kriterier, der lægges til  

 grund ved beskrivelse og sammenligning af de enkelte regioner og lande,  

 naturmæssige og økologiske forhold, infrastruktur, demografiske forhold,  

 sociale forhold, kulturelle forhold, politiske forhold, økonomiske og  

 erhvervsmæssige forhold, udviklingsmuligheder og internationale relationer.
b.
Regioner Gennem en metodisk anvendelse af kriterierne skal der opnås et grundigt  

 kendskab til vore vigtigste samhandelspartnere, primært Europa, Angloamerika  

 og Japan.
Endvidere orienteres om verdens hovedregioner og om mulige  

 vækstområder af interesse for Danmark.
4. Eksportmarkedsføring Denne del omfatter afdækning af konkrete markedsmuligheder og behandling  

 af virksomhedens eksportmarkedsføring.
a.
Eksportmotiver Med udgangspunkt i en virksomheds interne og eksterne situation skal der  

 redegøres for mulige eksportmotiver.
Endvidere behandles virksomhedens  

 eksportberedskab.
b.
Markedsudvælgelse Under anvendelse af data om geografiske områder gennemgås metoder til  

 udvælgelse af de markeder, der kan have særlig interesse for en virksomheds  

 eksport.
c.
International distribution De forskellige distributionsformer gennemgås, og der redegøres for  

 sondringen mellem direkte og indirekte eksport, idet der særligt lægges vægt  

 på at skabe forståelse af de problemstillinger, som er afgørende for valg af  

 distributionskanal.
Projekt- og systemeksport behandles, og muligheder for  

 eksport via danske og internationale organisationer inddrages.
d.
Parameterindsatsen Med udgangspunkt i miljøafstanden til de respektive markeder behandles  

 handlingsparameterindsatsen.
Nødvendigheden af at foretage miljøtilpasning  

 eller miljøkoordinering og muligheden for en hensigtsmæssig kombination heraf  

 i forbindelse med eksportmarkedsføring behandles.
e.
Finansiering og transport Finansierings- og eksportstøtteordninger, samt forsendelses- og  

 transportforhold belyses.
f.
Betaling Der orienteres om de vigtigste betalingsformer i international handel,  

 herunder remburs, dokumentinkasso og løbende regning.
Der redegøres for  

 mulighederne for at begrænse tab som følge af valutakursændringer.
g.
Eksportorganisationen De konsekvenser, internationaliseringen får for virksomhedernes interne  

 organisationsudvikling, belyses.
Undervisningens organisering Undervisningen skal tilrettelægges, så eleven opnår en helhedsforståelse  

 af de mange problemstillinger, der knytter sig til eksport- og importarbejde.
 Fagets centrale bestanddele er:
 1. Den internationale handel og Danmarks placering  

 heri, pkt. 1 og 2 under undervisningens indhold (ca. 30% af  

 undervisningstiden).
 2. Viden om verdens geografiske områder, pkt. 3 under  

 undervisningens indhold (ca. 40% af undervisningstiden).
 3. Centrale problemstillinger i en eksportvirksomhed  

 og løsning af eksportopgaver, pkt. 4 under undervisningens indhold (ca. 30%  

 af undervisningstiden).
For at fremme helhedsforståelsen kan der for hvert af fagets centrale  

 bestanddele stilles en skriftlig opgave, som samlet kan udgøre et hele.
Hver  

 opgave har et typisk omfang af 8-10 maskinskrevne sider pr. elev.
 Herudover kan der stilles 3 mindre opgaver af et omfang på 3-4 sider.
B. 3. Eksamen Der gives 20 minutters forberedelsestid.
I tilknytning til spørgsmålene  

 anvendes ukendt materiale, f.eks. tabeller, diagrammer eller korte artikler.
 Spørgsmålene skal være bredt formuleret og opdelt i underspørgsmål.
Alle skriftlige hjælpemidler og lommeregner må benyttes under  

 forberedelsen.
Notater fra forberedelsestiden må medbringes i eksamenslokalet  

 og anvendes ved eksaminationen.
HHX-BEKENDTGØRELSEN Bilag 15 SAMTIDSHISTORIE MED KULTUR 10. juni 1992 SAMTIDSHISTORIE MED KULTUR NIVEAU C C. 1. Undervisningen Undervisningen skal sikre, at eleven opnår viden om, forståelse af og  

 evne til at ræsonnere over C. 2. Undervisningens indhold Undervisningens overordnede principper Undervisningen tilrettelægges således, at Undervisningens indholdsaspekter Undervisningen skal omfatte udviklingen i de dominerende internationale  

 samarbejds- og konfliktmønstre, herunder årsagerne til økonomiske, kulturelle  

 og politiske centres opståen og udvikling.
 Undervisningen skal omfatte årsagerne til og konsekvenserne af den øgede  

 internationalisering, herunder samspillet mellem samfundpå forskellige  

 økonomisk-teknologiske udviklingstrin.
Undervisningen skal omfatte arbejde med et kulturbegreb under gennemgangen  

 af forskellige samfunds teknologiske, sociale og politiske udvikling.
Der  

 arbejdes med hverdagslivets organisering og udtryksformer, herunder  

 materielle levevilkår, familiestruktur og kønsrollemønstre, normer,  

 traditioner og værdier, religion og sækularisering, samt autoritetsformer og  

 politiske aktivitetsmønstre.
Undervisningens organisering Undervisningen består af overblikslæsning og af emnelæsning.
Et emne er enten et tema eller en periode.
Alle emner skal perspektiveres  

 til de lange linjer i det 20. århundredes udviklingsforløb.
 Der skal læses 5-7 emner, af mindst 12 lektioners varighed.
C. 3. Eksamen Eksaminationsgrundlaget er opgaver, der tilsammen afspejler alle de læste  

 emner.
Hver opgave indeholder spørgsmål og mindst en ekstemporaltekst, der  

 består af trykte tekster, billeder eller lignende.
Et eksamensspørgsmål kan  

 anvendes ved højst to eksaminationer samme dag.
En ekstemporaltekst kan indgå  

 i højst to opgaver i samme eksamenstermin.
Forberedelsestiden er 40 minutter inklusive instruktion og  

 materialeudlevering.
Alle skrevne og trykte hjælpemidler må benyttes under  

 forberedelsen.
Under prøven må eksamensopgaven og notater fra forberedelsen  

 anvendes.
HHX-BEKENDTGØRELSEN Bilag 16 INFORMATIONSBEHAND- LING MED ORGANISATION 10. juni 1992 INFORMATIONSBEHANDLING MED ORGANISATION NIVEAU B og A B. 1. Undervisningen niveau B Informationsbehandling med organisation niveau B ligger i forlængelse af  

 erhvervsuddannelsernes grundfag elektronisk informationssøgning og  

 -behandling.
Undervisningen har derfor blandt andet som mål at fastholde og  

 udbygge dette fags mål ved hjælp af nye faglige emner.
Undervisningen skal sikre, at eleven kan medvirke som aktiv bruger ved  

 analyse, design, indførelse og videreudvikling af edb-baserede systemer,  

 hvilket forudsætter, at eleven B. 2. Undervisningens indhold niveau B 1. Virksomheden som system Eleven skal udbygge sit kendskab til virksomheder, herunder  

 organisatorisk opbygning, funktioner, grundlæggende processer og samspil med  

 andre virksomheder.
Eleven skal have forståelse af edb-baserede systemers  

 konsekvenser for virksomheden.
 Eleven skal kunne beskrive virksomhedens forskellige delsystemer, for  

 eksempel det tekniske, det sociale og det organisatoriske, og de opgaver, der  

 er virksomhedens grundlag.
 Eleven skal have kendskab til en virksomheds totale informationsstrømme og  

 kunne beskrive konsekvenser ved ændringer i virksomhedens delsystemer.
2. Metoder og værktøjer til analyse Eleven skal kunne indgå som kvalificeret deltager i forbindelse med  

 udvikling og tilpasning af edb-baserede systemer.
 Eleven skal have forståelse af vigtigheden i brugen af fælles  

 beskrivelsesværktøjer og metoder, så eleven kan kommunikere entydigt.
a.
Projektorganisering Eleven skal have kendskab til forskellige metoder, hvormed man kan  

 organisere, strukturere og gennemføre et projektforløb, og have kendskab til  

 arbejde og ansvarsfordeling i forbindelse med projektorganisation.
 I forbindelse med organisering af projektforløb skal der lægges vægt på  

 medarbejderindflydelse og motivering af kommende brugere til projektarbejde.
 Eleven skal være i stand til at vurdere behovet for ekstern bistand i  

 forbindelse med projektets gennemførelse.
b.
Dokumentation I forbindelse med projektarbejdet skal eleven være bekendt med de  

 formelle krav, der stilles til en rapport.
Denne del af faget koordineres med  

 undervisningen i dansk.
c.
Brugerorienterede edb-værktøjer Eleven skal have indgående kendskab til værktøj til beskrivelse af  

 administrative funktioner.
 I forbindelse med beskrivelse af virksomhedens funktioner skal eleven være  

 i stand til at vurdere og vælge relevante værktøjer til de specifikke  

 opgaver.
 Eleven skal have kendskab til datamodellering, herunder normalformer.  

 Fremtidssikring inddrages i forbindelse med datamodellering.
Eleven skal kunne anvende et brugerorienteret værktøj i forbindelse med  

 prototyping.
Herunder skal eleven kunne oprette og anvende databaser med  

 tabeller og relationer, skærmbilleder og rapporter.
3. Praktisk anvendelse af beskrivelsesmetode og  

 værktøjer I undervisningen skal eleverne udarbejde en rapport, der bredt dækker  

 pensum og samler fagets elementer til en helhedsbeskrivelse med vægten lagt  

 på et delsystem i en virksomhed.
Rapportens titel og område fastlægges af  

 læreren sammen med eleverne.
 Rapporten bygges op om en virkelighedsnær situation, gerne i samarbejde  

 med en erhvervsvirksomhed.
 I rapporten skal eleverne dokumentere indgående kendskab til  

 tilrettelæggelse og afgrænsning af en opgave.
 Rapporten skal indeholde en analyse og den dertil hørende dokumentation af  

 en erhvervsrelevant funktion.
 Rapporten skal indeholde en vurdering af analyseresultatet og give  

 retningslinjer for det efterfølgende arbejde, hvor vægten for eksempel kan  

 lægges på prototyping eller tilpasning af et standardsystem.
 I rapporten skal eleverne dokumentere forståelse af brugervenlighed i et  

 edb-baseret system og aktuel viden om maskinel og programmel, herunder  

 fremtidssikring af edb-løsninger.
4. Informationskultur Eleven skal kunne anvende de love, der har indflydelse på edb-baserede  

 systemer i forbindelse med projektet, og kunne vurdere sikkerhedsaspekter i  

 edb-baserede systemer, både internt og eksternt.
B. 3. Eksamen niveau B Prøven aflægges individuelt.
Ved prøven får eleven et spørgsmål i fagets  

 pensum udvalgt ved lodtrækning.
 Baggrunden for eksaminationen er elevens rapport fra undervisningen.
 Eleven skal under prøven have adgang til edb-udstyr med det programmel,  

 der er anvendt i undervisningen.
 Der gives ikke forberedelsestid.
A. 1. Undervisningen niveau A Undervisningen skal sikre, at eleven kan fungere som særligt kvalificeret  

 bruger eller rådgiver ved analyse, implementering og videreudvikling af  

 edb-baserede systemer.
Eleven skal have udvidede kvalifikationer både  

 systemmæssigt og edb-teknisk.
Det forudsætter, at eleven A. 2. Undervisningens indhold niveau A 1. Virksomheden som et integreret system Eleven skal være i stand til at karakterisere forskellige typer af  

 virksomheder, herunder beskrive virksomhedens forskellige funktioner og  

 datastrømme.
 Eleven skal have kendskab til produktionsvirksomheder og deres specielle  

 behov for edb-anvendelse.
 Eleven skal være i stand til at beskrive strukturer og sammenhænge i data  

 og processer.
 Eleven skal orienteres om edb-værktøj er til produktionsplanlægning.
 Eleven skal orienteres om, hvordan virksomheder kan tilpasse  

 informationssystemer til eksterne krav.
2. Markedskendskab til standardsystemer Eleven skal have et bredt, aktuelt kendskab til standard edb-systemer,  

 som anvendes integreret i produktion og administration.
 Eleven skal kunne opstille vurderingskriterier for et edb-system, med  

 udgangspunkt i det givne tilbudsgrundlag.
 Eleven skal kunne deltage i vurderingen af forskellige edb-systemer.
 Eleven skal kunne deltage i tilrettelæggelsen af en samlet test af  

 edb-systemer, herunder fastlægge testdata i samarbejde med kommende brugere.
3. Implementering Eleven skal kunne medvirke ved udarbejdelsen af en implementeringsplan  

 for edb-systemer, herunder overgangsformer og brugeruddannelse.
 Eleven skal have kendskab til samspillet mellem den tekniske  

 implementering, samarbejdsorganisationen og sikkerhedsorganisationen.
4. Distribuering Eleven skal have kendskab til den principielle opbygning af distribuerede  

 edb-systemer, herunder samspillet mellem maskinkonfiguration, database og  

 andet programmel.
 Eleven skal være orienteret om de specielle sikkerhedsmæssige og  

 driftsmæssige problemer og muligheder, distribuering giver anledning til.
 Eleven skal have kendskab til de organisatoriske konsekvenser,  

 distribuerede edb-systemer kan give anledning til, herunder ansvars- og  

 kompetencefordeling.
5. Praktisk anvendelse Eleven skal have indgående kendskab til udviklingsværktøj, der kan  

 anvendes til prototyping.
 På baggrund af analysearbejdet udvikles en prototype, som implementeres,  

 udbygges og afprøves.
 Der indgår udarbejdelse af skærmbilleder, rapporter og programmering af  

 særlige funktioner i tilknytning hertil.
Eleverne skal anvende det indlærte stof i en større, skriftlig,  

 erhvervsrelevant rapport, der bredt skal dække pensum.
Rapportens titel og  

 område fastlægges af læreren sammen med eleverne.
Eleverne udarbejder  

 rapporten som beskrevet under punkt B.2.3. med vægten på design og  

 implementering.
A. 3. Eksamen niveau A Prøven aflægges individuelt.
Ved prøven får eleven et spørgsmål i fagets  

 pensum udvalgt ved lodtrækning.
 Baggrunden for eksaminiationen er elevens rapport fra undervisningen.
 Eleven skal under prøven have adgang til edb-udstyr med det programmel,  

 der er anvendt i undervisningen.
 Der gives ikke forberedelsestid.
HHX-BEKENDTGØRELSEN Bilag 17 MATEMATIK 10. juni 1992 MATEMATIK NIVEAU C, B OG A C. 1. Undervisningen niveau C Undervisningen skal sikre, at eleven på en helhedsorienteret måde bliver  

 fortrolig med væsentlige, matematiske emner og deres anvendelser, således at  

 matematisk teori og praktisk problemløsning understøtter og kompletterer  

 hinanden, og således at såvel matematikkens abstrakte karakter som dens rolle  

 som beskrivelsesmiddel tilgodeses.
Det er endvidere målet, at eleven bliver i  

 stand til på forskellig vis at gøre rede for de matematiske metoder og deres  

 anvendelser, herunder at eleven C. 2. Undervisningens indhold niveau C Undervisningen omfatter følgende emner:
1. Tal Talmængder, naturlige, hele, rationale og reelle tal samt regneregler for  

 disse, herunder parenteser og regningsarternes hierarki.
Regning med potenser  

 og rødder.
Procentregning, herunder procent, vejet gennemsnit og indekstal.  

 Brug af lommeregner og regnenøjagtighed.
Hvor det skønnes naturligt, integreres dette emne i den øvrige  

 undervisning.
Talbegrebet omfatter også endelige og uendelige decimalbrøker  

 og regning med brøker.
Potens- og rodbegrebet behandles i det omfang, det er  

 nødvendigt for arbejdet med de eksponentielle funktioner.
2. Funktioner Funktionsbegrebet, herunder definitionsmængde, nulpunkter,  

 funktionsværdi, værdimængde og monotoniforhold.
Forskellige former for  

 fastlæggelse af en funktion.
Stykkevis defineret funktion.
Omvendt og  

 sammensat funktion.
Elementære funktioner, herunder lineære funktioner,  

 andengradspolynomier, eksponentielle funktioner og  

 10-talslogaritmefunktionen.
Løsning af ligninger, hvori de nævnte funktioner  

 indgår.
Førstegradsuligheder.
Koordinatsystem, herunder sædvanligt og  

 enkeltlogaritmisk koordinatsystem.
Grafiske aflæsninger, herunder grafisk  

 løsning af ligninger og uligheder.
En funktion beskriver den sammenhæng, der er mellem den uafhængige  

 variabel og den afhængige variabel.
Denne sammenhæng kan være givet på  

 forskellige måder, og behandlingen skal omfatte funktioner, der er fastlagt  

 ved en regneforskrift, en (sproglig) algoritme, en tabel eller ved en grafisk  

 fremstilling.
Under funktioners monotoniforhold hører begreberne voksende og  

 aftagende funktion samt begreberne største- og mindsteværdi for en funktion.  

 Grafiske fremstillinger af lineære funktioner med en forskrift af typen ax +  

 b, af andengradspolynomier (ax2) + bx + c, og eksponentielle funktioner bax  

 behandles indgående, og de indgående konstanters betydning diskuteres.
For  

 lineære funktioner skal en regneforskrift kunne bestemmes, tillige med  

 regneforskriften for den omvendte funktion.
I arbejdet med  

 andengradspolynomiet indgår også beregning af toppunkt, men bestemmelse af  

 forskrift er ikke omfattet.
Forskrift for en eksponentiel funktion skal kunne  

 bestemmes, og endvidere indgår begreberne fordoblings- og halveringskonstant.  

 10- talslogaritmefunktionen introduceres som den omvendte funktion til 10X og  

 anvendes i øvrigt til løsning af eksponentielle ligninger.
I forbindelse med  

 koordinatsystemer arbejdes også med koordinatsystemer med forskudte akser og  

 akser med forskellige akseenheder.
Eleverne skal kunne anvende  

 funktionsbegrebet til beskrivelse af praktiske sammenhænge, blandt andet  

 enhedspris som funktion af mængden (efterspørgsel eller udbud) og omsætning,  

 omkostninger og overskud som funktion af mængden.
Desuden skal eleverne kunne  

 anvende funktionsbegrebet til at beskrive en tilnærmelsesvis lineær eller  

 eksponentiel sammenhæng.
3. Rentes- og annuitetsregning Rentesregning, herunder frem- og tilbageskrivning af en kapital,  

 beregning af rentefod, antal terminer og gennemsnitlig procent.  

 Annuitetsregning, herunder opsparings- og gældsannuitet, beregning af  

 annuitetsydelse, rentefod og antal ydelser.
Amortisationsplan.
Eleven skal opnå en forståelse af, at en kapital er knyttet til et  

 tidspunkt.
Formler for fremskrivning og tilbageskrivning af en kapital og en  

 annuitet indføres, og eleven skal kunne anvende formlerne til beregning og  

 vurdering af de indgående størrelser.
I forbindelse med rentesregning skal  

 eleven kunne beregne en gennemsnitlig rentesats.
Amortisationsplaner skal  

 indeholde oplysning om ydelse, rente, afdrag og restgæld.
4. Statistik og sandsynlighedsregning Empiriske observationssæt, herunder grafiske beskrivelser og statistiske  

 deskriptorer.
Sandsynlighedsfelt og stokastisk eksperiment.
Diskret  

 stokastisk variabel, sandsynlighedsfunktion, middelværdi, varians og  

 standardafvigelse.
Binomialfordelingen.
Normalfordelingen, herunder  

 normalfordelingspapir.
Grafisk beskrivelse af observationssæt omfatter pindediagram og  

 trappediagram for diskrete observationers vedkommende, og for grupperede  

 observationer er histogram (søjlediagram) og sumkurve omfattet.
Middeltal  

 (gennemsnit), fraktiler (specielt median og øvrige kvartiler), empirisk  

 varians og standardafvigelse skal kunne bestemmes.
Sandsynlighedsbegrebet  

 belyses ved hjælp af simple eksempler på symmetriske og ikke-symmetriske  

 sandsynlighedsfelter.
Kombinatorik inddrages kun til illustration af  

 beregning af sandsynligheder, men gives ikke en egentlig behandling.
En  

 diskret stokastisk variabel defineres ved dens værdimængde og  

 punktsandsynlighederne.
Sandsynligheder i binomialfordelingen skal kunne  

 bestemmes ved hjælp af formel og tabel over de kumulerede sandsynligheder.
I  

 arbejdet med normalfordelingen indgår middelværdiens og standardafvigelsens  

 betydning for fordelingsfunktionens graf på normalfordelingspapir.  

 Normalfordelingen bruges i øvrigt til tilnærmelsesvis beskrivelse af  

 empiriske fordelinger.
B. 1. Undervisningen niveau B Matematik niveau B ligger i forlængelse af matematik niveau C, således at  

 matematik niveau C og B udgør et sammenhængende hele.
Undervisningen i  

 matematik niveau B har derfor blandt andet som mål at fastholde og uddybe  

 målene for matematik niveau C ved hjælp af nye faglige emner.
Undervisningen skal sikre, at eleven B. 2. Undervisningens indhold niveau B Undervisningen omfatter følgende emner:
1. Trigonometri Trekant, retvinklet trekant og ensvinklede trekanter.
Begreberne sinus,  

 cosinus og tangens indføres med vinkelmål som argument.
Beregning af sider og  

 vinkler i vilkårlige trekanter og bestemmelse af trekanters areal.
Eksempler  

 på bestemmelse af sider, vinkler og areal for andre former for polygoner.
Eleven skal have kendskab til begreberne højde, vinkelhalveringslinie og  

 median samt kongruente og ligedannede trekanter.
Der arbejdes med Pythagoras  

 læresætning og de trigonometriske relationer for retvinklede og vilkårlige  

 trekanter.
Undervisningen skal i videst muligt omfang tage udgangspunkt i  

 praktiske problemstillinger fra natur, arkitektur med videre.
2. Funktioner Polynomier, polynomiumsbrøker, potensfunktioner, eksponentielle  

 funktioner ( herunder den naturlige eksponentialfunktion), den naturlige  

 logaritmefunktion, trigonometriske funktioner og sammensatte funktioner,  

 hvori funktioner af de nævnte typer indgår.
Bestemmelse af definitionsmængde,  

 nulpunkter, fortegnsvariation og værdimængde.
Simple eksempler på  

 asymptotiske forhold.
I forbindelse med bestemmelse af nulpunkter introduceres algoritmen for  

 polynomiers division, og sammenhængen mellem graden af et polynomium og antal  

 rødder behandles.
Forskellige metoder (grafiske og beregningsmæssige) til  

 løsning af ligninger og uligheder behandles i relation til nulpunkter og  

 fortegnsvariation for en funktion, og der lægges vægt på, at eleven bliver i  

 stand til at vurdere de enkelte løsningsmetoders fordele og ulemper i en  

 given opgave.
Funktioners asymptotiske forhold belyses fortrinsvis på  

 grundlag af polynomiumsbrøker.
Af irrationale funktioner behandles især  

 kvadratrod x, ex og lnx samt sammensatte funktioner, hvori disse funktioner  

 indgår.
De trigonometriske funktioner indføres med reelle tal som argument.  

 Af trigonometriske ligninger behandles grundligninger og ligninger, der  

 kræver få omskrivninger.
Additionsformler og logaritmiske formler indgår ikke  

 i undervisningen.
Eleven skal kende den geometriske betydning af konstanterne  

 i en forskrift for en harmonisk svingning, f.eks. a sin(bx+c)+d, og eleven  

 skal kunne anvende denne viden til en funktionsundersøgelse og kunne bestemme  

 konstanterne på grundlag af en grafisk fremstilling.
Funktioner som middel  

 til at beskrive og analysere en praktisk problemstilling skal i vidt omfang  

 inddrages i undervisningen.
Blandt andet skal eleverne arbejde med  

 produktionsfunktioner, pris-mængde-funktioner samt omsætnings-, omkostnings-  

 og overskudsfunktioner.
3. Differentialregning Differentialkvotient og regneregler for differentiation af ovennævnte  

 funktionstyper.
Tangent (approksimerende førstegradspolynomium) og  

 vendetangent.
Differentiable funktioners monotoniforhold og ekstrema.
Tegning  

 af graf.
Grænseværdibegrebet anvendes i forbindelse med introduktion af  

 differentialregning, men gives ikke en egentlig behandling.
Regneregler for  

 differentiation af sum, differens, produkt, kvotient og sammensat funktion  

 behandles.
Der arbejdes indgående med fortolkning af egenskaber ved den  

 afledede og den anden-afledede til en funktion i relation til grafen for  

 funktionen.
I forbindelse med matematisk modellering arbejdes der især med  

 optimering, og eleven skal desuden have kendskab til praktisk fortolkning af  

 differentialkvotient i relation til produktions-, omkostnings-, omsætnings-  

 og vækstfunktioner.
4. Lineær programmering Lineære funktioner i to variable.
Største- og mindsteværdi inden for et  

 polygonområde.
Følsomhedsanalyse.
Der arbejdes med grafisk fremstilling af en lineær funktion i to variable  

 ved hjælp af niveaulinier.
Indtegning af polygonområde, også på grundlag af  

 en praktisk problemformulering, og bestemmelse af største- og mindsteværdi  

 for en funktion inden for polygonomområde skal gennemføres ved hjælp af  

 geometriske metoder.
Der arbejdes desuden med metoder til at gennemføre en  

 følsomhedsanalyse.
Transportopgaver er ikke omfattet af emnet.
A. 1. Undervisningen niveau A Matematik niveau A ligger i forlængelse af matematik niveau C og B,  

 således at matematik niveau C, B og A udgør et sammenhængende hele.  

 Undervisningen i matematik niveau A har derfor blandt andet som mål at  

 fastholde og udbygge målene for matematik niveau C og B ved hjælp af nye  

 faglige emner.
Undervisningen skal sikre, at eleven A. 2. Undervisningens indhold niveau A Undervisningen omfatter følgende emner:
1. Plangeometri Vektorer, herunder vektorbegrebet og vektorers koordinater, regning med  

 vektorer, skalarprodukt, tværvektor, projektion af vektorer, areal af  

 parallelogram og trekant.
Keglesnit, herunder analytisk fremstilling af  

 linie, parabel, cirkel, ellipse og hyperbel.
Afstand mellem punkter og mellem  

 punkt og linie.
Vektorbegrebet indføres som en størrelse, der kan repræsenteres ved et  

 orienteret liniestykke.
Eleven opøves i at regne med vektorer og deres  

 koordinatudtryk.
Skalarprodukt bestemmes ved hjælp af såvel  

 koordinatudtrykkene som længde og vinkel, og egenskaberne ved skalarproduktet  

 i relation til ortogonale/parallelle vektorer behandles.
Beskrivelse af en  

 ret linie omfatter karakterisering ved retning og normalvektor.
Ud fra en  

 ligning for en cirkel, ellipse eller hyperbel skal eleverne, eventuelt ved  

 hjælp af omskrivninger, kunne bestemme centrum, radius eller halvakser.
2. Funktioner i to variable Beskrivelse og optimering af enkle funktioner i to variable,  

 niveaukurver.
Undervisningen omfatter funktioner i to variable, der kan beskrives ved  

 simple niveaukurver, først og fremmest kvadratiske funktioner (med keglesnit  

 som niveaukurver) og Cobb-Douglas-funktioner (med en forskrift af typen  

 axayb). Optimering af disse funktioner (evt. under bibetingelser) gennemføres  

 ved geometriske betragtninger.
Partielle afledede er ikke omfattet af  

 undervisningen.
Der arbejdes med praktisk anvendelse inden for kvadratisk  

 programmering og andre simple anvendelser inden for erhvervs- og  

 samfundsøkonomi.
3. Integralregning og differentialligninger Stamfunktion, ubestemt og bestemt integral.
Regneregler for ubestemte og  

 bestemte integraler.
Areal og rumfangsbestemmelse ved integration.
Separable  

 differentialligninger.
Numeriske metoder til udregning af et bestemt integral  

 og løsning af differentialligninger.
Regneregler for integration omfatter blandt andet partiel integration og  

 integration ved substitution.
Det bestemte integral introduceres som en  

 grænseværdi af summer.
Numerisk integration eksemplificeres i form af  

 venstre-, højre- og trapezsummer.
Der kræves ikke nogen almen teori for  

 løsning af differentialligninger.
Undervisningen omfatter enkle former for  

 differentialligninger af typen y'=f(x)g(y), blandt andet y'=ay og y'=y(b-ay),  

 herunder numerisk løsning ved hjælp af linieelementer.
Eleven orienteres om  

 differentialligningers betydning for formulering af matematiske vækstmodeller  

 inden for samfunds- og naturvidenskabelige problemstillinger.
4. Sandsynlighedsregning og statistik Betinget sandsynlighed, uafhængighed, loven om den totale sandsynlighed  

 og Bayes formel.
Uafhængige stokastiske variable.
Transformation af  

 stokastiske variable, regneregler for middelværdi, varians og  

 standardafvigelse for transformationer.
Approksimation af binomialfordeling  

 til normalfordeling.
Konfidensinterval for sandsynlighedsparameter og  

 middelværdi.
Begrebet betinget sandsynlighed belyses i sammenhæng med  

 afhængighed/uafhængighed.
Loven om den totale sandsynlighed fortolkes som  

 formlen for et vejet gennemsnit.
Der arbejdes med lineære transformationer af  

 stokastiske variable og regneregler for middelværdi, varians og  

 standardafvigelse for sådanne.
I denne forbindelse indgår specielt lineære  

 transformationer af normalfordelinger, herunder normeringen af en  

 normalfordelt stokastisk variabel og gennemsnittet af uafhængige  

 identisk-normalfordelte stokastiske variable.
Approksimation af  

 binomialfordeling til normalfordeling belyses ved hjælp af eksempler, og brug  

 af statistiske tabeller i forbindelse med normalfordeling og  

 binomialfordeling inddrages.
Vurdering af en ukendt sandsynlighedsparameter i  

 en binomialfordeling og en ukendt middelværdi i en normalfordeling  

 gennemføres ved hjælp af konfidensintervaller baseret på (approksimationer  

 til) normalfordelingen.
Undervisningen gennemføres i videst muligt omfang med  

 praktiske problemstillinger, herunder eksempler fra opinions- og  

 markedsundersøgelser, kvalitetskontrol og stikprøverevision.
5. Valgfrit forløb Det valgfrie forløb kan tilrettelægges fælles for alle elever om  

 behandlingen af et emne, eller eleverne kan arbejde i mindre grupper med  

 forskellige emner.
Sigtet med det valgfri emne kan for eksempel være at  

 fordybe sig i et emne fra undervisningen, at arbejde med et nyt emne, at  

 indgå i et tværfagligt samarbejde eller at undersøge en praktisk anvendelse  

 af matematisk modeldannelse.
Det valgfri forløb udgør ca. 15% af  

 undervisningen.
CBA. 3. Undervisningens organisering niveau C, B og A For at opfylde målsætningen må arbejdet med modeller og problemløsning  

 spille en central rolle for matematik niveau C, B og A.
Alle væsentlige  

 matematiske teoridannelser i indholdsbeskrivelserne skal perspektiveres  

 gennem relevante anvendelser.
Især skal de mulige anvendelser af matematiske  

 metoder i andre fag i uddannelsen tilgodeses, så et tværfagligt samarbejde  

 muliggøres.
I forbindelse med modeller og problemløsning lægges der vægt på,  

 at eleven definerer modellen omhyggeligt, og at konklusioner sættes i  

 relation til den praktiske sammenhæng med en eventuel efterfølgende  

 fortolkning.
 På alle niveauer arbejdes skriftligt og mundtligt med argumentation og  

 ræsonnement.
 Med henblik på anvendelse af det abstrakte matematiske symbolsprog  

 inddrages elementer fra logik og mængdelære i det omfang, det er nødvendigt  

 for undervisningen i øvrigt, herunder implikation og biimplikation,  

 konjunktion og disjunktion, almindeligt forekommende mængdesymboler i form af  

 listeform, mængdebygger og intervaller, talmængderne N, Z, Q og R og  

 foreningsmængde, fællesmængde, mængdedifferens og komplementærmængde.
 Edb-programmer inddrages i undervisningen, både egentligt  

 matematik-programmel til støtte for de matematiske emner (grafisk  

 funktionsprogrammel med videre) og værktøjsprogrammer (regneark,  

 statistik-systemer med videre).
CBA. 4. Eksamen niveau C, B og A 1. Skriftlig prøve De skriftlige prøver varer 4 timer.
Pensum til prøverne omfatter de respektive niveauers indholdsemner og de  

 dele af indholdet på underliggende niveauer, som er en forudsætning for de  

 pågældende emner.
Pensum til prøven på niveau A omfatter dog ikke det  

 valgfrie emne.
 Til de skriftlige prøver må følgende hjælpemidler benyttes:
 Matematisk formelsamling udarbejdet eller godkendt af Undervisnings- og  

 Forskningsministeriet, rente- og annuitetstabeller, statistiske tabeller,  

 elektronisk lommeregner samt kvadreret papir, millimeterpapir,  

 enkeltlogaritmisk papir med 3 dekader og normalfordelingspapir  

 (sandsynlighedspapir).
Ved bedømmelsen af den skriftlige besvarelse lægges der vægt på, at den  

 benyttede fremgangsmåde meget tydeligt fremgår af besvarelsen, og at  

 løsningerne begrundes og underbygges.
En sekvens af lommeregnerindtastninger  

 er ikke fyldestgørende begrundelse.
I vurderingen af en opgavebesvarelse  

 indgår elevers ledsagende og forklarende tekst, kommentarer med videre.
 2. Mundtlig prøve niveau B og A.
Opgivelserne til den mundtlige prøve på niveau B udgør ca. 2/3 af det  

 skriftlige pensum.
Opgivelserne på niveau A udgør ca. 1/2 af det skriftlige  

 pensum, og hele det valgfrie forløb.
Spørgsmålene udformes så, eleven får mulighed for at redegøre for et  

 fagligt afgrænset område og for at demonstrere overblik over et større  

 område.
Anvendelse af tekniske hjælpemidler som for eksempel edb kan indgå i  

 eksaminationen.
Der gives en forberedelsestid på 20 minutter.
Eleven må benytte alle  

 skriftlige hjælpemidler under forberedelsen.
Kortfattede notater udarbejdet  

 under forberedelsen må anvendes under eksaminationen.
HHX-BEKENDTGØRELSEN Bilag 18 STØRRE SKRIFTLIG OPGAVE 10. juni 1992 STØRRE SKRIFTLIG OPGAVE 1. Formål Den større skriftlige opgave, der skrives på dansk, har til formål at  

 vise elevens færdighed i selvstændigt at bearbejde, strukturere og fremlægge  

 et større område under anvendelse af begreber, teorier, metoder og viden fra  

 uddannelsens fag.
2. Fag og område Senest 5 undervisningsuger før opgaveugen skal elev og lærer i fællesskab  

 afgrænse det område, inden for hvilket læreren skal stille opgaven.  

 Afgrænsningen af området bekræftes skriftligt af eleven og læreren.  

 Vejlederen er normalt elevers lærer i faget.
3. Opgavetitel Opgavetitlen udformes, så der tages hensyn til de tanker, eleven har  

 gjort sig om emnet i forbindelse med valg af fag og afgrænsning af område.  

 Opgavetitlen skal samtidig være formuleret sådan, at eleven ikke kan  

 udarbejde opgaven på forhånd.
Opgavetitlen skal være afgrænsende og præcist angive, hvad der kræves af  

 eleven.
Flere elever kan vælge samme område, men skal i så fald have  

 forskellige opgavetitler.
Opgavetitlen udleveres til eleven ved opgaveugens  

 begyndelse, og modtagelsen bekræftes skriftligt af eleven.
Ved eventuel  

 sygeeksamen formuleres en ny opgavetitel inden for det samme område.
4. Opgaveugen I den uge, hvor eleven skal udarbejde opgaven, er der ikke normal  

 undervisning.
I opgaveugen skal skolens lokaler og øvrige undervisningsudstyr  

 så vidt muligt inden for normal undervisningstid være til rådighed for  

 eleven.
Af hensyn til biblioteksforhold m.v. bør de gymnasiale  

 uddannelsesinstitutioner i et lokalområde tilstræbe, at der ikke sker  

 uhensigtsmæssige sammenfald af flere skolers opgaveuger.
 I opgaveugen gives ikke egentlig vejledning, men eleven skal have mulighed  

 for af læreren at få besvaret enkelte konkrete spørgsmål.
5. Opgavens omfang og aflevering Opgavens omfang må højst svare til 15 maskinskrevne A-4-sider med  

 halvanden linjeafstand.
Heri er ikke medregnet eventuelle bilag.
Opgaven  

 udfærdiges i 3 eksemplarer, hvoraf eleven skriver 2 under og afleverer dem  

 til skolen senest 7 døgn efter udleveringen af opgavetitlen.
Eleven har normalt selv ansvar for, at tekniske hjælpemidler til renskrift  

 og kopiering fungerer, så afleveringstidspunktet ikke overskrides, idet  

 skolen dog i særlige tilfælde kan dispensere herfra.
Dispensation og  

 begrundelsen for den skal straks indberettes til Undervisnings- og  

 Forskningsministeriet sammen med oplysning om, hvorledes skolen har sikret,  

 at det, der bedømmes, er materiale, som eleven kunne aflevere rettidigt, hvis  

 de tekniske hjælpemidler havde fungeret.
Kopi af indberetningen sendes til  

 censor.
6. Bedømmelse Bedømmelsen af opgaven er en helhedsvurdering, hvori indgår  

 fremtrædelsesformen og kvaliteten af den sproglige fremstilling.
 Eleven skal have meddelelse om karakteren senest 4 undervisningsuger efter  

 afleveringsfristen, dog 7 uger efter, hvis karakteren fastsættes af en  

 opmand.
HHX-BEKENDTGØRELSEN Bilag 19 EF OG INTERNATIONALT ØKONOMISK SAMARBEJDE 10. juni 1992 EF OG INTERNATIONALT ØKONOMISK SAMARBEJDE NIVEAU B B. 1. Formål, lektionstal og prøveform Formålet er, at give eleven viden om det internationale samvirke og dets  

 funktion og om den internationale organisering med særlig vægt på EF.  

 Eleverne skal tilegne sig et begrebsapparat, der kan bruges til analyse og  

 vurdering af organiseringens betydning for den økonomiske og politiske  

 udvikling i Danmark.
 Vejledende lektionstal: 140. Mundtlig prøve.
B. 2. Undervisningen Undervisningen skal sikre, at eleven B. 3. Undervisningens indhold.
1. Økonomisk og politisk integration Det internationale samarbejde efter Den anden Verdenskrig skal belyses.  

 Undervisningen skal omfatte Den Internationale Valutafond, Verdensbanken,  

 Forenede Nationer, GATT, OECD, EF, EFTA og det nordiske samarbejde.  

 Organisationernes opståen og udvikling belyses ud fra relevante økonomiske og  

 politiske integrationsteorier.
2. EF's grundlag og beslutningsprocesser Undervisningen om EF-samarbejdets traktatmæssige grundlag skal omfatte  

 Det Europæiske Kul- og Stålfællesskab, Atomenergifællesskabet, Det Europæiske  

 Økonomiske Fællesskab (Romtraktaten), Fusionstraktaten og Den Europæiske  

 Fællesakt.
Undervisningen skal omfatte opbygning og beføjelser for  

 institutionerne Ministerrådet, EF-kommissionen, Europa-Parlamentet,  

 Europa-Domstolen, Det Økonomiske og Sociale Udvalg og De Faste  

 Repræsentanters Komite.
De halvårlige møder i Det Europæiske Råd skal  

 berøres.
Den formelle beslutningsproces i EF belyses i igangsættelsesfase,  

 forberedelsesfase, høringsfase, vedtagelsesfase og iværksættelsesfase.
Den  

 danske beslutningsproces og den parlamentariske kontrol via Folketingets  

 Markedsudvalg behandles.
Der skal orienteres om mulighederne for at få  

 uformel indflydelse på beslutningsprocessen i EF.
Med udgangspunkt i konkrete  

 beslutninger analyseres en beslutningsproces med henblik på at afdække de  

 forskellige aktørers indflydelse.
 De forskellige typer EF-retsakter som forordninger, direktiver,  

 beslutninger, henstillinger og udtalelser belyses og karakteriseres.
3. EF's politikker EF's fælles landbrugspolitik og hovedprincipperne bag markedsordningerne  

 gennemgås.
I forbindelse hermed skal begreberne interventionspris, den  

 retningsgivende pris, variabel importafgift og eksportrestitutioner  

 defineres.
 EF's fælles fiskeripolitik vedrørende fiskekvoter, tekniske  

 bevaringsforanstaltninger og kompetence til at indgå fiskeriaftaler med lande  

 uden for EF skal belyses.
 Der orienteres om EF's industripolitik, transportpolitik, miljøpolitik,  

 forskningspolitik, regionalpolitik og social- og arbejdsmarkedspolitik.
 EF's budget og finansieringen af EF's udgifter skal behandles, idet der  

 skelnes mellem de forskellige indtægtskilder og mellem obligatoriske og ikke  

 obligatoriske udgifter.
Det valutariske samarbejde belyses, herunder ECU'ens sammensætning og  

 anvendelse.
ERM-samarbejdet behandles, og Danmarks fordele og ulemper ved at  

 deltage analyseres og vurderes.
Kreditarrangementerne i forbindelse med  

 samarbejdet berøres.
4. EF's fremtidige udvikling Undervisningen omfatter det politiske, økonomiske og monetære samarbejde,  

 herunder betingelserne for en politisk, monetær og økonomisk union.  

 Målsætningen for Det Indre Marked med fjernelsen af tekniske, fysiske og  

 fiskale handelshindringer belyses og konsekvenserne for Danmark vurderes.
De enkelte EF-landes aktuelle, økonomiske balanceproblemer skal vurderes  

 med henblik på, om landene kan indtræde i en fælles økonomisk og monetær  

 union.
De økonomiske og politiske virkninger af, at man i fremtiden eventuelt  

 optager nye lande i EF analyseres og vurderes.
5. Internationalt økonomisk samarbejde Danmarks og EF's forbindelse med andre økonomiske sammenslutninger  

 vurderes, herunder GATT-samarbejdet.
Der lægges særlig vægt på EF's  

 relationer til USA og Japan.
Forbindelsen til EFTA-landene og tankerne  

 vedrørende det europæiske økonomiske område behandles.
Der orienteres om EF's  

 relationer til de østeuropæiske lande og de sovjetiske republikker og om Den  

 Europæiske Bank for Genopbygning og Udvikling.
EF's aftaler med  

 Middelhavslandene og u-landene belyses.
FN's institution for handel og  

 udvikling berøres, og der orienteres om Danmarks u-landspolitik.
 Der orienteres om det nordiske samarbejde og om OECD's analyser af  

 medlemslandenes økonomi og økonomiske politik.
6. Undervisningens organisering Undervisningen skal inddrage aktuelle økonomiske og politiske  

 begivenheder, der øver indflydelse på samarbejdet i EF og samarbejdet mellem  

 EF og omverdenen.
Det internationale økonomiske samarbejde perspektiveres ved  

 at inddrage den historiske baggrund for de internationale organisationer.
 Undervisningen tilrettelægges, så eleverne får mulighed for selvstændigt  

 at arbejde skriftligt og mundtligt med analyserende opgaver.
B. 4. Eksamen Eleven har 40 minutters forberedelsestid, hvor alle skriftlige  

 hjælpemidler må anvendes.
Notater fra forberedelsestiden må anvendes ved  

 eksaminationen.
Eksamensspørgsmålene skal omfatte ukendt materiale og være bredt  

 formuleret og opdelt i underspørgsmål.
Et eksamensspørgsmål kan anvendes ved  

 højst to eksaminationer samme dag.
HHX-BEKENDTGØRELSEN Bilag 20 DETAILHANDEL 10. juni 1992 DETAILHANDEL NIVEAU C C. 1. Formål, lektionstal og prøveform Formålet med undervisningen er at give eleverne forståelse af de  

 funktioner, detailhandelen udfører som led i distributionskæden, og indsigt i  

 den overordnede styring af en detailhandelsvirksomhed ved fastlæggelse af  

 ide, mål og kontrolfunktion.
Eleverne skal kunne deltage i planlægning og  

 gennemførelse af indkøb, lagerstyring og markedsføring.
 Vejledende lektionstal: 140. Mundtlig prøve.
C. 2. Undervisningen Undervisningen skal sikre, at eleven C. 3. Undervisningens indhold 1. Detailhandelens rolle som vare- og serviceformidler Undervisningen skal give indblik i detailhandelens historiske udvikling,  

 kendetegn for detailhandelen, og dens funktioner som vare- og  

 serviceformidler.
2. Detailhandelens struktur Undervisningen skal omfatte detailhandelens samfundsmæssige betydning og  

 de udviklingstendenser, der på kort og længere sigt vil gøre sig gældende for  

 strukturen i detailhandelen.
Udviklingen i butikstyper behandles, herunder  

 karakteristika og livsløb og baggrunden for udviklingstendenserne.
Desuden  

 omfatter undervisningen kædedannelser, forskellige kædetyper, deres  

 karakteristika og baggrunden for kædedannelserne.
3. Butikkens idegrundlag, ide og målsætning Undervisningen indeholder udarbejdelse af oplæg til analyser, hvis  

 resultater skal danne baggrund for udarbejdelse af butikkens ide og  

 opstilling af mål.
Der skal arbejdes med indsamling af relevante  

 informationer, hovedsageligt sekundære data, om kunder, konkurrenter,  

 offentlig regulering og andre forhold i omverdenen, som har betydning for ide  

 og mål.
Information om butikkens omverden og interne rammer vurderes.
Der  

 formuleres mål og ide for butikkens profil, økonomiske mål og mål i relation  

 til medarbejdere og omverden som fundament for opbygning af butikkens  

 koncept.
4. Butikkens konceptstyring Undervisningen omfatter transformering af de opstillede mål til butikkens  

 konceptstyring på forskellige ledelsesniveauer, så det sikres, at butikkens  

 drift klart afspejler den valgte butikside.
Valg af målgrupper og indsatsen  

 af handlingsparametre behandles.
Grundparametrene og kontaktparametrene  

 opdeles efter deres betydning for den enkelte butik i bærende og supplerende  

 handlingsparametre på det strategiske niveau.
 Det på strategisk niveau valgte handlingsparametermix overføres til  

 taktisk niveau, og der opstilles regler for, hvordan medarbejderne skal  

 udføre deres opgaver i overensstemmelse med de valgte politikker på taktisk  

 niveau.
5. Intern markedsføring Undervisningen omfatter butikkens medarbejdere som et afgørende element i  

 implementeringen af handlingsparametre og koncept.
Ledelsens fremme af  

 medarbejdernes engagement gennem den interne markedsføring behandles.  

 Undervisningen indeholder forhold vedrørende butikkens organisatoriske  

 opbygning, personaleledelse, informationspolitik, personaleadministration og  

 personlig planlægning for den enkelte medarbejder.
6. Indkøb og lagerstyring Undervisningen behandler kriterier for vurdering og valg af leverandører  

 og relevante lagerstyringsværktøjer, herunder edb.
Undervisningen omfatter  

 den betydning for virksomhedens økonomiske resultat, effektiv lager- og  

 indkøbsstyring har.
Praktiske problemer forbundet med den fysiske håndtering  

 af varestrømme i butikken indgår i undervisningen.
7. Butikkens økonomiske styring og kontrol Undervisningen omfatter opstilling og anvendelse af relevante økonomiske  

 styrings- og kontrolværktøjer, der kan benyttes til at sikre, at butikken når  

 de opstillede økonomiske mål.
I arbejdet anvendes edb.
Styrings- og  

 kontrolindsatsen omfatter opstilling af budgetter, udarbejdelse af  

 driftsrapporter, sammenligning af butikkens nøgletal med branchens,  

 budgetkontrol og budgetrevision.
C. 4. Eksamen Eleven har 20 minutters forberedelsestid, hvor alle skriftlige  

 hjælpemidler og lommeregner må anvendes.
Notater fra forberedelsestiden må  

 anvendes ved eksaminationen.
HHX-BEKENDTGØRELSEN Bilag 21 ARBEJDSMARKEDSFORHOLD 10. juni 1992 ARBEJDSMARKEDSFORHOLD NIVEAU C C. 1. Formål, lektionstal og prøveform Undervisningen skal give eleverne et sådant kendskab til konkrete forhold  

 og udviklingstendenser på arbejdsmarkedet, at de bliver i stand til at  

 beskrive, analysere og vurdere disse forhold ud fra forskellige  

 indfaldsvinkler.
 Vejledende lektionstal: 110. Mundtlig prøve.
C. 2. Undervisningens indhold 1. Historisk baggrund Undervisningen omfatter arbejdsmarkedets udvikling med særligt henblik på  

 organisationernes opståen og indbyrdes forhold.
EF's og statens rolle  

 behandles i forbindelse med den samfundsøkonomiske udvikling,  

 integrationsprocessen i EF og realiseringen af det indre marked.
Eleven skal  

 opnå forståelse af de nutidige relationer mellem EF, nationalstaten,  

 arbejdsgiverorganisationer og lønmodtagerorganisationer.
 2. Organisationsstruktur.
 Den nuværende organisationsopdeling på det private og offentlige  

 arbejdsmarked beskrives og betragtes i internationalt perspektiv.
Hovedorganisationerne beskrives, herunder deres struktur, opgaver,  

 medlemsdemokrati og muligheder for at påvirke de politiske  

 beslutningsprocesser.
Organisationernes omstillingsevne diskuteres i lyset af  

 samfundsudviklingen.
Der inddrages fagforbund, karteller, industriforbund,  

 centralisering og decentralisering.
3. Arbejdsretslige forhold, aftaler og love Ved beskrivelsen af de enkelte aftaler og love tages udgangspunkt i deres  

 funktioner i forbindelse med løsning af konflikter på arbejdsmarkedet,  

 herunder EF-domstolen, nationale domstole, Arbejdsretten, voldgift m.v.,  

 sikring af den enkelte medarbejders rettigheder, sikring af et godt  

 arbejdsmiljø, samarbejdet mellem ledelse og ansatte på den enkelte  

 arbejdsplads og sikring af stabiliteten på arbejdsmarkedet.
 Fra det arbejdsretslige system omfatter undervisningen hovedaftalen,  

 normen, de kollektive overenskomster, lov om arbejdsret og lov om mægling i  

 arbejdsstridigheder.
 Ferielov, funktionærlov, tjenestemandslov, lov om barsel og adoption,  

 samarbejdsaftalen, lov om arbejdsmiljø og ligebehandlingsloven behandles.
4. Arbejdsløshed og arbejdsmarkedspolitik Begrebet arbejdsløshed defineres.
Den aktuelle beskæftigelsessituation  

 analyseres.
Hovedvægten lægges på konjunktur- og strukturarbejdsløshed,  

 herunder teknologisk arbejdsløshed.
Sæson- og minimumsarbejdsløshed belyses.  

 Undervisningen omfatter de arbejdspolitiske foranstaltninger, som primært er  

 rettet mod arbejdsmarkedets strukturproblemer.
5. Uddannelse til og på arbejdsmarkedet Undervisningen behandler samspillet mellem uddannelse og arbejdsmarked,  

 herunder forskellige syn på fremtidens kvalifikationskrav og  

 uddannelsessystemets egnethed til at imødekomme dem.
6. Særlige arbejdstagergrupper Særlige arbejdstagergruppers problemer analyseres, for eksempel  

 kvindernes placering på arbejdsmarkedet, de unges problemer og forholdet  

 mellem faglærte og ufaglærte.
7. Teknologi og arbejdsmarkedsforhold Den teknologiske udviklings konsekvenser for arbejdsmarkedet analyseres  

 og diskuteres, herunder inddrages beskæftigelseseffekt, produktivitet og  

 konkurrenceevne, udviklingen i erhvervsstrukturen, krav til arbejdskraften,  

 arbejdsmiljø og samarbejdsforhold på virksomhedsniveau.
C. 3. Eksamen Eleven har 20 minutters forberedelsestid, hvor alle skriftlige  

 hjælpemidler må anvendes.
Notater fra forberedelsen må anvendes ved  

 eksaminationen.
HHX-BEKENDTGØRELSEN Bilag 22 FINANSIERING, INVESTE- RING OG FORSIKRING 10. juni 1992 FINANSIERING, INVESTERING OG FORSIKRING NIVEAU A A. 1. Formål, lektionstal og prøveform Formålet med undervisningen er at give eleverne en principiel indføring i  

 virksomhedens og den private husstands problemstillinger inden for  

 finansierings-, investerings- og forsikringsområdet, herunder inddrages  

 relevante overvejelser omkring skattemæssige forhold.
 Vejledende lektionstal: 120. Mundtlig prøve.
A. 2. Undervisningen Undervisningen bygger på den grundlæggende forståelse af virksomhedens  

 økonomiske forhold, som eleven har erhvervet sig i faget regnskabslære og  

 virksomhedsøkonomi niveau B.
Undervisningen i faget har blandt andet som mål  

 at fastholde og udbygge forståelsen af virksomhedens økonomiske sammenhænge  

 fra regnskabslære og virksomhedsøkonomi niveau B med nye faglige emner, der  

 er specielt relateret til planlægningen af finansiering, investering og  

 forsikring.
Undervisningen skal sikre, at eleven A. 3. Undervisningens indhold 1. Generelt Eleven skal opnå grundlæggende viden om tilknytningen til de finansielle  

 markeder, dybere kendskab til grundlæggende vurderingsmetoder og finansielle  

 analyseværktøjer, og kendskab til sammenhængen mellem virksomhedens  

 finansierings- og investeringsbeslutninger.
Eleven skal kunne vurdere investeringers fordelagtighed, herunder forholdet mellem afkast og risiko under  

 hensyntagen til skattemæssige overvejelser, om risici er forsikringsbare, og  

 om forsikring er hensigtsmæssig.
2. Skattemæssige forhold Skattemæssige problemstillinger identificeres og analyseres.
Eleverne  

 skal opnå forståelse af de skattemæssige konsekvensers betydning i  

 forbindelse med finansierings-, investerings- og forsikringsbeslutninger.
Eleverne skal have grundlæggende viden om skatteret, herunder viden om  

 indkomst- og formueskat for juridiske og fysiske personer.
Eleverne  

 orienteres om de hensyn og formål, der ligger til grund for udskrivelse af de  

 forskellige skatter og afgifter.
Med udgangspunkt i Statsskatteloven  

 behandles det skattemæssige indtægts- og omkostningsbegreb.
Med primært sigte på de selvstændigt erhvervsdrivende behandles  

 indkomstopgørelsen, herunder kapitalindkomster, kapitalgevinster og  

 fradragsberettigede udgifter afsondret fra private udgifter og  

 etableringsudgifter.
Skatteberegningen for fysiske og juridiske personer  

 behandles med udgangspunkt i relevant lovgivning, herunder inddrages  

 virksomhedsskatteordningen med hensyn til benyttelse, indkomstopgørelse og  

 overskudsdisponering.
3. Finansiering og investering Undervisningen inddrager sammenhængen mellem virksomhedens finansierings-  

 og investeringsbeslutninger og den private husstands økonomiske adfærd  

 baseret på opsparings- og finansieringsbehovet.
De institutionelle og markedsmæssige forhold inden for den finansielle  

 sektor behandles med vægt på de finansielle aktivers karakteristika,  

 markedernes størrelse, udvikling og samfundsmæssige betydning og  

 markedseffektiviteten.
Allokeringen af den finansielle sektors aktiver  

 behandles, og herunder inddrages afkastet og dertil knyttede risici.
Evaluering af investeringsprojekter tager udgangspunkt i anvendelsen af  

 nutidsværdimetoden, herunder inddrages diskontering af pengestrømme,  

 projektrisiko og betydningen for diskonteringsfaktoren, betydningen af  

 pengestrømmmenes tidsmæssige placering, skattelovgivningens betydning for  

 pengestrømmenes størrelse, andre evalueringskriterier og deres tilknytning  

 til nutidsværdimetoden og sammenligning af projekter med forskellig løbetid  

 og størrelse.
De faktorer behandles, der påvirker et investeringsprojekts  

 risici, herunder inddrages muligheden for at afdækkke disse risici i det  

 finansielle marked.
Finansiering med egenkapital og fremmedkapital behandles med vægt på  

 forskelle i omkostninger, fleksibilitet og løbetid.
Finansiering baseret på  

 leasingarrangementer inddrages.
 Finansieringsformernes tilknytning til virksomhedens ressourceanvendelse  

 behandles med vægt på kapitalbehovets karakter og dets modstykke på  

 finansieringssiden, virksomhedens finansielle situation og analysen heraf og  

 virksomhedens forretningsmæssige risiko, herunder den operationelle risiko  

 tilknyttet sammensætningen af variable og faste omkostninger.
 Kapitalstrukturens betydning for virksomhedens overordnede risiko  

 behandles med vægt på pengestrømmenes evne til at møde gældsforpligtelser og  

 risici tilknyttet pengestrømmenes fremtidige størrelse.
 Privatpersoners skiftende økonomiske adfærd afledt af forskellige behov på  

 forskellige stadier behandles med vægt på finansieringsbehovet ved uddannelse  

 og etablering samt opsparings- og pensionsbehovet.
4. Skade- og personforsikring Eleverne skal opnå kendskab til, hvilke risikofaktorer der kan påvirke en  

 virksomheds økonomi negativt, herunder om risici kan eller skal overføres  

 gennem etablering af forsikringsdækning, og kendskab til, hvilke faktorer der  

 indgår ved valg af formen for forsikring for privatpersoner og virksomheder.  

 Risikofaktorer, der kan påvirke virksomhedens økonomi behandles, herunder  

 inddrages vurdering af en given risiko og virkning på en given virksomheds  

 økonomi.
Undervisningen behandler, hvilke risici der er forsikringsbare, og i  

 hovedtræk hvilke forsikringsdækninger der kan etableres for en given risiko.  

 Herunder inddrages lovpligtige forsikringer for virksomheder.
Undervisningen  

 inddrager de faktorer, der påvirker behovet for økonomisk sikring ved en  

 persons død, erhvervsudygtighed og pensionering, herunder inddrages  

 opstilling af behovsanalyse og gennemgang af, hvilken forsikringsmæssig  

 dækning der kan etableres for et givent behov.
De faktorer, der skal indgå i  

 virksomhedens vurdering af, om der skal tegnes pensionsforsikring eller  

 nøglepersonsforsikring, inddrages herunder vurdering af økonomiske  

 konsekvenser for virksomheden, hvis en nøgleperson dør eller bliver  

 langvarigt erhvervsudygtig.
A. 3. Eksamen Eleven har 20 minutters forberedelsestid, hvor alle skriftlige  

 hjælpemidler og lommeregner må anvendes.
Notater fra forberedelsestiden må  

 anvendes ved eksaminationen.
HHX-BEKENDTGØRELSEN Bilag 23 LOGISTIK 10. juni 1992 LOGISTIK NIVEAU B B. 1. Formål, lektionstal og prøveform Formålet er, at eleven opnår indsigt i de midler, der står til rådighed i  

 forbindelse med helhedsorienteret planlægning, styring, gennemførelse og  

 kontrol af materiale- og informationsstrømme fra leverandør til slutbruger,  

 så eleven kan fungere som aktiv medarbejder ved løsning af logistikopgaver.
 Vejledende lektionstal: 110. Mundtlig prøve.
B. 2. Undervisningen Undervisningen ligger i forlængelse af erhvervsuddannelsernes grundfag  

 regnskabslære og virksomhedsøkonomi.
Undervisningen har blandt andet som mål  

 at fastholde og udbygge forståelsen af virksomhedens økonomiske sammenhænge  

 med nye faglige emner, der vedrører virksomhedens materiale- og  

 informationsstrømme.
Undervisningen skal sikre, at eleven B. 3. Undervisningens indhold 1. Logistikopgaven Undervisningen i logistikopgaven omfattersamfundsmæssige forhold,  

 logistikbegrebet, logistiksystemet samt logistisk effektivitet.
 De samfundsmæssige forhold omfatter forudsætningerne for virksomhedens  

 løsning af logistikopgaven herunder den teknologiske udvikling,  

 internationaliseringen, infrastrukturudviklingen, den økonomiske udvikling og  

 miljøbevidstheden.
 Undervisningen i logistikbegrebet omfatter materiale-, produktions- og  

 distributionsstyring og begrebets udvikling fra en partiel til en  

 helhedsorienteret styring af virksomhedens materialestrømme.
 Logistiksystemet omfatter det eksterne og det interne delsystem.
 Undervisningen i det eksterne delsystem omfatter både det horisontale og  

 det vertikale delsystem.
Logistisk effektivitet omfatter ydre- og indre effektivitet.
Der skal  

 opnås forståelse af sammenhængen mellem virksomhedens konkurrenceevne og  

 logistiksystemet.
Leveringsservice og logistikomkostninger i relation til  

 virksomhedens afkastningsgrad inddrages.
2. Distribution og lagerstyring Undervisningen i distribution omfatter prognoser, lagerstyring,  

 indretning og lokation af lagre samt transport.
Udgangspunktet for  

 undervisningen i distribution er sammenhængen mellem produktportefølje og  

 virksomhedens logistiksystem.
 Undervisningen i prognoser omfatter begrebsfastsættelse og anvendelse af  

 simple metoder med henblik på at forudsige afsætningen i ordre- og  

 masseproducerende virksomheder.
 Lagerstyring omfatter en gennemgang af lagermotiver og lageromkostninger  

 og disponeringssystemer, herunder transaktions- og periodisk rapportering.  

 Optimal ordrestørrelse skal beregnes i forbindelse med indkøb og  

 serieproduktion.
 Der orienteres om principperne i forbindelse med indretning og placering  

 af lagre.
Undervisningen i transport omfatter udgående, indgående og intern  

 transport.
Transportomkostningerne behandles i forbindelse med  

 transportmetoder, takstsystemer og simple ruteplanlægningsmodeller.
3. Produktion Undervisningen i produktion omfatter produktionsformer,  

 produktnedbrydning og styringsprincipper.
Der skal orienteres om produktionsformerne enkeltstyk-, serie-, masse- og  

 procesproduktion.
Sammenhængen mellem produkttyper og produktionsformer  

 behandles.
Undervisningen omfatter produktionsafdelingens organisering,  

 herunder produktlinje-, funktions- og gruppelayout.
 Færdigproduktet skal kunne nedbrydes i en produkt- og operationsstruktur.
 Ukomplicerede planlægningsopgaver skal kunne løses ved hjælp af  

 produktionsstyringsprincipperne MRP I (material requirement planning) og MRP  

 II (manufacturing resource planning). Der skal opnås forståelse af  

 principperne bag JIT (just in time).
4. Indkøb Undervisningen i indkøb omfatter indkøbsfunktionens opgaver,  

 leverandørsøgning, tilbudsvurdering og leveranceovervågning.
Indkøbsfunktionens opgaver skal opfattes som en integreret del af  

 logistikstyringen.
Der skal lægges vægt på indkøbsarbejdets betydning i  

 forbindelse med den samlede logistiske effektivitet.
Undervisningen i leverandørsøgning og tilbudsvurdering omfatter  

 systematiske vurderinger af tilbud med henblik på optimalt valg af  

 leverandør.
I forbindelse med tilbudsvurderingen orienteres om de  

 grundlæggende transportklausuler (incoterms). Der orienteres om »make or  

 buy« beslutninger.
 Der orienteres om leveranceovervågningens elementer.
5. Logistisk koordinering Undervisningen i logistisk koordinering omfatter koordinering af  

 distribution, produktion og indkøb.
 Den indbyrdes koordinering af de logistiske hovedelementer skal foretages  

 ved udformning af logistiske mål og politikker og ved indpasning af  

 logistikfunktionen i virksomhedens formelle organisationsstruktur og i  

 virksomhedens plan- og budgetsystem.
 Eleverne skal opnå kendskab til, hvordan koordinering til kunder og  

 leverandører sikres.
 Undervisningen omfatter orientering om koordinering ved brug af  

 stregkoder, edb- standardsystemer og edi (electronic data interchange).
6. Indføring af logistik Undervisningen i indføring af logistik omfatter logistikananlyse,  

 systemudvikling, organisationstilpasning og kvalitetsstyring.
Undervisningen i logistikanalyse tager udgangspunkt i en konkret  

 virksomhed.
Analysen omfatter logistiske strategier, materiale- og  

 informationsflow, planlægnings- og styringssystem, organisationsstruktur og  

 logistisk effektivitet.
 Med udgangspunkt i en analyse og vurdering af logistiksystemet orienteres  

 om faserne i systemudviklingen og i organisationstilpasningen.
Undervisningen omfatter de grundlæggende principper i virksomhedens totale  

 kvalitetsstyring.
Sammenhængen mellem udvikling og indførelse af logistik, og  

 virksomhedens totale kvalitetsstyring behandles.
B. 4. Eksamen Eleven har 20 minutters forberedelsestid, hvor alle skriftlige  

 hjælpemidler og lommeregner må anvendes.
Notater fra forberedelsen må  

 anvendes ved eksaminationen.
HHX-BEKENDTGØRELSEN Bilag 24 KULTURFORSTÅELSE 10. juni 1992 KULTURFORSTÅELSE NIVEAU A A. 1. Formål, lektionstal og prøveform Formålet er, at eleven styrker sin evne til at møde og forstå fremmede  

 kulturer.
Eleven skal videreudvikle forståelsen af sin egen kulturbaggrund.  

 Undervisningen skal udbygge elevens færdighed i at identificere, analysere og  

 beskrive forskellige kulturelle udtryksformer.
Eleven skal udvikle sin  

 personlighed ved at opleve og erkende interkulturelle forskelle i ideer,  

 holdninger og adfærdsmønstre.
 Vejledende lektionstal: 150. Mundtlig prøve.
A. 2. Undervisningen Kulturforståelse niveau A ligger i forlængelse af samtidshistorie med  

 kultur niveau C og international handel niveau B.
Undervisningen skal  

 fastholde og udbygge målene i disse fag ved hjælp af nye faglige emner.
Undervisningen skal sikre, at eleven A. 3. Undervisningens indhold Fagets genstandsområde er kulturelle udtryksformer i bred forstand, og  

 vægten lægges især på samspillet mellem dem.
Eleven skal i løbet af  

 undervisningen arbejde med kulturelle forhold i Danmark, i Europa, i  

 Nordamerika og i områder uden for Europa og Nordamerika.
Emner Undervisningen organiseres som emnearbejder, og der skal arbejdes med  

 følgende fem emner: Kulturteori, dansk identitet, kulturudvikling, periode  

 eller tema, og kulturområde.
Kulturbegrebet præsenteres og diskuteres ud fra forskellige definitioner  

 og forskellige kulturelle udtryk.
Herunder arbejdes med begreber som  

 enhedskultur, subkultur og stereotyper.
Gennem arbejdet søges der mod  

 bestemmelse af et kulturbegreb.
Dansk identitet behandles gennem eksempler på dansk selvforståelse og  

 fremmedes syn på danskerne.
Dansk kultur illustreres gennem analyse af  

 kulturhistoriske eksempler fra 1800-tallets begyndelse til i dag.
 Gennem et europæisk tidsmæssigt længdesnit belyses idehistoriske og  

 kulturhistoriske sammenhænge inden for områder som kropsopfattelse,  

 klædedragt, arkitektur, malerkunst og musik.
 Emnet tilrettelægges som enten en kulturperiode eller et kulturtema.
 Kulturperiode: Der lægges et tværsnit gennem en periode eller  

 gennem en brudflade mellem to perioder, så forskellige kulturudtryk, herunder  

 modkulturelle udtryk, inden for f.eks. litteratur, teater, film, malerkunst,  

 arkitektur, musik, design og mode analyseres og sammenlignes.
Kulturtema: Et eller flere overordnede begreber analyseres,  

 kulturhistorisk og tværkulturelt.
Der arbejdes med forskellige epokers  

 og/eller kulturers forhold til begreber som arbejde og præstation,  

 tidsopfattelse, familiestruktur, individ/samfund, sjæl/legeme og økonomi og  

 handel.
 Et område, der er nærmere afgrænset, f.eks. geografisk, økonomisk eller  

 politisk, analyseres med henblik på at kortlægge kulturelle træk og særtræk,  

 vedrørende forhold som familiestruktur, statusbegreber, religion,  

 moralbegreber, kommunikation og adfærd, virksomhedskultur, kunst og  

 beslutningsmønstre.
Arbejdsform og undervisningsindhold Arbejdet med emnerne og indholdet af emnerne periode eller tema og  

 kulturområde tilrettelægges i samarbejde mellem lærer og elever.
Skriftligt arbejde I forbindelse med to af emnerne udarbejder eleverne individuelt eller i  

 mindre grupper skriftlige rapporter på hver 7-10 sider pr. elev.
A. 4. Eksamen De fem emner med tilhørende tekster opgives.
Det skal fremgå for censor,  

 i forbindelse med hvilke emner rapporterne er udfærdiget.
Opgaverne er  

 ekstemporaltekster og/eller andet ekstemporalmateriale.
Der udarbejdes mindst  

 2 opgaver knyttet til hver af de 5 emner.
Eleven har 60 minutters forberedelsestid, hvor alle trykte og skrevne  

 hjælpemidler må anvendes.
Opgaven og notater fra forberedelsestiden må  

 anvendes ved eksaminationen, der omfatter en tekstanalyse med  

 perspektivering.
HHX-BEKENDTGØRELSEN Bilag 25 MILJØ 10. juni 1992 MILJØ NIVEAU B B. 1. Formål, lektionstal og prøveform Formålet er, at eleven opnår en helhedsopfattelse af interne og eksterne  

 miljømæssige konsekvenser af en given privat, offentlig eller tværsektoriel  

 produktion og brugen af denne.
Eleven skal kunne deltage i en løbende  

 opdatering af virksomhedens miljøinformationsniveau med henblik på  

 udviklings- og afsætningsmuligheder.
 Vejledende lektionstal: 130. Mundtlig prøve.
B. 2. Undervisningen Undervisningen skal udbygge og perspektivere regnskabslære og  

 virksomhedsøkonomi niveau B, samfundsøkonomi niveau C og dansk og  

 international erhvervsret niveau C.
Undervisningen skal sikre, at eleven 1. opnår viden om individuelle, nationale og  

 internationale konsekvenser af sammenhængen mellem naturgrundlag, produktion,  

 transport og miljø, 2. opnår viden om hovedtrækkene i national og  

 international miljø- og arbejdsmiljølovgivning, 3. uddyber sin forståelse af sammenhængen mellem  

 virksomhedens ind- og udgående materialestrømme og produktionsprocesser og  

 det indre og ydre miljø, 4. kan indsamle, sortere og analysere interne og  

 eksterne miljødata, 5. kan præsentere relevant miljøinformation til brug i  

 virksomhedens beslutningsproces og strategiske planlægning, og 6. kan deltage i udvælgelsen af relevant ekstern  

 miljøinformation.
B. 3. Undervisningens indhold Undervisningen tilrettelægges, så sammenhængen mellem virksomheden og  

 dens omgivelser er i centrum.
Virksomhedstyper og de enkelte led i indkøbs-,  

 produktions- og afsætningsprocesser behandles i deres miljømæssige  

 sammenhæng.
Områder og temaer Undervisningen omfatter fire områder, der tilrettelægges, så deres  

 indhold under hele forløbet belyser hinanden.
Der arbejdes konkret med mindst  

 to tværgående temaopgaver.
Områderne 1. Virsomhedernes omgivelser Området skal behandle udviklingen i miljøbegrebet og de forskellige  

 miljøopfattelser, fra individuel konflikt mellem skadelidte og skadevoldere  

 til de samlede effekter på mennesker og natur af materialers og produkters  

 livsforløb.
 Ændringen af miljøbegrebet betragtes som resultat af et helhedshensyn, der  

 opfatter det økonomiske liv som mere end et selvberoende system af  

 produktions- og forbrugsprocesser og peger mod en økologisk bæredygtig  

 samfundsøkonomi.
 Der skal arbejdes med naturgrundlaget jord, vand og luft som både donor og  

 recipient og med bevægelsen fra betingelsesløs vækst til vækst på  

 betingelser, herunder brugen af ren teknologi under transformationsprocessen,  

 dvs. produktion og transport med forbrug af energi.
2. Miljøregulering Området skal behandle nationale og internationale (EF, OECD, FN)  

 vejledninger og lovgivninger vedrørende miljø og arbejdsmiljø.
 I forbindelse med behandlingen af regelgrundlaget fokuseres på forholdet  

 mellem central og decentral styring og på forholdet mellem administrativ  

 styring (rammer og restriktioner for borgeres og virksomheders adfærd) og  

 økonomisk styring via prismekanismen.
 Som baggrund inddrages forskellige miljø- og erhvervspolitiske  

 helhedsopfattelser hos arbejdsmarkedets parter og i den offentlige sektor.  

 Krav fra pressionsgrupper og konferencer, miljøbevægelser og  

 forbrugerorganisationer inddrages.
3. Virksomhedens indre og ydre miljø Behandlingen af området tager udgangspunkt i en konkret produktions-  

 eller servicevirksomhed.
Virksomhedens materialestrøm: indkøb (indgående transport/lager),  

 produktion (lager/transformation/lager) og distribution (lager/udgående  

 transport), kortlægges.
Valg af råstoffer eller halvfabrikata og emballering  

 og miljøvenlige brugsegenskaber ved produktet beskrives.
Det totale flows positive og negative indvirkning på arbejdsmiljø og ydre  

 miljø registreres.
I den forbindelse vurderes produktionen ud fra fire  

 miljøspørgsmål, der vedrører virksomhedsøkonomi, ren teknologi, forurening og  

 genbrug:
a.
Er virksomhedens anvendelse af materiale og energi optimal? b.
Sker produktionen med et minimum af miljøskadevirkning? c.
Kan produktet anvendes uden at skade miljøet? d.
Er der mulighed for tilbagestrømning, afmontering og tilbagetagning  

 (omvendt logistik/recycling)? 4. Miljøinformation Der arbejdes med metoder til opdatering af virksomhedens  

 miljøinformationsniveau og derigennem med kvalitetsforbedring af  

 virksomhedens beslutningsgrundlag (green management).
 Der indsamles miljødata, både interne (ressourceanvendelse og -spild,  

 fravær og arbejdsskader, farlig transport og opbevaring) og eksterne  

 (miljødebat, ændrede afsætningsmuligheder miljøforskning og miljørelevant  

 statistik). Der arbejdes med intern rapportering til ledelsen og med forslag  

 til information af virksomhedens øvrige medarbejdere.
 Muligheder for rapportering til virksomhedens eksterne interessenter  

 (aktionærer, presse, offentlige myndigheder, kunder og leverandører)  

 behandles, og omfang og præsentation af informationen behandles.
Temaerne Temaopgaverne udarbejdes individuelt eller i mindre grupper.
En  

 temaopgave er tværgående og skal derfor inddrage elementer fra mindst to  

 områder.
En temaopgave løses så vidt muligt i samarbejde med en lokal  

 virksomhed.
 Opgavebesvarelsen udformes som en skriftlig rapport, en lyddiasserie, en  

 videofilm, en plancheudstilling el.lign.
B. 3. Eksamen Der opgives mindst de fire områder med tilhørende tekster.
Det skal for  

 censorer fremgå, hvilke temaopgaver der er udarbejdet.
Opgaverne til prøven baseres på materiale, der er ukendt for eleverne.  

 Materialet hentes fra tabelværker, forskningsartikler, aktuel debat,  

 politiske analyser el.lign.
Der udarbejdes mindst 3 opgaver med udgangspunkt  

 i hvert område.
En opgave kan rumme flere tekster el.lign.
Der gives 40 minutters forberedelsestid, hvor alle trykte og skrevne  

 hjælpemidler må anvendes.
Prøven omfatter analyse og problemformulering eller  

 problempræsentation.
Opgaven og notater fra forberedelsen må anvendes.
