 Justitsministeriet skal herved anmode om, at personer, der frakendes  

 førerretten ubetinget får udleveret et eksemplar af vedlagte vejledning om  

 generhvervelse af kørekort efter ubetinget frakendelse.
Endvidere skal man anmode om, at personer, der frakendes førerretten  

 betinget, får udleveret et eksemplar af vedlagte vejledning om aflæggelse af  

 orienterende køreprøve i anledning af betinget frakendelse.
Vejledning kan  

 dog udlades, hvis den betingede frakendelse skyldes promille- eller  

 spirituskørsel.
 Justitsministeriets cirkulæreskrivelse af 27. april 1973 ophæves.
P.
M.
V.
E.
B.
B.
O.
Jespersen Til politiet Vejledning om generhvervelse af kørekort efter ubetinget frakendelse En person, der er frakendt førerretten ubetinget, skal i henhold til  

 færdselslovens § 60, stk. 2, aflægge en orienterende køreprøve for at  

 generhverve føreretten.
Således får De ikke automatisk kørekortet tilbage efter frakendelsestidens  

 udløb, og De må ikke føre motordrevet køretøj, hvortil der kræves kørekort,  

 førend De efter at have bestået den orienterende køreprøve har fået udstedt  

 et nyt kørekort.
Har De imidlertid bestået en køreprøve efter det forhold,  

 der gav anledning til frakendelse, skal orienterende prøve dog ikke aflægges,  

 såfremt prøven er bestået inden for det sidste år før frakendelsestidens  

 udløb og inden for det sidste år før ansøgningen om generhvervelse af  

 kørekort.
 Hverken politiet eller justitsministeriet kan tillade, at kørekortet  

 genherhverves før frakendelsestidens udløb, og førerretten kan ikke gengives  

 ved benådning.
Generhvervelse af kørekort før frakendelsestidens udløb kan kun tillades  

 af domstolene og kun, når der foreligger ganske særlige omstændigheder.
Det  

 kan dog tidligst ske, når der er forløbet 3 år af frakendelsestiden.
Har  

 førerretten tidligere været frakendt, kan det kun ske undtagelsesvis og  

 tidligst, når der er forløbet 6 år.
En orienterende køreprøve består af en teoretisk og en praktisk prøve.  

 Teoriprøven kan aflægges op til 4 måneder og den praktiske op til 1 måned før  

 frakendelsestidens udløb.
Kørekortet vil dog ikke blive udstedt før den dag,  

 frakendelsen udløber. Øvelseskørsel kan påbegyndes 3 måneder før  

 frakendelsestidens udløb.
Ansøgningen om generhvervelse af kørekortet skal indgives til  

 motor-/kørekortkontoret i den politikreds, hvor De bor.
I forbindelse med  

 ansøgningen skal De aflevere et nyt fotografi (35 x 45 mm).
 Er De bosiddende i det storkøbenhavnske område (politikredsene 1-8), skal  

 ansøgningen indgives til Københavns politi, kørekortkontoret, Hambrosgade 13,  

 1562 København V.
Da der til sagens ekspetition går nogen tid (ca. 2 måneder), bedes De i  

 god tid rette henvendelse til motor-/kørekortkontoret.
Nedenstående blanket  

 bedes benyttet.
En orienterende køreprøve skal normalt aflægges efter reglerne om  

 køreprøve til almindelig bil (kategori B). Har De alene kørekort til  

 motorcykel eller traktor (motorredskab), aflægges prøven dog efter reglerne  

 for kørekort til disse køretøjer.
For at bestå prøven stilles samme krav som  

 ved en almindelig prøve.
De skal selv stille køretøj til rådighed ved den  

 praktiske prøve, og køretøjet skal være godkendt til øvelseskørsel (skolevogn  

 eller -cykel).
 Den første orienterende prøve er gratis, medens der for eventuelle  

 efterfølgende prøver skal betales sædvanligt gebyr.
Består De ikke senest ved 3. prøve, eller har førerretten været frakendt i  

 3 år eller mere, eller består De først prøven, når der er forløbet 3 år eller  

 mere, efter at førerretten blev inddraget, skal der bestås særskilt prøve for  

 hver af de kategorier, De ønsker at generhverve kørekort til.
Den første  

 orienterende prøve til hver kategori er gebyrfri, medens der for eventuelle  

 efterfølgende prøver skal betales sædvanligt gebyr.
Vejleding om aflæggelse af orienterende køreprøve i anledning af betinget  

 frakendelse.
 En person, der frakendes førerretten betinget, skal i henhold til  

 færdselslovens § 60, stk. 3, aflægge og bestå en orienterende køreprøve for  

 at bevare førerretten.
 Orienterende køreprøve skal dog ikke aflægges, hvis den betingede  

 frakendelse skyldes promille- eller spirituskørsel, eller hvis De efter den  

 kørsel, der gav anledning til den betingede frakendelse, har bestået en  

 køreprøve, ligegyldigt hvilken.
 Hverken politiet eller justitsministeriet kan fritage Dem for at aflægge  

 den orienterende køreprøve.
De blive indkaldt til prøven af politiet.
De vil normalt modtage  

 indkaldelse ca. 4 uger efter domsafsigelsen, medmindre dommer bliver anket,  

 og De vil normalt få en frist på mindst 1 måned, fra De modtager  

 indkaldelsen, til prøven skal være aflagt.
Indkaldelsesbrevet vil indeholde  

 nærmere oplysninger om tilmelding til prøven m.v.
Den orienterende køreprøve består af en teoretisk prøve og en praktisk  

 prøve.
Kravene ved prøverne er de samme som ved aflæggelse af en almindelig  

 køreprøve.
Prøven skal normalt aflægges efter reglerne om køreprøve til  

 almindelig bil (kategori B). Har De alene kørekort til motorcykel eller  

 traktor (motorredskab), aflægges prøven dog efter reglerne for kørekort til  

 disse køretøjer.
 De skal selv stille køretøj til rådighed ved den praktiske prøve.  

 Køretøjet skal være godkendt til øvelseskørsel (skolevogn eller-cykel).
 Består De ikke prøven første gang, eller undlader De at gå op til prøven,  

 vil Deres førerret blive inddraget.
Den første orienterende køreprøve er gratis, medens der for eventuelle  

 efterfølgende prøver skal betales sædvanligt gebyr.
Hvis De 3 gange har  

 aflagt prøve uden at bestå, skal eventuelle yderligere prøver bestås til alle  

 de kategorier, som De ønsker at generhverve kørekort til.
 Hvis Deres førerret inddrages, og der forløber 3 år eller mere, før  

 orienterende køreprøve bestås, vil det ligeledes blive krævet, at De består  

 prøve til alle de kategorier, som De ønsker at generhverve kørekort til.
 Den første orienterende køreprøve til hver kategori er gebyrfri, medens  

 der for eventuelle efterfølgende prøver skal betales sædvanligt gebyr.
