Meddelelse om sanktionen ved manglende  

 indberetning til Feriekonto Ved  

 RM 1/1989 er der fastsat retningslinier for bødepåstand og påstand om  

 tvangsbøder  

 i medfør af retsplejelovens § 977, stk. 3, i sager om manglende indbetaling  

 og  

 indberetning til Feriegiro.
 På  

 baggrund af udviklingen i lønniveauet m.v. siden udstedelsen af RM 1/1989  

 fastsættes herefter følgende retningslinier:
 1.: I 1. gangs tilfælde fastsættes bøden til 800 kr.  

 pr. kvartal, for hvilket der ikke er sket indbetaling.
 2.: I 2. gangs tilfælde fastsættes bøden til 1.100  

 kr. pr. kvartal, for hvilket der ikke er sket indbetaling.
 3.: I 3. gangs tilfælde fastsættes bøden til 1.500  

 kr. pr. kvartal, for hvilket der ikke er sket indbetaling.
 4.: Hvis Arbejdsdirektoratet skønner, at den af arbejdsgiveren  

 opnåede eller tilsigtede gevinst eller besparelse ved manglende rettidig  

 indbetaling er væsentlig større end den bøde, som fremgår af retningslinierne  

 under pkt. 1-3, og Arbejdsdirektoratet kan henvise til oplysninger, der  

 sandsynliggør dette, fastsættes bøden med udgangspunkt i denne gevinst eller  

 besparelse.
Dette  

 kan bl.a. forekomme, hvis arbejdsgiveren har opnået en besparelse ved ikke at  

 skulle betale morarente på grund af for sen indbetaling til FerieKonto.
Det  

 fremgår  

 således af § 28, stk. 2, i ferieloven (lovbekendtgørelse nr. 407 af 28. maj  

 2004), at  

 arbejdsgiveren skal betale  

 renter af for sent indbetalt feriegodtgørelse med 1,5 % for hver påbegyndt  

 måned fra forfaldsdagen.
Der opkræves imidlertid ikke morarente, hvis  

 arbejdsgiveren helt undlader at betale.
 Østre  

 Landsret har på denne baggrund i en dom, som er gengivet i Ugeskrift for  

 Retsvæsen 2005.470/2, fastsat bøden til summen af morarenter fra  

 forfaldsdagen  

 og indtil betaling skete til arbejdstagerne, idet arbejdsgiveren måtte  

 antages  

 at have opnået en besparelse svarende til dette beløb ved helt at undlade at  

 indbetale til Feriekonto.
 Kan  

 Arbejdsdirektoratet sandsynliggøre, at arbejdsgiveren som følge af manglende  

 betaling af morarenter har opnået en besparelse, som er væsentlig større end  

 den bøde, som fremgår af retningslinierne under pkt. 1-3, fastsættes  

 bødepåstanden således med udgangspunkt i besparelsen.
 5.: Er arbejdsgiveren et aktieselskab m.v., pålægges  

 bøden selskabet som bødeansvar.
 6.: Der nedlægges ikke påstand om tvangsbøder efter  

 retsplejelovens § 997, stk. 3, til gennemtvingelse af indbetalings- eller  

 indberetningspligten.
 Rigsadvokatens  

 Meddelelse nr. 1/1989 ophæves.
