Betænkning afgivet af  

 Uddannelsesudvalget den 30. april 2002 Betænkning over Forslag til lov om ændring af lov om  

 folkeskolen og lov om friskoler og private grundskoler m.v.
(Modersmålsundervisning og sprogstimulering) [af  

 undervisningsministeren (Ulla Tørnæs)] 1. Udvalgsarbejdet Lovforslaget blev fremsat den 28. februar 2002 og var til  

 1. behandling den 22. marts 2002. Lovforslaget blev efter 1. behandling  

 henvist til behandling i Uddannelsesudvalget.
Møder Udvalget har behandlet lovforslaget i 4 møder.
Høring Et udkast til lovforslaget har inden fremsættelsen  

 været sendt i høring, og undervisningsministeren sendte den 15.  

 marts 2002 de indkomne høringssvar samt et notat herom til  

 udvalget.
Udvalget afholdt den 13. marts 2002 en høring med  

 titlen »Danskindlæring for tosprogede i lyset af debatten om  

 modersmålsundervisning«.
Høringen var åben for pressen.  

 Der blev udarbejdet et referat af høringen, som er omdelt som bilag  

 til lovforslaget på L 142   bilag 10.
Skriftlige henvendelser Udvalget har i forbindelse med udvalgsarbejdet modtaget  

 skriftlige henvendelser fra:
Dansk Arbejdsgiverforening, Dansk Flygtningehjælp og Dokumentations- og rådgivningscenteret om  

 racediskrimination.
Undervisningsministeren har over for udvalget kommenteret  

 henvendelserne fra Dansk Arbejdsgiverforening og Dansk Flygtningehjælp.  

 Henvendelsen fra Dokumentations- og rådgivningscenteret om  

 racediskrimination blev modtaget den 29. april 2002, hvorfor  

 undervisningsministeren ikke har kommenteret henvendelsen inden afgivelse af  

 betænkning.
Undervisningsministeren forventes at kommentere denne  

 henvendelse inden 2. behandling af lovforslaget.
Spørgsmål Udvalget har stillet 12 spørgsmål til  

 undervisningsministeren til skriftlig besvarelse, som denne har besvaret med  

 undtagelse af spørgsmål 12. Dette spørgsmål  

 forventes undervisningsministeren at  besvare inden 2. behandling af  

 lovforslaget. 5 af udvalgets spørgsmål til  

 undervisningsministeren og dennes svar herpå er optrykt som bilag 2 til  

 betænkningen.
Undervisningsministerens svar på § 20-  

 spørgsmål nr.
S 1735, stillet af Marianne Jelved (RV), er  

 optrykt som bilag 3 til betænkningen.
2. Indstillinger og politiske bemærkninger Et flertal i udvalget (S, SF, RV, EL og KRF)  

 indstiller lovforslaget til forkastelse ved 3. behandling.
For Socialdemokratiet er det elevernes færdigheder  

 og trivsel, der er i højsædet i skolepolitikken.
I dette  

 lovforslag er det vilkårene for de tosprogede børn, der er  

 på dagsordenen.
Det er deres fremtid og deres forudsætninger for  

 at få det bedste grundlag for at mestre det danske sprog både i  

 skrift og tale og dermed deres muligheder for indlæring og integration  

 lovforslaget handler om.
Vedtages lovforslaget, fjerner undervisningsministeren  

 kommunernes forpligtelse til at tilbyde modersmålsundervisning.
Med en  

 reduktion af kommunernes bloktilskud fjernes også deres  

 økonomiske mulighed for at tilbyde undervisningen.
Socialdemokratiet kan ikke støtte denne afskaffelse  

 af modersmålsundervisningen.
Der er intet sagligt belæg for at  

 foretage en sådan forringelse af de tosprogede elevers vilkår.  

 Både blandt praktikere og teoretikere er der et overvældende  

 flertal af stærke fortalere for, at de tosprogede elever har gavn af at  

 mestre deres modersmål.
Socialdemokratiet er af den opfattelse, at  

 modersmålsundervisningen med fordel kan udvikles.
Der er brug for mere  

 kvalitet i undervisningen, herunder en professionalisering af  

 lærerkræfterne.
Der er også brug for en mere  

 målrettet og fleksibel undervisning, både med hensyn til  

 undervisningens indhold og med hensyn til modtagerkredsen.
 Imidlertid må Socialdemokratiet konstatere, at  

 regeringen på intet tidspunkt har været interesseret i at  

 forhandle eller debattere en udvikling af modersmålsundervisningen.
At ændre folkeskoleloven uden medvirken fra  

 forligspartierne bag folkeskoleloven er selvsagt et forligsbrud, og det er  

 ydermere et brud på en mangeårig tradition for et bredt politisk  

 fundament for skolepolitikken.
Socialdemokratiet har været villigt til  

 at strække sig langt for at bevare folkeskoleforliget.
Det har dog end  

 ikke været muligt at komme i dialog med undervisningsministeren eller  

 regeringen om en løsning, hvor regeringen kunne få opfyldt sit  

 politiske mål om at afskaffe kommunernes pligt til at udbyde  

 modersmålsundervisning mod at bevare de økonomiske muligheder  

 for at tilbyde undervisningen i de kommuner, der vurderer det som  

 værende nødvendigt.
 Derfor må Socialdemokratiet også konstatere,  

 at regeringen vælger ideologien og blokpolitikken frem for hensynet til  

 børnenes skolegang ved at gennemtrumfe lovforslaget uden medvirken fra  

 forligspartierne bag folkeskoleloven.
 Socialdemokratiet kan støtte den del af  

 lovforslaget, der handler om tidligere sprogstimulering.
Socialistisk Folkeparti, Det Radikale Venstre og  

 Kristeligt Folkeparti kan ikke støtte lovforslaget.
Disse partier  

 bemærker, at Uddannelsesudvalget har holdt en høring, som viste,  

 at det er helt umuligt at finde eksperter, der kan videreformidle viden om,  

 at modersmålsundervisning ikke giver børn den bedste  

 forudsætning for at få et godt dansk sprog på et  

 højt abstraktionsniveau.
Høringen viste også, at der er forskellige  

 måder at give denne modersmålsundervisning på, om end nogle  

 er bedre end andre.
Der er imidlertid ingen tvivl om, at  

 modersmålsundervisningen fremmer det enkelte barns sprogtilegnelse.
Det  

 er naturligvis ikke sådan, at modersmålsundervisning er godt  

 under alle omstændigheder.
Modersmålsundervisningen skal  

 være god og veltilrettelagt i lighed med al anden undervisning.
Der kan  

 meget vel være konkrete forhold ved tilrettelæggelsen af  

 modersmålsundervisningen og danskundervisningen til voksne nydanskere  

 m.v., der kan og bør tages op til revision.
Selvfølgelig skal  

 der udvikles bedre metoder til at fremme sprogtilegnelsen.
I en række kommuner har man endog særdeles  

 gode erfaringer med modersmålsundervisning.
Fjernes lovkravet, er det  

 dog klart, at mange kommuner, der i forvejen er trængt  

 økonomisk, vil kunne vælge dette tilbud fra.
Debatten er meget ideologisk og  

 følelsesmæssig, fordi sammenhængen mellem danskhed og  

 dansk som modersmål sammentænkes som et spørgsmål om  

 sindelag.
Diskussionen bør imidlertid tage sit udgangspunkt i, hvordan  

 børn, der i praksis ikke taler dansk i hjemmet, får de bedste  

 betingelser for at tilegne sig den sproglige kompetence, der ikke alene  

 sætter dem i stand til at kommunikere med deres familier,  

 skolekammerater og lærere, men også giver dem mulighed for  

 sprogligt at give udtryk for f.eks. følelser.
Det er en  

 afgørende forudsætning for at føle sig som et helt  

 menneske.
Der er ideologiske fortalere, som forfægter, at  

 majoritetssproget (dansk), fordi det er majoritetssproget, også er  

 modersmålet.
Ideologien må dog vige for virkeligheden.  

 Sagkundskaben peger entydigt på, at børn med anden sproglig  

 baggrund end dansk profiterer af undervisning i det sprog, der tales i  

 hjemmet.
Når der gives modersmålsundervisning til nydanske  

 børn, er der altså ikke tale om at lade den iranske, tyrkiske  

 eller somaliske herkomst få skattefinansieret kulturstøtte.
Der  

 er derimod tale om at sikre det enkelte barn de bedste muligheder for  

 sprogtilegnelse.
Der er en stigning i antallet af nydanske børn, som  

 søger til muslimske friskoler.
Med den udvikling mindskes folkeskolens  

 integrerende funktion.
Regeringens argument om, at kun 30 pct. af nydanske  

 forældre tilvælger modersmålsundervisningen, tager ikke  

 højde for, at der naturligvis ikke er et sådant behov, når  

 børnene går på muslimsk friskole.
Der er grund til at tro,  

 at en bibeholdelse af modersmålsundervisningen i tilknytning til  

 folkeskolen vil øge antallet af nydanske elever i folkeskolens regi og  

 dermed bidrage til den generelle integration.
I referatet fra udvalgets høring den 13. marts 2002  

 påpeger Lise Egholm, Rådmandsgades skole, at »de tosprogede  

 børn, som fik støtte af en modersmålslærer, klarede  

 sig bedre end tosprogede børn, der ikke fik støtte.« Kirsten Schalburg, skoleleder, Enghøjskolen i  

 Hvidovre, påpegede bl.a., »at modersmålsundervisningen dels  

 stimulerer sprogindlæringen generelt og dels giver børnene  

 selvrespekt og selvfølelse« Helle Kirud, konsulent for tosprogede børn i  

 Ishøj og med erfaringer fra Vollsmose påpegede bl.a., »at det er  

 vigtigt, at forældrene kan blive ved med at være forældre,  

 blive ved med at opdrage ( ). Hvilket sprog kan man kysse på? Give  

 kærlighed på? Og hvilket sprog kan I opdrage på?« Anne Holmen, DPU, påpeger bl.a.: »Desuden er der  

 mange ting, der påvirker det.
Det er ikke kun spørgsmålet  

 om, at børnene starter med modersmålet, og derefter lærer  

 de dansk.
Modersmålet spiller en rolle hele vejen op igennem, og det  

 gør det for øvrigt, uanset om vi har  

 modersmålsundervisning eller ej.
En undervisning, der inddrager  

 børnenes modersmål, vil give børnene et bedre  

 skoleresultat, uanset om de går til et skemalagt fag, der hedder  

 modersmålsundervisning, så der er altså allerede flere  

 modeller på spil.« Og videre citerede Anne Holmen en amerikansk forsker,  

 Charles Glenn, for at skrive: »Undervisning i sproglige mindretals elevers  

 modersmål er først og fremmest blevet fremhævet som et  

 middel til et sprogskifte, altså fra det ene sprog til det andet.
Der  

 er en bedre grund: Den [undervisningen] har potentialet til at give en almen  

 uddannelse af høj kvalitet.
Eleverne vil med større  

 sandsynlighed tage fat i et krævende materiale, løbe  

 intellektuelle risici og bruge alle kræfter på at lære,  

 hvis de føler sig sikre på det sprog, de bruger.
Det citat har  

 jeg valgt [fortsatte Anne Holmen], idet modersmålet for mig ikke  

 så meget er et spørgsmål om identitet, det er også  

 væsentligt.
Det er væsentligt, at alle børn føler  

 sig velkomne i skolen, det er vigtigt, at det er alles skole.
Det ved vi jo  

 fra alle de undersøgelser, vi har, af sociale forskelles betydning for  

 børnenes udbytte af skolegangen.« Og Anne Holmen konkluderer: »Derfor mener jeg, at en  

 inddragelse af modersmålet   gerne som modersmålsundervisning,  

 gerne, som Lise Egholm fremhæver, integreret i skolens øvrige  

 virksomhed   er vejen frem for modersmålsundervisningen.« (Og videre):  

 »I det øjeblik, hvor man har et veludviklet modersmål og  

 især har det i skoleforstand, har fået den formelle skoledannelse  

 med sig, kan læse på modersmålet, så er det noget  

 helt andet f.eks. at lære at læse på et andet sprog.
Man  

 kan overføre læsestrategier fra ét sprog til et andet,  

 man kan overføre ordforråd og læring, man kan  

 overføre skolefærdigheder fra ét sprog til et andet.« Der bør derfor ikke herske tvivl om relevansen af  

 modersmålsundervisningen.
Der er gode grunde til at udvikle metoderne,  

 og der er gode grunde til at finde en strategi, så  

 modersmålsundervisningen ikke bliver nødvendiggjort i 3. og 4.  

 generation.
Men modersmålsundervisningen er ikke den knap, der skal  

 justeres på.
Det handler derimod om andre integrationsfremmende tiltag.  

 Modersmålsundervisningens formål må derfor holdes for  

 øje: Det handler om fremme af det enkelte barns sprogtilegnelse,  

 så det enkelte barn både får et »følelsessprog« og  

 de bedste betingelser for frihed i læringen.
Den førende forsker på området, Kenji  

 Hakuta, Stanford University, bruges ofte til at argumentere for afskaffelse  

 af modersmålsundervisningen, fordi han har påvist, at et barn,  

 der møder sit andet sprog tidligt, når et højere niveau  

 på andetsproget end børn, der begynder på andetsproget  

 senere.
Dog springes der let og elegant hen over den helt centrale konklusion  

 i Hakutas arbejde, at »tosproget undervisning er mere effektiv end ren  

 engelsk alt andet lige«. (www.stanford.edu/~hakuta) Det er ikke et  

 spørgsmål om enten eller.
Det er stærkt beklageligt, at  

 regeringen nægter at forholde sig til de omfattende  

 undersøgelser og forskningsarbejder, der er tilrådighed fra  

 bl.a. de nordiske lande og fra USA.
Alle konklusionerne peger på, at de  

 bedste uddannelsesresultater nås, når  

 modersmålsundervisningen kobles sammen med læring af et andet  

 sprog.
Den viden nægter regeringen at bruge.
 Regeringen henviser udelukkende til en undersøgelse  

 af læseindlæring afleveret af Danmarks Pædagogiske Institut  

 (DPI) i 1998. Den undersøgelse omfatter imidlertid ikke en  

 undersøgelse af modersmålets betydning for tosprogede  

 børns indlæring generelt eller af deres tilegnelse af dansk som  

 andetsprog.
 Socialistisk Folkeparti, Det Radikale Venstre og  

 Kristeligt Folkeparti kan på denne baggrund ikke støtte  

 lovforslaget.
Enhedslisten kan heller ikke støtte lovforslaget.  

 Enhedslisten bemærker således, at dansk er en forudsætning  

 for integration i det danske samfund, og det er en forudsætning for  

 uddannelse og arbejde at kunne sproget.
Med dette lovforslag viser flertallet  

 bestående af Venstre, Det Konservative Folkeparti og Dansk Folkeparti  

 (VKO-flertallet), at dette flertal ikke mener, at integration er vejen  

 frem.
Internationale videnskabelige undersøgelser og et  

 stort pædagogisk udviklingsprojekt i København viser, at der er  

 en sammenhæng mellem deltagelse i modersmålsundervisning og  

 danskindlæring.
Hvis modersmålet og dansk udvikles i  

 sammenhæng, forstærker det ene sprog det andet.
Børnene  

 bliver faktisk bedre til dansk og får et højere  

 begrebsmæssigt fagligt niveau.
Det var også konklusionen på  

 den høring om modersmålsundervisning, der blev arrangeret af  

 Uddannelsesudvalget den 13. marts 2002.
Regeringen vil desværre den modsatte vej og vil  

 afskaffe modersmålsundervisningen.
På trods af, at næsten  

 alle eksperter og alle undersøgelser viser, at jo bedre man er til sit  

 modersmål, jo nemmere har man ved at lære dansk.
 Enhedslisten mener også, at modersmålet er  

 vigtigt for barnets identitet og sociale liv og ikke mindst for  

 kommunikationen mellem forældre og børn.
 Undervisningsministeren har på intet tidspunkt  

 kunnet komme med et videnskabeligt belæg for, at det skulle fremme  

 indlæringen af dansk, at kommunernes obligatoriske  

 modersmålsundervisning afskaffes.
Ikke desto mindre ønsker VKO-flertallet at afskaffe  

 modersmålsundervisningen   for nogle.
I lovforslaget er det nemlig kun  

 modersmålsundervisning for børn fra lande uden for EU og  

 EØS, der skal afskaffes.
Ifølge EU-aftaler skal der nemlig  

 tilbydes modersmålsundervisning til børn fra EU og  

 EØS-lande.
Regeringen anerkender altså, at det er vigtigt med  

 modersmålsundervisning for børn fra EU og fra EØS-lande,  

 men ikke for børn fra andre lande.
Det fortæller lidt om VKO-flertallets  

 integrationspolitik.
VKO-flertallet gør fordomme til politik og  

 svigter dermed de tosprogede i Danmark.
Afskaffelse af  

 modersmålsundervisning øger risikoen for, at børn fra  

 etniske mindretal får dårligere danskkundskaber, end de har i  

 dag, til skade for de etniske mindretal og for samfundet som helhed.
Undervisningsministeren prøver at sige, at  

 lovforslaget sandelig ikke afskaffer modersmålsundervisningen, men kun  

 gør det frivilligt for kommunerne at tilbyde den.
Sandheden er, at  

 når man fjerner bloktilskuddet til modersmålsundervisningen,  

 så afskaffes den reelt i langt de fleste kommuner, fordi kommunernes  

 budgetter er meget hårdt presset, blandt andet som følge af, at  

 der både er flere ældre i kommunerne og flere børn i  

 skolerne, og ikke mindst fordi regeringen lader sit skattestop erstatte det  

 kommunale selvstyre og dermed meget effektivt forhindrer kommunerne i f.eks.  

 at finde penge til modersmålsundervisning.
 VKO-flertallet graver grøfter og skaber skel mellem  

 »dem« og »os« i stedet for at bygge bro mellem kulturer, sprog og  

 mennesker.
 Et mindretal i udvalget (V, DF og KF) indstiller  

 lovforslaget til vedtagelse uændret.
Dansk Folkeparti har længe haft et ønske om  

 at afskaffe forpligtelsen til modersmålsundervisning i folkeskolen,  

 fordi Dansk Folkeparti afgjort ikke mener, at det er en statslig forpligtelse  

 at  finansiere modersmålsundervisning, og ikke fordi Dansk Folkeparti  

 ikke bryder sig om modersmålsundervisning.
Dansk Folkeparti har bragt  

 sagen op i Folketinget flere gange.
Dansk Folkeparti mener, at det er en rigtig god idé  

 at lægge op til, at kommunerne selv afgør, om de vil tilbyde  

 undervisning i modersmål eller ej.
På den måde bliver det  

 en kommunalpolitisk afgørelse og op til den enkelte kommune at  

 vurdere, hvordan integrationsindsatsen skal tilrettelægges, og hvad  

 behovet for modersmålsundervisning er i den enkelte kommune.
Det  

 må jo være kommunen selv, der er bedst til at vurdere, hvad behov  

 og efterspørgsel er i en integrationsproces.
Dansk Folkeparti mener, at det er en god idé at  

 tilbyde sprogstimulering allerede fra 3-års-alderen.
På den  

 måde bliver der sat ordentlig gang i integrationsindsatsen, og  

 børnene lærer at tale dansk fra en tidlig alder, hvilket  

 må være den altafgørende forudsætning for at kunne  

 klare sig i det danske samfund.
 Desuden giver folkeskolelovens § 3, stk. 3,  

 kommunalbestyrelsen mulighed for at beslutte at lade andre elevgrupper  

 være omfattet af tilbuddet, og det kan f.eks. være elever fra  

 private skoler.
Det skal ikke være nogen hemmelighed, at Dansk  

 Folkeparti i årevis har kæmpet for at få fjernet  

 modersmålsundervisningen.
Dansk Folkeparti hilser derfor lovforslaget  

 velkomment og kan naturligvis støtte det fuldt ud.
 Tjóðveldisflokkurin, Inuit Ataqatigiit og  

 Siumut var på tidspunktet for betænkningens afgivelse ikke  

 repræsenteret med medlemmer i udvalget og havde dermed ikke adgang til  

 at komme med indstillinger eller politiske udtalelser i  

 betænkningen.
En oversigt over Folketingets sammensætning er  

 optrykt i betænkningen.
Der gøres opmærksom på, at  

 et flertal eller mindretal i udvalget ikke altid vil afspejle et  

 flertal/mindretal ved afstemningen i Folketingssalen.
Else Winther Andersen (V) fmd.  

  Gitte Lillelund Bech (V)  Peter Christensen (V)  

  Tina Nedergaard (V)  Louise Frevert (DF)  

 Hans Kristian Skibby (DF)  Helle Sjelle (KF)  

  Else Theill Sørensen (KF)  

  Bodil Kornbek (KRF)  Carsten Hansen (S)  

  Frank Jensen (S)  Jeppe Kofod (S)  

 Lene Jensen (S)  Thomas Adelskov (S)  

  Aage Frandsen (SF)  Marianne Jelved (RV) nfmd.  

  Pernille Rosenkrantz-Theil (EL) Tjóðveldisflokkurin, Inuit Ataqatigiit og  

 Siumut havde ikke medlemmer i udvalget.
Folketingets sammensætning Venstre, Danmarks Liberale Parti (V) 57 * Enhedslisten (EL) 4 Socialdemokratiet (S) 52 Kristeligt Folkeparti (KRF) 4 Dansk Folkeparti (DF) 22 Tjóðveldisflokkurin (TF) 1 Det Konservative Folkeparti (KF) 16 Inuit Ataqatigiit (IA) 1 Socialistisk Folkeparti (SF) 12 Siumut (SIU) 1 Det Radikale Venstre (RV) 9 * Heraf 1 medlem valgt på  

 Færøerne Bilag 1 Oversigt over bilag vedrørende L 142 Bilagsnr.
Titel 1 Materiale modtaget i forbindelse med udvalgets høring 13/3-02 2 Høringssvar, fra undervisningsministeren 3 Henvendelse af 12/3-02 fra Dansk Arbejdsgiverforening 4 Spm. 1 om kommentar til henvendelse af 12/3-03 fra Dansk  

 Arbejdsgiverforening, til undervisningsministeren 5 Henvendelse af 20/3-02 fra Dansk Flygtningehjælp 6 Spm. 2 om kommentar til henvendelse af 20/3-02 fra Dansk  

 Flygtningehjælp, til undervisningsministeren 7 Udkast til tidsplan for udvalgets behandling af lovforslaget 8 Svar på spm. 1 om kommentar til henvendelse af 12/3-03 fra Dansk  

 Arbejdsgiverforening, fra undervisningsministeren 9 Tidsplan for udvalgets behandling af lovforslaget 10 Referat fra udvalgets høring om danskindlæring for tosprogede  

 afholdt den 13/3-02 11 Spm. 3 om forskningsresultater vedrørende  

 modersmålsundervisning, til undervisningsministeren Spm. 4, om forskningsresultaterne vedrørende  

 modersmålsundervisning foretaget af DPU er valide, til  

 undervisningsministeren Spm. 5 om, hvad der ifølge DPU s undersøgelser skal til for,  

 at tosprogede elever i folkeskolen klarer sig bedre i dansk, til  

 undervisningsministeren Spm. 6 om sprogstimulering i dansk i 3-års-alderen, til  

 undervisningsministeren Spm. 7 om de tosprogede elever, der ikke følger  

 modersmålsundervisning, til undervisningsministeren 12 1. udkast til betænkning 13 Svar på spm. 2 om kommentar til henvendelse af 20/3-02 fra Dansk  

 Flygtningehjælp, fra undervisningsministeren 14 Svar på spm. 3 om forskningsresultater vedrørende  

 modersmålsundervisning, fra undervisningsministeren Svar på spm. 4, om forskningsresultaterne vedrørende  

 modersmålsundervisning foretaget af DPU er valide, fra  

 undervisningsministeren Svar på spm. 5 om, hvad der ifølge DPU s undersøgelser  

 skal til for, at tosprogede elever i folkeskolen klarer sig bedre i dansk,  

 fra undervisningsministeren Svar på spm. 6 om sprogstimulering i dansk i 3-års-alderen,  

 fra undervisningsministeren Svar på spm. 7 om de tosprogede elever, der ikke følger  

 modersmålsundervisning, fra undervisningsministeren 15 Kopi UUI: Henvendelse af 17/4-02 fra Dansk Ungdoms Fællesråd 16 Spm. 8 om kommentar til henvendelse af 17/4-02 fra Dansk Ungdoms  

 Fællesråd, til undervisningsministeren 17 Kopi af undervisningsministerens svar på § 20-spørgsmål  

 nr.
S 1736, stillet af Marianne Jelved (RV) 18 Kopi af undervisningsministerens svar på § 20-spørgsmål  

 nr.
S 1735, stillet af Marianne Jelved (RV) 19 2. udkast til betænkning 20 Svar på spm. 8 om kommentar til henvendelse af 17/4-02 fra Dansk  

 Ungdoms Fællesråd, fra undervisningsministeren 21 Spm. 9 om antallet af tosprogede, der deltager i  

 modersmålsundervisning, til undervisningsministeren 22 Spm. 10 om præcisering af, hvad der ifølge DPU s  

 undersøgelser og forskning skal til for, at tosprogede børn i  

 folkeskolen klarer sig bedre i dansk, til undervisningsministeren Spm. 11 om DPI s undersøgelse af læseundervisning i  

 forbindelse med danskindlæring for tosprogede elever, til  

 undervisningsministeren 23 3. udkast til betænkning 24 Henvendelse af 25/4-02 fra Dokumentations- og rådgivningscenteret om  

 racediskrimination 25 Spm. 12 om kommentar til henvendelse af  25/4-02 fra Dokumentations- og  

 rådgivningscenteret om racediskrimination, til undervisningsministeren 26 Svar på spm. 9 om antallet af tosprogede, der deltager i  

 modersmålsundervisning, fra undervisningsministeren 27 Svar på spm. 10 om præcisering af, hvad der ifølge DPU  

 s undersøgelser og forskning skal til for, at tosprogede børn i  

 folkeskolen klarer sig bedre i dansk, fra undervisningsministeren Svar på spm. 11 om DPI s undersøgelse af  

 læseundervisning i forbindelse med danskindlæring for tosprogede  

 elever, fra undervisningsministeren Bilag 2 5 af udvalgets spørgsmål og  

 undervisningsministerens svar herpå Spørgsmålene og svarene er optrykt efter ønske fra  

 udvalget:
 Spørgsmål 3 :
Kan ministeren bekræfte, at de forskningsresultater,  

 der foreligger vedrørende modersmålsundervisning   udført  

 af Jørgen Christian Nielsen fra DPU for Undervisningsministeriet for  

 få år siden   viser, at det ikke kan dokumenteres, at bedre  

 resultater i skolen i dansk, især mundtligt dansk,  afhænger af  

 bedre resultater på modersmålet? Svar:
 Af en pressemeddelelse fra den 13. august 1998, hvor  

 Danmarks Pædagogiske Institut i forbindelse med afslutningen af omtalte  

 forskningsprojektet sammenfatter resultaterne, fremgår det  

 vedrørende modersmålsundervisningens betydning, at »Effekten  

 på danskkundskaberne er svær at påvise generelt«, og at  

 »Den nuværende modersmålsundervisning er ikke tilstrækkelig  

 god til at være et »redskab« for erhvervelse af danskkundskaber«.
 Det fremgår af samme pressemeddelelse, at:
 Spørgsmål 4:
Mener ministeren, at de analyser og den forskning  

 vedrørende modersmålsundervisning, der er foretaget af DPU, er  

 valide? Svar:
 Jeg forstår spørgsmålet således,  

 at der sigtes til det forskningsprojekt, der blev gennemført af  

 Jørgen Christian Nielsen, som på daværende tidspunkt var  

 ansat på Danmarks Pædagogiske Institut, jf. mit svar på  

 spørgsmål 3.
Danmarks Pædagogiske Instituts undersøgelser  

 har bl.a. haft til opgave at indsamle data om modersmålsundervisningens  

 betydning for erhvervelsen af danskkundskaber.
Desuden har det været  

 centralt at undersøge, om det er en nødvendig  

 forudsætning for gode danskkundskaber, at elever forinden har erhvervet  

 sig gode kundskaber i deres modersmål.
 Forskerne har i den sammenhæng undersøgt  

 tosprogede elevers sprog og læsning på deres første- og  

 andetsprog og modersmålsundervisnings betydning i den forbindelse.
 En teknisk diskussion om forskningsmetoder og validitet  

 vil jeg overlade til forskningsmiljøerne.
For min del kan jeg blot konstatere, at den foreliggende  

 undersøgelse er gennemført på opfordring af  

 Undervisningsministeriet af et anerkendt forskningsinstitut.
Samtidig er den  

 blandt de få undersøgelser, der belyser effekten af  

 modersmålsundervisningen på tosprogedes danskkundskaber, og  

 resultaterne er derfor et vigtigt bidrag til debatten om, hvordan vi  

 forbedrer de tosprogedes danskindlæring.
 Spørgsmål 6.
Kan ministeren bekræfte, at sprogstimulering i dansk  

 fra 3-års-alderen for tosprogede børn i Ishøj har  

 ført til, at færre tosprogede børn skal starte i  

 modtagelsesklasse, men i stedet kan starte i en almindelig  

 børnehaveklasse eller 1. klasse? Svar:
 Ved folketingshøringen om danskindlæring for  

 tosprogede set i lyset af debatten om modersmålsundervisning den 13.  

 marts 2002 oplyste konsulent i Ishøj Kommune Helle Kirud, at antallet  

 af modtagelsesklasser i Ishøj Kommune nu reduceres i forlængelse  

 af den forstærkede indsats på  

 småbørnsområdet.
 Spørgsmål 9 :
Af ministerens svar på spørgsmål fra  

 Marianne Jelved af 12. april 2002 (nr.
S 1735), jf.
L 142   bilag 18,  

 fremgår det, »at kun ca. 1/3 af de tosprogede deltager i  

 modersmålsundervisningen«.
Vil ministeren oplyse, om denne del af de  

 tosprogede, som ministeren omtaler, er 1/3 af de tosprogede, der efter  

 bekendtgørelsen kan deltage i modersmålsundervisningen, eller  

 ministeren omtaler 1/3 af alle tosprogede elever? Svar:
Den del af de tosprogede elever, jeg omtaler i mit svar  

 på spørgsmål nr.
S 1735, er 1/3 af alle tosprogede elever  

 i folkeskolen.
I skoleåret 1999/00 var der i alt 47.583 tosprogede  

 elever i folkeskolen, og i alt 15.713   svarende til 33 pct.   modtog  

 modersmålsundervisning.
 Ministeriet ligger ikke inde med oplysninger om, hvor stor  

 en andel af de tosprogede elever der efter bekendtgørelsen er  

 berettigede til modersmålsundervisning.
 Spørgsmål 11:
I forlængelse af ministerens besvarelse af  

 spørgsmål 4, jf.
L 142   bilag 14, bedes ministeren  

 bekræfte, at DPI ikke har undersøgt, »om det er en  

 nødvendig forudsætning for gode danskkundskaber, at elever  

 forinden har erhvervet sig gode kundskaber i deres modersmål«, men at  

 DPI alene har undersøgt læseundervisningen, jf. bl.a. referatet  

 fra høringen 13.03.02. Herunder bedes ministeren bekræfte, at  

 undersøgelsen vedr. modersmålsundervisningens betydning alene  

 har konstateret, hvorvidt tosprogede børn har deltaget i  

 modersmålsundervisning eller ej, hvorfor undersøgelsen ikke  

 viste, at »Forskere har i denne sammenhæng undersøgt tosprogede  

 elevers sprog og   modersmålsundervisnings betydning i den  

 forbindelse«.
 Svar:
I pressemeddelelse fra den 13. august 1998, hvor Danmarks  

 Pædagogiske Institut i forbindelse med offentliggørelsen af  

 omtalte forskningsprojekt sammenfatter resultaterne, fremgår det, at  

 »Danmarks Pædagogiske Instituts undersøgelser har bl.a. haft til  

 opgave at indsamle data om modersmålsundervisningens betydning for  

 erhvervelsen af danskkundskaber.
Desuden har det været centralt at  

 undersøge, om det er en (ufravigelig) nødvendig  

 forudsætning for gode danskkundskaber, at eleverne forinden har  

 erhvervet sig gode kundskaber i deres modersmål«.
 Forskningsprojektet er dokumenteret i tre  

 forskningsrapporter.
 Den første undersøgelse og forskningsrapport  

 med titlen »Læseundervisning i klasser med tosprogede elever   et  

 udviklingsprojekt« udkom i 1996. Heri fokuseres på den  

 læseundervisning, der finder sted, og hvordan den kan gøres  

 bedre.
Den anden rapport med titlen »Tosprogede elevers  

 danskkundskaber på ældste klassetrin« fra 1997 belyser, hvordan  

 tosprogede elever klarer sig i forhold til børn med dansk som  

 modersmål, og om der kan påvises bedre danskkundskaber hos  

 tosprogede elever, der har deltaget i modersmålsundervisning.  

 Vedrørende elevernes deltagelse i modersmålsundervisning er der  

 også spurgt til, hvor lang tid eleverne har deltaget i en sådan  

 undervisning.
Ligeledes undersøges elevernes færdigheder i  

 skriftlig fremstilling.
 Den tredje forskningsrapport med titlen »Tosprogede  

 elevers sprog og læsning på deres første- og andetsprog  

 en undersøgelse af tyrkisksprogede elever« fra 1998 sætter fokus  

 på bl.a. forholdet mellem elevernes modersmålskompetence og deres  

 danskkundskaber med særligt henblik på sprog og  

 læsning.
 Jeg kan således ikke bekræfte, at  

 undersøgelsen alene har set på, om tosprogede børn har  

 deltaget i modersmålsundervisning eller ej, og at det alene er  

 læseundervisningen, der er undersøgt.
I referatet fra folketingshøringen den 13. marts  

 2002 om danskindlæringen for tosprogede i lyset af debatten om  

 modersmålsundervisning fremgår det, at Jørgen Christian  

 Nielsen i forbindelse med høringen først og fremmest valgte at  

 koncentrere sig om forskningsprojektets anbefalinger med henblik på  

 forstærket danskundervisning.
I den sammenhæng præsenterede  

 han sine forskningsresultater vedrørende læseundervisning i  

 klasser med tosprogede elever.
Bilag 3 Undervisningsministerens svar på §  

 20-spørgsmål nr.
S 1735 stillet af Marianne Jelved (RV) Spørgsmålet og svaret er optrykt efter ønske fra  

 udvalget:
 Spørgsmål:
Vil ministeren gøre rede for, hvilke  

 forskningsresultater der underbygger regeringens beslutning om at afskaffe de  

 obligatoriske tilbud om modersmålsundervisningen? Svar:
Regeringen ønsker med forslaget om  

 begrænsning af den kommunale forpligtigelse til at tilbyde  

 modersmålsundervisning at flytte fokus fra  

 modersmålsundervisningen til en intensiveret sprogstimuleringsindsats i  

 førskolealderen.
Lovforslaget er et led i regeringens  

 målsætning om, at alle børn får det maksimale  

 faglige og sociale udbytte af undervisningen i folkeskolen, hvilket  

 forudsætter gode danskkundskaber ved skolestarten.
Som bekendt har der nu gennem mange år været  

 tilbudt modersmålsundervisning herhjemme.
Det har imidlertid ikke  

 entydigt kunnet påvises, at modersmålsundervisningen har  

 afgørende effekt på danskindlæringen.
 Konklusionen på et af de få nationale  

 forskningsprojekter vedrørende modersmålsundervisningens effekt,  

 som blev foretaget af læseforsker Jørgen Christian Nielsen, DPI,  

 i årene 1995-98, var således, at effekten på  

 danskkundskaberne er svær at påvise generelt.
 På internationalt plan har en af verdens  

 førende forskere i tosprogede børn, Kenji Hakuta fra Stanford  

 University, USA, påvist, at jo tidligere i sit liv et barn møder  

 sit andet sprog, jo højere niveau når barnet i andetsproget.
 Endvidere kan jeg konstatere, som oplyst for Folketingets  

 Uddannelsesudvalg af den tidligere undervisningsminister, at  

 Undervisningsministeriet ikke er bekendt med undersøgelser, der  

 påviser, at modersmålsundervisningen er mere fremmende for  

 danskindlæringen end en tilsvarende tidlig indsats i dansk.
 Endelig dokumenterer OECD s PISA-rapport fra december 2001  

 at unge, der ikke taler dansk derhjemme, har markant ringere  

 læsefærdigheder end de, der taler dansk i hjemmet.
 På baggrund af ovenstående og i lyset af det  

 faktum, at kun ca. 1/3 af de tosprogede deltager i  

 modersmålsundervisningen, er det min opfattelse, at tiden nu er inde  

 til at gå nye veje og stille kommunalbestyrelserne mere frit i deres  

 arbejde med at fremme integrationen, styrke danskindlæringen for alle  

 tosprogede med behov herfor og forbedre tosprogede elevers  

 skolepræstationer.
