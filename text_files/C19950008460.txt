(Til stiftsøvrighederne) Ifølge § 25, stk. 1, i Kirkeministeriets bekendtgørelse nr. 527 af 19.  

 juni 1992 om folkekirkens kirkebygninger og kirkegårde kan ligflytning kun  

 finde sted med stiftsøvrighedens tilladelse efter indhentet erklæring fra  

 sundhedsmyndighederne.
Inden bekendtgørelsen trådte i kraft den 1. juli 1992  

 blev sager om ligflytning afgjort af Kirkeministeriet.
Til brug for  

 stiftsøvrighedens behandling af sager om ligflytning gives der i denne  

 vejledning nogle retningslinier, der er i overensstemmelse med den praksis,  

 som ministeriet har fulgt siden udstedelsen af cirkulære nr. 109 af 30. april  

 1949 angående flytning af lig og urner samt anlæg af private  

 begravelsespladser.
Af hensyn til gravfredens bevarelse bør der kun gives tilladelse til  

 ligflytning i ganske særlige tilfælde, f.eks. hvor retten til gravstedet ikke  

 kan fornyes, eller hvor det skyldes en fejltagelse, at den afdøde er blevet  

 begravet i det pågældende gravsted.
Derimod bør forhold, som vedrører de  

 efterlevende, f.eks. ændret bopæl eller yderligere dødsfald i familien ikke  

 tages i betragtning ved sagernes afgørelse.
 Den forelæggelse, der ifølge bekendtgørelsen skal finde sted for  

 sundhedsmyndighederne, bør først foretages, når stiftsøvrigheden finder, at  

 der er grund til at imødekomme et ønske om ligflytning.
 Forinden der undtagelsesvis måtte blive givet tilladelse til flytning af  

 et jordfæstet lig, bør stiftsøvrigheden i de tilfælde, hvor brugsretten til  

 gravstedet tilkommer flere i forening, sikre sig, at samtlige  

 brugsberettigede er enige om den ønskede ligflytning.
 Kirkeministeriet cirkulære nr. 109 af 30. apirl 1949 angående flytning af  

 lig og urner samt anlæg af private begravelsespladser ophæves.
Kirkeministeriet, den 1995 P.M.V.
 E.B.
Finn Langager Larsen / J.
J.
Jørgensen fm.
