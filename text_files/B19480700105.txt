 REGULATIVETS OMRÅDE.
§ 1 Nærværende regulativ omfatter Hærup sø.
 BESTEMMELSER OM FISKERIET.
§ 2 Enhver lodsejer har med de af den pågældende lovgivning og af nærværende  

 regulativ følgende indskrænkninger ret til at drive fiskeri på hele  

 regulativets område.
For at få ret til ålestangning skal lodsejerne dog løse  

 stangekort.
Endvidere har alle andre, som er bosiddende i den del af Klejtrup sogn,  

 der kaldes Hærup, og den del af Ørris og Hersom, der ved regulativets  

 vedtagelse hører under Klejtrup postdistrikt, ret til at drive fiskeri på  

 regulativets område, når de har løst fiske- og stangekort.
Disse kort giver  

 ret til fiskeri med følgende redskaber: Ruser, ned, kroge, kolpetøj, blink,  

 dyp, flue, almindeligt medetøj og savlyster.
 Endelig kan lystfiskere mod at løse et dagkort få ret til at fiske med  

 kolpetøj, blink, dyp, flue og almindeligt medetøj.
§ 3 Vinterhalvåret regnes fra 1. oktober til 31. marts og sommerhalvåret fra  

 1. april til 30. september.
Stangekort, der ikke er løst inden 1. oktober,  

 betales med 1 kr. ekstra.
En person, der har løst stangekort, må tage een  

 ledsager med; for hvert stangekort må kun benyttes eet jern.
 Der må højst udlægges 200 kroge pr. båd.
§ 4 Ingen fiskeberettiget kan bortleje eller på anden måde overdrage sin  

 fiskeriret.
§ 5 Al slags voddragning og fiskeri med andet redskab, der bevæges gennem  

 vandet langs bunden, er forbudt hele året.
Lodsejerne har dog ret til fælles  

 udfiskning med vod, når beslutning derom tages på en lovlig afholdt  

 generalforsamling, jfr. dog lov om ferskvandsfiskeri af 31. marts 1931, § 18,  

 1. stk.
§ 6 Fiskeri og stangning i rørbevoksning er forbudt.
§ 7 Når der efter bestyrelsens skøn sker overtrædelse af regulativets  

 bestemmelser, kan bestyrelsen inddrage den eller de pågældendes fiske- og  

 stangekort.
§ 8 Efter bestyrelsens nærmere bestemmelse udsættes der så vidt muligt årligt  

 et antal dertil tjenlige fisk i søen.
 FORENINGENS INDRE FORHOLD.
§ 9 Den ved nærværende regulativs vedtagelse opståede fiskeriforening benævnes  

 fiskeriforeningen for Hærup sø.
 Som medlem af foreningen står enhver, der er fiskeriberettiget i det i § 1  

 nævnte vandområde; ingen anden kan være medlem.
§ 10 Foreningen ledes af en bestyrelse bestående af 3 medlemmer af foreningen.  

 De vælges på den ordinære generalforsamling med simpel majoritet for eet år  

 ad gangen.
Genvalg kan finde sted.
Når bestyrelsen er valgt, skal der ske indberetning til fiskeriministeriet  

 om, hvem der er valgt til medlemmer af bestyrelsen, ligesom der skal gives  

 indberetning til ministeriet om senere stedfindende ændringer i bestyrelsens  

 sammensætning.
Dersom regulativets bestemmelser om valg af bestyrelse ikke  

 overholdes, kan fiskeriministeriet, hvis der ikke inden 6 måneder efter derom  

 fremsat henstilling fra ministeriet vælges en bestyrelse, ophæve regulativet,  

 hvilket da ved ministeriets foranstaltning bringes til almindelig kundskab  

 for alle vedkommende.
Bestyrelsen vælger af sin midte en formand og en kasserer.
Formanden skal  

 straks efter sit valg meddele dette samt sin adresse til fiskeriministeriet.
 Bestyrelsen skal bidrage til, at nærværende regulativ efterkommes, og den  

 varetager iøvrigt alle foreningens interesser.
§ 11 Alle indtægter ved salg af fiske- og stangekort såvel som eventuelle bøder  

 (jfr. § 31, stk. 3 i lov om ferskvandsfiskeri af 31. marts 1931) tilfalder  

 foreningens kasse.
 Alle omkostninger, der flyder af dette regulativ, afholdes af foreningens  

 kasse.
Foreningens regnskab, der føres for kalenderåret, skal varetages af  

 bestyrelsen.
Bestyrelsens medlemmer er solidarisk ansvarlige for foreningens  

 midler.
Regnskabet fremlægges til godkendelse på den ordinære  

 generalforsamling.
§ 12 Ordinær generalforsamling afholdes hvert år i marts måned og sammenkaldes  

 af formanden skriftligt med 8 dages varsel.
Ekstraordinær generalforsamling  

 bekendtgøres på samme måde som den ordinære og sammenkaldes af formanden  

 efter anledning.
Der tilstilles fiskeriministeriet meddelelse om indkaldelse  

 til generalforsamling tillige med dagsorden for mødet.
En repræsentant for  

 fiskeriministeriet har ret til personlig eller ved stedfortræder at overvære  

 generalforsamlingen og deltage i forhandlingen, men har ingen stemmeret.
§ 13 enhver lovlig indvarslet generalforsamling er beslutningsdygtig (skriftlig  

 fuldmagt er gyldig) og tager sine beslutninger med simpel majoritet, jfr. dog  

 § 20 i lov om ferskvandsfiskeri af 31. marts 1931.
--------- Foranstående i henhold til § 20 i lov nr. 94 af 31. marts 1931 om  

 ferskvandsfiskeri udarbejdede og vedtagne regulativ stadfæstes herved  

 således, at det træder i kraft den 1. januar 1949, fra hvilket tidspunkt det  

 under 12. november 1934 stadfæstede regulativ bortfalder.
 Fiskeriministeriet, den 25. november  

 1948.
CHR.
CHRISTIANSEN.
/G.L.
Mourier.
