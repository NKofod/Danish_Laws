Betænkning afgivet af Miljø- og  

 Planlægningsudvalget den 26. april 2000 Betænkning over Forslag til lov om ændring af lov om  

 betalingsregler for spildevandsanlæg m.v.
(Opdeling af vandafledningsbidraget i en fast og en  

 variabel del m.v.) Udvalget har behandlet lovforslaget i nogle møder  

 og har herunder stillet spørgsmål til miljø- og  

 energiministeren, som denne har besvaret skriftligt.
Nogle af udvalgets  

 spørgsmål og ministerens svar herpå er optrykt som bilag  

 til betænkningen.
 Endvidere har udvalget modtaget en skriftlig henvendelse  

 fra Nyrup Plast.
 Der er af miljø- og energiministeren stillet  

 ændringsforslag, hvorom henvises til de ledsagende  

 bemærkninger.
Udvalget ønsker i forbindelse med lovforslaget at  

 henlede opmærksomheden på problematikken vedrørende  

 betaling for vand og vandafledningsbidrag i forbindelse med brud på  

 vandledning på egen grund.
Som det fremgår af miljø- og  

 energiministerens brev af 3. februar 2000, jf.
L 182 - bilag 14, har  

 ministeren i starten af dette år oplyst, at Miljøstyrelsen i  

 samarbejde med Skatteministeriet og vandværksforeningerne  

 drøfter, hvorledes dette problem   både vedrørende  

 spildevandsafledning og vedrørende drikkevandsområdet   kan  

 løses på frivilligt grundlag.
Udvalget tilkendegiver på  

 den baggrund, at man lægger stor vægt på, at der findes en  

 løsning snarest.
 Herefter indstiller et flertal (udvalget med  

 undtagelse af Dansk Folkepartis og Enhedslistens medlemmer) lovforslaget til  

vedtagelse med de stillede ændringsforslag.
 Et mindretal (Dansk Folkepartis medlem af udvalget)  

 indstiller lovforslaget til forkastelse ved 3. behandling, men vil  

 stemme for de stillede ændringsforslag.
Mindretallet konstaterer, at når man i lovforslaget  

 nævner ordet kostægte, gælder det også på  

 nuværende tidspunkt med den gældende afregningsform.
Et fast  

 afledningsbeløb på 500 kr. om året vil helt klart ramme de  

 mennesker og familier, der i det daglige er opmærksomme på, hvor  

 meget vand der bruges.
 Et andet mindretal (Enhedslistens medlem af  

 udvalget) indstiller lovforslaget til forkastelse ved 3. behandling,  

 men vil stemme for de stillede ændringsforslag.
 Enhedslisten kan ikke støtte, at en del af  

 vandafledningsbidraget ændres til en fast betaling, idet dette  

 minimerer forbrugernes fordel ved at spare på vandet.
Ændringsforslag Af	miljø- og energiministeren, tiltrådt af  

udvalget:
Til § 1 1) I den under nr. 14 foreslåede § 7 a, stk. 4,  

udgår ordene »eller  

 samletank«.
 2) I den under nr. 14 foreslåede § 7 a, stk.  

 5, udgår ordene »eller  

 samletanke«.
Bemærkninger Til nr. 1 og 2 Det foreslås, at ordet »samletank«  

 respektive »samletanke«  udgår af § 7 a, stk. 4 og 5.
Formålet med bestemmelserne i § 7 a, stk. 4 og 5, er  

 at præcisere retsstillingen med hensyn til kommunalbestyrelsens pligter  

 vedrørende tømning af bundfældningstanke.
Ved en fejl er  

 samletanke medtaget ved affattelsen af denne præcisering.  

 Formålet med ændringsforslagene er alene at rette op på  

 denne fejl.
Bestemmelsen i § 7 a blev indført i 1997 ved lov  

 nr. 325 af 14. maj 1997 om ændring af lov om miljøbeskyttelse og  

 lov om betalingsregler for spildevandsanlæg for at skabe  

 økonomisk ligestilling mellem ejendomme i det åbne land og  

 kloakerede ejendomme.
Dette skal ske ved, at kommunen i forbindelse med  

 påbud om forbedret spildevandsrensning skal tilbyde grundejere i det  

 åbne land at blive kontraktligt tilknyttet kloakforsyningen.
Det vil  

 sige, at kommunen betaler og etablerer det nødvendige  

 spildevandsanlæg på ejendommen, mod at grundejeren betaler som  

 for en ejendom, der er tilsluttet den offentlige kloak.
Samletanke er én blandt flere mulige  

 løsninger til at forbedre spildevandsudledningerne i det åbne  

 land.
Hvis ordet »samletank«  respektive »samletanke«  

 ikke udgår af bestemmelserne, vil samletanke ikke kunne finansieres via  

 reglerne om kontraktligt medlemskab af kloakforsyning i lovens § 7 a, det vil  

 sige, at grundejere i det åbne land, der får påbud om en  

 samletank, ikke vil kunne få den økonomiske ligestilling med  

 kloakerede ejendomme, der var forudsat ved bestemmelsens indførelse.
Martin Glerup (S)  

  Carsten Koch (S)  Inger Bierbaum (S)  

  Lis Greibe (S)  Niels Bloch Jespersen (S)  

  Jørn Jespersen (SF) fmd.  

 Ebbe Kalnæs (CD)  Vibeke Peschardt (RV)  

  Søren Kolstrup (EL)  

  Hans Christian Schmidt (V)  Bodil Thrane (V)  

  Jørgen Winther (V)  Jens Vibjerg (V)  

 Henriette Kjær (KF) nfmd.  

  Gitte Seeberg (KF)  Svend Aage Fauerholdt (DF)  

  Ole M.
Nielsen (KRF) Frihed 2000 havde ikke medlemmer i udvalget.
Bilag Nogle af udvalgets spørgsmål til miljø-  

 og energiministeren og dennes svar herpå optrykt efter ønske fra  

 Venstres medlemmer af udvalget Spørgsmål 3:
 Ministeren bedes   i forhold til blandt andet forslaget  

 til ny § 2 om tilslutningsbidraget og forslaget til § 2 b om fritagelse eller  

 nedsættelse af betalingen ved afledning af afværgevand,  

 filterskyllevand/kølevand og genanvendt regnvand   redegøre for  

 de miljømæssige konsekvenser samt hensynet til brugerne.
 Svar:
 Jeg har forelagt spørgsmålet for  

 Miljøstyrelsen, der har oplyst følgende:
» Selvom indførelse af et fast bidrag isoleret set  

 kan betyde en reduktion i incitamentet til vandbesparelse, vurderes det  

 imidlertid, at der fortsat vil være et stort set uændret  

 incitament til vandbesparelse, da også andre vandbidrag   herunder  

 betaling for forbrug af vandværksvand   har en adfærdsregulerende  

 effekt, og da der i loven er fastsat et loft for størrelsen af det  

 faste bidrag.
 En forudsætning for forslaget om indførelse  

 af et fast bidrag er, at kommunerne skal vurdere, om der i kommunen er et  

 særligt behov for vandbesparelser, før kommunen indfører  

 et fast bidrag, således at indførelse af et fast bidrag ikke  

 modvirker ønskede vandbesparelser i kommunen.
 Med hensyn til de foreslåede ændringer af  

 reglerne om tilslutningsbidrag vurderes disse at være  

 miljømæssigt neutrale.
For så vidt angår afledning af  

 afværgevand, filterskyllevand og kølevand, er der ofte tale om  

 store vandmængder.
Kloakforsyningerne har dog i mange tilfælde  

 ikke store omkostninger ved at behandle eller transportere disse typer vand,  

 idet der ofte er tale om stort set uforurenet vand, der kan ledes uden om  

 renseanlæggene.
Hvis vandet ledes til renseanlægget, vil der  

 naturligvis være tale om en merbelastning på renseanlæg og  

 kloakker   og der vil også blive udledt større stofmængder  

 fra renseanlæggene.
Den større stofudledning medfører  

 også, at kommunen bliver pålagt en større  

 spildevandsafgift til staten.
I forhold til den gældende lovgivning er det  

 ligegyldigt, om vandet ledes til renseanlægget og behandles dér,  

 eller om vandet transporteres via en separat regnvandsledning uden om  

 renseanlægget direkte til vandmiljøet.
Vandafledningsbidraget er  

 det samme i begge situationer.
 Økonomisk kan det derfor i dag være billigere  

 at etablere avanceret vandbehandling eller etablere særskilte ledninger  

 til et nærliggende vandløb i stedet for at tillede vandet til  

 det offentlige spildevandssystem, da de typisk store vandmængder  

 medfører et tilsvarende stort vandafledningsbidrag.
 Efter lovforslaget er det fortsat udgangspunktet, at der  

 skal betales fuldt vandafledningsbidrag for afledning af disse særlige  

 typer af vand.
 For at undgå et unødvendigt ressourceforbrug  

 og for at finde den miljømæssigt mest optimale løsning  

 til afledning af vandet, gives kommunerne med forslaget til § 2 b, stk. 1 og  

 2, en mulighed for men ikke pligt til   at fritage eller nedsætte  

 vandafledningsbidraget i disse situationer.
 Det er dog et krav, at tilledningen af de særlige  

 typer vand ikke giver de samme omkostninger for kloakforsyningen som  

 tilledning af »almindeligt  

 spildevand «.
 Kommunerne skal også fortsat håndhæve  

»forureneren betaler«-princippet, og det betyder, at der som  

 minimum skal betales de omkostninger, der er forbundet med afledningen.
 Det vurderes, at forslagene vil have positive konsekvenser  

 for miljøet.
 Kommunerne gives endvidere en mulighed for at fritage for  

 eller nedsætte betalingen ved afledning af regnvand, der genanvendes i  

 husholdningerne til toiletskyl og tøjvask.
 Genanvendelse af regnvand vil medføre en mindre  

 hydraulisk belastning på kloakker og renseanlæg, hvilket alt  

 andet lige vil medføre en forbedret spildevandsrensning og færre  

 overløb fra kloaksystemet.
 Da genanvendt regnvand endvidere i begrænset omfang  

 kan erstatte forbruget af vandværksvand, vurderes forslaget at have en  

 positiv   om end begrænset   miljøeffekt.
 Lovforslagets primære formål som ovenfor  

 nævnt er at gøre betalingen mere kostægte via en opdeling  

 af vandafledningsbidraget i en fast og en variabel del.
En opdeling af vandafledningsbidraget vil give en  

 omfordeling mellem grupper af forbrugere.
Ved en omfordeling vil nogle  

 forbrugere få en stigning i betalingen til kloakforsyningen.
I Vandafledningsbidragsudvalgets arbejde og i det  

 efterfølgende arbejde med at udforme lovforslaget på baggrund af  

 udvalgets indstillinger til ministeren har der været lagt stor  

 vægt på, at den valgte stikmodel til en opdeling af  

 vandafledningsbidraget er administrativt enkel, og at de tilsluttede  

 forbrugere, der vil opleve en stigning i vandafledningsbidraget, ikke vil  

 blive belastet urimeligt hårdt ved lovændringen. « Spørgsmål 4:
 Ministeren bedes oplyse, hvilke problemstillinger de nye  

 regler sammenholdt med det samlede lovkompleks på området  

 indeholder for erhvervslivet/landbruget i landdistrikterne.
 Svar:
 Jeg har forelagt spørgsmålet for  

 Miljøstyrelsen, der har oplyst følgende:
» Hertil kan Miljøstyrelsen oplyse, at lovforslaget  

 ikke rummer regulering, der alene retter sig mod landdistrikterne.
 I forhold til den gældende lov indeholder  

 lovforslaget to elementer, der også kan have betydning for  

 erhvervslivet og landbruget i landdistrikterne.
For det første foreslås det, at kommunerne  

 får mulighed for at opdele vandafledningsbidraget i en fast og en  

 variabel del.
Ved indførelse af et fast bidrag vil der ske en  

 omfordeling i betaling af vandafledningsbidraget, der for grundejere med et  

 lille vandforbrug vil betyde en lille stigning i vandafledningsbidraget,  

 hvorimod grundejere med større vandforbrug generelt vil opleve en  

 besparelse i vandafledningsbidraget.
For det andet foreslås det i overensstemmelse med  

 lovens intentioner, at der ved overførelse af ukloakeret areal til  

 ejendomme, der er kloakeret, skal betales et supplerende tilslutningsbidrag  

 for det areal, der overføres.
Dette forslag vil have marginal  

 betydning i landdistrikterne, da grunde i landdistrikterne typisk ikke er  

 kloakerede.« Spørgsmål 5:
Finder ministeren, at loven lever op til regeringens  

 intentioner om bæredygtighed, herunder at sikre landdistrikterne  

 forbedrede vilkår? Svar:
 Hovedformålet med lovforslaget er at gøre  

 betalingen for afledning til kloak mere kostægte, og det vil i  

 særdeleshed give erhvervslivet   herunder også erhvervslivet og  

 landbruget i landdistrikterne   forbedrede økonomiske vilkår.
 For at opnå en økonomisk ligestilling  

 på spildevandsområdet mellem grundejere i landdistrikterne og  

 grundejere i kloakerede byområder blev der i forbindelse med indsatsen  

 for en forbedret spildevandsrensning i det åbne land indført en  

 finansieringsordning for grundejere af helårsboliger i det åbne  

 land, der modtager et påbud om forbedret spildevandsrensning, jf. lov  

 nr. 325 af 14. maj 1997 om ændring af miljøbeskyttelsesloven og  

 lov om betalingsregler for spildevandsanlæg m.v.
 Finansieringsordningen indebærer, at kommunen  

 etablerer, driver og vedligeholder en valgt renseløsning som f.eks. et  

 minirenseanlæg, mod at grundejeren   på lige fod med grundejere i  

 kloakerede byområder   betaler tilslutningsbidrag og  

 vandafledningsbidrag.
Finansieringsordningen er valgfri.
Grundejeren kan  

 således også vælge at etablere og finansiere en  

 ændring af spildevandsafledningen selv, hvis dette er økonomisk  

 mere rentabelt.
 Jeg mener således, at både loven og  

 lovforslaget giver landdistrikterne om ikke forbedrede vilkår, så  

 i hvert fald de samme vilkår som grundejere, der er traditionelt  

 tilsluttet de offentlige spildevandsanlæg.
 Spørgsmål 6:
 Ministeren bedes redegøre for, hvorvidt de  

 miljøpolitiske målsætninger i lovforslaget varetager  

 rimelige hensyn til borgerne og erhvervslivet ved at sikre, at der ikke  

 skabes unødige administrative forretningsgange og økonomiske  

 omkostninger.
 Svar:
 Der er ikke med lovforslaget introduceret nye  

 administrative forretningsgange, der berører borgere og erhvervslivet  

 direkte, bortset fra at det i lovforslagets § 2 b foreslås, at kommunen  

 i undtagelsestilfælde kan foretage aflæsning af vandmåleren  

 på en tilsluttet ejendom, hvis ikke forbrugeren ønsker at  

 medvirke til aflæsning.
 Jeg henviser herom til mit svar på  

 spørgsmål 2 (L 182 - bilag 5).
I lovforslaget foreslås, at kommunen kan vælge  

 at indføre et fast bidrag.
Det foreslås endvidere, at kommunen  

 kan vælge at fritage for eller nedsætte vandafledningsbidraget  

 ved afledning af visse typer vand.
 Hvis en kommune vælger at gøre brug af disse  

 regler, vil der naturligt indledningsvis være en marginal  

 meradministration for kommunen og deraf følgende marginalt  

 forhøjede administrationsomkostninger for de tilsluttede forbrugere.  

 Disse marginale meromkostninger er prisen for at gøre betalingen til  

 kloakforsyningen mere kostægte.
 Jeg mener således, at det i lovforslaget er sikret,  

 at der ikke skabes unødige forretningsgange og deraf følgende  

 unødige omkostninger for borgerne og erhvervslivet.
