 Den 1. januar 1976 træder lov nr. 346 af 26. juni 1975 om begravelse og  

 ligbrænding i kraft.
 Ved lovens § 9 er der tillagt skifteretten beføjelse til at afgøre  

 tvistigheder vedrørende begravelseshandlingen m.v. og valg af gravsted.
 I medfør af lovens § 6, stk. 2, har kirkeministeriet ved cirkulære af 1.  

 december 1975 bestemt, at begravelsesmyndigheden uden for de sønderjydske  

 landsdele snarest muligt efter modtagelsen af en dødsanmeldelse skal  

 videresende denne blandt andet til skifteretten på dødsstedet.  

 Begravelsesmyndighedens anmeldelse træder i stedet for de pårørendes  

 anmeldelse i henhold til skiftelovens § 1. Udstedelse af  

 »jordeseddel« vil herefter kunne undlades efter 1. januar 1976, når  

 anmeldelse om dødsfaldet er indkommet til skifteretten fra  

 begravelsesmyndigheden. »Jordeseddel« kan dog fortsat udstedes,  

 såfremt der fremsættes begrundet anmodning herom, jfr. herved f.eks.  

 cirkulærets afsnit VII om overførsel af lig til udlandet.
Man vedlægger eksempler af cirkulæret, hvori loven er optaget som bilag,  

 og af den bekendtgørelse, der er udfærdiget i tilknytning til loven, samt af  

 det blanketsæt, der er udformet af kirkeministeriet til brug ved  

 begravelsesmyndighedens videresendelse af dødsanmeldelser til andre  

 myndigheder. (*1) P.M.V.
 E.B.
