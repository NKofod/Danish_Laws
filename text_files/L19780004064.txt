 I tilslutning til udenrigsministeriets bekendtgørelser nr. 17 af 30. marts  

 1948 og nr. 78 af 28. august 1969, Lovtidende C, om den i Chicago den 7.  

 december 1944 undertegnede konvention om international civil luftfart  

 (ICAO-konventionen) meddeles det, at den danske konsul i Montreal den 30.  

 september 1977 på Danmarks vegne undertegnede en protokol af samme dato, som  

 autoriserer en russisksproget version af ICAO-konventionen, der hidtil har  

 foreligget på engelsk, fransk og spansk.
 Protokollen trådte i kraft den 30. oktober 1977.
 Udenrigsministeriet, den 19. juni 1978.
