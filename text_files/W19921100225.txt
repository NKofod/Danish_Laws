En tysk statsborger var for røveri i Danmark blevet dømt i hjemlandet  

 og afsonede straffen der.
Sagen sluttet i medfør af straffelovens § 10 a  

 efter ne bis in idem, og tiltalefrafald kom således ikke på tale. (* 2) En 35-årig tysk statsborger var i hjemlandet blevet idømt fængsel i 5 år  

 for røveri mod et supermarked i Danmark og havde påbegyndt afsoningen.  

 Statsadvokaten forelagde sagen med henblik på tiltalefrafald efter  

 retsplejelovens § 723, stk. 2. Ifølge straffelovens § 10 a, stk. 1, nr. 2,  

 kan der ikke ske strafforfølgning her i landet, når den pågældende er dømt i  

 hjemlandet og afsoner straffen.
Bestemmelsens stk. 2 undtager herfra bl.a.  

 handlinger, der er begået i Danmark.
Ifølge bestemmelsens motiver gælder  

 denne undtagelse imidlertid ikke, hvis forfølgningen i domslandet, som i den  

 foreliggende sag, er iværksat efter dansk anmodning.
Sagen blev herefter  

 sluttet i medfør af § 10 a.
 (* 1) Offentliggøres i Anklagemyndighedens Årsberetning 1992.
