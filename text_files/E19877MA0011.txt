 En akvarieklub rejste spørgsmål om, hvorvidt klubbens afholdelse af en  

 akvarieudstilling og -konkurrence omfattes af momspligten.
 Udstillingen har en varighed på under 14 dage, og klubben arrangerer højst  

 et sådant arrangement én gang årligt.
 Overskuddet anvendes fuldt ud til drift af foreningens ungdomsarbejde.
 Nævnet traf afgørelse om, at selve udstillingsvirksomheden er undtaget fra  

 momspligten efter lovens § 2, stk 3, pkt d, 1. pkt, idet udstillingen har et  

 kulturelt/zoologisk præg.
 Ministeriet for skatter og afgifter traf i tilslutning hertil afgørelse  

 om, at klubben kunne anses som almennyttig efter bekendtgørelse nr 306 af 26.  

 maj 1978 om fritagelse for afgiftspligt for velgørende arrangementer.
 Dette indebar, at de aktiviteter i forbindelse med arrangementet - der  

 ikke var omfattet af den af nævnet citerede undtagelsesbestemmelse kunne  

 fritages for momspligten, såfremt bekendtgørelsens bestemmelser i øvrigt var  

 opfyldt.
