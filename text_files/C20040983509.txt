Cirkulære om  

 organisationsaftale for synsmedarbejdere og synsledere i Statens  

 Bilinspektion Indholdsfortegnelse Cirkulære Bemærkninger til organisationsaftalen Bemærkninger til aftalen om nyt lønsystem Ikrafttræden Bilag 1 Organisationsaftale § 1. Organisationsaftalens dækningsområde, personkreds mv.
§ 2. Løn § 3. Lønanciennitet § 4. Pension § 5. Arbejdstid § 6. Overarbejde § 7. Funktion som synsleder § 8. Ikrafttræden og opsigelse Bilag 1 a Protokollat (Bestemmelse om arbejdsmiljø) Bilag 1 b Protokollat (Bilassistenter i Færdselsstyrelsen) Bilag 1 c Protokollat (Løn- og ansættelsesvilkår for  

 køreprøvesagkyndige) Bilag 2 Aftale om nyt  

 lønsystem § 1. Lønsystemet § 2. Basisløn § 3. Kvalifikations- og funktionstillæg § 4. Lønregulering § 5. Pension § 6. Forhandlinger og indgåelse af aftaler mv.
§ 7. Overgangsordning for ansatte før det nye lønsystem § 8. Ikrafttræden og opsigelse Bilag 2 a Protokollat (Forsøg med nye lønsystemer for synsledere) Cirkulære om organisationsaftale for synsmedarbejdere  

 og synsledere i Statens Bilinspektion 1.Indledning Finansministeriet og Statstjenestemændenes  

 Centralorganisation II (CO II) har den 16. december 2003 indgået vedlagte  

 organisationsaftale for synsmedarbejdere og synsledere i Statens  

 Bilinspektion  

 (bilag 1).
 Organisationsaftalen udgør sammen med CO II-  

 fællesoverenskomsten af 24. april 2003 det samlede overenskomstgrundlag.
2. Nyt lønsystem fra 1. oktober 2003 Der er mellem Finansministeriet og CO II indgået aftale om  

 et nyt lønsystem, der træder i kraft fra 1. oktober 2003 (bilag 2).
 Indtil 1. oktober 2003 løber den hidtidige  

 organisationsaftale og aftalen om basisløn for synsledere ved deltagelse i  

 forsøg med nye lønsystemer videre.
3. Bemærkninger til organisationsaftalens  

 enkelte bestemmelser Til § 1. Organisationsaftalens dækningsområde,  

 personkreds mv.
 Ved ansættelse af synsledere, der ikke har en uddannelse  

 som bilsagkyndig, skal der forinden finde en drøftelse sted mellem  

 Landsforeningen af Bilsagkyndige og Statens Bilinspektion.
 Tilsvarende gælder med virkning fra 1. oktober 2003 (hvor  

 bilag 1 c ophæves) ved ansættelse af køreprøvesagkyndige, der ikke har en  

 uddannelse som bilassistent eller bilsagkyndig, men har gennemgået en anden  

 relevant uddannelse.
Til § 2. Løn Den stedtillægsmæssige indplacering bestemmes af  

 beliggenheden af hovedhallen i det enkelte synsområde.
Til § 6. Overarbejde Der er mellem organisationsaftalens parter enighed om, at  

 overarbejde opgøres og afrundes efter de retningslinjer, som fremgår af § 19  

 i  

 de for tjenestemænd gældende regler.
Til § 7. Funktion som synsleder Funktionsvederlaget beregnes under lønforsøg i forhold til  

 basisløn og det funktionstillæg, der er knyttet til synslederstillingen.
4. Bemærkninger til  

 aftalen om nyt lønsystem a.
Indledning Finansministeriet og CO II har indgået vedlagte aftale af  

 16. december 2003 om nyt lønsystem for synsmedarbejdere og synsledere i  

 Statens  

 Bilinspektion.
 Aftalen indeholder et permanent, nyt lønsystem, der  

 omfatter alle nuværende og kommende ansatte.
b.
Bemærkninger til aftalens enkelte bestemmelser Til § 3. Kvalifikations- og funktionstillæg  

 samt resultatløn Hensyn til f.eks. geografisk betingede lønforhold kan  

 indgå i lokalt aftalte kvalifikationstillæg mv.
 Kvalifikationstillæg ydes som hovedregel i form af varige  

 tillæg, men kan også, hvis forholdene taler herfor, aftales som midlertidige  

 tillæg.
 Engangsvederlag vil typisk være relevante, hvis der er  

 tale om en efterfølgende honorering af en særlig indsats.
 Forhåndsaftaler indebærer, at der ikke skal indgås konkret  

 tillægsaftale mellem ansættelsesmyndigheden og tillidsrepræsentanten, hver  

 gang  

 én eller flere ansatte udfører opgaver/erhverver kvalifikationer, der er  

 omfattet af forhåndsaftalen.
 Hvis der lokalt indgås aftale om, at et tillæg ydes til  

 ansatte, der har gennemgået et givent kursus eller en given efteruddannelse,  

 bør alle i den pågældende personalegruppe, for hvem kurset/efteruddannelsen  

 er  

 relevant, have adgang til at gennemgå kurset/efteruddannelsen.
 Opmærksomheden henledes i øvrigt på, at det af  

 bemærkningerne til tillidsrepræsentantaftalen fremgår, at  

 tillidsrepræsentanter  

 ikke lønmæssigt og udviklingsmæssigt skal stilles ringere end andre ansatte  

 omfattet af nye lønsystemer og derfor skal have samme mulighed for at få  

 tillæg  

 ud over basislønnen, som hvis de havde fuld mulighed for at fungere i deres  

 sædvanlige  

 job.
 Endelig kan der på baggrund af tillidsrepræsentanternes  

 ændrede rolle inden for aftalesystemet, der efter den skete decentralisering  

 i  

 langt højere grad baserer sig på lokale løsninger, efter konkret vurdering  

 indgås  

 aftale om ydelse af tillæg til en tillidsrepræsentant.
Til § 6. Forhandlinger og indgåelse af aftaler Et væsentligt element i det nye og decentralt orienterede  

 lønsystem er, at den lokale lønfastsættelse integreres i den lokale  

 personalepolitik.
Det er derfor en forudsætning, at der er den fornødne  

 aftalekompetence til stede på det lokale niveau.
På denne baggrund delegerer  

 aftalens parter kompetencen efter følgende retningslinier:
 a)  

 	  

    

 Finansministeriet bemyndiger de enkelte  

 ministerier mv. til at føre forhandlinger om og indgå lokale aftaler.  

 Finansministeriet forudsætter endvidere, at ministerierne mv. videredelegerer  

 denne kompetence i videst muligt omfang med henblik på, at samtlige aftaler,  

 der alene vedrører løndannelsen ved den pågældende institution mv., kan  

 indgås  

 af den lokale ledelse.
b)  

 	  

    

 CO II videredelegerer tilsvarende sin  

 kompetence i videst muligt omfang med henblik på, at samtlige aftaler, der  

 alene vedrører løndannelsen ved den pågældende institution mv., kan indgås af  

 den lokale tillidsrepræsentant.
I de tilfælde, hvor der for en  

 personalegruppe  

 ikke er valgt en tillidsrepræsentant, indgås de lokale aftaler med  

 vedkommende  

 organisations lokale afdeling eller direkte med organisationen.
Det er  

 parternes overordnede hensigt, at forhandlingerne skal finde sted og  

 aftalerne  

 indgås på parallelle niveauer.
Parterne er således enige om, at aftaler bør  

 indgås mellem den lokale ledelse og den stedlige tillidsrepræsentant.
 Den lokale  

 ledelse og tillidsrepræsentanterne kan i forbindelse med de lokale  

 forhandlinger  

 lade sig bistå af repræsentanter fra ministeriet mv., henholdsvis CO II.
Til § 6, stk. 3 For at sikre en god lokal proces er det væsentligt, at  

 forslag om lønforbedringer samt eventuelle afvisninger af sådanne forslag  

 begrundes konkret.
Ligeledes er det et element i en god lokal proces, at de  

 lokale parter er i besiddelse af relevant lønstatistisk materiale.
Dette kan  

 f.eks. være oplysninger om lønniveau, lønudvikling samt om den lokale  

 tillægsanvendelse/-fordeling, kombineret med oplysninger om køn og  

 anciennitet.
 Endvidere bør lønstatistik, som en part ønsker at lade  

 indgå i de lokale forhandlinger, udleveres i kopi til forhandlingsmodparten.
 Spørgsmålet om det lønstatistiske grundlag for de lokale  

 forhandlinger kan evt. indgå som et element i lønpolitikken.
Til § 6, stk. 7 Ved opsigelse af aftale om  

  

 kvalifikationstillæg  

  

 ,  

 bevarer den enkelte ansatte  


  

 tillægget  

 som en personlig ordning, medmindre andet aftales.
 Ved opsigelse af en aftale om  

  

 funktionstillæg  

  

 ,  

 gives der skriftlig meddelelse til den enkelte ansatte om aftalens opsigelse  

 samt om, at tillægget bortfalder med et varsel svarende til den enkeltes  

 individuelle  

 opsigelsesvarsel, medmindre andet aftales.
Funktionstillæg bortfalder i øvrigt, når funktionen  

 ophører, og det af aftalen fremgår, at tillægget er knyttet til varetagelsen  

 af  

 den pågældende funktion.
Hvis den funktion, som ligger til grund for  

 tillægget,  

 må anses for at være en afgørende del af selve stillingsindholdet, f.eks.  

 hvor  

 funktionstillægget kan sidestilles med udnævnelse i en ny stilling, kan  

 funktionen og dermed funktionstillægget kun bringes til ophør efter de  

 almindelige regler, der gælder for opsigelse af ansættelsesforholdet.
 Midlertidige tillæg  

  

 bortfalder i overensstemmelse  

 med de bestemmelser, der er fastsat om tidsbegrænsningen.
Til § 7. Overgangsordning for ansatte før 1/10  

 2003 I den hidtidige samlede faste løn indgår skalalønnen samt  

 eventuelle varige tillæg, som ikke videreføres i det nye lønsystem (ekskl.  

 rådigheds- og merarbejdstillæg mv.), herunder tillæg ydet af lokallønspuljer.
Til § 8, stk. 2 Den lokale løndannelse i de nye lønsystemer er ikke  

 underlagt lokalløns- og cheflønspuljeordningerne eller anden form for  

 puljebegrænsning.
Rammerne for den lokale økonomiske dispositionsfrihed er  

 således alene fastlagt ved de bevillings- og budgetmæssige forhold, herunder  

 en  

 eventuel lønsumsbegrænsning.
5. Ikrafttræden Dette cirkulære har virkning fra 1. april 2002. Samtidig  

 ophæves Finansministeriets cirkulære af 1. november 2001 om  

 organisationsaftale  

 for synsmedarbejdere og synsledere i Statens Bilinspektion (Perst. nr.  

 016-01).
Finansministeriet, Personalestyrelsen, den  

 16. december 2003 P.M.V.E.B.Torben Møller Bilag 1 Organisationsaftale for synsmedarbejdere og  

 synsledere i Statens Bilinspektion Nedennævnte bestemmelser supplerer og/eller fraviger  

 fællesoverenskomsten med Statstjenestemændenes Centralorganisation II (CO  

 II).
 § 1.  


  

 Organisationsaftalens dækningsområde,  

 personkreds mv.
 Organisationsaftalen finder anvendelse ved ansættelse i  

 Statens Bilinspektion.
Stk. 2.  

  

 Organisationsaftalen omfatter bilassistenter, bilassistenter I,  

 bilsagkyndige,  

 køreprøvesagkyndige og synsledere.
Deres arbejdsområder er følgende:
Bilassistenter Bilassistenter foretager, ud over syn af person- og  

 varebiler med tilladt totalvægt indtil 3.500 kg., alle former for syn af  

 traktorer, motorcykler, små påhængsvogne og campingvogne samt periodiske syn  

 af  

 store køretøjer.
Bilassistenter I Bilassistenter I foretager herudover registreringssyn af  

 store køretøjer samt alle former for syn af øvrige registrerings- og  

 godkendelsespligtige køretøjer.
Bilsagkyndige Bilsagkyndige foretager herudover eftersyn af køretøjer i  

 henhold til færdselslovens § 77 og køretøjsundersøgelser i forbindelse med  

 færdselsuheld.
Køreprøvesagkyndige Ud over de arbejdsopgaver, der er henført til  

 bilassistenter og bilassistenter I, afholder køreprøvesagkyndige køreprøver.
Synsledere Synsledere varetager ledelsen af synsarbejdet i et  

 synsområde.
Synsledere forudsættes normalt, at have en uddannelse som  

 bilsagkyndig.
 Stk. 3.  

  

 Det er en  

 forudsætning for ansættelse under denne organisationsaftale, at de pågældende  

 har uddannelse som automekaniker eller anden relevant uddannelse.
 Stk. 4.  

  

 Bilassistenter  

 mv. følger de i funktionærloven fastsatte regler.
§ 2.  


  

 Løn (til 1/10 2003) Aflønningen er som nedenfor angivet.
Alle skalatrinene er  

 2-årige.
Bilassistenter Skalatrin 31-34 Bilassistent I Skalatrin 32-36 Bilsagkyndige Skalatrin 32-37 Køreprøvesagkyndige Skalatrin 32-37 Synsledere Der ydes et ikke pensionsgivende udligningstillæg, der  

 bringer den individuelle løn som bilsagkyndig op på ét af følgende to  

 niveauer:
  

 	  

    

 niveau 1 og 2:  

 skalatrin 41   

 	  

    

 niveau 3: skalatrin 42 Tillægget aftrappes i takt med, at lønnen stiger som følge  

 af opnået anciennitet.
 Stk. 2.  

  

 Til ansatte, der  

 har gennemgået uddannelserne og bestået prøverne både som bilsagkyndig og  

 køreprøvesagkyndig,  

 og som anvendes til arbejdsopgaver, der kræver disse uddannelser, ydes et  

 pensionsgivende tillæg på 3.300 kr. i grundbeløb (oktober 1997).
§ 3.  


  

 Lønanciennitet (til 1/10 2003) Fællesoverenskomstens regler om lønanciennitet finder  

 anvendelse, jf. dog stk. 2.
 Stk. 2.  

  

 Ved overgang fra  

 ét lønforløb til ét andet, jf. § 2, sker indplacering på det nærmeste højere  

 skalatrin i det nye lønforløb.
 § 4.  


  

 Pension.
Der indbetales et samlet pensionsbidraget på 18 pct. af de  

 pensionsgivende løndele.
Egetbidraget udgør 1/3 det samlede pensionsbidrag.  

 Lønspecifikationen skal indeholde oplysning herom.
 Stk. 2.  

  

 Det samlede  

 pensionsbidrag indbetales af arbejdsgiveren til den i PFA Pension etablerede  

 pensionsordning for tjenestemandslignende ansatte under CO II.
 Stk. 3.  

  

 Rammerne for  

 pensionsordningens indhold fremgår i øvrigt af CO II-fællesoverenskomstens §  

 5  

 og pensionsaftalen i tilknytning hertil.
§ 5.  


  

 Arbejdstid Arbejdstiden fastsættes for en periode (normperioden) på  

 grundlag af et timetal svarende til gennemsnitlig 37 timer pr. uge.
 Stk. 2.  

  

 Normperioden  

 udgør en måned, med mindre andet aftales lokalt.
Med virkning fra 1. oktober 2003 tilføjes som ny § 5,  

 stk. 3, at pauser af mindre end ½ times varighed, hvorunder den ansatte skal  

 stå til rådighed for arbejdsgiveren og ikke kan forlade arbejdsstedet,  

 medregnes i arbejdstiden.
Andre pauser medregnes ikke.
§ 6. Overarbejde Hvis arbejdets omfang har oversteget den i § 5 fastsatte  

 norm, godtgøres den overskydende tid med afspadsering med tillæg af 50 pct.
 Stk. 2.  

  

 Meddelelse om  

 afspadsering skal gives den ansatte med et varsel på mindst 72 timer, med  

 mindre andet aftales lokalt.
 Stk. 3.  

  

 Hvis det ikke er  

 muligt at afvikle tilgodehavende afspadsering inden for en periode på 6  

 måneder, ydes der i stedet overarbejdsbetaling, der beregnes på grundlag af  

 timelønnen (1/1924 af årslønnen) med tillæg af 50 pct.
 Stk. 4.  

  

 Tilkald, som  

 ikke sker i tilslutning til normal arbejdstid eller under en rådighedsvagt,  

 indgår  

 i arbejdstidsopgørelsen med mindst 4 timer.
 Stk. 5.  

  

 Synsledere er  

 ikke omfattet af stk. 1.- 4. om overarbejde, men er i stedet omfattet af de  

 for  

 statens tjenestemænd gældende regler om godtgørelse for merarbejde.
§ 7.  


  

 Funktion som synsleder Ved midlertidig  

 tjeneste i en stilling som synsleder ydes funktionsvederlag efter de for  

 tjenestemænd gældende regler  

  

                                                                          .
§ 8.  


  

 Ikrafttræden og opsigelse Denne organisationsaftale har virkning fra 1. april 2002  

 og kan af hver af parterne opsiges skriftligt med 3 måneders varsel til en  

 31. marts, dog tidligst 31. marts 2005.
København, den 16. december 2003 Statstjenestemændenes Centralorganisation II Tommy Agerskov Thomsen Finansministeriet P.M.V.
 E.B.
Torben Møller Bilag 1 a PROTOKOLLAT Bestemmelse om arbejdsmiljø I tilslutning til organisationsaftale af 1. november 2001  

 mellem Finansministeriet og Dansk Metal samt Statstjenestemændenes  

 Centralorganisation II for synsmedarbejdere og synsledere i Statens  

 Bilinspektion  

 er der indgået følgende aftale om fravigelse af arbejdsmiljølovens generelle  

 bestemmelser om daglig hvileperiode:
 I medfør af Arbejdsministeriets bekendtgørelse af 20.  

 december 1996 om hvileperiode og fridøgn, kapitel 5, § 18 aftales for  

 bilassistenter, bilassistenter I, bilsagkyndige, køreprøvesagkyndige og  

 synsledere, at den daglige hvileperiode kan udskydes eller nedsættes til 8  

 timer, når de pågældende har deltaget i eftersyn af køretøjer i henhold til  

 færdselslovens § 77 uden for normal arbejdstid.
 Såfremt der måtte blive behov for yderligere fravigelse af  

 hviletids- og fridøgnsbestemmelserne i arbejdsmiljøloven og ovennævnte  

 bekendtgørelse, forelægges sådanne spørgsmål til forhandling mellem denne  

 aftales parter.
København, den 1. november 2001 Statstjenestemændenes Centralorganisation II Tommy Agerskov Thomsen Finansministeriet P.M.V.
 E.B.
Torben Møller Bilag 1 b Aftale mellem Finansministeriet og  

 Statstjenestemændenes Centralorganisation II om løn- og arbejdsvilkår for 2  

 bilassistenter ansat i Færdselsstyrelsen 1.  

  

 2 bilassistenter ansat i Færdselsstyrelsen  

 omfattes med virkning fra den 1.april 1995 af regler, som anført i den til  

 enhver tid gældende organisationsaftale mellem Finansministeriet og Dansk  

 Metalarbejderforbund samt Statstjenestemændenes Centralorganisation II  

 vedrørende bilprøveassistenter, bilassistenter, bilsagkyndige og synsledere i  

 Statens Bilinspektion.
 2.  

  

 Nærværende aftale træder i kraft den 1. april  

 1995 og er gældende til den af en af parterne skriftligt opsiges med 3  

 måneders  

 varsel til en 1. april, dog tidligst til 1. april 1997.
København, den 31. august 1995 Statstjenestemændenes Centralorganisation II Bjørn Wikkelsøe  

 Jensen Finansministeriet P.M.V.
 E.B.
Carsten Holm Bilag 1 c AFTALE (til 1/10 2003) mellem Finansministeriet og  

 Statstjenestemændenes Centralorganisation II om løn- og ansættelsesvilkår for  

 køreprøvesagkyndige 1. Køreprøvesagkyndige, der ikke har gennemgået en  

 uddannelse som bilassistent eller bilsagkyndig, men har gennemgået en anden  

 relevant uddannelse, som giver den nødvendige faglige kompetence til at  

 afholde  

 køreprøver for Statens Bilinspektion, ansættes efter organisationsaftalen for  

 bilprøveassistenter, bilassistenter, bilsagkyndige og synsledere i Statens  

 Bilinspektion og aflønnes efter skalatrin 32.
 2.  

  

 Forinden ansættelse finder sted, drøftes  

 spørgsmålet om pågældendes uddannelse og faglige kvalifikationer mellem  

 Landsforeningen af Bilsagkyndige og Statens Bilinspektion.
 3.  

  

 Aftalen kan opsiges til bortfald med et varsel  

 på 3 måneder.
København, den 5. maj 1999 Statstjenestemændenes Centralorganisation II Tommy Agerskov  

 Thomsen Finansministeriet P.M.V.
 E.B.
T.
T.
Lind Bilag 2 Aftale om nyt lønsystem for synsmedarbejdere og  

 synsledere i Statens Bilinspektion § 1. Lønsystemet Lønsystemet består af en basisløn, jf. § 2, der kan  

 suppleres med en tillægsdel, jf. § 3.
Stk. 2.  

  

 Der kan  

 endvidere lokalt aftales supplerende resultatbaserede lønordninger i henhold  

 til fællesoverenskomstens bestemmelse herom.
Der kan således udbetales  

 resultatløn  

 i form af tillæg for den enkelte måleperiode i det omfang de på forhånd  

 definerede mål er opnået.
§ 2.  


  

 Basisløn Basislønnen udgør (niveau 1. oktober 1997):
Bilassistenter Provinsen (stedtillægsområde II, III og IV) 235.000 kr.  

 årlig Hovedstaden (stedtillægsområde V og VI) 242.000 kr. årlig Bilassistenter I Provinsen (stedtillægsområde II, III og IV) 239.000 kr.  

 årlig Hovedstaden (stedtillægsområde V og VI) 245.000 kr. årlig Bilsagkyndige Provinsen (stedtillægsområde II, III og IV) 242.000 kr.  

 årlig Hovedstaden (stedtillægsområde V og VI) 248.000 kr. årlig Køreprøvesagkyndige Provinsen (stedtillægsområde II, III og IV) 242.000 kr.  

 årlig Hovedstaden (stedtillægsområde V og VI) 248.000 kr. årlig Køreprøvesagkyndige, der ikke har gennemgået en uddannelse  

 til bilassistent eller bilsagkyndig Provinsen (stedtillægsområde II, III og IV) 239.000 kr.  

 årlig Hovedstaden (stedtillægsområde V og VI) 245.000 kr. årlig Synsledere 273.000 kr. årlig § 3. Kvalifikations-  

 og  

  

 funktionstillæg Der kan lokalt aftales tillæg for særlige funktioner, der  

 varetages i stillingen eller stillingsgruppen, herunder arbejdsbestemte  

 tillæg,  

 der ydes for de timer/det tidsrum, hvori den pågældende funktion udføres.
 Stk. 2.  

  

 Der kan  

 ligeledes lokalt aftales tillæg for kvalifikationer mv., dvs. på grundlag af  

 den ansattes faglige og personlige kvalifikationer, kvaliteten i  

 opgavevaretagelsen, balancen i forhold til tilsvarende stillinger på det  

 øvrige  

 arbejdsmarked og hensynet til rekruttering og fastholdelse.
 Stk. 3.  

  

 Tillæg efter  

 stk. 1 og 2 kan aftales i form af varige eller midlertidige tillæg.  

 Tillæggene  

 angives i grundbeløb (niveau 1. oktober 1997).
 Stk. 4.  

  

 Der kan  

 herudover lokalt aftales engangsvederlag, f.eks. som honorering af en særlig  

 indsats.
Stk. 5.  

  

 Der kan indgås  

 forhåndsaftaler/aftales retningslinier, hvori kriterierne og formen for  

 lønændringer  

 er fastlagt.
Løntillæggene udmøntes i overensstemmelse hermed, når en eller  

 flere medarbejdere opfylder de aftalte kriterier.
§ 4.  


  

 Lønregulering Basislønnen og funktionstillæg reguleres med de generelle  

 stigninger, der aftales centralt ved aftale- og overenskomstfornyelserne  

 eller  

 udmøntes via en generel reguleringsordning.
 Stk. 2.  

  

 Tilsvarende  

 gælder for lokalt aftalte kvalifikationstillæg, medmindre andet aftales.
§ 5.  


  

 Pension Der indbetales et samlet pensionsbidrag på 18 pct. af  

 basislønnen samt af  

 varige og midlertidige  

 tillæg  

  

 i henhold til § 3, stk. 1-2. Egetbidraget udgør 1/3 af det  

 samlede pensionsbidrag.
Lønspecifikationen skal indeholde oplysning herom.
 Stk. 2.  

  

 Det samlede  

 pensionsbidrag indbetales af arbejdsgiveren til den i PFA Pension etablerede  

 pensionsordning for tjenestemandslignede ansatte under CO II.
 Stk. 3.  

  

 Rammerne for  

 pensionsordningens indhold fremgår i øvrigt af CO II- fællesoverenskomstens §  

 5  

 og pensionsaftalen i tilknytning hertil.
 § 6.  

  


  

 Forhandlinger og indgåelser  

 af aftaler mv.
 Lokale aftaler forhandles og indgås mellem de parter, der  

 er bemyndiget hertil.
Stk. 2.  

  

 Forslag til  

 lønændringer kan fremsættes af begge parter.
Forhandlinger skal finde sted  

 mindst én gang om året, hvis en af parterne begærer det.
Lønændringer kan i  

 øvrigt aftales løbende, hvis parterne er enige herom.
 Stk. 3.  

  

 Kan der ved en  

 lokal forhandling ikke opnås enighed, kan forhandlingerne, såfremt en af  

 parterne begærer det, videreføres med deltagelse af repræsentanter fra  

 vedkommende (central)organisation.
 Forhandlingen  

 afholdes inden for en frist af 1 måned efter modtagelsen af  

 forhandlingsbegæringen,  

 medmindre andet aftales.
Stk. 4.  

  

 Opnås  

 der ikke enighed ved denne forhandling, kan forhandlingerne, såfremt en af  

 parterne begærer det, videreføres mellem aftalens parter.
Forhandlingen  

 afholdes inden for en frist af 1 måned efter modtagelsen af  

 forhandlingsbegæringen, medmindre andet aftales.
 Stk. 5.  

  

 Hvis der ikke  

 kan opnås enighed ved forhandling mellem parterne, kan sagen ikke  

 videreføres.
 Stk. 6.  

  

 Brud på og  

 fortolkning af lokale aftaler behandles efter de sædvanlige fagretlige  

 regler.
 Stk. 7.  

  

 Lokale aftaler  

 om funktionstillæg, kvalifikationstillæg og resultatløn kan opsiges i  

 overensstemmelse  

 med reglerne i den enkelte aftale, eller kan ændres ved enighed mellem  

 aftalens  

 parter.
§ 7.  


  

 Overgangsordning for ansatte før 1/10 2003 Samtlige ansatte overgår med virkning fra 1/10 2003 til  

 det nye lønsystem.
 Stk. 2.  

  

 Indplacering  

 sker på basislønnen efter § 2.
 Stk. 3.  

  

 Hvis den samlede  

 faste løn ved indplacering på basislønnen, inkl. eventuelle nye, varige  

 tillæg,  

 er lavere end den hidtidige samlede faste løn, ydes et personligt tillæg til  

 udligning af forskellen.
 Tillægget ydes som et lokalt kvalifikationstillæg i  

 henhold til § 3, stk. 2 eller eventuelt, hvis der lokalt er enighed herom, et  

 lokalt funktionstillæg i henhold til § 3, stk. 1.
 Hidtidige midlertidige tillæg opretholdes som midlertidige  

 tillæg i den aftalte periode.
 Stk. 4.  

  

 Ansatte,  

 der ved iværksættelsen af det nye lønsystem ikke oppebærer slutløn i det  

 hidtidige lønforløb, sikres endvidere et tillæg/en tillægsforhøjelse svarende  

 til værdien af førstkommende anciennitetsstigning med virkning fra det  

 tidspunkt, da anciennitetsoprykningen ville være sket efter det hidtidige  

 lønsystem.
 Tillægget/tillægsforhøjelsen ydes dog kun i det omfang,  

 der ikke i forbindelse  


  

 med overgangen  

 til det nye lønsystem eller senere er aftalt en samlet løn, der er højere end  

 hidtidig løn inkl. førstkommende anciennitetstrin.
 Stk. 5.  

  

 Ansatte,  

 der fra 1. oktober 2003 overgår fra en forsøgsordning til permanent nyt  

 lønsystem, er ikke omfattet af stk. 3 og 4.
§ 8.  


  

 Ikrafttræden  

 og opsigelse Denne aftale har virkning fra 1/10 2003 og kan af hver af  

 parterne opsiges skriftligt med 3 måneders varsel til en 31. marts, dog  

 tidligst den 31. marts 2005.
 Stk. 2.  

  

 Ansatte, der er  

 aflønnet efter denne aftale, er ikke omfattet af aftalerne om henholdsvis  

 lokalløn  

 og chefløn.
København, den 16. december 2003 Statstjenestemændenes Centralorganisation II Tommy Agerskov  

 Thomsen Finansministeriet P.M.V.
 E.B.
Torben Møller Bilag 2 a PROTOKOLLAT (til 1/10 2003) Basisløn for synsledere i Statens Bilinspektion ved  

 deltagelse i forsøg med nye lønsystemer § 1.  

  

 Protokollatet omfatter synsledere i Statens Bilinspektion, der deltager i  

 forsøg med nye lønsystemer i henhold til den mellem Finansministeriet og  

 Centralorganisationernes Fællesudvalg indgåede rammeaftale.
 § 2.  

  

 Ved  

 forsøg, der foretages på grundlag af basislønsystem, er der aftalt et årligt  

 lønniveau på 272.250 kr. (niveau 1. oktober 1997).
 § 3.  

  

 Synsledere er under forsøget ikke omfattet af § 2 om løn i  

 organisationsaftalen  

 for bilprøveassistenter, bilassistenter, bilsagkyndige og synsledere.
 § 4.  

  

 Ved  

 forsøgsperiodens ophør genindtræder synsledere i organisations-aftalens  

 lønbestemmelse.
København, den 10. oktober 1997 Statstjenestemændenes Centralorganisation II Tommy Agerskov  

 Thomsen Finansministeriet P.M.V.
 E.B.
