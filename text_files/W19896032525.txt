 Antaget, at registrering og videregivelse af personnumre i forbindelse  

 med førelsen af registeret over check- og hævekortmisbrugere ikke kan antages  

 at stride mod lov om private registre m.v. § 4 a.
 Registertilsynet anmodede  Den  Danske  Bankforening og  Danmarks  

  Sparekasseforening om en redegørelse for registreringen, anvendelsen og  

 videregivelsen af personnumre i forbindelse med foreningernes førelse af  

 registeret over check- og hævekortmisbrugere, som Registertilsynet tidligere  

 har meddelt tilladelse til i medfør af lov om private registre m.v. § 3, stk.  

 3, nu lovens § 3, stk. 6.
 Af den fremsendte besvarelse fremgik det, at de enkelte pengeinstitutter i  

 forbindelse med en kundes oprettelse af en check- eller kortkonto kræver  

 kundens personnummer oplyst i henhold til skattekontrollovens regler.
 Kunden bliver ved indgåelse af aftalen gjort bekendt med, at vedkommende i  

 tilfælde af misbrug vil blive registreret i check- og  

 hævekortmisbrugerregisteret med angivelse af navn, adresse, personnummer og  

 eventuel stillingsbetegnelse.
Det fremgik endvidere, at registrering af personnummer i check- og  

 hævekortmisbrugerregisteret fortrinsvis foretages af sikkerhedsmæssige  

 årsager, idet personnummeret, der moduluscheckes, sikrer, at der på intet  

 tidspunkt i registreringens forløb kan ske forveksling af de registreredes  

 identitet.
Personnummeret anvendes endvidere som søgekriterium i registeret.
 Endelig fremgik det, at de registrerede oplysninger udelukkende  

 videregives til banker, sparekasser og Postgiro.
 Registertilsynet udtalte, at man fandt registreringen af personnummer i  

 advarselsregisteret særligt begrundet i hensynet til at undgå forveksling af  

 de registreredes identitet.
 Da kontohavere ved oprettelse af en konto bliver gjort bekendt med, at der  

 i tilfælde af misbrug vil ske indberetning af bl.a. kontohaverens  

 personnummer til advarselsregisteret, fandt Registertilsynet endvidere, at  

 det må stå eventuelle misbrugere klart, at de vil blive registreret i  

 advarselsregisteret med oplysning om bl.a. personnummer.
 Registertilsynet fandt herefter ikke, at registrering af oplysning om  

 personnummer i check- og hævekortmisbrugerregisteret kan antages at stride  

 mod bestemmelsen i lov om private registre m.v. § 4 a, stk. 1.
 For så vidt angår videregivelse af oplysninger fra advarselsregisteret til  

 pengeinstitutterne og  Postgiro udtalte Registertilsynet, at personnummeret i  

 denne sammenhæng på afgørende vis medvirker til at sikre en entydig  

 identifikation af de registrerede, og at videregivelsen således ikke kan  

 antages at stride mod lov om private registre m.v. § 4 a, stk. 2.
 (* 1) Registertilsynets årsberetning s. 68-69.
