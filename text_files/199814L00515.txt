Betænkning afgivet af Skatteudvalget den  

 19. maj 1999 Betænkning over Forslag til lov om  

 afgift af tinglysning og registrering af ejer- og panterettigheder m.v.
 Udvalget har behandlet lovforslaget i nogle møder  

 og har herunder stillet spørgsmål til skatteministeren, som  

 denne har besvaret skriftligt.
 Endvidere har udvalget modtaget skriftlige og/eller mundtlige henvendelser  

 fra:
Administratorforeningen, Advokatrådet, Byggesocietetet, Danmarks Automobilforhandler Forening, Dansk Ejendomsmæglerforening, Dansk Skovforening, Danske Entreprenører, Danske Finansieringsselskabers Forening, De danske Landboforeninger, Landbrugsraadet og Dansk Familielandbrug, Dommerfuldmægtigforeningen, Finansrådet, Forsikring & Pension og Realkreditrådet.
Et af udvalgets spørgsmål og  

 skatteministerens besvarelse heraf er optrykt som bilag til  

 betænkningen.
Endvidere er skatteministerens kommentar til henvendelsen  

 fra Dommerfuldmægtigforeningen optrykt som bilag til  

 betænkningen.
Udvalget har samtidig med behandling af lovforslaget  

 behandlet lovforslag nr.
L 209, forslag til lov om ændring af lov om  

 stempelafgift, retsafgiftsloven, skattestyrelsesloven samt ophævelse af  

 lov om afgift ved førstegangsoverdragelse af visse ejerlejligheder.  

 (Ophævelse af stempelafgift på livsforsikringsdokumenter,  

 forhøjelse af skadesforsikringsstempel m.v. samt  

 konsekvensændringer som følge af lov om afgift af tinglysning og  

 registrering af ejer- og panterettigheder).
 Der er af skatteministeren og af et mindretal stillet  

 ændringsforslag, hvorom henvises til de ledsagende  

 bemærkninger.
 Herefter indstiller et  

mindretal (Socialdemokratiets, Socialistisk Folkepartis, Det Radikale  

 Venstres og Enhedslistens medlemmer af udvalget) lovforslaget til  

vedtagelse med de af skatteministeren stillede ændringsforslag.  

 Mindretallet vil stemme imod de af et mindretal stillede  

 ændringsforslag.
Et andet mindretal (Venstres, Det Konservative  

 Folkepartis, Dansk Folkepartis, Centrum-Demokraternes og Fremskridtspartiets  

 medlemmer af udvalget) indstiller lovforslaget til vedtagelse med de  

 af skatteministeren og af et mindretal stillede ændringsforslag.
Hvis  

 de af et mindretal stillede ændringsforslag forkastes ved 2.  

 behandling, vil mindretallet ved 3. behandling stemme imod lovforslaget.
Mindretallet har stor respekt for det arbejde, som er  

 blevet gjort i Stempeludvalget, hvis arbejde ligger til grund for dette  

 lovforslag.
Desværre må mindretallet konkludere, at lovforslaget  

 på helt afgørende punkter ikke følger det kommissorium,  

 udvalget havde, og de anbefalinger, som udvalget kom med.
For mindretallet er det afgørende, at det ikke  

 bliver dyrere at være husejer og heller ikke dyrere at  

 gennemføre de mange generationsskifter, som kommer de næste  

 år.
På begge punkter går lovforslaget i den forkerte  

 retning.
Derfor har Venstre og Det Konservative Folkeparti stillet  

 ændringsforslag tiltrådt af mindretallet, som vil bevare den  

 nuværende tinglysningsafgift på 1.200 kr., og samtidig  

 foreslået, at der gives mulighed for afgiftsfrit at udstede  

 arveudlægsskøder, når en landbrugsejendom overdrages til  

 beslægtede i ret op- og nedstigende linje samt til søskende.
 Mindretallet har noteret sig, at skatteministeren i et  

 forsøg på at sløre det store provenu, som lovforslaget  

 giver, har modregnet bortfaldet af den midlertidige stempelforhøjelse.  

 Mindretallet er ikke enig i den sammenblanding af forskellige forhold, som  

 denne modregning er udtryk for.
 Ifølge finanslovsaftalen 1999 vil den midlertidige  

 stempelforhøjelse bortfalde ultimo 1999, og derfor tjener det kun til  

 forvirring at inddrage bortfaldet af den midlertidige afgift i  

 provenuberegningen for lovforslaget.
Det viser blot, at der i Danmark ikke er noget så  

 permanent som en midlertidig skat.
Og derfor kan Venstre, Det Konservative  

 Folkeparti, Dansk Folkeparti, Centrum-Demokraterne og Fremskridtspartiet ikke  

 støtte lovforslaget, såfremt den store ekstra beskatning  

 bevares.
 Et tredje mindretal (Kristeligt Folkepartis medlem  

 af udvalget) indstiller lovforslaget til vedtagelse med de af  

 skatteministeren og de af et mindretal under nr. 2-5 stillede  

 ændringsforslag.
Ændringsforslag Af	skatteministeren, tiltrådt af udvalget:
Til § 1 1) Nr. 5 og 6 affattes således:
» 6)	Registrering af pant, bortset fra retspant, i skib efter  

 søloven eller lov om Dansk Internationalt Skibsregister, jf. §  

 12.« Af	et mindretal (V og KF), tiltrådt af et mindretal  

 (DF, CD, FP og KRF):
Til § 2 2) Stk. 1 affattes således:
» Til § 4 3) Som stk. 4 indsættes:
» Til § 5 4) Stk. 3 og 4 udgår.
 Stk. 5 og 6 bliver herefter stk. 3 og 4.
 5) Som stk. 7-9 indsættes:
» Stk. 8. Hvis der for samme fordring er givet pant i 2  

 eller 3 landbrugsejendomme, der er noteret i matriklen som  

 landbrugsejendomme, kan den samlede afgift ikke overstige afgiften efter § 5,  

 stk. 1, ved den første tinglysning, jf. dog § 7. Ved tinglysning af  

 ændringer i pantet, herunder inddragelse af anden eller yderligere fast  

 ejendom under pantet til sikring af resthæftelsen, beregnes afgift  

 efter § 7. Skatteministeren kan fastsætte nærmere regler for  

 dokumentation for, at betingelserne for afgiftsreduktion i forbindelse med  

 sampantsætningen er opfyldt.
Stk. 9. For tinglysning af høstpantebrev som  

 nævnt i lov nr. 271 af 22. maj 1986 om høstpant betales der  

 alene afgift efter § 7.« Af	skatteministeren, tiltrådt af udvalget:
 6) Som stk. 7 indsættes:
» Af	et mindretal (V og KF), tiltrådt af et mindretal  

 (DF, CD og FP):
Til § 7 7) I stk. 1 ændres »1.400 kr.« til:  

»1.200 kr.« 8) I stk. 2, 1. og 2. pkt., ændres »1.400 kr.« til: »1.200 kr.  

« Af	skatteministeren, tiltrådt af udvalget:
Til § 10 9) Som stk. 2 indsættes:
»Stk. 2. Afgiftsfri som nævnt i stk. 1 er tinglysning af  

 ejerskifte i forbindelse med gaveoverdragelse af en fast ejendom til den  

 danske folkekirkes kirker, præsteembeder og menigheder eller anerkendte  

 trossamfund her i landet.
Afgiftsfri som nævnt i stk. 1 er endvidere  

 tinglysning af ejerskifte i forbindelse med gaveoverdragelse af en fast  

 ejendom til fonde, foreninger, stiftelser, institutioner m.v. og  

 religiøse samfund, der er godkendt efter boafgiftslovens § 3, stk. 2,  

 til i 1998 at modtage arv boafgiftsfrit, uden at der skal ansøges  

 herom.
Afgiftsfriheden efter 1.  og 2. pkt. gælder, uanset om der  

 overtages prioritetsgæld i ejendommen.
Skatteministeren kan  

 fastsætte nærmere regler for dokumentation for, at betingelserne  

 for afgiftsfrihed i forbindelse med overdragelsen er opfyldt.« Til § 12 10) I stk. 3 ændres »på 5 BT« til:  

»med en bruttotonnage på 5  

 tons «.
Til § 15 11) Som nyt nr. 1 indsættes:
» Nr. 1 og 2 bliver herefter nr. 2 og 3.
 12) Som stk. 2 indsættes:
»Stk. 2. Bestemmelsen i § 10, stk. 2, finder tilsvarende anvendelse  

 i forbindelse med registrering af ejerskifte af skib eller fly.« Til § 18 13) Nr. 4, 2. pkt., affattes således:
»Anmelderen er den, der fremgår af dokumentet.« Til § 26 14) »§ 22« ændres til: »§ 27«.
Bemærkninger Til nr. 1 Henvisningen i nr. 5 og 6 til lov om skibsregistrering  

 erstattes med en henvisning til søloven, jf. lovbekendtgørelse  

 nr. 39 af 20. januar 1998. Dette skyldes, at lov om skibsregistrering er  

 ophævet ved lov nr. 901 af 16. december 1998 om ændring af  

 søloven og ophævelse af lov om skibsregistrering.  

 (Overførsel af registreringsregler m.v.). Registreringsreglerne er ved  

 denne lov overført til søloven.
Til nr. 2 Efter lovforslaget foreslås, at afgiften afrundes  

 opad til nærmeste kronebeløb, der er deleligt med 100.  

 Forslagsstillerne finder det urimeligt at indføre en sådan  

 afrundingsregel og foreslår ved ændringsforslaget, at den  

 gældende afrundingsregel i stempellovens § 12 opretholdes.
Fremkommer  

 der ørebeløb ved beregning af afgiften, afrundes afgiften  

 således nedad til hele kroner.
Til nr. 3, 5, 7 og 8 Provenumæssige konsekvenser Provenutabet ved en afgiftsfritagelse for  

 arveudlægsskøder, jf. ændringsforslag nr. 3, anslås  

 til 10-20 mio. kr. årligt i forhold til provenuet efter lovforslaget.  

 Dette skøn er meget usikkert.
Provenutabet ved en afgiftsfritagelse for  

 landbrugsejendomme i forbindelse med løsørepantsætning og  

 inddragelse af yderligere ejendom under pant i fast ejendom, jf.  

 ændringsforslag nr. 5, skønnes at medføre et beskedent  

 provenutab, som samlet næppe vil overstige 5 mio. kr. årligt  

 opgjort i forhold til provenuet efter lovforslaget.
Provenutabet vil i  

 forbindelse med en afsmittende virkning til andre grene af erhvervslivet  

 formentlig blive af væsentlig størrelse.
Provenutabet ved en  

 afgiftsfritagelse af høstpantebreve anslås til 1-2 mio. kr.  

 årligt i forhold til provenuet efter lovforslaget.
 Provenutabet ved at nedsætte den faste afgift fra  

 1.400 kr. til 1.200 kr. pr. registrering, jf. ændringsforslag nr. 7 og  

 8, skønnes at reducere provenuet efter lovforslaget med ca. 325 mio.  

 kr. pr. år.
Ad nr. 3 Efter ændringsforslaget fritages  

 arveudlægsskøder til slægtninge i ret op- eller  

 nedstigende linje samt søskende for afgiften på 0,6 pct. ved  

 registrering af ejerskifte af en landbrugsejendom som følge af den  

 tidligere ejers død.
Hermed lettes generationsskifte i forbindelse med  

 dødsfald i landbruget.
Det er en betingelse, at den faste ejendom er  

 noteret i matriklen som en landbrugsejendom.
Ad nr. 5 Ved det foreslåede stk. 7 lempes afgiften ved  

 finansiering af driftsfællesskaber inden for landbruget med sikkerhed i  

 løsøreeffekter.
Baggrunden herfor er, at realkreditloven giver mulighed  

 for at indregne løsøret i værdiansættelsen, selv om  

 der sker en særskilt pantsætning heraf.
Ved tinglysning af et  

 pantebrev, eksempelvis i en landbrugsejendom, sker der kun samtidig  

 pantsætning af driftsinventar, driftsmateriel og besætninger,  

 hvis tilbehøret ejes af den faste ejendoms ejer, jf.  

 tinglysningslovens § 37. Er det ikke tilfældet, skal der ske en  

 særskilt løsørepantsætning.
Efter den i lovforslaget foreslåede § 5, stk. 1,  

 betales der registreringsafgift for hver enkelt registrering.
Det vil  

 udløse den fulde afgift ved hver registrering, hvis der stilles  

 sikkerhed i såvel fast ejendom som løsøre for den samme  

 pantsikrede fordring.
Efter det nu foreslåede stk. 7 skal der kun betales  

 én afgift ved den samlede tinglysning af pantsætningen,  

 når fordringen er den samme, selv om der både gives pant i  

 erhvervsmæssigt løsøre og fast ejendom.
Tinglyses der  

 senere ændringer i pantet, hvorved der inddrages andet eller yderligere  

 løsøre til sikring af resthæftelsen, beregnes der  

 yderligere afgift.
 Efter bestemmelsen bemyndiges skatteministeren til at  

 fastsætte nærmere regler for dokumentation for  

 afgiftsfriheden.
 Ved det foreslåede stk. 8 indføres der en  

 særlig afgiftslempelse ved sampantsætning af flere  

 landbrugsejendomme.
Der er efter gældende ret stempelafgiftsfrihed efter  

 stempellovens § 57, stk. 5, i det omfang der allerede er oprettet et  

 stempelpligtigt dokument om stiftelsen af den ret, for hvilken der stilles  

 sikkerhed.
Der kan herefter afgiftsfrit stilles flere former for sikkerhed  

 for denne samme fordring.
Efter lovforslagets § 5, stk. 1, betales der ved  

 tinglysning af pantsætning for den samme fordring i flere faste  

 ejendomme kun 1,5 pct. af pantesummen samt den faste afgift på 1.400  

 kr. ved den første tinglysning, når ejendommene ejes af den  

 samme ejer.
For tinglysning i hver af de øvrige ejendomme betales der  

 kun afgift på 1.400 kr.
Efter § 5, stk. 3, skal der ved tinglysning af,  

 at der inddrages en anden eller yderligere fast ejendom under pantet,  

 beregnes afgift af hele det pantsikrede beløb.
 Landbrugsloven giver adgang til, at en person kan erhverve  

 adkomst på op til tre landbrugsejendomme.
Ved det foreslåede stk. 8 præciseres det, at  

 der ved pant i landbrugsejendomme kun skal betales én afgift ved den  

 samlede tinglysning af pantsætningen, når fordringen er den  

 samme, selv om der gives pant i flere landbrugsejendomme.
Der sker samtidig  

 en lempelse af afgiftspligten, når der senere sker ændringer i  

 pantet.
Bestemmelsen kan således anvendes i forbindelse med senere  

 sammenlægning af lån i landbrugsejendomme, herunder når der  

 erhverves en yderligere ejendom.
 Efter bestemmelsen bemyndiges skatteministeren til at  

 fastsætte nærmere regler for dokumentation for  

 afgiftsfriheden.
 Ved det foreslåede stk. 9 indføres der  

 afgiftsfrihed for høstpantebreve som en konsekvens af ophævelse  

 af afgift på gældsbreve.
Der betales efter gældende ret en stempelafgift  

 på 3 promille af det pantsikrede beløb ved udstedelse af  

 såvel høstpantebreve som af gældsbreve, jf. stempellovens  

 § 57, stk. 3. Efter høstpantsloven kan der stiftes pant til sikkerhed  

 for betaling af gæld opstået i forbindelse med køb af  

 sædekorn, læggekartofler, stikløg, markfrø m.v.
Har  

 pantebrevet foruden pant i høsten også pant i fast ejendom, er  

 der ikke tale om et høstpantebrev, og pantebrevet stemples med fuld  

 takst.
 Det er en betingelse for den foreslåede  

 afgiftsfrihed, at høstpantebrevet er udstedt i henhold til lov nr. 271  

 af 22. maj 1986 om høstpant, hvor løbetiden er af kort  

 varighed, jf. høstpantslovens § 8, og vedrører høsten  

 på en fast ejendom, der er noteret i matriklen som en landbrugsejendom.  

 Bestemmelsen omfatter derimod ikke pant i høsten på ejendomme,  

 der af vurderingsmyndighederne er registreret som landbrugsmæssigt  

 benyttet uden samtidig at være noteret i matriklen som en  

 landbrugsejendom.
Ad nr. 7 og 8 Der foreslås en nedsættelse af satsen for den  

 faste afgift for tinglysning fra 1.400 kr. til 1.200 kr.
Til nr. 4 Efter ændringsforslaget skal der ikke betales  

 yderligere afgift for tinglysning af ændringer, hvorved der inddrages  

 en anden eller yderligere fast ejendom eller løsøre under  

 pantet, bortset fra den faste afgift efter § 7 på 1.400 kr.
Ved  

 tinglysning af matrikulære ændringer udgør afgiften  

 ligeledes 1.400 kr.
 I konsekvens af, at § 5, stk. 3, omfatter såvel fast  

 ejendom som løsøre, bliver særreglen for  

 løsøre i § 5, stk. 4, herefter overflødig.
 Det er efter de gældende regler muligt stempelfrit  

 at inddrage en ny ejendom under panteretten, jf. stempellovens § 10,  

 således at der bliver mulighed for at lade pantebreve » vandre« fra én ejendom til de næste.
 Baggrunden for ændringsforslaget er, at lovforslaget  

 ikke giver mulighed for at fortsætte denne afgiftsfrihed.
Provenutabet ved en opretholdelse af de gældende  

 regler for »vandrende« pantebreve skønnes at blive i  

 størrelsesordenen 300 mio. kr. årligt målt i forhold til  

 provenuet efter lovforslaget.
Provenutabet vil fremkomme i løbet af et  

 par år.
Til nr. 6 Det foreslås at afgiftsfritage tinglysning af pant i  

 høsten som nævnt i lov nr. 271 af 22. maj 1986 om  

 høstpant som en konsekvens af den foreslåede ophævelse af  

 afgift på gældsbreve.
Der betales efter gældende ret en stempelafgift  

 på 3 promille af det pantsikrede beløb ved udstedelse af  

 såvel høstpantebreve som gældsbreve, jf. stempellovens §  

 57, stk. 3. Efter høstpantsloven kan der stiftes pant til sikkerhed  

 for betaling af gæld opstået i forbindelse med køb af  

 sædekorn, læggekartofler, stikløg, markfrø m.v.
Har  

 pantebrevet foruden pant i høsten også pant i fast ejendom, er  

 der ikke tale om et høstpantebrev, og pantebrevet stemples med fuld  

 takst.
 Det er en betingelse for den foreslåede  

 afgiftsfrihed, at høstpantebrevet er udstedt i henhold til lov nr. 271  

 af 22. maj 1986 om høstpant, hvor løbetiden er af kort  

 varighed, jf. høstpantslovens § 8, og vedrører høsten  

 på en fast ejendom, der er noteret i matriklen som en landbrugsejendom.  

 Bestemmelsen omfatter derimod ikke pant i høsten på ejendomme,  

 der af vurderingsmyndighederne er registreret som landbrugsmæssigt  

 benyttet uden samtidig at være noteret i matriklen som en  

 landbrugsejendom.
 Den foreslåede ophævelse af afgiften på  

 høstpantebreve skønnes at medføre et provenutab i  

 størrelsesordenen 1-2 mio. kr. årligt målt i forhold til  

 lovforslaget.
Til nr. 9 og 12 Provenumæssige konsekvenser Skatteministeriet er ikke i besiddelse af oplysninger, der  

 kan danne grundlag for et underbygget skøn over provenuvirkningen af  

 ændringsforslagene.
Pr. 1 mio. kr. i gaveoverdragelse udgør  

 provenutabet 6.000 kr.
Statistikken om folkekirkens økonomi har ikke  

 registreret gaveoverdragelser i årene 1993-1997. Der er i perioden  

 1994-1998 bevilget fritagelse for stempelafgift vedrørende dokumenter  

 om gaver til almennyttige foreninger m.v. i 33 sager samt for 4 sager i 1.  

 kvartal af 1999. I hovedparten af de indkomne ansøgninger er bevilget  

 fritagelse.
Provenutabet skønnes på denne baggrund yderst  

 beskedent.
Ad nr. 9 Efter ændringsforslaget fritages tinglysning af  

 gaveskøder på fast ejendom, skibe og fly for afgift, bortset fra  

 den faste afgift efter § 7. Der er tale om en videreførelse af  

 afgiftsfriheden for folkekirken, de anerkendte trossamfund m.v. efter  

 stempellovens § 84.
Efter stempellovens § 84, stk. 1, er der  

 stempelafgiftsfrihed for dokumenter om gaver, når modtageren er den  

 danske folkekirke eller anerkendte trossamfund m.v. her i landet.
Der betales  

 dog en afgift på 1.200 kr. ved tinglysning af gaveskøder.
 Efter stempellovens § 84, stk. 2, kan gaver ligeledes  

 fritages for afgift, når formålet for vedkommende forening m.v.  

 er af almenvelgørende eller almennyttig karakter.
 Ved det foreslåede § 10, stk. 2, indføres der  

 en særlig afgiftsfrihed for gaveskøder til folkekirken og de  

 anerkendte trossamfund m.v., uanset at en tinglysning er omfattet af § 4.
Der foreslås endvidere indført afgiftsfrihed  

 for gaveskøder til fonde, foreninger, stiftelser, institutioner m.v.  

 og religiøse samfund, der er godkendt efter boafgiftslovens § 3, stk.  

 2, til i 1998 at modtage arv boafgiftsfrit, uden at der skal ansøges  

 herom.
De foreninger m.v., der er således godkendte, fremgår af  

 Skatteministeriets cirkulære nr. 139 af 27. juli 1998 om  

 almenvelgørende eller på anden måde almennyttige fonde,  

 foreninger, stiftelser, institutioner m.v. samt religiøse samfund.
 Af hensyn til enkelheden i det nye afgiftssystem er der  

 afgiftsfrihed, uanset at der eventuelt overtages prioritetsgæld i  

 ejendommen.
 Efter bestemmelsen bemyndiges skatteministeren til at  

 fastsætte nærmere regler for dokumentation for  

 afgiftsfriheden.
Ad nr. 12 Det foreslåede § 15, stk. 2, sikrer afgiftsfrihed  

 for gaver til anerkendte trossamfund m.v. i form af fly og skibe.
Til nr. 10, 13 og 14 Der er tale om redaktionelle ændringer.
Til nr. 11 Efter de gældende regler i stempellovens § 53 er  

 tilførsel af aktiver, bortset fra fast ejendom, til selskaber og  

 foreninger, hvor ingen deltager hæfter personligt, afgiftsfri på  

 baggrund af et EU-direktiv af 17. juli 1969 (69/335/EØF) om  

 kapitaltilførselsafgifter.
Direktivet pålægger  

 medlemsstaterne ikke at opkræve andre afgifter end  

 kapitaltilførselsafgifter ved kapitalindskud i selskaber, medmindre  

 der er tale om indskud af fast ejendom.
 Afgiftsfriheden omfatter således efter de  

 gældende regler også skibe og luftfartøjer.
 Reglerne i stempellovens § 53 er videreført i  

 lovforslagets § 7, hvorefter andre tinglysninger end de i §§ 4-6  

 nævnte, herunder tinglysning af adkomstændring ved selskabers  

 m.v. fusion, fission, omdannelse eller tilførsel af aktiver til  

 sådanne selskaber, alene belægges med den faste afgift på  

 1.400 kr.
 Formuleringen af lovforslagets § 7, der taler om  

 »tinglysninger«, men ikke om »registreringer«, kan skabe uklarhed om,  

 hvorvidt registreringer af adkomstændringer vedrørende skibe og  

 fly i forbindelse med selskabsfusioner m.v. er omfattet af fritagelsesreglen  

 i § 7.
 Ved ændringsforslaget præciseres det, at  

 registrering af de nævnte adkomstændringer vedrørende  

 skibe og fly fortsat skal være afgiftsfri.
Per Kaalund (S)  

 Jens Peter Vernersen (S) nfmd.  

 Erik Mortensen (S) Anna-Marie Hansen (S)  

 Hugo Sørensen (S) Aage Frandsen (SF)  

 Sonja Albrink (CD) Morten Helveg Petersen (RV)  

 Frank Aaen (EL) Peter Brixtofte (V) fmd.  

 Mariann Fischer Boel (V) Svend Aage Jensby (V)  

 Flemming Kofod-Svendsen (KRF) Flemming Hansen (KF) Frank  

 Dahlgaard (KF) Klaus Kjær (DF)  

 Kim Behnke (FP) Bilag 1 Et af udvalgets spørgsmål til skatteministeren  

 og dennes svar herpå Spørgsmål 5:
Ministeren bedes oplyse, i hvilket omfang de i  

 lovforslaget indeholdte afgiftsforhøjelser er begrundet i faktiske  

 omkostninger, som offentlige myndigheder har i forbindelse med behandling af  

 de pågældende sager.
Herunder ønskes så vidt muligt  

 oplyst omfanget af de offentlige myndigheders faktiske udgifter, eventuelt  

 blot for udvalgte sagstyper.
 Svar:
Ved lovforslaget foreslås blandt andet  

 stempelafgiften og retsafgiften for tinglysningsforretninger afløst af  

 en samlet registreringsafgift.
Den gældende tinglysningsafgift på  

 1.200 kr. foreslås videreført som en del af  

 registreringsafgiften, men med en forhøjelse til 1.400 kr.  

 Forhøjelsen indgår som et led i omlægningen af  

 stempelafgiften.
Som det fremgår af bemærkningerne til  

 lovforslaget, skønnes det samlede afgiftsprovenu efter  

 forhøjelsen af registreringsafgiften at ville udgøre ca. 5.275  

 mio. kr.
I dette beløb er medregnet både den faste afgift  

 på 1.400 kr., værdiafgiften, afgiften af forsikringer samt afgift  

 af skibe og fly.
 Den foreslåede registreringsafgift er ligesom  

 stempelafgiften begrundet i fiskale hensyn, og hverken den   eller den  

 begrænsede forhøjelse, der er tale om, for så vidt  

 angår den faste afgift   er begrundet i de faktiske omkostninger, som  

 offentlige myndigheder har i forbindelse med behandling af de  

 pågældende sager.
 Hertil kan føjes, at den foreslåede  

 registreringsafgift i overensstemmelse med Stempeludvalgets betænkning  

 er tilstræbt væsentlig forenklet i forhold til stempelafgiften,  

 således at ressourceforbruget ved administrationen af afgiften  

 både for det offentlige og for virksomheder og private skulle kunne  

 begrænses.
For så vidt angår det offentliges udgifter til  

 tinglysningsområdet, har Justitsministeriet oplyst, at der i 1998 blev  

 anvendt 117,6 mio. kr. til løn til personale beskæftiget med  

 tinglysning ved domstolene.
Endvidere var udgiften til edb i tinglysningen i  

 1998 på 67,7 mio. kr.
Dertil kommer udgifter til driften af bygninger  

 m.v.
Disse udgifter indgår i det samlede budget for domstolene og kan  

 ikke udskilles særskilt, for så vidt angår  

 tinglysningsområdet.
Bilag 2 Skatteministerens kommentar til henvendelsen af 11. maj  

 1999 fra Dommerfuldmægtigforeningen Dommerfuldmægtigforeningen bemærker, at  

 lovforslaget om en forenkling af stempelområdet er et klart  

 fremskridt.
 Der peges dog på enkeltområder, som foreningen  

 finder mindre hensigtsmæssige.
 Hertil bemærkes:
Afgiftens beregning Dommerfuldmægtigforeningen bemærker, at  

 registreringsmyndigheden ikke har mulighed for at kontrollere den  

 foreslåede § 2, stk. 3, hvorefter afgiften skal beregnes af det  

 afgiftsgrundlag, der giver den højeste afgift, hvis afgiftsgrundlaget  

 kan opgøres på mere end én måde.
Oplysning herom  

 fremgår ifølge foreningen kun af et underliggende dokument  

 (slutseddel/købsaftale).
 Af bemærkningerne til § 2, stk. 3, fremgår, at  

 såfremt en køber af en fast ejendom frit kan vælge mellem  

 at udstede sælgerpantebrev eller indfri til en bestemt kurs inden en  

 vis frist, skal afgiften beregnes af det grundlag, der giver den  

 højeste afgift.
Det er efter lovforslaget den aftalte rettighed, der  

 anmeldes til registrering, der lægges til grund for afgiftsberegningen.  

 Henviser den anmeldte aftale til vilkår i et underliggende dokument,  

 skal dette dokument indleveres til registreringsmyndigheden sammen med det  

 dokument, der skal registreres.
Det er hermed muligt at opgøre det  

 samlede nominelle vederlag for ejerskiftet, der skal lægges til grund  

 for afgiftsberegningen af det anmeldte dokument  

 (skødet/købsaftalen).
 Henviser den anmeldte aftale ikke til et underliggende  

 dokument, men giver anmeldelsen i øvrigt registreringsmyndigheden  

 anledning til at betvivle afgiftsgrundlagets rigtighed i relation til § 2,  

 stk. 3, skal registreringsmyndigheden ikke foretage nogen prøve heraf,  

 men dokumentet afgives til afgiftsmyndigheden til afgørelse af afgift,  

 jf. § 19. Afgiftsmyndigheden skal endvidere under sin  

 stikprøvemæssige kontrol ved gennemgang af anmeldelserne  

 være opmærksom herpå, jf. § 28, og i givet fald kræve  

 yderligere oplysninger hos anmelderen, jf. § 29.
Afgiftsgrundlaget Dommerfuldmægtigforeningen bemærker, at  

 registreringsmyndigheden ingen mulighed har for at kontrollere, om  

 køberen uden for købesummen har overtaget restancer af skatter  

 og afgifter m.v., da bestemmelser herom alene er indeholdt i et underliggende  

 dokument.
Endvidere kan byrder, der kan forlanges afløst af et  

 pengebeløb, kun vanskeligt identificeres og værdiansættes  

 af registreringsmyndigheden.
Dommerfuldmægtigforeningen foreslår, at der  

 indføres regler om erklæring fra parterne om, at køberen  

 ikke overtager restancer uden for købesummen.
Det foreslås  

 endvidere, at bestemmelsen om indregning af visse byrder udgår af  

 lovforslaget.
 Efter lovforslagets § 3, stk. 1, indgår restancer af  

 skatter og afgifter, som overtages af køberen, i afgiftsgrundlaget.  

 Endvidere medregnes pantstiftende byrder til ejerskiftesummen, hvis byrden  

 kan forlanges afløst af en pengeydelse.
 Giver anmeldelsen registreringsmyndigheden anledning til  

 at betvivle afgiftsgrundlagets rigtighed, skal registreringsmyndigheden som  

 nævnt ikke foretage nogen prøve heraf, men dokumentet afgives  

 til afgiftsmyndigheden til afgørelse om afgift.
Ejerskiftebegrebet Dommerfuldmægtigforeningen bemærker, at det  

 ikke i lovforslaget entydigt er fastlagt, hvad der skal forstås ved et  

 ejerskifte.
Det bemærkes endvidere, at det er vanskeligt at se,  

 hvornår § 8, stk. 1, nr. 3, finder anvendelse.
Foreningen henviser til,  

 at:
 1. Skifteretsattesten tinglyses som adkomst i  

 tilfælde, hvor ejendommen i et privatskiftet bo skal  

 videresælges.
 2. Skifteretsattesten tinglyses som adkomst for alle  

 arvinger, hvor de ønsker at eje ejendommen i fællesskab.
 3. Skifteretsattesten tinglyses som adkomst for alle  

 arvinger, hvorefter der tinglyses arveudlægsskøde til den arving  

 eller legatar, der endeligt skal overtage ejendommen.
 Foreningen frygter, at der åbnes mulighed for  

 omgåelse.
 Det er enhver ændring i adkomstrubrikken i den faste  

 ejendoms blad i tingbogen, der anses for et ejerskifte i afgiftsmæssig  

 henseende.
Efter § 1, nr. 1, betales afgift efter § 4, stk. 1, af  

 ethvert tinglyst ejerskifte af fast ejendom, hvad enten adkomsten lyses  

 betinget eller endeligt.
Det gælder dog ikke fusion m.v., jf. § 7, stk.  

 1, endelig indføring af et forhold, der er tinglyst betinget, jf. § 8,  

 stk. 2, nr. 3, eller en ægtefælles succession ved skifte, jf. §  

 10, nr. 1 og nr. 2, hvor der kun betales den faste afgift.
Helt afgiftsfri er arvingens overdragelse af boets ejendom  

 til en ikke-arving, jf. § 8, stk. 1, nr. 3. Efter § 8, stk. 1, nr. 3, kan der  

 ske afgiftsfri tinglysning af en skifteretsattest, der er  

 tinglysningsmæssigt nødvendig for, at arvingen opnår  

 hjemmel til at videresælge boets faste ejendom til en ikke-arving.
En  

 legatar og arvinger er sidestillet i afgiftsmæssig henseende efter  

 stempellovens § 77, og en legatar har heller ikke afgiftsmæssig  

 stilling som ikke-arving i relation til § 8, stk. 1, nr. 3.
I situation 1 betales der ingen afgift ved tinglysning af  

 skifteretsattesten, medens der betales afgift efter § 4 ved tinglysning af  

 adkomst til den endelige erhverver.
I situation 2 betales afgift af  

 skifteretsattesten som endelig adkomst for arvingerne i fællesskab  

 efter § 4. I situation 3 betales der ingen afgift ved tinglysning af  

 skifteretsattesten, medens der betales afgift efter § 4 ved tinglysning af  

 arveudlægsskødet til den arving eller legatar, der er den  

 endelige erhverver.
 Der er efter min opfattelse ikke grundlag for at  

 omgå afgiftsbestemmelsen.
Ejendomsværdipåtegningen Dommerfuldmægtigforeningen bemærker, at det  

 pålægges borgeren/anmelderen at få ejerskiftedokumentet  

 påtegnet om ejendomsværdi, og at manglende påtegning er  

 afvisningsgrund, hvilket ikke passer til den teknologiske udvikling.
 Der henvises til, at registreringsmyndigheden om nogle  

 år elektronisk via tilkobling til Statens Vurderingsregister kan  

 overføre oplysningen, således at borgeren kun behøver at  

 henvende sig til én offentlig myndighed.
 Det er korrekt, at stempellovens regler om den offentlige  

 ejendomsværdi som minimumsafgiftsgrundlag og retsvirkning af manglende  

 påtegning videreføres i lovforslaget.
Efter lovforslagets § 4, stk. 2, jf. bemyndigelsen til  

 skatteministeren, oplyses ejendomsværdien ved, at den kommune, hvori  

 ejendommen ligger, påtegner ejerskiftedokumentet om den senest ansatte  

 offentlige ejendomsværdi.
Er ejendommen under omvurdering, eller er  

 ejendommen ikke selvstændigt vurderet, påtegner kommunen  

 ejerskiftedokumentet herom.
Jeg er positiv over for forslaget, der kan lette det  

 administrative arbejde for borgerne.
Da der imidlertid vil gå 2  

 år, før det teknisk er muligt, finder jeg ikke grundlag for nu  

 at ændre lovforslaget på dette punkt, men jeg er positivt  

 indstillet med hensyn til en sådan ændring, når teknikken  

 tilsiger dette.
Pantsætning Dommerfuldmægtigforeningen bemærker, at et  

 stort antal ejerpantebreve må forventes indsendt til  

 afgiftsprøve hos afgiftsmyndigheden, da opskrivningsklausuler på  

 ejerpantebreve giver anledning til tvivlsspørgsmål.
Det er efter  

 foreningens oplysning ikke afklaret i retspraksis, hvorledes  

 opskrivningsklausuler skal bedømmes i relation til tinglysningslovens  

 § 40, stk. 4.
 Efter lovforslagets § 5, stk. 1, betales der ved  

 pantsætning afgift af det højeste beløb, som hovedstolen  

 kan opskrives til inden for en periode af 10 år.
Andre registreringer Dommerfuldmægtigforeningen bemærker, at det  

 ikke i lovforslaget entydigt er fastlagt, hvad der skal forstås ved  

 andre registreringer, og at en lang række registreringer, herunder  

 navneændringer, der væsentligst er sket af ordensmæssige  

 hensyn, hidtil har været afgiftsfri, idet der har været tale om  

 såkaldte noteringer.
Foreningen anser det endvidere for uklart, om  

 flytning af byrder og servitutter i forbindelse med matrikulære  

 ændringer er afgiftsfri.
Foreningen henviser herudover til, at  

 matrikelmyndigheden oppebærer gebyr for at behandle sager om  

 matrikelændringer, og at forslaget ikke bør tilskynde borgerne  

 til selv at tinglyse matrikulære ændringer.
Efter lovforslagets § 5 udløser  

 navneændringer og adresseændringer den faste afgift.
Det skal ses  

 på baggrund af, at tinglysning af kreditorskifte og debitorskifte  

 bliver afgiftsfrit i øvrigt, hvorimod der efter stempelloven som  

 udgangspunkt blev udløst afgift som nyt retsforhold.
 Efter de gældende regler i retsafgiftslovens § 41 b  

 betales der ikke tinglysningsafgift for dokumenter, der ikke tinglyses, men  

 alene noteres i tingbogen, eksempelvis i forbindelse med  

 jordomlægninger, udstykningstilladelser og  

 skelsætningsforretninger.
Efter lovforslagets § 7 udløser tinglysning af  

 andre rettigheder end ejerrettigheder og panterettigheder en afgift på  

 1.400 kr. for hver rettighed, dvs. at en aftale, der skal noteres i  

 adkomstrubrikken, byrderubrikken og hæftelsesrubrikken udløser  

 en afgift for hver rubrik.
Giver et dokument anledning til flere  

 indføringer i den samme rubriktype, udløses kun én  

 afgift.
 Bestemmelsen i § 7 er en ændring i forhold til den  

 gældende regel i retsafgiftslovens § 41 b, hvorefter der kun betales  

 én afgift pr. dokument, uanset om dokumentet giver anledning til  

 indføringer i mere end én rubriktype.
 Ved tinglysning af inddragelse af yderligere fast ejendom  

 i forbindelse med matrikulære ændringer beregnes afgift efter §  

 7, jf. § 5, stk. 3, 2. pkt.
 Den nye bestemmelse berører ikke dokumenter, der  

 ikke skal indføres i dagbogen, men eksempelvis rettelser eller  

 udslettelser efter tinglysningslovens § 20. Det gælder således  

 også en jordomlægning uden skøde mellem to ejendomme, der  

 højst omfatter jordværdier for 30.000 kr., jf. udstykningslovens  

 § 25, stk. 3, hvor der alene sker en notering af arealændringen.
 Sker der i henhold til anmeldelsen indføring i  

 hæftelsesrubrikken, eksempelvis af pantekreditorernes accept af  

 arealændringen, udløser det efter lovforslaget en afgift for  

 denne rubrik på 1.400 kr. for den første ejendom, men ikke for  

 den anden af de berørte ejendomme, jf. § 7, stk. 2, 2. pkt.
Afgiftsfri registreringer Dommerfuldmægtigforeningen bemærker, at der  

 ikke er nogen rimelig grund til, at en ægtefælle, der overtager  

 boet efter skiftelovens § 18 om boudlæg eller efter § 22 om  

 ægtefælleudlæg, ikke skal have samme retsstilling som  

 ægtefæller, der sidder i uskiftet bo.
Stempeludvalget har som led i den overordnede  

 forenklingsmodel anbefalet at ophæve stempelafgiftsfriheden for  

 lodtagere i dødsboer.
Udvalget har dog ønsket at bevare den  

 efterlevende ægtefælles afgiftsmæssige fortrinsstilling til  

 arveudlæg, hvor der sker en succession.
De af foreningen nævnte  

 boer udlægges efter særlige regler som følge af boets  

 meget begrænsede omfang.
Administrative bestemmelser Dommerfuldmægtigforeningen bemærker, at det  

 ikke er hensigtsmæssigt med en opdeling mellem registreringsmyndigheden  

 og afgiftsmyndigheden.
Det foreslås derfor at gøre  

 afgørelserne judicielle.
Foreningen finder det endvidere  

 overflødigt, som bestemt i § 22, at sende  

 godtgørelsesanmodninger via registreringsmyndigheden.
I forbindelse  

 med § 23, stk. 1, nr. 1, nævner foreningen, at adkomstdokumenter aldrig  

 aflyses, men at der i stedet sker en tilbageskødning.
Endelig savner  

 foreningen en bestemmelse om, at et dokument skal have en påtegning om,  

 at afgiften er tilbagebetalt.
Stempeludvalget har anbefalet, at opdelingen mellem en  

 afgiftsmyndighed og en registreringsmyndighed opretholdes.
Jeg finder det  

 også mest hensigtsmæssigt, navnlig af hensyn til domstolenes  

 uafhængighed, at fastholde denne deling.
 Stempeludvalget har anbefalet, særligt på  

 baggrund af oplysningen om, at ca. 90 pct. af afviste anmeldelser  

 genanmeldes, og at registreringsmyndigheden er den nærmeste til at  

 attestere, at ejendommen er tilbageskødet, eller at  

 pantsætningen er kvitteret til aflysning, at  

 godtgørelsesanmodninger sendes frem gennem  

 registreringsmyndigheden.
 Der vil i forbindelse med omlægningen komme en  

 række driftsmæssige spørgsmål, der skal  

 løses, herunder hvorvidt et dokument skal have en påtegning om,  

 at afgiften er tilbagebetalt.
 Samlet set mener jeg ikke, at der er behov for at  

 ændre lovforslaget som ønsket af  

 Dommerfuldmægtigforeningen.
