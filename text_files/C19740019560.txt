 Indledning.
 1. Ved en mellem Danmark og Philippinerne den 16.  

 december 1966 afsluttet overenskomst til undgåelse af dobbeltbeskatning m.m.,  

 jfr. udenrigsministeriets bekendtgørelse nr. 116 af 5. december 1973  

 (Lovtidende C), er der fastsat en række bestemmelser, der medfører afvigelser  

 fra skattelovgivningens almindelige regler i tilfælde, hvor en skatteyder  

 ellers ville blive udsat for dobbeltbeskatning på grund af sammenstødende  

 skattekrav fra Danmark og Philippinerne.
 Ikrafttræden.
(Artikel XXVIII) 2. Overenskomsten trådte i kraft den 31. oktober 1973  

 og finder herefter anvendelse for Danmarks vedkommende fra og med den 1.  

 april 1974 og for Philippinernes vedkommende fra og med den 1. januar 1974,  

 jfr. under pkt. 25.
 Skatter.
(Artikel I) 3. For Danmarks vedkommende finder overenskomsten  

 anvendelse på indkomstskatter til staten - herunder de ordinære  

 indkomstskatter til staten, folkepensionsbidraget, bidraget til  

 dagpengefonden, bidraget til den sociale pensionsfond, sømandsskatten, den  

 særlige indkomstskat og udbytteskatten iflg. kildeskattelovens § 65.  

 Endvidere er formueskatten omfattet af overenskomsten.
Derimod er de kommunale indkomstskatter, herunder den amtskommunale  

 indkomstskat, ikke omfattet, hvilket skyldes, at man ikke på Philippinerne  

 har en ensartet kommunalbeskatning, undergivet det philippinske parlaments  

 kontrol.
Skattepligtige til Danmark har imidlertid krav på nedslag for  

 eventuel philippinsk kommuneskat i medfør af reglen i ligningslovens § 33.
 Gensidig bistand.
(Artikel XXIV) 4. I artikel XXIV findes en bestemmelse om udveksling  

 af oplysninger.
 Overenskomsten fastsætter derimod ikke pligt til gensidig bistand med  

 hensyn til opkrævning af skatter.
 Definitioner.
(Artikel II, stk. (1) (a-f)) 5. Almindelige definitioner findes i artikel II.  

 Betydningen af "fortjeneste" er dog angivet i artikel III, stk.  

 (7), "rente" i artikel VII, stk. (2), "royalty" i artikel  

 VIII, stk. (2), "fast ejendom" i artikel X, stk. (2),  

 "pension" i artikel XIV, stk. (4), "livrente" i artikel  

 XIX, stk. (3), og "statsborger" i artikel XXVI, stk. (2).
Fremhæves skal artikel II, stk. (1) (a), hvorefter "Danmark"  

 betyder Kongeriget Danmark.
Overenskomsten gælder dog ikke for Færøerne eller  

 Grønland, men den kan i medfør af artikel XXVII udvides til også at gælde for  

 disse områder.
 Endvidere skal fremhæves artikel II, stk. (1) (e) og (f), hvorefter  

 udtrykket "person" omfatter fysiske personer, selskaber og enhver  

 anden sammenslutning af personer, uanset om den behandles som en juridisk  

 person eller ej, og hvorefter udtrykket "selskab" betyder enhver  

 juridisk person eller enhver sammenslutning, der i skattemæssig henseende  

 behandles som en juridisk person.
 Skattemæssigt hjemsted m.v.
(Artikel II, stk. (1) (g-j)) 6. Ifølge artikel II, stk. (1) (g), anses en person -  

 fysisk eller ikke-fysisk - for bosiddende i en af de to stater, når han i  

 skattemæssig henseende betragtes som bosiddende i denne stat.
Hvis en fysisk person efter anvendelse af denne regel må anses for  

 bosiddende i begge stater, findes der ikke - som i OECD's modelkonvention af  

 1963 og i mange andre af de af Danmark indgåede dobbeltbeskatningsaftaler - i  

 overenskomsten regler for, hvilken af de to stater, der skal foretrækkes som  

 bopælsstat.
I disse tilfælde må hver stat derfor give creditnedslag for de af  

 den anden stat som kildestat pålignede skatter.
 Et selskab betragtes som hjemmehørende i en af staterne, hvis det er  

 stiftet, oprettet eller registreret i overensstemmelse med denne stats  

 lovgivning eller består i kraft af dennes lovgivning.
7. Et "fast driftssted" betyder ifølge  

 artikel II, stk. (1) (j), et fast forretningssted, hvor foretagendets  

 virksomhed helt eller delvis udøves.
Under litra (j) (i) nævnes typiske  

 eksempler på fast driftssted, medens der i litra (j) (ii) angives tilfælde, hvor der  

 ikke foreligger fast driftssted.
I litra (j) (iii) og (iv) bestemmes, under  

 hvilke betingelser en agent, repræsentant eller mægler anses for at udgøre et  

 fast driftssted, medens endelig litra (j) (v) indeholder en bestemmelse om  

 selskaber, der har en nærmere forbindelse med hinanden.
 Opmærksomheden henledes på, at en byggeplads, en plads for et anlægs-,  

 installations- eller monteringsarbejde eller lignende af mere end 6 måneders  

 varighed anses for at udgøre et fast driftssted, se artikel II, stk. (1) (j)  

 (i) (h).
 Fordeling af beskatningsretten mellem kildestat og bopælsstat.
(Artikel III-XXII) Indkomstbeskatningen.
8. Fortjeneste ved forretningsvirksomhed, artikel III,  

 kan kun beskattes i den stat, hvori foretagendet er hjemmehørende, medmindre  

 det driver virksomhed i den anden stat fra et "fast driftssted". I  

 så fald kan den del af indkomsten, der kan henføres til det faste driftssted,  

 beskattes i den anden stat.
Opmærksomheden henledes her på artikel IV, der  

 indeholder regler for fordelingen af indtægter oppebåret af indbyrdes  

 afhængige foretagender.
 Om betydningen af begrebet "fast driftssted" henvises til  

 artikel II, stk. (1) (j), som er omtalt foran under punkt 7.
9. Fortjeneste ved skibs- og luftfartsvirksomhed i  

 international trafik, artikel V, kan beskattes i begge stater i  

 overensstemmelse med deres respektive love.
Overenskomsten løser således ikke  

 dobbeltbeskatningsspørgsmålet vedrørende skibs- og luftfartsindtægter, og  

 danske virksomheders problemer af denne art må herefter behandles efter  

 reglerne i ligningslovens § 33.
 10. Reglerne om beskatning af udbytter, artikel VI,  

 bygger på den skattemæssige ordning, som var gældende i de to stater ved  

 overenskomstens underskrift i 1966.
 Aktieudbytte fra et philippinsk selskab, der oppebæres af personer eller  

 selskaber, som ikke er henholdsvis bosatte eller hjemmehørende i  

 Philippinerne, kildebeskattes i Philippinerne med 20 pct. for personer og 30  

 pct. for selskaber.
 Artikel VI, stk. (2), bestemmer imidlertid, at den normale philippinske  

 kildeskat kan nedsættes med 0,33, hvis det phillippinske selskab udøver aktiv  

 forretningsvirksomhed inden for visse særlige investeringsområder, som er  

 angivet i bestemmelsen, og 80 pct. af selskabets bruttoindkomst i  

 beskatningsåret hidrører fra sådan investering.
 Efter at der i Danmark med virkning fra og med 1970 ved kildeskattelovens  

 § 65 er indført en udbytteskat, har artikel VI, stk. (3), 1. pkt., der alene  

 har til formål at beskrive gældende danske lovregler på tidspunktet for  

 aftalens indgåelse, ingen betydning, og i udbytte fra danske selskaber, der  

 udbetales til en aktionær i Philippinerne, tilbageholdes herefter udbytteskat  

 med 30 pct.
 11. Artikel VI, stk. (4), indeholder en bestemmelse om  

 datterselskabslempelse, der skal indrømmes, når datterselskabet er  

 hjemmehørende i den anden stat, og man ville have givet denne lempelse,  

 såfremt begge selskaber var hjemmehørende i samme stat.
 12. Såfremt aktieudbyttet oppebæres af en person eller  

 et selskab, der har fast driftssted i kildestaten, har denne stat i medfør af  

 stk. (5) beskatningsretten til hele udbyttet, idet artikel III om fortjeneste  

 ved forretningsvirksomhed i så fald skal finde anvendelse, jfr. ovenfor under  

 pkt. 8.
 13. Artikel VI, stk. (6), indeholder en bestemmelse om  

 såkaldt "matching credit", hvorefter bopælsstaten skal give credit  

 for et beløb svarende til den skat, som skulle være betalt i kildestaten,  

 dersom ingen nedsættelse i medfør af stk. (2) eller stk. (3) var tilstået i  

 denne stat.
14. For renter, artikel VII, der ifølge stk. (2)  

 omfatter renter af obligationer, værdipapirer, gældsbeviser, lån,  

 forskrivninger eller gældsfordringer af enhver art eller af en hvilken som  

 helst anden form for gæld, gælder der samme regler som for udbytter, jfr.  

 ovenfor under pkt. 10-13, alene med den forskel, at der ikke i Danmark er  

 hjemmel til kildebeskatning af renter, og at art.
VII, stk. (4), 1. punktum,  

 således fortsat giver udtryk for gældende dansk ret.
Også reglerne om beskatning af royalties, artikel VIII, følger stort set  

 reglerne om beskatning af udbytter.
Visse royalties af fast ejendom er  

 omfattet af artikel X, jfr. pkt. 16 nedenfor.
Om indkomst af spillefilm, film  

 eller bånd, se pkt. 15.
 15. Artikel IX indeholder en særregel for lejeafgift  

 eller lignende for spillefilm og film eller bånd til radio eller  

 fjernsynsudsendelser, hvorefter kildestatens beskatningsret til sådan indtægt  

 er begrænset til 10 pct.
 Bestemmelsen finder også anvendelse, selvom der i kildestaten haves et  

 egentligt filmudlejningskontor, idet lejeafgift ikke anses som fortjeneste  

 ved forretningsvirksomhed, jfr. definitionen heraf i artikel III, stk. (7).
16. Indkomst af fast ejendom, artikel X, kan ifølge  

 stk. (1) beskattes i den stat, hvori ejendommen er beliggende.
I artikel X,  

 stk. (3), er det bl.a. angivet, at stk. (1) finder anvendelse på indkomst ved  

 enhver form for udnyttelse af fast ejendom, herunder af naturforekomster,  

 således også af oliekilder.
Om avance ved salg af fast ejendom, se under pkt.  

 17.
17. Fortjeneste ved afhændelse af formuegenstande er  

 omtalt i artikel XI.
Avance ved salg:
af fast ejendom, kan beskattes i den stat, hvori ejendommen er beliggende,  

 artikel XI, stk. (1), af andre aktiver (end fast ejendom), der tilhører et fast driftssted, kan  

 beskattes i den stat, hvori driftsstedet er beliggende, artikel XI, stk. (2),  

 1. punktum, af skibe og luftfartøjer i international trafik, og andre aktiver (end  

 fast ejendom) som anvendes i sådan skibs- eller luftfartsvirksomhed, kan kun  

 beskattes i den stat, hvori ejeren er bosiddende, artikel XI, stk. (2), 2.  

 punktum, jfr. artikel XXII (c).
 Avance ved salg af formuegoder iøvrigt kan, foruden at blive beskattet i  

 afhænderens bopælsstat, også beskattes i den anden stat i overensstemmelse  

 med dennes lovgivning, artikel XI, stk. (3). Denne regel må ses på baggrund  

 af, at Philippinerne også beskatter kapitalvinding ved salg af "personal  

 property".
Personer, der er bosiddende uden for Philippinerne, er kun skattepligtige  

 af kapitalvinding i Philippinerne, når kapitalvindingen hidrører fra kilder  

 der.
Om dette er tilfældet, afhænger af, om transaktionen er foregået i  

 Philippinerne eller i udlandet.
Artikel XI's udformning skyldes såleds et  

 philippinsk ønske om, at reglerne mest muligt affattedes i overensstemmelse  

 med den interne lovgivning i Philippinerne.
 18. De to landes regler om beskatning af uafsluttede  

 dødsboer, artikel XII, skal ikke finde anvendelse i det omfang, arvinger i  

 henhold til overenskomsten ville have været fritaget for beskatning, såfremt  

 indkomsten ikke havde passeret dødsboet.
 19. Vederlag for personligt arbejde i tjenesteforhold  

 eller ved frit erhverv, beskattes som hovedregel i den stat, hvori arbejdet  

 er udført, artikel XIII, stk. (1).
 Fra den nævnte hovedregel gælder følgende undtagelser:
 1. Ifølge artikel XIII, stk. (2) og (3), tilkommer  

 beskatningsretten alene arbejdstagerens bopælsstat, såfremt:
 2. Vederlag for personligt arbejde udført ombord på  

 skibe eller luftfartøjer i international trafik (artikel XIII, stk. (4), kan  

 beskattes i den stat, hvori den person eller det selskab, der driver skibs-  

 eller luftfartsvirksomheden, er bosiddende (hjemmehørende).
 3. En for denne overenskomst speciel regel findes i  

 artikel XIII, stk. (5), der bestemmer, at hverken ovennævnte hovedregel for  

 arbejdsvederlag eller de under pkt. 1 og 2 nævnte undtagelser hindrer de to  

 stater i at beskatte egne statsborgere.
4. Vederlag for offentlige hverv samt pensioner  

 udbetalt for varetagelse af hverv i en af staternes tjeneste, skal ifølge  

 artikel XIV være fritaget for beskatning i den anden stat.
Derimod kan  

 private pensioner og livrenter kun beskattes i bopælsstaten (artikel XIX).
 5. Ifølge artikel XVIII er indkomst, der oppebæres af  

 besøgende fra en af staterne under offentlig optræden i den anden stat, der  

 giver udtryk for den førstnævnte stats kultur, og som sker under protektion  

 af visse institutioner eller af regeringen i en af staterne, fritaget for  

 beskatning i den anden stat.
6. Lærere og videnskabsmænd (artikel XX) samt  

 uddannelsessøgende (artikel XXI) er under visse betingelser fritaget for  

 beskatning af lønindtægter oppebåret i den anden stat (kildestaten). For  

 uddannelsessøgende gælder fritagelsen i det omfang, vederlaget er nødvendigt  

 for deres underhold og uddannelse.
Om størrelsen af det skattefrie vederlag,  

 når studielandet er Danmark, kan henvises til de af statens  

 ligningsdirektorat for studerende fra Færørerne fastsatte beløb (for 1974  

 15.000 kr., og for 1975 17.000. kr.). Philippinske uddannelsessøgende her i  

 landet er endvidere i vidt omfang fritaget for beskatning af stipendier m.v.  

 hidrørende fra udlandet.
20. Bestyrelseshonorarer og lignende vederlag, artikel  

 XVI, beskattes i den stat, hvori selskabet er hjemmehørende.
21. Indkomst oppebåret af professionelle kunstnere og  

 sportsfolk, artikel XVII, beskattes i overensstemmelse med den under pkt. 19 nævnte hovedregel i den stat, hvori virksomheden udøves.
Der gælder ikke nogen 183-dages regel for disse personer.
Om kulturudveksling, se ovenfor under pkt. 19, nr. 5.
 Formuebeskatningen.
(Artikel XXII) 22. Reglerne om beskatningen af formue følger i det  

 store og hele den af OECD i 1963 udarbejdede modelkonvention, idet dog formuebeskatningen af skibe og fly - og af andre aktiver, der ikke består i fast ejendom, knyttet til skibs- og luftfartsvirksomhed - er tillagt den stat, hvori ejeren er bosiddende.
Endvidere er det i artiklens pkt. (d) bestemt, at aktier og obligationer kan beskattes i den stat, hvori de er udstedt.
En tilsvarende bestemmelse findes ikke i modelkonventionen.
Det bemærkes, at udenlandske ejere af danske aktier og obligationer ikke betaler formueskat i Danmark.
 Metoden til ophævelse af dobbeltbeskatning.
(Artikel XXIII) 23. Begge lande benytter den såkaldte  

 "credit-metode" til ophævelse af dobbeltbeskatning.
Dette betyder, at man ved opgørelsen af den skattepligtige indkomst, henholdsvis formue her i landet medregner indtægt og formue, hvortil Philippinerne har beskatningsretten, hvorefter der i de beregnede skatter gives et nedslag med det mindste af følgende to beløb:
Art.
XXIII, stk. (5), indeholder en generel regel om såkaldt "matching credit" ,se tillige de specielle bestemmelser herom i artiklerne VI, VII og VIII, jfr. pkt. 13-14 ovenfor.
 Beskatning ved til- og fraflytning.
24. Der er ikke i overenskomsten givet særlige regler  

 om beskatningen ved til- og fraflytning, og de interne regler om indtræden og ophør af skattepligt finder derfor anvendelse.
 Overenskomstens praktisering.
25. Overenskomstens bestemmelser skal praktiseres ved  

 selve skatteligningen fra og med indkomståret 1974 for så vidt angår skatter af indkomst, der er oppebåret fra og med den 1. april 1974, og formueskat af formue pr. 31. december 1974. En forskudsregistrering for indkomstårene 1974 og 1975 vil på begæring være at ændre, jfr. kildeskattelovens § 53, såfremt den er foretaget i strid med overenskomsten.
26. Tvivlsspørgsmål med hensyn til overenskomstens  

 praktisering vil være at forelægge for skattedepartementet.
 Skattedepartementet, den 12. september  

 1974.
Hans P.
Gøtrik.
/ E.
Møller.
