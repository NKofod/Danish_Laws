Meddelelser fra Søfartsstyrelsen B.  

 Skibes bygning og udstyr m.v.
Kapitel B II-1 D og E  Elektriske anlæg,  

 Yderligere krav til periodisk ubemandede maskinrum, 1. juli 1998 KAPITEL II-1
  

 Konstruktion   bygning, inddeling og stabilitet,  

 maskineri og elektriske anlæg Afsnit D	Elektriske installationer (Medmindre andet udtrykkeligt er bestemt,  

 finder afsnit D anvendelse på passagerskibe og lastskibe) Regel 40	Almindelige bestemmelser 1	Elektriske installationer skal være  

 således indrettet:
.1	at alle elektriske hjælpeanlæg, der er  

 nødvendige for at opretholde normale forhold i skibet, hvad  

 angår drifts- og opholdsforhold, kan sikres uden benyttelse af den  

 elektriske nødenergikilde; .2	at driften af de elektriske anlæg, der er af  

 væsentlig betydning for sikkerheden, opretholdes under forskellige  

 nødsituationer; og .3	at passagerer, besætning og skib vil  

 være sikret mod elektriske faremomenter.
 2	Administrationen skal træffe de fornødne  

 foranstaltninger for at sikre ensartethed med hensyn til  

 gennemførelsen og anvendelsen af bestemmelserne i dette afsnit, hvad  

 angår elektriske installationer.
Regel 41	Elektrisk hovedenergikilde og  

 belysningsanlæg 1.1	Der skal forefindes en elektrisk hovedenergikilde  

 af tilstrækkelig kapacitet til at forsyne alle de anlæg, der er  

 nævnt i regel 40.1.1. Denne elektriske hovedenergikilde skal  

 bestå af mindst to generatorsæt.
1.2	Disse generatorsæts ydelse skal være  

 tilstrækkelig til, at det i tilfælde af at det ene sæt  

 går ud af funktion stadig vil være muligt at sikre driften af de  

 anlæg, der er nødvendige for at opretholde normale  

 fremdrivnings- og sikkerhedsforhold.
Der skal ligeledes sikres komfortable  

 forhold i opholdsrum m.v., der som minimum omfatter tilstrækkelig  

 ydelse til madlavning, opvarmning, afkøling, mekanisk ventilation,  

 sanitær og ferskvand.
 1.3	Skibets elektriske hovedenergikilde skal være  

 således indrettet, at de anlæg, der er omtalt i regel 40.1.1, kan  

 opretholdes, uanset fremdrivningsmaskineriets eller akselledningens  

 omdrejningshastighed og retning.
1.4	Derudover skal generatorsættene være  

 således, at det sikres, med hvilken som helst generator eller dens  

 drivmaskine ude af drift, at de øvrige generatorsæt er i stand  

 til at strømforsyne det elektriske anlæg, der er  

 nødvendige for at starte hovedfremdrivningsanlægget op fra  

 dødt skib.
Den elektriske nødenergikilde kan benyttes til at  

 starte op fra dødt skib, hvis dens ydelse, enten alene eller i  

 forbindelse med ydelsen fra en anden elektrisk energikilde, er  

 tilstrækkelig stor til samtidig at levere strøm til de  

 anlæg, der skal forsynet i henhold til reglerne i 42.2.1 til 42.2.3  

 eller 43.2.1 til 43.2.4.
 1.5	Hvor transformere udgør en væsentlig  

 del af det elektriske forsyningsanlæg, der er foreskrevet i dette  

 stykke, skal anlægget være således indrettet, at det sikrer  

 den samme kontinuitet i forsyningen som angivet i dette stykke.
 2.1	Et elektrisk hovedbelysningsanlæg, som skal  

 levere belysning i alle de dele af skibet, der normalt er tilgængelige  

 for og anvendes af passagerer eller besætning, skal forsynet fra den  

 elektriske hovedenergikilde.
 2.2	Det elektriske hovedbelysningsanlæg skal  

 være således indrettet, at en brand eller andet havari i rum, der  

 indeholder den elektriske hovedenergikilde, det eventuelt dermed forbundne  

 transformerudstyr, hovedstrømtavlen og  

 hovedbelysningsstrømtavlen, ikke vil sætte det elektriske  

 nødbelysningsanlæg, der er foreskrevet i reglerne 42.2.1 og  

 42.2.2 eller 43.2.1, 43.2.2 og 43.2.3, ud af drift.
 2.3	Det elektriske nødbelysningsanlæg skal  

 være således indrettet, at en brand eller andet havari i rum, der  

 indeholder den elektriske nødenergikilde, det eventuelt dermed  

 forbundne transformerudstyr, nødstrømtavlen og  

 nødbelysningsstrømtavlen, ikke vil sætte det elektriske  

 hovedbelysningsanlæg, der er foreskrevet i denne regel, ud af  

 drift.
 3	Hovedstrømtavlen skal være således  

 anbragt i forhold til den ene hovedgeneratorstation, at den normale  

 elektricitetsforsyning såvidt muligt kun vil blive berørt af en  

 brand eller andet havari i et rum.
 En miljømæssig indskodning af  

 hovedstrømtavlen, som f.eks. kunne opnås ved et maskinkontrolrum  

 beliggende inden for rummets hovedafgrænsninger, anses ikke for at  

 adskille strømtavlerne fra generatorerne.
3.1	Hvor der kun findes et hovedgeneratorrum, skal  

 hovedstrømtavlen være anbragt i samme hovedbrandzone.
Hvor der  

 findes flere end et hovedgeneratorrum, er det tilladt kun at have en  

 hovedstrømtavle.
4	Hvor hovedgeneratorsættenes samlede  

 installerede elektriske effekt overstiger 3 MW, skal hovedsamleskinnerne  

 opdeles i mindst to dele, som normalt skal forbindes ved demonterbar led  

 eller andet godkendt middel; forbindelsen af generatorsættene og  

 eventuelt  andet udstyr som er dubleret skal, såvidt muligt, fordeles  

 ligeligt mellem de enkelte dele.
Tilsvarende foranstaltninger kan tillades,  

 hvis de tilfredsstiller administrationen.
 4.1	500 volt. - anvendelsesområde:
 .1	Større transportabelt udstyr, f.eks.  

 svejsetransformere og -omformere eller specielle pumper, såfremt  

 tilslutningskablets jordleder samt udstyrets metalliske konstruktionsdele  

 begge er forsvarligt jordede (beskyttelsesjord), samt såfremt  

 kabeltilslutning sker i særlig fast monteret apparatskab kombineret med  

 en afbryder, således indrettet, at apparatskabet kun kan åbnes  

 ved »åben afbryder« (f.eks. et motorskab).
 4.2	250 volt - anvendelsesområde:
 .1	Belysning.
 .2	Transportabelt udstyr, når dette er forsynet  

 med dobbelt isolation, eller når tilslutningskabel og apparat er  

 forsynet med beskyttende jordforbindelse.
 .3	Håndlamper og mindre  

 håndværktøjer kan anvendes på særligt udsatte  

 steder i maskinrum eller på dæk, såfremt der anvendes en  

 isolertransformer, som blot forsyner en forbrugsgenstand. (Begge ledere skal  

 i et sådant system være isolerede fra jord).
 .4	Interne kommunikationssystemer, bortset fra  

 telefonanlæg og lignende, såfremt der tages samme forholdsregler  

 som under .2.3.
 4.3	50 volt - anvendelsesområde  

 (»sikkerhedsspænding«):
 .1	Håndlamper, telefoner og lignende  

 kommunikationsudstyr samt mindre håndværktøjer, som  

 anvendes på særligt udsatte steder i maskinrum eller på  

 dæk samt ved kedelrensning og tankeftersyn.
 4.4	Enhver afsluttende strømkreds skal, hvor  

 ikke andet er foreskrevet, være beskyttet med sikringer eller afbrydere  

 med automatisk udløsning i hver isoleret pol.
 4.5	For så vidt et skibs elektriske anlæg  

 skal være indrettet til at aftage strøm fra strømkilder  

 uden for skibet, skal der i skibet findes en fast anbragt klemkasse placeret  

 således, at bøjelige kabler fra strømkilden uden for  

 skibet let kan tilkobles.
.1	I klemkassen skal der være monteret en  

 afbryder samt sikringer eller tilsvarende for de tilsluttede kabler.  

 Endvidere skal der findes klemsko af tilstrækkelig størrelse og  

 egnet udførelse til at sikre en tilfredsstillende forbindelse.
Der  

 skal fra klemkassen videreføres fast anbragte kabler til  

 hovedstrømtavlen, og det skal ved passende foranstaltninger kunne  

 sikres, at skibets generatorer og den nævnte strømkilde ikke  

 samtidig kan blive tilsluttet skibets ledningsnet.
.2	Det faste kabel skal enten på  

 hovedstrømtavlen eller ved tilslutningsklemmerne være forsynet  

 med en spændingsviser.
Det skal endvidere være forsynet med  

 midler til at kontrollere henholdsvis polariteten ved jævnstrøm  

 og fasefølgen ved vekselstrøm.
 .3	Ved tilslutningsklemmerne skal findes tydelig  

 angivelse af, hvilken strømart og spænding der må  

 tilføres anlægget, såvel som forskrifter for  

 udførelse af strømtilslutningen.
 5	Skibe bygget på eller efter 1. juli 1998 skal  

 ud over paragraf 1 til 3 opfylde følgende:
.1	Hvor den elektriske hovedenergikilde er  

 nødvendig for skibets fremdrivning og styring, skal systemet  

 være således indrettet at den elektriske forsyning til udstyr,  

 som er nødvendigt for fremdrivning og styring og til at sikre skibets  

 sikkerhed, opretholdes eller omgående genoprettes i tilfælde af  

 udfald af en af de idriftværende generatorer; .2	de i denne regel krævede generatorer skal  

 være beskyttet mod vedvarende overbelastning ved hjælp af  

 lastfordelingsudstyr eller tilsvarende udstyr; .3	hvor den elektriske hovedenergikilde er  

 nødvendig for skibets fremdrivning, skal hovedsamleskinnen opdeles i  

 mindst to dele, som normalt skal være forbundet med  

 strømafbrydere eller andre godkendte anordninger; så vidt det er  

 praktisk muligt skal forbindelsen af generatorsættene og eventuelt  

 andet udstyr, som er dubleret, være ligeligt fordelt mellem de enkelte  

 dele; og .4	behøver ikke opfylde stk. 4.
Regel 42	Elektrisk nødenergikilde i passagerskibe (Denne regels stykke 2.6.1 og 4.2 gælder for skibe  

 bygget 1. februar 1992 eller senere) 1.1	Der skal forefindes en selvstændig elektrisk  

 nødenergikilde.
1.2	Den elektriske nødenergikilde, det eventuelt  

 dermed forbundne transformerudstyr, nødenergikilden for  

 overgangsforsyning, nødstrømtavlen og den elektriske  

 nødbelysningsstrømtavle skal være beliggende over det  

 øverste gennemgående dæk og skal være let  

 tilgængelig fra det åbne dæk.
De må ikke være  

 anbragt foran for kollisionsskoddet.
1.3	Den elektriske nødenergikilde og det  

 eventuelt dermed forbundne transformerudstyr, nødenergikilden for  

 overgangsforsyning, nødstrømtavlen og den elektriske  

 nødbelysningsstrømtavle skal i forhold til den elektriske  

 hovedenergikilde, det eventuelt dermed forbundne transformerudstyr samt  

 hovedstrømtavlen være således anbragt, at det til  

 administrationens tilfredshed sikres, at en brand eller andet havari i rum  

 der indeholder den elektriske hovedenergikilde, det eventuelt dermed  

 forbundne transformerudstyr og hovedstrømtavlen, eller i et maskinrum  

 at kategori A ikke vil gribe forstyrrende ind i forsyningen af, kontrollen  

 med og fordelingen af elektrisk nødenergi.
Det rum, der indeholder den  

 elektriske nødenergikilde, det eventuelt dermed forbundne  

 transformerudstyr, den elektriske nødenergikilde for  

 overgangsforsyning samt nødstrømtavlen må, for så  

 vidt det er praktisk muligt, ikke støde op til afgrænsningerne  

 af maskinrum af kategori A eller af de rum, der indeholder den elektriske  

 hovedenergikilde, det eventuelt dermed forbundne transformerudstyr eller  

 hovedstrømtavlen.
1.3.1	Reserve- og nødstrømkredse Når et skib er inddelt i flere hovedbrandzoner, skal  

 følgende iagttages:
.1	Der skal i hver zone være to adskilte  

 fødeledninger for belysningen.
Den ene af disse kan være  

 fødeledningen for nødbelysningen.
 .2	Fordelingssystemet skal være således  

 indrettet, at brand i en hovedbrandzone - uanset hvilken - ikke griber  

 forstyrrende ind i vigtige strømforsyninger i andre hovedbrandzoner.  

 Fødeledninger for hoved- og nødinstallationer, der fører  

 igennem en hvilen som helst zone, skal i dette øjemed være  

 anbragt med så stor afstand   såvel lodret som vandret   fra  

 hinanden som muligt.
 1.3.2	Fordelingssystemet skal endvidere så vidt  

 muligt være således indrettet, at indtrængen af vand  

 på et under skoddækket liggende dæk ikke forårsager  

 kortslutning i anlæg på et højere liggende dæk.  

 Fødeledninger for såvel hoved- som nødinstallationer  

 hørende til forskellige dæk skal i dette øjemed så  

 vidt muligt holdes adskilt.
 1.3.3	For den foreskrevne elektriske  

 nødbelysning må der ikke findes andre sikringer end de på  

 nødenergikildens strømtavle anbragte, og der må kun  

 findes afbrydere ved nødenergikilden og i styrehuset.
1.3.4	Ved udgangen fra alle større rum, hvor  

 passagerer eller mandskab opholder sig, skal nødbelysningen til  

 stadighed være i drift.
Strømmen hertil kan under normale  

 forhold tages fra hovedenergikilden.
 1.3.5	I følgende rum skal lamperne være  

 tilsluttet mindst to forskellige grupper:
 .1	rum, der er tilgængelige for passagerer:
korridorer trapper, der fører til båddækket saloner .2	rum, der kun er tilgængelige for  

 mandskabet:
maskinrum kedelrum store kabysser.
 1.3.6	For hver generator bør der findes mindst  

 en lampe, der er tilsluttet generatoren således, at lampen ikke  

 slukkes, når strømmen fra generatoren afbrydes ved dennes  

 afbryder eller sikringer.
 1.4	Forudsat at der træffes egnede  

 foranstaltninger til at sikre selvstændig nøddrift under alle  

 forhold, kan nødgeneratoren - undtagelsesvis og i korte perioder -  

 anvendes til levering af strøm til strømkredse, der ikke er  

 nødstrømkredse.
2	Den elektriske effekt, der er til rådighed,  

 skal være tilstrækkelig til driften af alle anlæg, som er  

 af væsentlig betydning for sikkerheden i en nødsituation, idet  

 der tages fornødent hensyn til anlæg, som skal være i  

 drift samtidig.
Den elektriske nødenergikilde skal under hensyntagen  

 til startstrømme og visse strømbelastningers kortvarige natur  

 være i stand til samtidig at strømforsyne mindst følgende  

 anlæg i de nedenfor angivne tidsrum, hvis deres drift kræver en  

 elektrisk energikilde.
2.1	I et tidsrum af 36 timer:  

 Nødbelysning .1	ved ethvert udskibningssted på dæk og ud  

 over skibssiden, som foreskrevet i regel 11.4 og 16.7 i kapitel III; .2	i alle gange, trapper og udgange, der giver adgang  

 til mønstrings- og udskibningssteder, som foreskrevet i regel 11.5 i  

 kapitel III; .3	i alle gange ved tjeneste- og opholdsrum, på  

 trapper og ved udgange samt i og ved personelevatorer; .4	i maskinrummene og hovedgeneratorrummene,  

 indbefattet deres betjeningssteder; .5	på alle manøvrepladser,  

 maskinkontrolrum samt ved hver hoved- og nødstrømtavle; .6	ved anbringelsessteder for brandudrustning; .7	ved styreanlægget; og .8	ved brandpumpen, sprinklerpumpen og  

 nødlænsepumpen, omhandlet i stk. 2.4, og ved startsteder for  

 deres motorer.
 2.2	I et tidsrum af 36 timer:
.1	navigationslysene og andre lys, der er foreskrevet i  

 de gældende internationale regler for forebyggelse af kollisioner  

 på søen; og .2	i skibe bygget 1. februar 1995 eller senere:
VHF-udstyret foreskrevet i reglerne 7.1.1 og 7.1.2 i  

 kapitel IV ; og, hvor det er relevant; .2.1	MF-udstyret foreskrevet i regelerne 9.1.1, 9.1.2,  

 10.1.2 og 10.1.3 i kapitel IV; .2.2	skibsjordstationen foreskrevet i regel 10.1.1  

 kapitel IV; og .2.3	MF/HF-udstyret foreskrevet i regel 10.2.1, 10.2.2  

 og 11.1 i kapitel IV.
 2.3	I et tidsrum af 36 timer:
.1	alt internt kommunikationsudstyr, der kræves i  

 en nødsituation; .2	navigationsudstyr i skibe som er foreskrevet i regel  

 12 i kapitel V; hvor dette er urimeligt eller praktisk  

 uigennemførligt, kan administrationen frafalde dette krav for skibe  

 med en bruttotonnage under 5000; .3	brandvisnings- og brandalarmanlægget samt  

 holde- og udløsningsarrangementet for branddøre; og .4	for intermitterende betjening af dagsignallampen,  

 skibets fløjte, de manuelt betjente alarmtryk og alle interne  

 signaler, der kræves i en nødsituation; medmindre disse anlæg strømforsynes  

 uafhængigt i 36 timer fra et akkumulatorbatteri, der er anbragt  

 på et passende sted til brug i en nødsituation.
 2.4	I et tidsrum af 36 timer:
.1	en af de brandpumper, der er foreskrevet i regel  

 4.3.1 og regel 4.3.3 i kapitel II-2; .2	den eventuelle automatiske sprinklerpumpe; og .3	nødlænsepumpen og hele det udstyr, der  

 er nødvendigt for driften af elektrisk drevne, fjernstyrede  

 lænseventiler.
 2.5	I det i regel 29.14 foreskrevne tidsrum:  

 styreanlægget, hvis det skal forsynes således ifølge den  

 nævnte bestemmelse.
 2.6	I et tidsrum af 1/2 time:
.1	alle eventuelle vandtætte døre, som  

 ifølge regel 15 skal drives maskinelt, samt deres indikatorer og  

 advarselssignaler.; .2	nødforanstaltningerne med henblik på at  

 bringe elevatorstolene op på dæksniveau for redning af personer.  

 Elevatorstolene for passagerer kan sekventielt bringes op på  

 dæksniveau i en nødsituation.
 2.7	I et skib, som regelmæssigt anvendes til  

 rejser af kort varighed, kan Administrationen, hvis den finder det godtgjort,  

 at den opnåede sikkerhed vil være tilstrækkelig, acceptere  

 en kortere periode end den i stykkerne 2.1 til 2.5 angivne periode, men  

 mindst 12 timer.
 2.8	Bl.a. følgende elektriske anlæg  

 m.v. nødvendige for skibets og passagerernes sikkerhed i en  

 nødsituation skal i almindelighed kunne forsynes med strøm fra  

 den ovennævnte nødenergikilde, idet der skal regnes med en  

 samtidighedsfaktor på 1,0 dog kan  andet udstyr end nedennævnte  

 undtages, såfremt de er forsynet med  udkoblingarrangement.
 .1	Nødbelysningen ved alle redningsbåde  

 på dækket og ud over skibssiden.
 .2	Nødbelysningen i gange, på trapper, ved  

 udgange fra alle større rum, hvor passagerer eller mandskab opholder  

 sig i maskinrum og i kontrolrum, styremaskinrum, CO2 rum, ved  

 betjeningsstedet for brandslukningsanlæg og ved  

 nødbrandpumper.
 .3	Det elektriske alarmanlæg, der kalder  

 passagererne til samlingspladserne, og det automatiske brandalarmanlæg,  

 for så vidt disse anlæg ikke har selvstændig  

 energikilde.
 .4	Anlæg til lukning af de vandtætte  

 døre.
 .5	Nødlænsepumpe.
 .6	Skibslysene samt dagsignallampen, såfremt  

 denne får strøm fra hovedenergikilden.
 .7	En af brandpumperne.
 .8	Sprinklerpumpe for aptering.
 .9	Personelevatorer.
 .10	Elektriske maskintelegrafer.
 .11	Stabilisatorindtræk.
 .12	Styremaskiner.
 3	Den elektriske nødenergikilde kan være  

 enten en generator eller et akkumulatorbatteri, som skal opfylde  

 følgende krav:
3.1	Hvor den elektriske nødenergikilde er en  

 generator, skal den; .1	drives af en egnet kraftmaskine med  

 selvstændig forsyning af brændstof, der har et flammepunkt  

 (prøve i lukket apparat) på mindst 43°C; .2	sættes automatisk i gang i tilfælde af,  

 at forsyningen fra den elektriske hovedenergikilde svigter og skal automatisk  

 tilsluttes nødstrømtavlen; de i stk. 4 omhandlede anlæg  

 skal da automatisk overføres til nødgeneratorsættet.
Det  

 automatiske startanlæg og drivmaskinens karakteristik skal være  

 således, at nødgeneratoren kan bære sin fulde maksimale  

 belastning så hurtigt, som det er muligt under hensyn til sikkerheden,  

 dog højst på 45 sekunder; medmindre der findes et andet  

 selvstændigt middel til start af nødgeneratorsættet, skal  

 den eneste kilde af oplagret energi beskyttes for at hindre, at den bliver  

 helt tømt af det automatiske virkende startanlæg; og .3	forsynes med en elektrisk nødenergikilde for  

 overgangsforsyning i henhold til stk. 4.
3.2	Hvor den elektriske nødenergikilde er et  

 akkumulatorbatteri, skal den; .1	kunne bære den elektriske nødbelastning  

 uden genopladning, samtidig med at den opretholder batteriets spænding  

 under hele strømafgivningsperioden inden for 12% over eller under dens  

 nominelle spænding; .2	automatisk tilsluttes nødstrømtavlen i  

 tilfælde af, at den elektriske hovedenergikilde svigter; og .3	straks kunne levere strøm til mindst de i  

 stk. 4 nævnte anlæg.
 3.3	Den efterfølgende forskrift i stykke 3.1.2  

 gælder ikke for skibe bygget på eller efter 1. oktober 1994:
 Medmindre der findes et andet selvstændigt middel  

 til start af nødgeneratorsættet, skal den eneste kilde af  

 oplagret energi beskyttes for at hindre, at den bliver helt tømt af  

 det automatiske virkende startanlæg.
 3.4	For skibe, som er bygget på eller efter 1.  

 juli 1998, og hvor elektrisk energi er nødvendig for at genoprette  

 fremdrivningen, skal kapaciteten være tilstrækkelig til at  

 genoprette skibets fremdrivning inklusive andet nødvendigt maskineri  

 inden 30 minutter fra dødt skib efter al elektrisk energiforsyning har  

 været afbrudt (blackout).
 4	Den elektriske nødenergikilde for  

 overgangsforsyning, der er foreskrevet i stk. 3.1.3, skal bestå af et  

 akkumulatorbatteri, der er anbragt på et passende sted til brug i en  

 nødsituation, og som skal fungere uden genopladning, samtidig med at  

 det opretholder batteriets spænding under hele  

 strømafgivningsperioden inden for 12% over eller under dets nominelle  

 spænding, og det skal have tilstrækkelig kapacitet og være  

 således indrettet, at det i tilfælde af at den elektriske hoved-  

 eller nødenergikilde svigter, automatisk forsyner mindst  

 følgende anlæg, hvis deres drift kræver en elektrisk  

 kilde:
 4.1	I en 1/2 time:
.1	den i stk. 2.1 og 2.2.1 foreskrevne belysning; .2	alle anlæg foreskrevet i stk. 2.3.1, 2.3.3 og  

 2.3.4, medmindre disse anlæg forsynes selvstændigt i det  

 omhandlede tidsrum fra et akkumulatorbatteri, der er anbragt på et  

 passende sted til brug i en nødsituation.
4.2	Energi til at drive de vandtætte døre,  

 som foreskrevet i regel 15.7.3.3, men ikke nødvendigvis dem alle  

 samtidig, medmindre en uafhængig energikilde for overgangsforsyning med  

 oplagret energi er til rådighed.
Energi til styring-, indikation- og  

 alarmkredsløb som foreskrevet i regel 15.7.2 til en halv time.
 5.1	Nødstrømtavlen skal være  

 anbragt så nært som praktisk muligt ved den elektriske  

 nødenergikilde.
 5.2	Hvor den elektriske nødenergikilde er en  

 generator, skal nødstrømtavlen være anbragt i det samme  

 rum, medmindre betjeningen af nødstrømtavlen derved vil  

 forringes.
5.3	Der må ikke anbringes noget  

 akkumulatorbatteri, som er installeret i henhold til denne regel, i samme rum  

 som nødstrømtavlen.
Der skal installeres en indikator på  

 et passende sted på hovedstrømtavlen eller i maskinkontrolrummet  

 for at angive, hvornår de batterier, der udgør enten den  

 elektriske nødenergikilde eller den elektriske nødenergikilde  

 for overgangsforsyning, der er nævnt i stk. 3.1.3 eller 4, aflades.
5.4	Nødstrømtavlen skal under normale  

 driftsforhold forsynes fra hovedstrømtavlen ved en fødeledning,  

 som skal beskyttes mod overbelastning og kortslutning, og som frakobles  

 automatisk ved nødstrømtavlen, hvis den elektriske  

 hovedenergikilde skulle svigte.
Hvor anlægget er indrettet til  

 tilbageforsyning, skal fødeledningen tillige beskyttes ved  

 nødstrømtavlen, i det mindste imod kortslutning.
 5.5	For at sikre hurtig rådighed over den  

 elektriske nødenergikilde skal der, om nødvendigt,  

 træffes foranstaltning til automatisk at frakoble strømkredse,  

 der ikke er nødstrømkredse, fra nødstrømtavlen  

 for at sikre, at der er strøm til nødstrømkredsene.
 6	Nødgeneratoren og dens drivmaskine og ethvert  

 nødakkumulatorbatteri skal være således konstrueret og  

 indrettet, at de kan fungere med maksimal effekt, når skibet ligger  

 på ret køl og når det har slagside med en  

 krængningsvinkel på indtil 22,5° eller når det ligger med  

 et trim på indtil 10° enten i for- eller agterretning eller en  

 vinkelkombination inden for disse grænser.
 7	Der skal træffes foranstaltninger til periodisk  

 afprøvning af hele nødanlægget, indbefattet  

 afprøvning af automatisk virkende startanordninger.
Regel 42-1	Supplerende nødbelysning for ro-ro  

 passagerskibe 1	Ud over den nødbelysning, som er foreskrevet i  

 regel 42.2, skal der i ethvert passagerskib med ro-ro-lastrum eller  

 speciallastrum (special category spaces) som defineret i regel 3 i  

 kapitel II-2 installeres:
.1	Et system for elektrisk nødbelysning i alle  

 rum og gange for passagerer.
Systemet skal virke i mindst 3 timer under  

 enhver krængningssituation, når al anden strømforsyning  

 har svigtet.
Belysningen skal være så god, at adkomst til udgange  

 let kan ses.
Energikilden til nødbelysningen skal bestå af  

 akkumulatorbatterier, som er monteret i lysarmaturerne og som til stadighed  

 oplades fra nødtavlen, hvor det er praktisk muligt.
Alternativt kan  

 enhver anden form for nødbelysning, som er mindst lige så  

 effektiv, tillades anvendt af Søfartsstyrelsen.
Nødbelysningen  

 skal være udført på en sådan måde, at en  

 hvilken som helst fejl ved lampen kan ses.
Alle akkumulatorbatterier skal med  

 mellemrum udskiftes, idet der skal tages hensyn til deres specielle  

 funktionstid i det miljø, hvor de skal anvendes.
 .2	Der skal forefindes en bærbar batteriforsynet  

 lampe, som kan genoplades, i alle gange i besætningsapteringen,  

 fritidsrum og i alle arbejdsrum, som normalt bruges, medmindre supplerende  

 nødbelysning er installeret i henhold til 1.1.
Regel 43	Elektrisk nødenergikilde i lastskibe 1.1	Der skal forefindes en selvstændig elektrisk  

 nødenergikilde.
1.2	Den elektriske nødenergikilde, det eventuelt  

 dermed forbundne transformerudstyr, nødenergikilden for  

 overgangsforsyning, nødstrømtavlen og  

 nødbelysningsstrømtavlen skal være anbragt over det  

 øverste gennemgående dæk og skal være let  

 tilgængelig fra det åbne dæk.
De må ikke anbringes  

 foran for kollisionsskoddet, medmindre administrationen tillader det under  

 ganske særlige omstændigheder.
1.3	Den elektriske nødenergikilde, det eventuelt  

 dermed forbundne transformerudstyr, nødenergikilden for  

 overgangsforsyning, nødstrømtavlen og  

 nødbelysningsstrømtavlen skal være således anbragt  

 i forhold til den elektriske hovedenergikilde, det eventuelt dermed forbundne  

 transformerudstyr og hovedstrømtavlen, at der til administrationens  

 tilfredshed er skabt sikkerhed for, at en brand eller andet havari i det rum,  

 der indeholder den elektriske hovedenergikilde, det eventuelt dermed  

 forbundne transformerudstyr og hovedstrømtavlen, eller i et maskinrum  

 af kategori A, ikke vil gribe forstyrrende ind i forsyningen af, kontrollen  

 med og fordelingen af elektrisk nødenergi.
Det rum, der indeholder den  

 elektriske nødenergikilde, det eventuelt dermed forbundne  

 transformerudstyr, den elektriske nødenergikilde for  

 overgangsforsyning og nødstrømtavlen må såvidt  

 muligt ikke støde op til afgrænsningerne for maskinrum af  

 kategori A eller til de rum, der indeholder den elektriske hovedenergikilde,  

 det eventuelt dermed forbundne transformerudstyr og  

 hovedstrømtavlen.
 1.4	Forudsat at der træffes egnede  

 foranstaltninger til at sikre selvstændig nøddrift under alle  

 forhold, kan nødgeneratoren   undtagelsesvis og i korte perioder  

 anvendes til levering af strøm til strømkredse, der ikke er  

 nødstrømkredse.
2	Den elektriske energi, der er til rådighed,  

 skal være tilstrækkelig til driften af alle de anlæg, der  

 er af væsentlig betydning for sikkerheden i en nødsituation,  

 idet der tages fornødent hensyn til anlæg, som muligvis skal  

 være i drift samtidig.
Den elektriske nødenergikilde skal, under  

 hensyntagen til startstrømme og visse belastningers kortvarige natur,  

 samtidig kunne forsyne mindst følgende anlæg med strøm i  

 de nedenfor angivne tidsrum, hvis deres drift kræver  

 elektricitet:
 .1	I et tidsrum af 3 timer: nødbelysning ved  

 ethvert udskibningssted på dæk og ud over skibssiden, som  

 foreskrevet i regel 11.4 og 16.7 i kapitel III.
.2	I et tidsrum af 18 timer:  

 nødbelysning .1	i alle gange ved tjeneste- og opholdsrum, på  

 trapper og ved udgange samt i og ved personelevatorer og elevatorskakter; .2	i maskinrummene og hovedgeneratorrummene, herunder  

 deres kontrolsteder; .3	på alle manøvrepladser,  

 maskinkontrolrum samt ved hver hoved- og nødstrømtavle; .4	ved alle anbringelsessteder for brandudrustning; .5	ved styreanlægget; og .6	ved den i stk. 2.5 omhandlede brandpumpe, ved den  

 eventuelle sprinklerpumpe og ved den eventuelle nødlænsepumpe  

 samt ved startstederne for deres motorer.
 .3	I et tidsrum af 18 timer:
.1	navigationslysene og andre lys, der er foreskrevet i  

 de gældende internationale regler for forebyggelse af kollisioner  

 på søen; og .2	i skibe bygget 1. februar 1995 eller senere:
VHF-udstyret foreskrevet i regelerne i 7.1.1 og 7.1.2 i  

 kapitel IV ; og, hvor det er relevant; .1	MF-udstyret foreskrevet i reglerne  9.1.1, 9.1.2,  

 10.1.2 og 10.1.3 i kapitel IV; .2	skibsjordstationen foreskrevet i reglel 10.1.1 i  

 kapitel IV; og .3	MF/HF-udstyret foreskrevet i reglerne 10.2.1, 10.2.2  

 og 11.1 i kapitel IV.
 2.4	I et tidsrum af 18 timer:
.1	alt internt kommunikationsudstyr, der kræves i  

 en nødsituation; .2	navigationsudstyr i skibe som foreskrevet i regel 12  

 i kapitel V; hvor dette er urimeligt eller praktisk uigennemførligt,  

 kan administrationen frafalde dette krav for skibe med en bruttotonnage under  

 5000; .3	brandvisnings- og brandalarmanlægget; samt .4	intermitterende betjening af dagsignallampen,  

 skibets fløjte, de manuelt betjente alarmtryk og alle interne  

 signaler, der kræves i en nødsituation; medmindre disse anlæg strømforsynes  

 uafhængigt i et tidsrum af 18 timer fra et akkumulatorbatteri, der er  

 anbragt på et passende sted til brug i en nødsituation.
 2.5	I et tidsrum af 18 timer: en af de brandpumper, der  

 er foreskrevet i regel 4.3.1 og 4.3.3 i kapitel II-2, hvis den er  

 afhængig af nødgeneratoren som energikilde.
 2.6.1	I det i regel 29.14 foreskrevne tidsrum:  

 styreanlægget hvor dette skal forsynes således ifølge den  

 nævnte regel.
 2.6.2	I et skib, der regelmæssigt anvendes til  

 rejser af kort varighed, kan administrationen, acceptere et kortere tidsrum  

 end de 18 timer, der er angivet i 2.2-2.5, men ikke under 12 timer, hvis den  

 finder det godtgjort, at der derved vil kunne opnås en  

 tilstrækkelig sikkerhed.
 3	Den elektriske nødenergikilde kan enten  

 være en generator eller et akkumulatorbatteri, der opfylder  

 følgende krav:
.1	Hvor den elektriske nødenergikilde er en  

 generator, skal den; .1	drives af en egnet kraftmaskine med  

 selvstændig forsyning af brændstof, der har et flammepunkt  

 (prøve i lukket apparat) på mindst 43°C; .2	sætte automatisk i gang i tilfælde af,  

 at forsyningen fra den elektriske hovedenergikilde svigter, medmindre der er  

 installeret en elektrisk nødenergikilde for overgangsforsyning i  

 overensstemmelse med 3.1.3; hvor nødgeneratoren starter automatisk,  

 skal den automatisk tilsluttes nødstrømtavlen; de i stk. 4  

 omhandlede anlæg skal da automatisk tilsluttes nødgeneratoren;  

 medmindre der findes et andet selvstændigt middel til start af  

 nødgeneratoren, skal den eneste kilde med oplagret energi beskyttes  

 for at forhindre, at den bliver helt tømt af det automatisk virkende  

 startanlæg; og .3	være forsynet med en elektrisk  

 nødenergikilde for overgangsforsyning drift, som nærmere angivet  

 i stk. 4, medmindre der er installeret en nødgenerator, der er i stand  

 til både at forsyne de i stk. 4 omtalte anlæg, og at kunne  

 sættes automatisk i gang og tilføre den fornødne  

 strømbelastning så hurtigt, som det er muligt under hensyn til  

 sikkerheden, dog højst på 45 sekunder.
.2	Hvor den elektriske nødenergikilde er et  

 akkumulatorbatteri, skal det; .1	kunne bære den elektriske nødbelastning  

 uden genopladning, samtidig med at den opretholder batteriets spænding  

 under hele strømafgivningsperioden inden for 12% over eller under dets  

 nominelle spænding; .2	automatisk tilsluttes nødstrømtavlen i  

 tilfælde af, at den elektriske hovedenergikilde svigter; og .3	straks som minimum kunne betjene de i stk. 4  

 nævnte anlæg.
 .3	Den efterfølgende forskrift i stykke 3.1.2  

 gælder ikke for skibe bygget på eller efter 1. oktober 1994:
 Medmindre der findes et andet selvstændigt middel  

 til start af nødgeneratorsættet, skal den eneste kilde af  

 oplagret energi beskyttes for at hindre, at den bliver helt tømt af  

 det automatiske virkende startanlæg.
 .4	For skibe, som er bygget på eller efter 1.  

 juli 1998, og  hvor elektrisk energi er nødvendig for at genoprette  

 fremdrivningen, skal kapaciteten være tilstrækkelig til at  

 genoprette skibets fremdrivning inklusive andet nødvendigt maskineri  

 inden 30 minutter fra dødt skib efter al elektrisk energiforsyning har  

 været afbrudt (blackout).
 .5.1	Bl.a.  

 følgende elektriske anlæg m.v. nødvendige for skibets og  

 passagerernes sikkerhed i en nødsituation skal i almindelighed kunne  

 forsynes med strøm fra den ovennævnte nødenergikilde,  

 idet der skal regnes med en samtidighedsfaktor på 1,0, dog kan andet  

 udstyr end nedennævnte undtages, såfremt de er forsynet med  

 udkoblingsarrangement, jf. pkt. 11.
 1.1		Nødbelysningen ved alle redningsbåde   på  

 dækket og ud over skibssiden.
 1.2		Nødbelysningen i gange, på trapper, ved udgange  

 fra alle større rum, hvor passagerer eller mandskab opholder sig, i  

 maskinrum og i kontrolrum, styremaskine, CO2-rum, ved  

 betjeningssteder for brandslukningsanlæg og ved  

 nødbrandpumper.
 1.3	Det elektriske alarmanlæg, der kalder  

 passagererne til samlingspladserne, og det automatiske brandalarmanlæg,  

 for så vidt disse anlæg ikke har selvstændig  

 energikilde.
 1.4	Anlæg til lukning af de vandtætte  

 døre.
 1.5	Skibslysene samt dagsignallampen, såfremt  

 denne får strøm fra hovedenergikilden.
 1.6	En af brandpumperne.
 1.8	Personelevatorer.
 1.9	Elektriske maskintelegrafer.
 1.10	Stabilisatorindtræk.
 1.11	Styremaskiner.
.5.2	Søfartsstyrelsen kan tillade, at  

 reserveenergikilden for et skibs reserveradioanlæg anvendes som  

 nødenergikilde for et mindre antal nødstrømkredse med  

 ringe effektforbrug.
Sådanne nødstrømkredse skal i deres  

 helhed være begrænset til den øverste del af skibet,  

 såsom nødbelysningen på båddækket, og det skal  

 fra radiostationen kunne kontrolleres, når sådanne  

 strømkredse aftager strøm.
 .5.3	Energikilden skal have tilstrækkelig  

 kapacitet til foruden at kunne forsyne reserveradioanlægget i det  

 foreskrevne antal timer også at kunne bære denne yderligere  

 belastning.
 4	Den elektriske nødenergikilde for  

 overgangsforsyning, hvor denne er foreskrevet i stk. 3.1.3, skal bestå  

 af et akkumulatorbatteri, der er anbragt på et passende sted til brug i  

 en nødsituation, og som kan fungere uden genopladning, samtidig med at  

 det opretholder batteriets spænding under hele  

 strømafgivningsperioden inden for 12% over eller under dets nominelle  

 spænding; det skal have tilstrækkelig kapacitet og være  

 således indrettet, at det i tilfælde af at den elektriske hoved-  

 eller nødenergikilde svigter automatisk i mindst 1/2 time kan forsyne  

 følgende anlæg, hvis deres drift kræver en elektrisk  

 kilde:
.1	den i stk. 2.1, 2.2 og 2.3.1 foreskrevne belysning.  

 I denne overgangsfase kan den foreskrevne elektriske nødbelysning, for  

 så vidt angår maskinrummet samt apterings- og tjenesterum,  

 tilvejebringes ved fast anbragte, automatisk opladede relæstyrede  

 akkumulatorlamper; og .2	alle de i stk. 2.4.1, 2.4.3 og 2.4.4 foreskrevne  

 anlæg, medmindre de forsynes selvstændigt i den angivne periode  

 fra et akkumulatorbatteri, der anbragt på et passende sted til brug i  

 en nødsituation.
 5.1	Nødstrømtavlen skal være  

 anbragt så nær som muligt ved den elektriske  

 nødenergikilde.
 5.2	Hvor den elektriske nødenergikilde er en  

 generator, skal nødstrømtavlen være anbragt i det samme  

 rum, medmindre betjeningen af nødstrømtavlen derved ville  

 forringes.
5.3	Der må ikke anbringes noget  

 akkumulatorbatteri, som er installeret i henhold til denne regel, i samme rum  

 som nødstrømtavlen.
Der skal installeres en indikator på  

 et passende sted på hovedstrømtavlen eller i maskinkontrolrummet  

 for at angive, hvornår de batterier, der udgør enten den  

 elektriske nødenergikilde eller nødenergikilden for  

 overgangsforsyning, der er omhandlet i stk. 3.2 eller 4, aflades.
5.4	Nødstrømtavlen skal under normale  

 driftsforhold forsynes fra hovedstrømtavlen ved en fødeledning,  

 som skal beskyttes effektivt ved hovedstrømtavlen mod overbelastning  

 og kortslutning, og som skal frakobles automatisk ved  

 nødstrømtavlen, hvis den elektriske hovedenergikilde skulle  

 svigte.
Hvor anlægget er indrettet til returforsyning, skal  

 fødeledningen tillige beskyttes ved nødstrømtavlen, som  

 minimum mod kortslutning.
 5.5	For at sikre hurtig anvendelse af den elektriske  

 nødenergikilde, skal der, om nødvendigt, træffes  

 foranstaltning til automatisk at frakoble strømkredse, der ikke er  

 nødstrømkredse, fra nødstrømtavlen for at sikre,  

 at der automatisk er strøm til nødstrømkredsene.
 6	Nødgeneratoren og dens drivmaskine og et  

 eventuelt nødakkumulatorbatteri skal være således  

 konstrueret og indrettet, at de kan fungere med maksimal effekt, når  

 skibet ligger på ret køl, og når det har slagside med en  

 krængningsvinkel på indtil 22,5°, eller når det ligger med  

 et trim på indtil 10° enten i for- eller agterretning eller en  

 vinkelkombination inden for disse grænser.
 7	Der skal træffes foranstaltning til periodisk  

 afprøvning af hele nødanlægget, indbefattet  

 afprøvning af automatisk virkende startanordninger.
Regel 44	Startanordninger for nødgeneratorsæt 1	Nødgeneratorsæt skal let kunne startes i  

 kold tilstand ved en temperatur på 0°C.
Hvis dette ikke er praktisk  

 muligt, eller hvis det må antages, at skibet kommer ud for lavere  

 temperaturer, skal der træffes sådanne foranstaltninger, som kan  

 accepteres af Administrationen, til opretholdelse af opvarmning for at sikre  

 let start af generatorsættene.
2	Ethvert nødgeneratorsæt, der er  

 indrettet til automatisk start, skal være udstyret med  

 startanordninger, der er godkendt af Administrationen, med oplagret energi  

 til mindst tre på hinanden følgende starter.
Der skal forefindes  

 endnu en energikilde til tre yderligere starter inden for 30 minutter,  

 medmindre det kan påvises, at manuel start er mulig.
 2.1	Skibe bygget på eller efter 1. oktober  

 1994.
 I stedet for forskrifterne i 2 sætning i stk. 2,  

 skal de opfylde følgende krav:
Energikilden med oplagret energi skal været sikret  

 imod tømning til et kritisk punkt af det automatiske startsystem, med  

 mindre der findes en anden uafhængig energikilde.
Derudover skal der  

 findes en anden uafhængig startanordning til tre yderligere starter  

 inden for 30 minutter, medmindre det kan påvises, at manuel start er  

 mulig.
 3	Den oplagrede energi skal opretholdes til enhver tid  

 på følgende måde:
.1	elektriske og hydrauliske startanlæg skal  

 forsynes fra nødstrømtavlen; .2	startanlæg med komprimeret luft kan forsynes  

 fra hoved- eller reservebeholdere for komprimeret luft gennem en egnet  

 kontraventil eller fra en nødluftkompressor, som   hvis den drives  

 elektrisk   forsynes med strøm fra nødstrømtavlen; .3	alle disse start-, opladnings- og energioplagrende  

 anordninger skal være anbragt i nødgeneratorrummet; disse  

 anordninger må ikke anvendes til noget andet formål end driften  

 af nødgeneratorsættet.
Dette udelukker dog ikke, at  

 nødgeneratorsættets luftreceiver forsynes fra hoved- eller  

 reserveanlægget for komprimeret luft gennem den i  

 nødgeneratorrummet anbragte kontraventil.
 4.1	Hvor der ikke kræves automatisk  

 igangsætning, kan manuel igangsætning tillades, som f.eks. med  

 håndsving, svingstartere, manuelt opladede hydrauliske akkumulatorer  

 eller trykladede akkumulatorer, krudtladede patroner, hvis det kan  

 påvises, at de er effektive.
 4.2	Når manuel start ikke er mulig, skal kravene  

 i stk. 2 og 3 være opfyldt, dog kan starten påbegyndes  

 manuelt.
Regel 45	Forholdsregler mod stød, brandfare og andre faremomenter af elektrisk art 1.1	Ubeskyttede metaldele på elektriske maskiner  

 eller apparater, som ikke skal være spændingsførende, men  

 som let kan blive det på grund af fejl, skal være forbundet til  

 skibsskroget, medmindre disse maskiner eller apparater; .1	forsynes ved en spænding på højst  

 50 V jævnstrøm eller 50 V effektiv spændingsværdi  

 mellem ledere; autotransformere må ikke anvendes til opnåelse af  

 denne spænding; eller .2	forsynes ved en spænding på højst  

 250 V over sikkerhedsisolertransformere, der kun betjener en brugsgenstand;  

 eller .3	en konstrueret efter princippet om dobbelt  

 isolering.
 1.2	Administrationen kan kræve yderligere  

 forholdsregler for transportabelt elektrisk udstyr i snævre eller  

 særligt fugtige rum, hvor der kan være særlige faremomenter  

 som følge specifik ledeevne.
 1.3	Alle elektriske apparater skal være  

 således konstrueret og anbragt, at de ikke forvolder skade, når  

 de håndteres eller berøres på normal måde.
1.3.1	Ved håndlamper og større,  

 transportable lamper eller belysningsanordninger til belysning af dæk,  

 lastrum eller lignende skal fatningerne enten være helt dækket af  

 brudsikkert isolationsmateriale eller beskyttet mod uagtsom berøring  

 ved skærme eller beskyttelsesgitre, som er isoleret fra fatningerne ved  

 brudsikkert isolationsmateriale.
Lamperne må ikke være forsynet  

 med påmonteret afbryder.
1.3.2	Transportable brugsgenstande skal  på et  

 synligt sted være forsynet med tydelig angivelse af fabrikat,  

 spænding og effekt.
De skal både i elektrisk og mekanisk  

 henseende være tilstrækkeligt dimensioneret og således  

 konstrueret, at de ikke kan forårsage brandfare eller udsætte  

 betjeningen for fare ved gnistdannelse eller lignende.
1.3.3	De under 1.3.2 nævnte elektriske  

 brugsgenstande skal være således konstrueret, at alle  

 spændingsførende dele er beskyttet imod uagtsom berøring.  

 De skal endvidere fortrinsvis være således konstrueret, at  

 ikke-spændingsførende metaldele, der er tilgængelige for  

 berøring, ved en særlig anbragt, brudsikker isolation er adskilt  

 fra alle strømførende dele, således at de ikke kan komme  

 i berøring med disse.
Såfremt dette ikke er praktisk  

 gennemførligt, skal ikke- spændingsførende metaldele, der  

 er tilgængelig for berøring, være forbundet til  

 skibsskroget gennem en passende leder i strømforsyningskablet.
2	Hoved- og nødstrømtavler skal  

 være således opstillet, at der efter behov er let adgang til  

 apparater og udstyr uden fare for personalet.
Siderne og bagsiden samt, om  

 nødvendigt, også forsiden af strømtavler skal være  

 passende afskærmet.
Ubeskyttede, spændingsførende dele der  

 har spændinger til skroget, som overstiger en spænding, der skal  

 fastsættes af administrationen, må ikke anbringes på  

 forsiden af disse strømtavler.
Der skal, om nødvendigt,  

 forefindes ikke- ledende måtter eller ristværk ved  

 strømtavlens for- og bagside.
2.1	Hovedstrømtavler skal være af  

 flammesikkert og fugtighedssikkert materiale.
Mellem de enkelte tavlefelter  

 skal der være skillevægge af tilsvarende materiale.
Alle  

 spændingsførende dele skal være monteret på godt  

 isolerende, flammesikkert og fugtighedssikkert materiale.
 3.1	Fordelingssystemer med skibsskroget som  

 tilbageledning må ikke anvendes til noget formål i et tankskib  

 eller til kraft, opvarmning eller belysning i ethvert andet skib med en  

 bruttotonnage på 1600 og derover.
3.2	Kravet i stk. 3.1 udelukker dog ikke under forhold  

 godkendt af Administrationen anvendelse af; .1	katodiske påtrykt  

 strømbeskyttelsessystemer; .2	begrænsede systemer og systemer, der lokalt er  

 forbundet med skibsskroget; .3	anordninger til kontrol af isolationsniveauet,  

 forudsat at omløbsstrømmen ikke overstiger 30 mA under de mest  

 ugunstige forhold.
 3.2-1	For skibe bygget på eller efter 1. oktober  

 1994 udelukker kravene i stykke 3.1 ikke anvendelsen af begrænsede og  

 lokale jordede systemer, på betingelse af at enhver mulig resulterende  

 strøm ikke går igennem noget farligt rum.
 3.3	Hvor der anvendes et system med skibsskroget som  

 tilbageledning, skal alle afsluttende strømkredse, dvs. alle  

 strømkredse installeret efter den sidste beskyttelsesanordning,  

 være af to-ledertypen, og der skal træffes særlige  

 forholdsregler, som er tilfredsstillende for administrationen.
4.1	Der må ikke anvendes fordelingssystemer  

 forbundet med skibsskroget i et tankskib.
Administrationen kan undtagelsesvis  

 tillade, at nulledningen i et tankskib er forbundet med skroget for  

 vekselstrømsledningsnet på 3000 V (leder til leder) og derover,  

 forudsat at en eventuel deraf resulterende strøm ikke går  

 direkte gennem nogle af de farlige rum.
 4.2	Når der anvendes et fordelingssystem,  

 primært eller sekundært, for kraft, opvarmning eller belysning  

 uden forbindelse til skroget, skal der forefindes en anordning, der til  

 stadighed overvåger isolationsniveauet til skroget, og som akustisk  

 eller optisk indikerer ved unormalt lave isolationsværdier.
 4.3	For skibe bygget på eller efter 1. oktober  

 1994 gælder de følgende krav i stedet for forskrifterne i stykke  

 4.1:
 .1	Bortset fra som tilladt i 4.3.2 må jordede  

 fordelingssystemer ikke anvendes i tankskibe.
 .2	Kravene i stykke 4.3.1 udelukker ikke anvendelsen af  

 jordede egensikre (intrinsically safe) kredsløb og derudover, under  

 forhold der er godkendt af Administrationen anvendelse af de følgende  

 jordede systemer:
.1	Energiforsynede styrekredsløb og  

 instrumentkredsløb, hvor tekniske eller sikkerhedshensyn udelukker  

 brugen af et system uden forbindelse til jord, på betingelse at  

 strømmen i skroget er begrænset til ikke over 5 amp. under  

 både normal og fejltilstande, eller .2	Begrænsede og lokale jordede systemer,  

 på betingelse af at anhver mulig resulterende strøm ikke  

 går direkte igennem noget farligt rum.
 .3	Vekselstrøms forsynings netværk  

 på 1.000 V effektivværdi (imellem lederne) og over, på  

 betingelse at anhver mulig resulterende strøm ikke går direkte  

 igennem noget farligt rum.
 5.1	Ledningers metalafskærmning og armering skal  

 være kontinuerlig i elektrisk forstand og forbundet til skibsskroget,  

 medmindre Administrationen under ganske særlige omstændigheder  

 frafalder dette krav.
5.2	Alle elektriske kabler og ledninger uden for  

 brugsgenstanden skal som minimum være af en brandhæmmende type og  

 skal være således installeret, at deres oprindelige  

 flammehæmmende egenskaber ikke forringes.
Til særlige  

 formål kan Administrationen dog tillade, at der gøres brug af  

 særlige kabeltyper, som f.eks. radiofrekvenskabler, som ikke opfylder  

 ovennævnte krav.
5.3	Kabler og ledningsnet for væsentlige  

 forsyninger eller nødenergi, belysning, interne kommunikationer eller  

 signaler skal så vidt muligt holdes fri af kabysser, vaskerier,  

 maskinrum af kategori A og deres casinger samt andre områder, der  

 frembyder stor brandfare.
På ro-ro passagerskibe skal  

 kabelføringen til nødalarmer og højttaleranlæg  

 installeret den 1. juli 1998 eller derefter godkendes af Administrationen i  

 overensstemmelse med de bestemmelser, som er udviklet af Organisationen.
Kabler, der forbinder brandpumper med  

 nødstrømtavlen, skal være af en brandsikker type, hvor de  

 føres igennem mere brandfarlige områder.
Alle sådanne  

 kabler skal om muligt oplægges på en måde, der udelukker,  

 at de kan gøres ubrugelige ved opvarmning af skodder, der kan  

 være forårsaget af en brand i et tilstødende rum.
 5.3.1	Installation af skibslys  

 og maskintelegrafer.
 .1	De i kapitel V foreskrevne  

 skibslys (hovedlanterner) skal hver for sig være tilsluttet en  

 særlig undertavle, som ikke indeholder andre strømkredse.  

 Undertavlen skal forsynes gennem en uafhængig forbindelse fra  

 hovedstrømtavlen, og ved en omskifter på broen skal kunne  

 tilsluttes nødstrømtavlen/nødenergikilde.
.2 .3	Ethvert skibslys skal være forsynet med en  

 afbryder i hver isoleret pol samt sikring i hver  

 spændingsførende leder.
Disse skal være således  

 anbragt, at de er let tilgængelige for betjeningen.
 .4	For hvert af de foreskrevne skibslys skal der  

 endvidere i nærheden af afbryderen findes en anordning, som automatisk  

 giver hørligt eller synligt signal, såfremt skibslyset  

 slukkes.
.5	Elektriske maskintelegrafer skal hver for sig  

 være tilsluttet en undertavle, der er direkte forbundet med  

 hovedstrøm- eller nødstrømtavlen.
Undertavlen skal  

 være anbragt i nærheden af de i 5.3.1.1 og 5.3.1.2 omhandlede  

 undertavler for skibslysene.
 .6	På undertavlen skal hver maskintelegraf i hver  

 isoleret pol være anbragt 2 sikringer med tilhørende omskifter,  

 medmindre maksimalafbrydere anvendes.
 5.3.2	Elektriske  

 meddelelsesmidler.
 .1	Anlæg, i hvilke elektriciteten  

 anvendes til overførelse af meddelelser, såsom  

 signalanlæg, telefon- og højtaleranlæg, brandalarm- og  

 andre alarmeringsanlæg, fjernindikatorer og lignende, skal opfylde de i  

 dette afsnit indeholdte bestemmelser, såfremt:
.1	de tjener skibets eller de ombordværendes  

 sikkerhed, .2	de er i direkte elektrisk forbindelse med et  

 anlæg, i hvilket elektriciteten anvendes til lys, kraft eller  

 varme, .3	spændingen overstiger 5 .4	strømkilden er af en sådan  

 størrelse, at den er i stand til at afgive mere end 100 watt i mindst  

 20 timer.
.2	I alle apparater hørende til de under .1  

 nævnte anlæg skal de strømførende dele være  

 af vejrbestandigt metal og være monteret på flammesikkert og  

 vejrbestandigt isolationsmateriale.
Alle beskyttelseskasser skal være  

 af flammesikkert materiale.
.3	Anlæg, som ikke falder ind under de i 1  

 nævnte kategorier, skal i enhver henseende være forsvarligt  

 udført, idet der tages hensyn til den anvendte spænding.
Alle  

 strømkredse undtagen sådanne, som får strøm fra  

 tørelementer, skal sikres med sikringer for hver isoleret pol.
 .4	Omformere og transformere, som anvendes til  

 nedsættelse af spændingen for de i .3 omhandlede anlæg,  

 tillige med de tilhørende ledninger og installationsdele skal opfylde  

 de i dette afsnit indeholdte bestemmelser.
 .5	Strømkredse skal være således  

 ordnet og tilslutningsdåser således konstrueret og mærket,  

 at fejlmålinger og nødvendige reparationer kan foretages med den  

 mindst mulige forstyrrelse af andre strømkredse.
 5.3.3	Installation ved kompasser  

 og søure.
 .1	Elektriske maskiner og apparater samt  

 hovedstrømtavler og undertavler, skal anbringes således, at de  

 ikke kan indvirke forstyrrende på kompasser og søure.
.2	Ledninger skal oplægges således, at de  

 ikke kan indvirke forstyrrende på kompasser og søure.
Inden for  

 en afstand af 5 m fra kompasser skal sammenhørende ledninger af modsat  

 polaritet lægges tæt op af hinanden eller være  

 sammensnoede.
 .3	Lamper til belysning af kompasser skal være  

 således indrettet og installeret, at de ikke indvirker på  

 kompasserne.
 5.3.4	Forholdsregler mod  

 forstyrrelser i radioanlæg.
 .1	For at formindske de fra elektriske  

 anlæg hidrørende forstyrrelser i de af hensyn til sikkerheden  

 installerede radiomodtagere om bord skal følgende forholdsregler  

 iagttages:
 .1	Elektriske maskiner og apparater skal være  

 således konstrueret og installeret, at forstyrrelser så vidt  

 muligt forebygges ved kilden.
.2	Støjfiltre af godkendt konstruktion, som  

 hindrer forstyrrelserne i at udbrede sig, skal om fornødent anbringes  

 ved støjkilderne, fortrinsvis indbygget i de pågældende  

 maskiner eller apparater.
Opmærksomheden skal særlig henledes  

 på sådanne maskiner og apparater, som installeres i  

 nærheden af modtagerantennerne eller radiorummet.
.3	Ledninger, der er installeret i nærheden af  

 modtageantennerne og radiorummet, skal være skærmet ved  

 metalrør, medmindre de selv er forsynet med metalkappe.
De skal  

 så vidt muligt lægges som dobbelt- eller flerlederkabler, og hvis  

 enkeltlederkabler anvendes, skal frem- og tilbageledningen lægges  

 så nær ved hinanden som muligt.
 .4	Ledninger, som hører til installationen i  

 radiorummet, skal om fornødent forsynes med støjfiltre ved  

 deres indførelse i radiorummet.
 .5	Ledninger og rør, som ikke ender i  

 radiorummet, skal så vidt muligt føres uden om dette.
 .6	Omformere, som er installeret i selve radiorummet,  

 skal være omsluttet af en skærmet kasse, medmindre de selv er af  

 skærmet udførelse.
 .2	De i .1.3 og .1.6, omhandlede skærme og  

 rør skal forbindes til skibsskroget ved en kobberskinne, som i flere  

 punkter er effektivt forbundet med dette såvel som med radiorummets  

 metalkonstruktion eller afskærmning.
 5.4	Hvor kabler, der er installeret i brandfarlige  

 områder, frembyder risiko for brand eller eksplosion i tilfælde  

 af en elektrisk fejl i disse områder, skal der træffes  

 særlige forholdsregler, som tilfredsstiller administrationen, mod  

 sådanne faremomenter.
 5.5	Kabler og ledninger skal oplægges på en  

 sådan måde, at skamfiling eller anden beskadigelse  

 undgås.
 5.5.2	Sikringer eller  

 afbrydere med automatisk udløsning.
 .1	På hovedstrømtavler og  

 undertavler skal anbringes sikringer eller afbrydere med automatisk  

 udløsning for hver derfra udgående ikke-jordforbundet ledning.  

 Ligeledes skal sikringer eller afbrydere med automatisk udløsning  

 anbringes overalt, hvor et ledningsafsnit forbindes til et andet med lavere  

 tilladt belastning.
 .1	Sikringer og afbrydere med automatisk  

 udløsning må ikke være normeret for mere end den maksimalt  

 tilladte belastning af de pågældende ledninger og skal have en  

 brydningskapacitet svarende til kortslutningsstrømmen ved  

 tilslutningsklemmerne, dog kan beskyttelsesanordninger for  

 motorkredsløb dimensioneres for den overbelastning, der fremkommer  

 under motorens normale accelerationsperiode.
 .2	Vedrørende sikringer og ledninger til  

 styremaskiner, se regel 29.
.3	Sikringsanordninger skal være af godkendt  

 konstruktion.
Såvel sikringsholdere som sikringselementer (propper og  

 patroner m.v.) skal på et synligt sted være tydeligt mærket  

 med normeret strømstyrke og maksinalspænding.
Afbrydere med  

 automatisk udløsning skal være tilsvarende  

 mærket.
 5.6	Afslutninger og samlinger af alle ledere skal  

 foretages på en sådan måde, at kablets oprindelige  

 elektriske, mekaniske, flammehæmmende og, om nødvendigt,  

 brandsikre egenskaber bibeholdes.
 6.1	Hver enkelt strømkreds skal være  

 beskyttet mod kortslutning og mod overbelastning, bortset fra de  

 tilfælde, hvor der er dispenseret herfra i henhold til reglerne 29 og  

 30, eller hvor Administrationen undtagelsesvis måtte tillade andet.
6.1.2	Samling af ledere, bortset fra ledere i  

 lavspændingskommunikationskredsløb, må kun ske i samle-  

 eller forgreningsdåser.
Alle sådanne forgreningsdåser eller  

 installationsdele skal være konstrueret således, at en eventuel  

 brand i installationsdelen forhindres i at brede sig.
 6.2	Normering eller den rigtige indstilling af  

 anordningen til beskyttelse mod overbelastning for hvert enkelt  

 strømkreds skal være fast angivet på det sted, hvor den  

 pågældende anordning er anbragt.
6.2.2	Afbrydere og omskiftere skal have  

 momentafbrydning.
Gruppeafbrydere, afbrydere og omskiftere for motorer og  

 andre brugsgenstande samt afbrydere på dæk og i fugtige rum skal  

 afbryde alle poler.
 6.2.3	Fast installerede brugsgenstande, herunder spil  

 og transformere m.v., skal kunne afbrydes i umiddelbar nærhed af  

 disse.
 6.2.4	I baderum og lignende fugtige rum må der  

 ikke anbringes stikkontakter, medmindre hver stikkontakt er forsynet med sin  

 egen isolertransformer.
 7	Belysningsarmaturer skal være således  

 indrettet, at man undgår temperaturstigninger, der ville kunne  

 beskadige kabler og ledningsnet, samt en for stærk opvarmning af  

 omgivelserne.
 7.1	Lampeholdernes spændingsførende  

 dele skal være anbragt på flammesikkert, fugtighedssikkert og  

 godt isolerende materiale og være beskyttet mod berøring ved  

 sådant materiale.
 7.2	Armaturer med skærme af brændbart  

 materiale skal være af en sådan konstruktion, at skærmene  

 ikke kan komme i farlig nærhed af belysningslegemet.
 7.3	Lamper i nærheden af let antændelige  

 stoffer skal være beskyttet eller anbragt således, at  

 belysningslegemet ikke kan komme i direkte berøring med stofferne.
 7.4	Lamper, der er udsat for mekanisk beskadigelse,  

 f.eks. lamper i lastrum og lignende rum, skal være anbragt i armaturer  

 af solid konstruktion og med stærkt beskyttelsesgitter.
 7.5	Lamper, der er anbragt på dæk og i  

 øvrigt på steder, hvor de er udsat for stærk fugtighed,  

 skal være anbragt i vandtætte armaturer med tætsluttende  

 klokke af glas eller tilsvarende materiale.
7.6	Induktionsspoler, kondensatorer og  

 kontaktanordninger, som indgår i lysrørinstallationer, skal  

 være indesluttet i beskyttelseskasse af metal, der er forbundet til  

 skibsskroget.
Temperaturstignigen af disse dele må ikke overstige 60°C,  

 og kondensatorer på over 0,5 mikrofarad skal være forsynet med  

 beskyttelsesafledning.
 7.7	Lysrør, der er konstrueret for  

 spændinger over 250 volt, må kun anvendes efter særlig  

 tilladelse fra Søfartsstyrelsen.
 8	Alle belysningskredsløb og  

 hovedstrømkredse, der slutter i bunkers eller lastrum, skal uden for  

 rummet være forsynet med en flerpolet afbryder til afbrydelse af disse  

 strømkredse.
 9.1	Akkumulatorbatterier skal være forsvarligt  

 anbragt, og rum, der hovedsagelig anvendes til placering af sådanne,  

 skal være indrettet til formålet og effektivt ventilerede.
 9.2	Elektriske apparater eller andet udstyr, som kan  

 udgøre en fare for antænding af brændbare dampe, er ikke  

 tilladt i disse rum, jf. dog stk. 10.
 9.3	Akkumulatorbatterier må ikke anbringes i  

 soveafdelinger, medmindre de er lukket hermetisk tæt til  

 Administrationens tilfredshed.
 10	Der må ikke installeres elektrisk udstyr i  

 rum, hvor der kan samle sig brændbare blandinger, herunder dem, der  

 findes om bord i tankskibe eller i rum, der hovedsagelig anvendes til  

 akkumulatorbatterier, i skabe, der anvendes til opbevaring af maling, i  

 acetylendepotrum eller lignende rum, medmindre administrationen finder det  

 godtgjort, at sådant udstyr er:
.1	nødvendigt af hensyn til driften; .2	af en type, der ikke vil antænde den  

 pågældende blanding; .3	egnet til installering i det pågældende  

 rum; og .4	behørigt godkendt til sikkert brug i  

 støvansamlinger, dampe eller luftarter, der kan forekomme.
11	Fordelingsanlæg i et passagerskib skal  

 være således indrettet, at brand i en lodret hovedzone, som  

 defineret i regel 3.9 i kapitel II-2, ikke vil gribe forstyrrende ind i  

 anlæg, der er af væsentlig betydning for sikkerheden i en anden  

 lodret hovedzone af samme art.
Dette krav anses for opfyldt, hvis hoved- og  

 nødfødeledninger, der går igennem en sådan zone, er  

 anbragt, både lodret og vandret, så langt fra hinanden som  

 muligt.
 12	Spændingsbegrænsende udstyr for  

 el-svejseaggregater.
 12.1	Anvendelsesområde.
 .1	El-svejseaggregater, som hører til et skibs  

 udstyr og/eller bruges af et skibs besætning, skal være forsynet  

 med spændingsbgrænsende udstyr m.v., som opfylder  

 nærværende bestemmelser i henholdsvis afsnit 2 eller 3.
 12.2	Vekselstrømsaggregater.
.1	Udgangsspændingen i tomgang må ikke  

 overstige 12 V.
Der må ikke findes indretninger, som gør det  

 muligt at indstille udgangsspændingen til en højere værdi  

 en 12 V, når lysbuen ikke er tændt.
Efter afbrydelse af  

 svejsestrømkredsen skal en eventuel højere spænding  

 automatisk nedsættes til 12 V i løbet af højst 0,2  

 sekunder.
 .2	De indretninger, der kræves i henhold til  

 .1.1, skal være virksomme ved en afledningsmodstand på 200 ohm og  

 derover mellem svejsekabel og arbejdsstykke.
 .3	Svejsestrømmen skal være forsynet med  

 en kontrolanordning, f.eks. kontrollamper eller signalhorn, hvormed det af  

 svejseren kan kontrolleres, at beskyttelsesanordningen fungerer korrekt.
 .4	Spændingsbegrænsende udstyr skal  

 være udført med to-kredssikring, der udkobler  

 svejsespændingen efter max. 0,2 sek., såfremt det  

 spændingsbegrænsende udstyr svigter.
 .5	De indretninger, der kræves i henhold til  

 .1.1, .2.2, .2.3 og .2.4, skal være dimensioneret for de  

 påvirkninger, de kan blive udsat for, og skal være virksomme ved  

 en hældning i en vilkårlig retning indtil 30°.
 .6	Svejseaggregater, som opfylder  

 nærværende bestemmelser, skal synligt og varigt være  

 mærket med 12 V indskrevet i en cirkel.
 .7.1	Grænsespændingen 12 V er at  

 forstå som spændingens effektivværdi, idet det er forudsat,  

 at spændingen har en tilnærmet sinusform, og at spændingens  

 topværdi ikke overstiger 18 V.
 .7.2	Der kan ses bort fra overlejrede spændinger  

 med en frekvens over 100 kHZ.
 .8	Anvendes spændingsbegrænsende udstyr med  

 jævnspænding som tomgangsspænding, tillades en  

 tomgangsspænding på 100 V eller derunder, såfremt denne  

 jævnspændings rippleværdi er mindre end 10%, jf.  

 .3.2.
 12.3	Jævnstrømsaggregater.
 .1	Udgangsspændingen i tomgang må ikke  

 overstige 12 V, såfremt ripplespændingen er større end  

 10%. Aggregater skal være udstyret med  

 spændingsbegrænsningsudstyr, som opfylder bestemmelserne i pkt.  

 2.
 .2	Ved aggregater, hvor ripplespændingen er  

 mindre end 10%, tillades tomgangsspænding på 100 V eller  

 derunder, uden at der skal forefindes  

 spændingsbegrænsningsudstyr.
 12.4	Almindelige sikkerhedsanvisninger.
 .1	Ved brug af elektrisk svejseaggregat og  

 tilhørende værktøj skal dette benyttes med omtanke, og  

 følgende forholdsregler iagttages:
.1	Svejsemaskinen tilsluttes nettet med helt og  

 ubeskadiget kabel og stikkontakt.
Primærkablets isolation skal, hvor  

 det indføres i maskinen, være perfekt.
Dårlig isolering  

 overfører primærstrømmen til svejsemaskinens  

 stålkasse, hvilket er livsfarligt.
.2	Vekselstrømstransformere skal enten  

 være jordforbundne eller dobbeltisolerede.
Dobbeltisolerede  

 transformere må ikke tilsluttes beskyttelsesjord på  

 primærsiden.
Så vidt muligt bør kun dobbeltisolerede  

 transformere anvendes.
 .3	Jævnstrømsomformere skal  

 jordforbindes.
 .4	Der må kun anvendes helisolerede  

 elektrodeholdere, og håndkablets isolation skal være hel og  

 ubeskadiget.
.5	Sørg for, at returkablet og jordklemmen altid  

 er i orden.
Dårlig returforbindelse hindrer det elektriske  

 kredsløb.
Vagabonderende strømme kan udvikle varme og anstifte  

 brand.
 .6	Flyt aldrig svejsemaskinen ved at trække i  

 kablerne.
 .7	Svejsekablerne og samlinger på disse skal  

 være isolerede og ligge frit, dvs. svejseren må ikke have kablet  

 rullet op om nakken eller lignende.
 .8	Ved isætning af elektrode må denne kun  

 berøres med isolerende handsker.
 .9	Svejseren må ikke fastholde elektrodeholder  

 eller elektrode under armhulen, da dette i forbindelse med fugtighed under  

 armen kan være farligt.
 .10	Beskyttelsespåklædning   herunder  

 svejsehandsker   skal være hel og tør, og svejseren bør  

 stå et tørt sted for at undgå overgang.
 .11	Svejsere skal bruge isolerende fodtøj,  

 f.eks. gummistøvler eller sko med gummisåler.
.12	Der må ikke forekomme direkte kropskontakt  

 mellem svejser og emne.
Når der svejses i lukkede beholdere, kedler  

 etc., skal svejseren derfor under arbejdet bære en vandskyende  

 isolerende dragt, f.eks. olietøj.
Svejses der i liggende stilling,  

 skal der benyttes et isolerende, vandskyende underlag.
.13	Ved anvendelse af gummi, plast eller andre  

 brændbare materialer som elektrisk beskyttelse af svejseren, må  

 der drages omsorg for, at svejsesprøjt eller lignende ikke kan ramme  

 denne.
Dette bør ske ved beskyttelse med ikke-letantændelige  

 materialer samt de normalt anvendte svejseforklæder, gamacher,  

 svejseærmer m.v.
.14	Svejsning udvikler røg og gas.
Sørg  

 for god ventilation og helst udsugning fra arbejdsstedet.
Da der ved  

 svejsning af emner, der er beskyttet med galvanisering, maling, plastik og  

 lign., kan udvikles giftige luftarter, kræves der ved svejsning af  

 sådanne emner ekstraordinær god ventilation.
.15	El-svejsning udstråler kraftigt lys, som er  

 skadeligt for øjnene.
Svejseskærmen skal være i orden, og  

 revnet glas heri skal omgående udskiftes.
Sørg altid for, at der  

 om bord er midler til behandling mod »svejselys«.
 13	Lynafledere.
 I træskibe og i stålskibe, hvor masterne eller  

 stængerne er af træ, skal der, såfremt skibet har  

 fartsområde ud over europæisk fart, være anbragt en  

 lynafleder på hver mast.
.1	Lynaflederen skal bestå af en tilspidset  

 kobberstang der er mindst 12 mm i diameter og rækker mindst 150 mm op  

 over mastetoppen.
Den skal være solidt forbundet til et  

 kobberbånd eller et kobberkabel med et tværsnit af mindst 75  

 mm2, der føres ned til godset ad vanterne.
 .2.1	I træskibe skal lynaflederen fra godset  

 følge vantet som et kobberkabel med mindst 75 mm2  

 tværsnit og forbindes solidt til en kobberplade med en overflade af  

 mindst 0,2 m2, der er anbragt på skibssiden under let  

 vandlinie, således at den er nedsænket i vand under alle  

 forhold.
 .2.2	I stålskibe med træmaster eller med  

 stænger af træ skal lynaflederen være udført som  

 ovenfor angivet, dog at den i stedet for at være forbundet til en  

 jordplade kan være forbundet til den nærmeste del af  

 skibsskroget.
 .2.3	Lynafledere skal føres så retlinet  

 som muligt, og skarpe bøjninger skal undgås.
 Alle forbindelser skal være skrueforbindelser af  

 messing eller kobber og skal være effektivt sikret mod at arbejde sig  

 løs.
 14	Særlige bestemmelser.
 14.1	Opslagstavler.
 På mindst to iøjnefaldende steder skal  

 der findes opslagstavler i vejrfast udførelse, indeholdende forbud  

 mod, at lamper og andre elektriske brugsgenstande anvendes.
.1	i nærheden af olietanke, medmindre  

 skibsførerens udtrykkelige tilladelse hertil foreligger, eller; .2	i olietanke, cofferdamme og pumperum, medmindre  

 disse rum er blevet undersøgt og fundet fri for eksplosive  

 blandinger.
Afsnit E	Yderligere krav til periodisk ubemandede maskinrum (Afsnit E finder anvendelse på  

 lastskibe med undtagelse af regel 54, der  vedrører passagerskibe) Regel 46	Almindelige bestemmelser 1	Der skal drages omsorg for, at skibets sikkerhed  

 under alle fartsforhold,  herunder manøvrering, svarer til sikkerheden  

 for et skib, hvis maskinrum er  bemandede.
 2	Der skal træffes foranstaltninger, der  

 tilfredsstiller Administrationen,  for at sikre, at udrustningen fungerer  

 pålideligt, og at der er  tilfredsstillende mulighed for  

 regelmæssige eftersyn og rutinemæssige  afprøvninger for  

 til stadighed at sikre en betryggende drift.
 .1	I klassede lastskibe skal bestemmelserne i  

 reglerne 46-53 omfattes af klasningen, såfremt maskinrummet skal  

 være periodisk ubemandet.
 .2	I uklassede lastskibe skal komponenter, udstyr og  

 anlæg, der  installeres i henhold til bestemmelserne i afsnit E,  

 være godkendt eller  typegodkendt af et anerkendt  

 klassifikationsselskab, og dokumentation herfor  skal indsendes til  

 Søfartsstyrelsen.
 3	Ethvert skib skal være forsynet med et  

 dokument, der til Administrationens tilfredshed bekræfter, at det kan  

 fungere med maskinrum,  der periodisk er ubemandede.
Regel 47	Forholdsregler mod brand 1	Der skal forefindes midler til at opdage brand og  

 afgive alarmer på et  tidligt stadium i tilfælde af brand:
.1	i luftforsyningscasinger og afgasrør  

 (optræk) fra kedler; og .2	i fremdrivningsmaskineriets skylleluftsbælter,  

 medmindre Administrationen i særlige tilfælde anser dette for  

 unødvendigt.
 Forbrændingsmotorer på 2250 kW og derover  

 eller med cylindre på over 300  mm boring skal være forsynet med  

 olietågedetektorer i krumtaphuset eller  anordning til kontrol af  

 lejetemperaturen i motoren eller tilsvarende  anordninger.
Regel 48	Beskyttelse mod fyldning 1	Lænsebrønde i maskinrum, der periodisk  

 er ubemandede, skal være placeret og overvåget på en  

 sådan måde, at ansamling af væsker opdages ved normal trim-  

 og krængningsvinkler, og skal være tilstrækkelig store til  

 let at  optage den normale afdræning i den ubemandede periode.
2	Hvor lænsepumperne kan sættes automatisk  

 i gang, skal der forefindes  midler til angivelse af, når  

 væsketilstrømningen er større end pumpens  kapacitet,  

 eller når pumpen arbejder hyppigere, end det normalt kunne forventes.
I  

 sådanne tilfælde kan der gives tilladelse til mindre  

 brønde, der  kan optage afdræningen i et rimeligt tidsrum.
Hvor  

 der findes automatisk  styrede lænsepumper, skal opmærksomheden i  

 særlig grad være henvendt på  kravene til undgåelse  

 af olieforurening.
3	Kontrolanordningerne for enhver ventil, der betjener  

 en søforbindelse, en  overbordledning under vandlinien eller et  

 rendestensejektorsystem, skal være  således anbragt, at der er  

 tilstrækkelig tid til at betjene dem i tilfælde  af, at der  

 strømmer vand ind i rummet, under hensyntagen til den tid, der  

 må  antages at være nødvendig for at kunne nå frem  

 til og betjene disse  kontrolanordninger.
Hvis den højde, hvortil  

 rummet ville kunne fyldes med  skibet i fuldt lastet tilstand, kræver  

 det, skal der træffes foranstaltninger  til at betjene  

 kontrolanordningerne fra et sted over dette niveau.
 .1	I periodevis ubemandede maskinrum skal hver  

 enkelt søforbindelse kunne  betjenes fra et let tilgængeligt  

 sted over maskindørk eller ristværk, hvortil  der er uhindret  

 adkomst oppefra.
 .2	Dørk eller ristværk, hvorfra  

 betjeningen af ventilerne skal finde sted,  skal være så  

 højt placeret, at vandet i tilfælde af rørbrud ved den  

 største søforbindelse ikke vil nå op i højde med  

 disse inden for 10 minutter fra det  tidspunkt, hvor vandfyldningsalarm eller  

 alarm for trykfald i systemet er  indgået.
 .3	Betjeningshåndtagene skal være forsynet  

 med let synlig indikering der  viser, om ventilen er åben eller lukket.  

 Hvor der måtte herske tvivl om, hvorvidt ventilerne er anbragt  

 tilstrækkeligt højt over tanktoppen, må det  ved en  

 beregning af vandindstrømningen kunne påvises, at kravet er  

 opfyldt.
Regel 49	Styring af fremdrivningsmaskineriet fra kommandobroen 1	Skruens hastighed, dens virkeretning og eventuelt  

 dens stigning skal under alle navigationsforhold, herunder  

 manøvrering, kunne styres fuldt ud fra  kommandobroen.
 1.1	Denne fjernstyring skal kunne foretages ved en  

 enkelt betjeningsanordning  for hver selvstændig skrue med automatisk  

 udførelse af alle dermed forbundne  funktioner, herunder, om  

 nødvendigt, midler til at hindre overlastning af  

  fremdrivningsmaskineriet.
 1.2	Hovedfremdrivningsmaskineriet skal være  

 forsynet med en nødstopanordning  på kommandobroen, som skal  

 være uafhængig af brostyresystemet.
 2	Ordrer fra kommandobroen til fremdrivningsmaskineriet  

 skal angives i  kontrolrummet til hovedmaskineriet eller ved kontrolstedet  

 for  fremdrivningsmaskineriet, alt efter omstændighederne.
3	Fjernstyring af fremdrivningsmaskineriet må kun  

 kunne ske fra et område ad gangen; i sådanne områder er  

 indbyrdes forbundne kontrolsteder tilladt.
Ved hvert kontrolsted skal der  

 findes en indikator, der viser, hvilket  kontrolsted der styrer  

 fremdrivningsmaskineriet.
Omskiftning af styring mellem kommandobroen og  

 maskinrummene må kunne ske i hovedmaskinrummet eller i  

 hovedmaskineriets kontrolrum.
Systemet skal omfatte midler til at forhindre,  

 at skruens drivtryk ikke ændrer sig væsentligt, når  

 styringen omskiftes fra en position til en anden.
 4	Det skal være muligt at styre alle maskiner,  

 der er af væsentlig betydning  for skibets sikre drift, fra et lokalt  

 sted, også i tilfælde af at nogen del af anlæggene for  

 automatisk styring eller fjernstyring svigter.
5	Det automatiske fjernstyringsanlæg skal  

 være således konstrueret, at der vil blive slået alarm,  

 hvis det skulle svigte.
Den forudinstillede hastighed og skruens virkeretning  

 skal opretholdes, indtil den lokale styring er i  virksomhed, medmindre  

 administrationen skønner, at dette ikke lader sig gøre.
 6	Der skal installeres indikatorer på  

 kommandobroen for:
.1	Skruens hastighed og virkeretning i tilfælde  

 af faste skruer; eller .2	skruens hastighed og stigning i tilfældet af  

 stilbare skruer.
7	Antallet af forgæves, på hinanden  

 følgende automatiske startforsøg skal begrænses for at  

 sikre et tilstrækkeligt lufttryk.
Der skal forefindes en alarmgiver til  

 angivelse af lavt lufttryk indstillet på et niveau, der stadig  

  tillader igangsætning af fremdrivningsmaskineriet.
Regel 50	Kommunikation Der skal findes et driftsikkert middel til mundtlig  

 kommunikation mellem hovedmaskineriets kontrolrum eller, efter behov,  

 fremdrivningsmaskineriets kontrolsted, kommandobroen og maskinmestrenes  

 opholdsrum.
Regel 51	Alarmanlæg 1	Der skal forefindes et alarmanlæg til angivelse  

 af enhver fejl, der kræver opmærksomhed, og dette anlæg  

 skal:
 .1	kunne slå akustisk alarm i hovedmaskineriets  

 kontrolrum eller på  fremdrivningsmaskineriets kontrolsted og synligt  

 på et passende sted angive  hver enkelt alarmfunktion.
 .2	have forbindelse til maskinmestrenes opholdsrum og  

 til hvert maskinmesterkammer gennem en vælgerkontakt for at sikre  

 forbindelse til  mindst et af disse kamre; administrationen kan tillade, at  

 der benyttes en  anden tilsvarende ordning.
 .3	udløse en akustisk og synlig alarm på  

 kommandobroen i enhver situation,  der kræver indgreb eller  

 opmærksomhed fra den vagthavende navigatørs side.
 .4	såvidt muligt være konstrueret efter  

 fejlsikkerhedsprincippet.
 .5	udløse den i regel 38 foreskrevne  

 maskinmesteralarm, hvis der ikke  lokalt er reageret på en alarm inden  

 for et begrænset tidsrum.
 2.1	Alarmanlægget skal til stadighed være  

 forsynet med strøm og skal  automatisk skifte over til en  

 reserveenergiforsyning, i tilfælde af at den  normale energiforsyning  

 skulle svigte.
 2.2	Hvis alarmanlæggets normale energiforsyning  

 skulle svigte, skal dette  angives ved en alarm.
 3.1	Alarmanlægget skal kunne angive mere end en  

 fejl samtidig, og modtagelsen af en alarm må ikke hindre en ny alarm i  

 at indgå.
 3.2	Modtagelsen af en alarmtilstand på det i stk.  

 1 nævnte sted skal angives på de steder, hvor den er blevet vist.  

 Alarmer skal vedblive at lyde, indtil  de kvitteres, og de optiske angivelser  

 af de enkelte alarmer skal blive  stående, indtil fejlen er rettet,  

 hvorefter alarmanlægget automatisk skal  føres tilbage til  

 normal driftstilstand.
Regel 52	Sikkerhedssystemer Der skal forefindes et sikkerhedssystem for at sikre, at  

 en alvorlig  funktionsfejl i driften af maskiner eller kedler, der frembyder  

 en øjeblikkelig fare, udløser et automatisk stop af den  

 berørte del af anlægget, og at der slås alarm.
En standsning af fremdrivningsanlægget må ikke  

 udløses automatisk,  medmindre det drejer sig om tilfælde, som  

 ville kunne medføre alvorligt  havari, fuldstændigt sammenbrud  

 eller eksplosion.
Hvor der findes anordninger  til at omgå (override)  

 det automatiske stop af hovedfremdrivningsmaskineriet,  skal dette være  

 således indrettet, at det udelukker utilsigtet funktion.
Der  skal  

 findes midler der visuel angivelser, at den manuelle nøddriftanordning  

  er aktiveret.
Regel 53	Særlige krav for maskin- og kedelinstallationer  samt  

 for elektriske installationer 1	De særlige krav for maskin- og  

 kedelinstallationer samt elektriske installationer skal være til  

 administrationens tilfredshed og skal som minimum omfatte kravene i denne  

 regel.
 2	Den elektriske hovedenergikilde skal opfylde  

 følgende krav:
2.1	Hvor den elektriske kraft normalt kan leveres af en  

 generator, skal der træffes egnede foranstaltninger til at frakoble  

 belastning for at sikre de  fornødne forsyninger til fremdrivnings- og  

 styreanlæg samt opretholde skibets  sikkerhed.
I tilfælde af  

 udfald af den i drift værende generator, skal der  træffes  

 fyldestgørende foranstaltninger for automatisk start af en  

  reservegenerator (stand-by generator) og dens tilslutning til  

  hovedstrømtavler.
Denne generator skal have tilstrækkelig  

 kapacitet til at muliggøre fremdrivning og styring samt opretholde  

 skibets sikkerhed med  automatisk fornyet igangsætning af det  

 nødvendige maskineri, herunder, om  nødvendigt, ved sekventiel  

 opstart (rækkefølgestart). Administrationen  kan frafalde  

 dette krav for skibe med en bruttotonnage under 1600, hvis det ikke anses for  

 muligt at gennemføre det i praksis.
 2.2	Hvis den elektriske kraft normalt tilføres  

 af mere end en generator samtidig i paralleldrift, skal der træffes  

 foranstaltninger, f.eks. ved  frakobling af belastning, for i tilfælde  

 af tab af et af disse generatorsæt  at sikre, at det  

 tilbageværende sæt holdes i drift uden overbelastning for at  

  muliggøre fremdrivning og styring samt opretholde skibets sikkerhed.
 3	Hvor reservemaskiner (stand-by maskiner) er  

 nødvendige for andet hjælpemaskineri, der er af væsentlig  

 betydning for fremdrivningen, skal der forefindes automatisk virkende  

 omskifteanordninger.
 4	Automatisk kontrol- og alarmsystem.
 4.1	Kontrolsystemet skal være således  

 indrettet, at de nødvendige anlæg for driften af  

 hovedfremdrivningsmaskineriet og dets hjælpemaskiner sikres gennem  de  

 fornødne, automatisk virkende anordninger.
 4.2	Der skal afgives alarm ved den automatiske  

 omskifter.
 4.3	Der skal forefindes et alarmsystem, der opfylder  

 bestemmelserne i regel  51, for alle vigtige tryk, temperaturer og  

 væskestande samt andre vigtige parametre.
 4.4	Der skal indrettes et kontrolsted på et  

 centralt beliggende sted med de nødvendige alarmtavler og apparater,  

 der angiver enhver alarm.
 5	Der skal forefindes midler til at holde  

 startlufttrykket på det krævede niveau, hvor der anvendes  

 forbrændingsmotorer til hovedfremdrivning.
Regel 54	Særlige overvejelser med hensyn til passagerskib Passagerskibe skal gøres til genstand for  

 særlige hensyn fra  administrationens side hvad angår, om deres  

 maskinrum periodisk kan være  ubemandede, og i bekræftende fald  

 om det er nødvendigt at fastsætte yderligere krav end dem, der  

 er indeholdt i disse forskrifter, for at opnå  samme sikkerhed som i  

 normalt bemandede maskinrum.
 .1	Søfartsstyrelsen fastsætter  

 ovennævnte yderligere krav i hvert enkelt tilfælde.
