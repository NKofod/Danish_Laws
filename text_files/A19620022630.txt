 VI FREDERIK DEN NIENDE, af Guds Nåde Konge til Danmark, de  

 Venders og Goters, Hertug til Slesvig, Holsten, Stormarn, Ditmarsken,  

 Lauenborg og Oldenborg, gør vitterligt: Folketinget har vedtaget og Vi ved  

 Vort samtykke stadfæstet følgende lov:
 § 1.  En kommunalbestyrelse kan i månederne  

 november-april iværksætte eller foranledige iværksat vederlagsfri  

 skolebespisning, jfr. stk. 2, for børn i skolernes 10 første klasser og  

 eventuelle særlige klasser for børn under den undervisningspligtige alder  

 samt, når dette af hensyn til det enkelte barns helbredstilstand efter  

 skolelægens skøn må anses for ønskeligt, for børn i skolernes øvrige klasser.  

 I den øvrige del af skoleåret kan en kommunalbestyrelse til børn i skolernes  

 nævnte 10 klasser og eventuelle særlige klasser for børn under den  

 undervisningspligtige alder yde 1/4 l sødmælk daglig.
 Stk. 2.  Skolebespisningen i henhold til stk. 1, 1.  

 punktum, kan enten ydes i form af et måltid tilstrækkelig nærende mad eller i  

 form af ydelse af 1/4 l sødmælk i forbindelse med fornødent vitamintilskud.
 Stk. 3.  En kommunalbestyrelse kan yde bidrag til  

 foreninger, som vederlagsfrit iværksætter skolebespisning i det i stk. 1 og 2  

 angivne omfang.
 Stk. 4.  Når skolen indberettet til kommunalbestyrelsen,  

 at et skolesøgende barn lider under utilstrækkelig ernæring drager  

 kommunalbestyrelsen - efter at have indhentet en erklæring fra skolelægen -  

 omsorg for, at der vederlagsfrit i månederne november-april hver skoledag  

 ydes barnet et måltid tilstrækkelig nærende mad i skoletiden, dog kun hvis  

 forældrene ønsker det.
 § 2.  Den hjælp, der i medfør af de foregående regler  

 ydes til skolebespisning, opføres på en særlig konto.
 Stk. 2.  Af statskassen ydes der kommunerne et tilskud  

 svarende til 1/3 af deres udgifter i henhold til § 1, stk. 1-3, til mælk og  

 vitamintilskud til børn fra skolens 7 første klasser og eventuelle særlige  

 klasser for børn under den undervisningspligtige alder samt til børn fra  

 skolens øvrige klasser, når bespisningen ydes, fordi dette af hensyn til det  

 enkelte barns sundhedstilstand efter skolelægens skøn må anses for ønskeligt.  

 Samme tilskud ydes kommunerne af deres udgifter i henhold til § 1, stk. 4.
 § 3.  Denne lov har virkning fra den 1. april 1962.
 Stk. 2.  Loven gælder ikke for Færøerne, men kan efter  

 forhandling med det færøske hjemmestyre ved kongelig anordning sættes i kraft  

 på Færøerne med de ændringer, som måtte hensigtsmæssige under hensyn til de  

 særlige færøske forhold.
 Stk. 3.  Loven gælder ikke for Grønland.
 Givet i Amtsgården, Rønne, den 22. juni  

 1962.
 Under Vor Kongelige Hånd og Segl.
 I Kongens Navn:
MARGRETHE Tronfølger.
/K.
Helveg Petersen.
