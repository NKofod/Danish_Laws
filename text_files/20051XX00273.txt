Skriftlig fremsættelse (22. februar 2006) Sundheds- og  

 sundhedsministeren  

  

 (Lars Løkke Rasmussen):
 Herved tillader jeg mig for Folketinget at fremsætte:
Forslag til lov  

 om Kreditforeningen af kommuner og regioner  

 i Danmark (Lovforslag nr.
L 165).
 Formålet med lovforslaget er at modernisere lovgrundlaget  

 for KommuneKredit, således at det giver et retvisende og mere detaljeret  

 billede af foreningens virksomhed.
 Den gældende lov går helt tilbage til 1898, og der har  

 gennem et stykke tid været et ønske om en modernisering.
Fremsættelsen af lovforslaget har afventet en afklaring af  

 KommuneKredits EU-retlige status, som nu er på plads.
EU-kommissionen har  

 meddelt, at de er enige i, at KommuneKredit bør optages på undtagelseslisten  

 i  

 EUs direktiv om adgang til at optage og udøve virksomhed som  

 kreditinstitut.  

 Formelt har KommuneKredit ikke tidligere været optaget på undtagelseslisten,  

 hvilket foreningen nu bliver.
Selvom dette ikke er offentliggjort, anses  

 selve  

 offentliggørelsesprocessen for en formalitet.
Offentliggørelsen forventes i  

 løbet af foråret.
 Når KommuneKredit ikke er underlagt den samme regulering som  

 andre finansielle virksomheder i Danmark, skal det ses i lyset af  

 KommuneKredits særlige karakter og sikkerhedsgrundlag.
Lovforslaget indeholder overvejende præciseringer af  

 gældende ret og praksis for KommuneKredits forhold, herunder regler for  

 KommuneKredits virksomhed, kapitalforhold, ledelse, regnskab, revision,  

 tilsyn  

 og ophør.
Der gennemføres dog også visse ændringer, ligesom lovforslaget  

 skaber  

 mulighed for på visse områder efter indenrigs- og sundhedsministerens  

 godkendelse at tilpasse KommuneKredits virksomhed til samfundsudviklingen og  

 udviklingen på kapitalmarkederne.
 Der er ikke med lovforslaget tilsigtet ændringer i  

 KommuneKredits aktivitetsområde.
 Jeg håber på en velvillig behandling af lovforslaget.
