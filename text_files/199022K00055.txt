Nr LSF 55 Forslag til Lov om ændring af lov om Københavns Fondsbørs  

 (Skatkammerbeviser) Fremsat af industriministeren (Anne Birgitte Lundholt) den 16. januar 1991 Vedtaget ved tredjebehandling den 16. april 1991 Lov nr. 290 af 08/05/1991 § 1 I lov om Københavns Fondsbørs, jf. lovbekendtgørelse nr. 536 af 8.  

 september 1988, foretages følgende ændring:
 I § 3 indsættes efter stk. 1 som nye stykker:
 »Stk. 2. Bestemmelsen i stk. 1 omfatter ikke statens  

 skatkammerbeviser.
Stk. 3. For formidlere af handel med statens skatkammerbeviser  

 gælder de i § 34 anførte regler om indberetningspligt, såfremt  

 markedsdeltagerne ikke selv er omfattet af indberetningspligten i § 34.« § 2 Loven træder i kraft dagen efter bekendtgørelsen i Lovtidende.
Oprindeligt fremsat forslag § 1 I lov om Københavns Fondbørs, jf. lovbekendtgørelse nr. 536 af 8.  

 september 1988, foretages følgende ændring:
 1. I § 3 indsættes efter stk. 1 som nye stykker:
 » Stk. 2. Bestemmelsen i stk. 1 omfatter ikke Statens  

 skatkammerbeviser.
Stk. 3. For formidlere af handel med Statens skatkammerbeviser  

 gælder de i § 34 anførte regler om indberetningspligt, såfremt  

 markedsdeltagerne ikke selv er omfattet af indberetningspligten i § 34.« § 2 Loven træder i kraft dagen efter bekendtgørelse i Lovtidende.
Bemærkninger til lovforslaget Almindelige bemærkninger 1. Baggrund Ifølge § 3 i lov om Københavns Fonsbørs, jf. lovbekendtgørelse nr. 536 af  

 8. september 1988, er Københavns Fondsbørs eneberettiget til i Danmark at  

 drive den i § 1, nr. 1, 2 og 3, nævnte virksomhed, det vil sige, at  

 Fondsbørsen er eneberettiget til at sammenføre købs- og salgstilbud i  

 børsnoterede værdipapirer til offentlig handel og kursnotering samt til at  

 offentliggøre officielle oversigter over kurser og omsætning.
 Det nuværende regelsæt giver således ikke mulighed for at tillade, at  

 visse børsnoterede værdipapirer tillige handles ved sammenføring af købs- og  

 salgstilbud på et andet marked.
 Formålet med lovforslaget er at give mulighed for en sådan alternativ  

 sammenføring af købere og sælgere af Statens skatkammerbeviser.
 Forslaget er begrundet i, at det ved introduktionen af Statens  

 skatkammerbeviser i marts 1990 viste sig, at der var behov for, at  

 skatkammerbeviserne noteres og handles over såvel Københavns Fondbørs som  

 gennem sædvanlige mellemhandlere på pengemarkedet (pengemarkedsbrokere) i  

 Danmark.
En del af omsætningen med skatkammerbeviser på pengemarkedet foregår i dag  

 gennem mellemhandlere i Helsingsfors og i London, fordi tilsvarende aktivitet  

 i København ikke er tilladt som følge af Københavns Fondsbørs eneret.
Det er  

 et mål i sig selv, at handel med og notering af danske indenlandske  

 statspapirer ikke flyttes til udlandet som følge af uhensigtsmæssige  

 institutionelle forhold.
Skatkammmerbeviserne er meget korte gældsbeviser med løbetider på indtil  

 videre 3 og 6 måneder.
Beviserne bærer ingen nominel rente, idet de er  

 såkaldte nul-kuponpapirer, som sælges under pari og indfries til pari på  

 udløbstidspunktet.
Skatkammerbeviserne har en stykstørrelse på 1 mio. kr. og  

 sælges hovedsagelig på auktion hvert kvartal modsat andre statspapirer, der  

 dagligt sælges via Nationalbanken.
Skatkammerbevisernes egenskaber gør det muligt at omsætte dem med minimale  

 omkostninger på to ellers ret adskilte markeder, nemlig både det for  

 obligationer og det for pengeinstitutindskud, specielt  

 interbankpengemarkedet.
Beviserne har herved mulighed for at blive de mest  

 omsatte på det korte finansielle marked i Danmark.
 Skatkammerbeviserne vil generelt kunne understøtte det korte finansielle  

 marked i Danmark, der hidtil har været noget tyndt og uigennemsigtigt.
 Forslaget er en revideret genfremsættelse af L 61, der blev fremsat den 7.  

 november 1990 (FT 1990-91, 1. samling, tillæg A, sp. 1803 samt FT sp. 1582).  

 1. behandling af L 61 er optrykt i FT 1990-91, 1. samling, sp. 1853 ff.
 På baggrund af høringssvarene og 1. behandlingen af L 61 er det fundet  

 hensigtsmæssigt at revidere forslaget.
 I forhold til L 61 er der foretaget følgende ændringer:
- dispensationen indskrænkes til Statens skatkammerbeviser og gives som en  

 undtagelse i lovforslaget, - formidlerne af parallelmarkeder pålægges indberetningspligt efter § 34.
 I øvrigt henvises til bemærkningerne til de enkelte bestemmelser.
2. Høring Forslaget er udformet efter drøftelser med Finansministeriet,  

 Økonomiministeriet, Danmarks Nationalbank og Københavns Fondsbørs.
3. Administrative og statsfinansielle konsekvenser Forslaget skønnes ikke at få administrative eller statsfinansielle  

 konsekvenser.
Bemærkninger til lovforslagets enkelte bestemmelser Til § 1 Til nr. 1 Det foreslås, at der gives mulighed for, at Statens skatkammerbeviser  

 tillige kan handles ved sammenføring af købs~ og salgstilbud på et andet  

 marked end Københavns Fondsbørs, samt at der kan offentliggøres kurser og  

 omsætninger for dette marked.
 Af hensyn til Københavns Fondsbørs' rolle som formidler af børsnoterede  

 værdipapirer, er undtagelsen begrænset til Statens skatkammerbeviser.
 Af hensyn til markedets gennemsigtighed foreslås det i stk. 3, at  

 indberetningspligten i lovens § 34 udvides til at omfatte alle formidlere af  

 handel med Statens skatkammerbeviser, såfremt markedsdeltagerne ikke selv er  

 indberetningspligtige.
Til § 2 Det foreslås, at loven træder i kraft dagen efter bekendtgørelse i  

 Lovtidende, da det er ønskeligt, at ikraftsættelsen sker så hurtigt som  

 muligt.
