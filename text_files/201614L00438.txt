Betænkning afgivet af Energi-, Forsynings- og Klimaudvalget den 12. januar 2017 Betænkning over Forslag til lov om ændring af lov om udstykning og anden registrering i matriklen, lov om Geodatastyrelsen, lov om tinglysning og forskellige andre love (Effektivisering af ejendomsregistrering og -forvaltning m.v.) [af energi-, forsynings- og klimaministeren (Lars Christian Lilleholt)]:
1. Ændringsforslag Energi-, forsynings- og klimaministeren har stillet 9 ændringsforslag til lovforslaget.
2. Udvalgsarbejdet Lovforslaget blev fremsat den 9. november 2016 og var til 1. behandling den 29. november 2016. Lovforslaget blev efter 1. behandling henvist til behandling i Energi-, Forsynings- og Klimaudvalget.
Møder Udvalget har behandlet lovforslaget i 3 møder.
Sammenhæng med andre lovforslag Lovforslaget skal ses i sammenhæng med lovforslag nr.
L 66.
Høring Et udkast til lovforslaget har inden fremsættelsen været sendt i høring, og energi-, forsynings- og klimaministeren sendte den 1. juli 2016 dette udkast til udvalget, jf.
EFK (folketingsåret 2015-16) alm. del  bilag 359. Den 9. november 2016 sendte energi-, forsynings- og klimaministeren de indkomne høringssvar og et notat herom til udvalget.
3. Indstillinger Udvalget indstiller lovforslaget til vedtagelse med de stillede ændringsforslag Inuit Ataqatigiit, Tjóðveldi og Javnaðarflokkurin var på tidspunktet for betænkningens afgivelse ikke repræsenteret med medlemmer i udvalget og havde dermed ikke adgang til at komme med indstillinger eller politiske udtalelser i betænkningen.
 En oversigt over Folketingets sammensætning er optrykt i betænkningen.
4. Ændringsforslag med bemærkninger Ændringsforslag Til § 1 Af energi-, forsynings- og klimaministeren, tiltrådt af udvalget:
 1) Nr. 1 affattes således:
 »1. Lovens titel affattes således:
»Lov om udstykning og anden registrering i matriklen samt om registrering af bygninger på forstranden eller på søterritoriet i øvrigt«.« [Præcisering af, at forstranden er en del af søterritoriet] 2) Nr. 2 affattes således:
»2. Overalt i loven bortset fra i § 10 ændres »Matrikelmyndigheden« til: »Geodatastyrelsen«.« [Konsekvens af ændringsforslag nr. 3] 3) Nr. 7 udgår.
[Forslaget om, at lovens § 10 ophæves, udgår] 4) I det under nr. 14 foreslåede kapitel 5 a ændres i kapiteloverskriften til kapitel 5 a »på forstranden eller søterritoriet« til: »på forstranden eller på søterritoriet i øvrigt«.
[Præcisering af, at forstranden er en del af søterritoriet] 5) Nr. 15 affattes således:
»15. I § 47, stk. 1, 1. pkt., indsættes efter »matrikulære sager«: », registrering af forhold vedrørende ejerlejligheder og notering af bygninger på fremmed grund i matriklen og registrering af bygninger på forstranden eller på søterritoriet i øvrigt«.« [Konsekvent anvendelse af formuleringen »på forstranden eller på søterritoriet i øvrigt«] Til § 2 6) Før nr. 1 indsættes som nyt nummer:
»01. I § 2, stk. 1, nr. 2, ændres »herom, og« til: »herom,«.« [Lovteknisk præcisering] Til § 3 7) Efter nr. 4 indsættes som nyt nummer:
»01. I § 32 ændres »§ 22« til: »§§ 21-23«.« [Konsekvensændring] Til § 6 8) I den under nr. 2 foreslåede § 4 a ændres i stk. 1, 1. pkt., »på forstranden eller søterritoriet i øvrigt« til: »på forstranden eller på søterritoriet i øvrigt«.
[Konsekvent anvendelse af formuleringen »på forstranden eller på søterritoriet i øvrigt«] 9) I den under nr. 2 foreslåede § 4 b ændres i stk. 1, nr. 2, »i lov om udstykning og anden registrering i matriklen samt registrering af bygninger på forstranden eller søterritoriet.« til: »i lov om udstykning og anden registrering i matriklen samt om registrering af bygninger på forstranden eller på søterritoriet i øvrigt.« [Konsekvens af ændringsforslag nr. 1] Bemærkninger Til nr. 1, 4, 5, 8 og 9 Det foreslås i nr. 1 at ændre affattelsen af udstykningslovens nye titel, således at det fremgår, at forstranden er en del af søterritoriet.
Herved skabes tillige overensstemmelse med terminologien i tinglysningslovens § 19, stk. 1, 2. pkt.
 Det er endvidere hensigtsmæssigt at undgå vekslen i sprogbrugen, hvorfor ændringsforslag nr. 4, 5 og 8 er udtryk for, at formuleringen »bygninger på forstranden eller på søterritoriet i øvrigt« ønskes anvendt konsekvent i lovforslaget.
 Ændringsforslag nr. 9 er en konsekvens af ændringsforslag nr. 1.
Til nr. 2 Det foreslås, at »Matrikelmyndigheden« overalt i udstykningsloven ændres til »Geodatastyrelsen« bortset fra i § 10. Ændringen er en konsekvens af ændringsforslag nr. 3, hvor det foreslås, at ophævelsen af udstykningslovens § 10 udgår af lovforslaget.
Ifølge udstykningslovens § 10 er matrikelmyndigheden Geodatastyrelsen.
Til nr. 3 Det foreslås, at ophævelsen af udstykningslovens § 10 udgår.
 Ved at bibeholde udstykningslovens § 10 vil det fremgå af loven, at Geodatastyrelsen er matrikelmyndigheden, hvilket kan fungere som bindeled til at identificere Geodatastyrelsen som matrikelmyndighed i anden gældende lovgivning, idet flere love som eksempelvis lov om afgift ved udstykning m.m., lov om landinspektørvirksomhed, lov om naturbeskyttelse og lov om skove anvender betegnelsen »matrikelmyndigheden«.
Til nr. 6 Den foreslåede ændring af § 2, stk. 1, nr. 2, i lov om Geodatastyrelsen er en konsekvens af, at der indgår mere end tre numre i § 2, stk. 1.
Til nr. 7 Som følge af, at de gældende bestemmelser i §§ 21-23 ophæves og erstattes af nye bestemmelser i §§ 21-23, reguleres udstykning ikke længere alene af § 22, men af §§ 21-23. Bestemmelsen i § 32 om erstatning til servituthaver i visse tilfælde, hvor der sker udstykning efter reglerne i lovens § 22, skal derfor fremover henvise til §§ 21-23.
Mikkel Dencker (DF) Dorthe Ullemose (DF) Ib Poulsen (DF) Pia Adelsteen (DF) Jan Rytkjær Callesen (DF) Claus Kvist Hansen (DF) Thomas Danielsen (V) fmd.
Jacob Jensen (V) Kristian Pihl Lorentzen (V) Torsten Schack Pedersen (V) Marcus Knuth (V) Carl Holst (V) Carsten Bach (LA) Villum Christensen (LA) Orla Østerby (KF) Lars Aslan Rasmussen (S) Bjarne Laustsen (S) Malte Larsen (S) Jens Joel (S) Kirsten Brosbøl (S) Lea Wermelin (S) nfmd.
Karin Gaardsted (S) Søren Egge Rasmussen (EL) Maria Reumert Gjerding (EL) Christian Poll (ALT) Andreas Steenberg (RV) Ida Auken (RV) Pia Olsen Dyhr (SF) Trine Torp (SF) Inuit Ataqatigiit, Tjóðveldi og Javnaðarflokkurin havde ikke medlemmer i udvalget.
