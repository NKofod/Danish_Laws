Fremsat den 25. marts 2003 af Sandy Brinck (S),  

 René Skau Björnsson (S), Lotte Bundsgaard (S), Karen Jespersen  

 (S), Karen J.
Klint (S), Jørn Pedersen (S) og  

 Grete Schødts (S) Forslag til folketingsbeslutning om et bedre fysisk og psykisk miljø for børn i daginstitutioner Folketinget pålægger regeringen inden udgangen af 2003 at  

 fremsætte lovforslag, der sikrer, at kommunerne udarbejder en politik for et  

 bedre fysisk og psykisk miljø for børn i daginstitutionerne, og pålægger  

 daginstitutionerne at udarbejde en beskrivelse af børnenes nuværende fysiske  

 og  

 psykiske rammer i institutionerne og en strategi for forbedring heraf.
Bemærkninger til forslaget Børn har ret til et dagtilbud, som ikke giver dem stress.  

 Støj og dårligt indeklima er stressende og desværre en væsentlig del af børns  

 dagligdag i daginstitutionerne.
Det forekommer ulogisk, at der for voksne  

 eksisterer faste regler for, hvilket miljø man har ret til, når man er på  

 arbejde, mens det  

    

 tilsvarende ikke gælder  

 for børn.
Børn må også have ret til gode fysiske og psykiske rammer i deres  

 dagligdag i institutionerne.
Samtidig må vi sikre, at en pladsgaranti ikke  

 opfyldes blot ved at sætte flere børn ind i institutionerne eller på anden  

 vis  

 slække på kvaliteten af det fysiske miljø.
Arbejdstilsynet har med udgangspunkt i de ansatte i  

 daginstitutionerne undersøgt arbejdsmiljøet dér og resultaterne er  

 uacceptable  

 for voksne og skræmmende for børn.
Problemerne var støj, dårligt indeklima,  

 træk og manglende dagslys.
Faktisk placerer Arbejdstilsynet  

 daginstitutionerne  

 på en tredjeplads blandt erhverv, som er belastet af dårligt indeklima, jf.  

 Arbejdstilsynets pressemeddelelse af 22. januar 2003, Arbejdstilsynets  

 hjemmeside (www.arbejdstilsynet.dk).
 I en undersøgelse fra Greve Kommune viser det sig ligeledes  

 klart, at forældres førsteprioriteter i ønsker til daginstitutionerne er mere  

 plads, bedre indeklima og støjbekæmpelse, jf.  

 »  

 Forældrenes  

 holdning til daginstitutioner og dagpleje i Greve Kommune  

 «,  

 en spørgeskemaundersøgelse udarbejdet af  

 Bureau 2000 for Greve Kommune 2002.
 Det forlyder således fra flere steder, at miljøet i  

 daginstitutionerne ikke er optimalt for de børn, som befinder sig her ganske  

 mange timer om dagen.
Alle forældre, som afhenter børn i en daginstitution,  

 kender problemerne med støj og ved, hvor lang tid det tager, før barnet er  

 nede  

 i et normalt stemmeleje.
Det kan ikke undre, at børn i et støjinferno ikke  

 kan  

 høre sprogets nuancer og dermed bremses i sprogudviklingen, jf. den  

 igangværende undersøgelse  

 »  

 Danske børns  

 sprogtilegnelse  

 «,  

 Syddansk Universitet  

 og Carlsbergfondet.
Det er også kendt, at det psykiske miljø for børn er råt og  

 hårdt.
I 1998 blev hvert fjerde barn mobbet, men tallet i dag er lykkeligvis  

 faldet til hvert tiende barn.
Udviklingen viser, at det nytter at fokusere på  

 problemet og påtage sig et ansvar som voksen for at børnene også lærer social  

 ansvarlighed i de offentlige institutioner.
Forskningsleder på Institut for  

 Folkesundhedsvidenskab, læge Pernille Due, opfordrer på denne baggrund også  

 vuggestuer og børnehaver til at medvirke i kampen mod mobning, hvilket hidtil  

 har ligget meget på skolernes skuldre, jf.
Berlingske Tidende den 3. februar  

 2003.
Der eksisterer allerede forskellige regelsæt, bl.a.  

 arbejdsmiljølovgivning, for de ansatte i institutionerne.
Heri ligger der en  

 række krav til de fysiske rammer, men alle med udgangspunkt i de voksnes  

 situation.
Der er således brug for at se på de selvsamme fysiske rammer ud  

 fra  

 børnenes situation.
Det drejer sig i høj grad om bevidstgørelse   at tage  

 udgangspunkt i børnene i det eksisterende arbejde.
Et praktisk eksempel herpå  

 er ved indkøb af opbevaringsbokse til legetøj, hvor det er hensigtsmæssigt at  

 vælge kurve af naturflet fremfor plastik, alene for at mindske støjen.
Børn  

 skal have lov at være børn og udfolde sig.
Der er også gode eksempler på, at  

 man har inddelt institutionens rum efter funktioner, sådan at der tumles og  

 larmes nogle steder, mens der også er mulighed for at kunne trække sig  

 tilbage  

 til ro og nærvær andre steder.
 Det foreslås derfor, at kommunerne skal lave en politik for  

 børnenes fysiske og psykiske rammer i daginstitutionerne, som den enkelte  

 daginstitutions leder i samarbejde med bestyrelsen skal udmønte via en  

 beskrivelse af  

    

 institutionens miljø med  

 udgangspunkt i børnene og en fastlæggelse af en strategi for positiv  

 udvikling  

 af følgende parametre:
fysisk rum/plads støjniveau klima (god/dårlig  

 luft) psykisk miljø  

 (mobning og skældud) rummet som den 3.  

 pædagog (æstetik og stimulation via miljø) Det foreslås samtidig, at Dansk Center for  

 Undervisningsmiljø får udvidet sit kompetenceområde til også at omfatte  

 miljøet  

 i daginstitutionerne.
Således kan der trækkes på eksisterende erfaringer og  

 inspiration fra undervisningsmiljøet samt ydes rådgivning til de enkelte  

 institutioner.
Skriftlig fremsættelse Sandy Brinck  

  

 (S):
 Som ordfører for forslagsstillerne tillader jeg mig herved at  

 fremsætte:
 Forslag til  

 folketingsbeslutning om et bedre fysisk og psykisk miljø for børn i  

 daginstitutioner.
(Beslutningsforslag nr.
B 121).
 Jeg henviser i øvrigt til de bemærkninger, der ledsager  

 forslaget, og anbefaler det til Tingets velvillige behandling.
