Klage over fejlagtig behandling af tilbagevendende knoglebetændelse Nævnet fandt grundlag for at kritisere den opererende  

 overlæge, idet den foretagne operation var utilstrækkelig.
Nævnet oplyste, at behandlingen af kronisk  

 knoglebetændelse er særdeles vanskelig.
Behandlingen er en kombination af  

 kirurgisk behandling med fjernelse af alt inficeret knoglevæv og behandling  

 med  

 antibiotika.
Det var nævnets vurdering, at de foreliggende  

 røntgenbilleder og en udført CT-scanningen viste veludtalte kroniske  

 forandringer  

 i den midterste 2/4 af skinnebensknoglen med udtalt fortættet knogletegning  

 og  

 næsten helt udslettet marvhule.
Det var ikke muligt på hverken scanningen  

 eller  

 røntgenbillederne at lokaliserer en eventuel aktiv knoglebetændelse.
En sådan  

 vurdering ville have forudsat supplerende undersøgelse før operationen  

 eksempelvis i form af en knoglescintigrafi.
 Det var endvidere nævnets vurdering, at den opererende  

 overlæge burde have forudset, at det muligvis ikke ville være muligt at  

 gennemføre den planlagte operation med genskabelse af marvhulen i hele den  

 del  

 af knoglen, hvor der var røntgenologiske forandringer, hvorfor det kunne  

 blive  

 nødvendigt med yderligere operativ behandling af knoglen.
 Videre var det nævnets vurdering, at den opererende  

 overlæge burde have henvist patienten til en specialafdeling på området,  

 dersom  

 han ikke så sig i stand til at gennemføre den nødvendige kirurgiske sanering  

 af  

 infektionen.
Nævnet fandt ikke grundlag for at kritisere den  

 behandling, patienten modtog ved den efterfølgende operation.
Nævnet fandt  

 dog,  

 at det havde været hensigtsmæssigt, om den opererende overlæge havde planlagt  

 en tidligere fjernelse af kæden med Gentamycinkugler end efter 3 uger, hvor  

 den  

 ville være "vokset" mere eller mindre fast.
