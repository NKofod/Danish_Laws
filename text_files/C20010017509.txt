Cirkulære om genoptagelse  

 af 2001-vurderingen af visse  

 ejendomme, der har fået ansat ejerboligfordeling efter  

 vurderingslovens § 33, stk. 81) (Til vurderingsmyndighederne og told- og  

 skatteregionerne) Der er ved gennemførelsen af lov nr. 483 af 7. juni 2001 om  

 ændring af vurderingsloven og andre skattelove (Justering af  

 vurderingsorganisationen m. v.) indsat en ny bestemmelse i vurderingslovens  

 § 33. Den nye bestemmelse, § 33, stk. 11, knytter sig til  

 § 33, stk. 8, om ejerboligfordeling for mindre ejendomme i  

 landzone.
 Den nye bestemmelse gælder ejendomme, for hvilke der  

 skal foretages ejerboligfordeling efter vurderingslovens § 33,  

 stk. 8, men hvor det grundareal, der ligger i umiddelbar forbindelse med  

 boligen, er mindre end 5.000 m2. For sådanne ejendomme skal  

 for fremtiden kun dette mindre areal henføres til boligdelen.
 Ændringen har virkning fra den 1. januar 2001, men  

 vurderingsrådene har ikke kunnet tage hensyn til den ved  

 2001-vurderingen, da ændringsloven først er vedtaget af  

 Folketinget efter vurderingens gennemførelse og  

 vurderingsmeddelelsernes udsendelse.
 Vurderingsrådene må derfor genoptage og  

 ændre de pr. 1. januar 2001 foretagne ejerboligfordelinger efter  

 vurderingslovens § 33, stk. 8, i det omfang de berøres af  

 begrænsningen i det nye stk. 11. Vurderingsrådene kan ikke  

 genoptage fordelinger, som et skyldråd eller Landsskatteretten har  

 taget stilling til.
 De pågældende ejerboligfordelinger bør  

 ændres, så snart der er anledning til det.
 Vurderingsrådene skal anse en ejers oplysning om, at  

 det grundareal, der ligger i umiddelbar forbindelse med boligen, er mindre  

 end 5.000 m2, som en ny oplysning, der kan medføre en  

 ændret fordeling, jf. vurderingslovens § 41.
 Vurderingsrådene må kun gennemføre  

 ændringer, som ejerne udtrykkeligt har givet deres samtykke til.
 Told- og Skattestyrelsen vil drage omsorg for, at ejere af  

 ejendomme, for hvilke der er foretaget ejerboligfordeling efter  

 vurderingslovens § 33, stk. 8, bliver gjort bekendt med indholdet  

 af den nye bestemmelse og med muligheden for at begære genoptagelse af  

 ejerboligfordelingen pr. 1. januar 2001. Det vil imidlertid af praktiske  

 grunde først ske i forbindelse med udsendelsen af meddelelsen om  

 ejendomsvurderingen pr. 1. januar 2002.
