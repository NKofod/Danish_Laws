Skriftlig fremsættelse (8. maj 2002) Udenrigsministeren Herved tillader jeg mig for Folketinget at  

 fremsætte:
 Forslag til folketingsbeslutning om et udvidet dansk  

 maritimt bidrag til NATO s flådeoperationer i den østlige del af  

 Middelhavet.
(Beslutningsforslag nr.
B 109).
Beslutningsforslaget skal tilvejebringe grundlaget for, at  

 en dansk ubåd stilles til rådighed for NATO s  

 flådeoperationer i den østlige del af Middelhavet.
Det danske  

 bidrag udsendes som led i NATO s deltagelse i indsatsen mod den  

 internationale terrorisme.
NATO har deployeret dele af Alliancens stående  

 flådestyrker i den østlige del af Middelhavet med det  

 formål at udvise tilstedeværelse og generelt forøge  

 Alliancens beredskab.
Folketinget gav den 25. oktober 2001 i medfør af  

 folketingsbeslutning B 65 sit samtykke til, at et dansk maritimt bidrag  

 stilles til rådighed for NATO s flådeoperation i den  

 østlige del af Middelhavet.
I medfør af B 65 deltog korvetten  

 NIELS JUEL i operationen i perioden 7. december 2001   14. januar 2002, og  

 for indeværende deltager korvetten OLFERT FISCHER i operationen i  

 perioden 14. april   9. juli 2002.
NATO finder det fortsat nødvendigt med en maritim  

 tilstedeværelse i området.
For at opretholde det nuværende  

 niveau vil der i perioden 9. juli   8. december 2002 være behov for en  

 ubåd, der vil skulle erstatte en norsk ubåd, der for  

 indeværende bidrager til operationen.
Ubåden vil skulle deltage i  

 styrkens opgaveløsning, og den primære rolle er  

 overvågning og varsling samt efterretningsindhentning.
Som  

 afløsning for den norske ubåd vil forsvaret være i stand  

 til at bidrage til operationen med ubåden SÆLEN, der vil kunne  

 afsejle medio juni 2002. Det værnepligtige personel, der normalt  

 indgår i ubådens besætning, vil blive erstattet af  

 kontraktansat personel.
Flådestyrken opererer under et robust mandat for  

 magtanvendelse, der udover adgang til at anvende magt i selvforsvar  

 også omfatter muligheden for at anvende magt til at gennemføre  

 de pålagte opgaver.
Truslen mod en NATO flådestyrke og et  

 eventuelt udvidet dansk bidrag i den østlige del af Middelhavet  

 vurderes som værende lav.
Trusselsvurderingen kan ændre sig  

 afhængig af operationens karakter.
 Regeringen finder, at et dansk styrkebidrag i form af en  

 ubåd til NATO s flådeoperationer i den østlige del af  

 Middelhavet vil være et klart signal om, at man fra dansk side  

 vedkender sig forpligtelserne i Washington-traktatens artikel 5 og på  

 solidarisk vis er indstillet på fortsat at yde et konkret bidrag til  

 indsatsen mod den internationale terrorisme.
 Idet jeg i øvrigt henviser til de  

 bemærkninger, der ledsager forslaget, skal jeg tillade mig at anbefale  

 det til det Høje Tings velvillige behandling.
