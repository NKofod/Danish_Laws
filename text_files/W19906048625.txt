Opretholdelse af afgørelse truffet af Veterinærdirektoratet om at  

 tilbagekalde en tilladelse til at foretage en flytning af ca. 80 IBR-smittede  

 kreaturer I skrivelse/telefax af 23. maj 1990 har De gennem konsulent P.
Damgård,  

 Landbogården, Peberlyk 2, 6200 Åbenrå, påklaget Veterinærdirektoratets  

 afgørelse af 17. maj 1990, hvorefter den af kredsdyrlæge C.
A.
Henriksen,  

 Rødding, den 7. januar 1990 meddelte tilladelse til flytning af ca. 80  

 IBR-smittede til ejendommen Østerbækvej 1, 6330 Padborg, tilbagekaldes.
I  

 klagen henviser De til skrivelse af 20. maj 1990 til IBR-udvalget, hvori det  

 bl.a. anføres, at IBR-saneringen gennemføres i overenstemmelse med en  

 godkendt plan, der er akcepteret af såvel KST-Ladelund som Mejerikontoret.
Veterinærdirektoratet henviser i sin afgørelse til, at der i området er  

 konstateret 8 nyudbrud af IBR og at yderligere to besætninger er under  

 mistanke.
I en i klagens anledning indhentet udtalelse, henviser  

 Veterinærdirektoratet envidere til, at der er risiko for virusudskillelse fra  

 IBR-positive dyr, der udsættes for stress, og at transport udgør et sådant  

 stressforhold for dyrene.
I forsættelse heraf henviser Veterinærdirektoratet  

 til, at der for tiden eksisterer sådanne forhold i Sønderjylland, at risikoen  

 for smittespredning synes ekstraordinært forøget. Årsagen hertil er endnu  

 ikke klarlagt.
Veterinærdirektoratet er af den opfattelse, at der foreligger  

 helt usædvanlige omstændigheder, som medfører, at direktoratet ikke finder,  

 at den påtænkte flytning af IBR-positive i det tilsyneladende usædvanligt  

 modtagelige område, vil være forsvarlig.
I denne anledning skal man meddele, at Landbrugsministeriet,  

 departementet, på baggrund af de fremkomne oplysninger om udviklingen i  

 sygdomssituationen, herunder en mulig ændring i den pågældende sygdoms  

 karakter og evne til spredning, finder, at risikoen for smittespredning må  

 anses således forøget, at den planlagte flytning af de IBR-smittede køer ikke  

 bør finde sted.
Man kan derfor ikke imødekomme Deres klage.  

 Veterinærdirektoratets forbud mod flytning af dyrene opretholdes således.
Konsulent P.
Damgård, Landbogården, Åbenrå, Veterinærdirektoratet,  

 Kredsdyrlæge C.
A.
Henriksen, Rødding, og afdelingsledeer V.
Bitsch, Danske  

 Mejeriers Fællesorganisation, er underrettet om ovenstående.
P.
M.
V.
E.
B.
