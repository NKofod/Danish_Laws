Betænkning afgivet af Arbejdsmarkedsudvalget den 15.  

 december 2004 Betænkning over Forslag til lov om ændring af lov om  

 arbejdsløshedsforsikring m.v., lov om aktiv socialpolitik, lov om dagpenge  

 ved  

 sygdom eller fødsel, lov om en aktiv beskæftigelsesindsats, lov om  

 retssikkerhed og administration på det sociale område og lov om integration  

 af  

 udlændinge i Danmark (Bekæmpelse af misbrug af sociale ydelser m.v., udvidelse  

 af kontrolbeføjelser, indførelse af sanktioner, hurtig beskæftigelsesindsats  

 m.v.) [af  

 beskæftigelsesministeren (Claus Hjort Frederiksen)] 1. Ændringsforslag Beskæftigelsesministeren har stillet 4 ændringsforslag til  

 lovforslaget.
2. Udvalgsarbejdet Lovforslaget blev fremsat den 11. november 2004 og var til 1.  

 behandling den 18. november 2004. Lovforslaget blev efter 1. behandling  

 henvist  

 til behandling i Arbejdsmarkedsudvalget.
Møder Udvalget har behandlet lovforslaget i 3 møder.
Høring Et udkast til lovforslaget har inden fremsættelsen været sendt i  

 høring, og beskæftigelsesministeren sendte den 22. oktober 2004 dette udkast  

 til udvalget, jf. alm. del − bilag 20. Den 10. november 2004 sendte  

 beskæftigelsesministeren  

 de indkomne høringssvar og et notat herom til udvalget.
Skriftlige henvendelser Udvalget har modtaget 2 skriftlige henvendelser fra Dansk  

 Arbejdsgiverforening og fra Rejsearbejdere for Retfærdig Skattelovgivning.  

 Beskæftigelsesministeren har over for udvalget kommenteret de skriftlige  

 henvendelser.
Spørgsmål Udvalget har stillet 8 spørgsmål til beskæftigelsesministeren  

 til skriftlig besvarelse, som denne har besvaret.
3. Indstillinger og politiske bemærkninger Et  

  

 flertal  

  

 i udvalget  

 (udvalget med undtagelse af SF og EL) indstiller lovforslaget til  

  

 vedtagelse  

  

 med de stillede  

 ændringsforslag.
Socialdemokratiets og Det Radikale Venstres medlemmer af  

 udvalget ser positivt på, at regeringen vil stoppe sort arbejde.
S og RV  

 bifalder de tiltag, som regeringen vil iværksætte over for arbejdsgiverne  

 enten  

 i form af sanktioner eller kontrolaktioner.
Derimod finder S og RV at  

 minimumssanktionerne  

 over for arbejdsløse, kontanthjælpsmodtagere og modtagere af  

 integrationsydelse  

 savner tilstrækkelig proportion mellem brøden og sanktionen.
Dette gælder navnlig i det omfang, den nyere retspraksis om  

 eventualforsæt overføres til dette område, da eventualforsæt indebærer,  

 at  

 den blotte overvejelse af, om noget er i strid med reglerne, og at  

 handlingen efterfølgende udføres, vil betyde, at handlingen anses  

 for  

 forsætlig.
Overføres eventualforsættet til dette retsområde, betyder  

 det, at antallet af uagtsomme overtrædelser må antages at være  

 stærkt  

 begrænset, og modsat, at langt de fleste overtrædelser vil blive bedømt  

 som svig.
I praksis vil de fleste sager komme til at handle om a-kasse-medlemmernes  

 vildfarelser med hensyn til reglernes indhold snarere end vildfarelse med  

 hensyn til faktiske forhold.
Retsvildfarelser medfører ikke sanktionsfrihed,  

 og  

 der vil derfor ikke være mange muligheder for at undgå sanktion for svig,  

 dvs.  

 forsætlige overtrædelser.
 Dansk Folkepartis medlemmer af udvalget er tilfredse med de  

 initiativer, der nu bliver iværksat mod misbrug af sociale ydelser.
Sociale ydelser er absolut sidste udvej for dem, der har mistet  

 deres indtægt ved beskæftigelse.
Derfor skal de heller ikke ødelægges af, at  

 der er nogen, der arbejder sort, samtidig med at de hæver sociale ydelser.
Det er i den forbindelse også vigtigt, at der ikke bliver åbnet  

 op for kontrol i private hjem.
Det er for Dansk Folkeparti uacceptabelt.
Dansk Folkeparti har dog en bekymring om det forhold, at en  

 person, der arbejder sort og dermed begår en ulovlig handling, vil få en  

 straf,  

 der kan komme til at gå ud over en ægtefælle, der ligeledes modtager en  

 social  

 ydelse.
Ifølge Justitsministeriet er der ikke noget ulovligt i den  

 fremgangsmåde,  

 men Dansk Folkeparti vil være opmærksom på, om der vil opstå utilsigtede  

 problemer på baggrund af §  

 40 a,  

 stk. 4, i lov om aktiv socialpolitik.
Skulle det ske, vil Dansk Folkeparti se  

 på, hvordan et eventuelt problem kan løses.
Et  

  

 mindretal  

  

 i  

 udvalget (SF og EL) indstiller lovforslaget til  

  

 forkastelse  

  

 ved 3. behandling.
Mindretallet vil stemme for de  

 stillede ændringsforslag.
Enhedslistens medlem af udvalget er imod sort arbejde og misbrug  

 af sociale ydelser.
Men dette lovforslag tager ikke fat på de egentlige  

 problemer, nemlig at arbejdsgivere i såvel små som store virksomheder slipper  

 alt for let fra at misbruge folk, som i mangel af muligheder for at få et  

 ordinært  

 arbejde, kan fristes til at påtage sig sort arbejde.
Det er arbejdsgiverne,  

 der  

 har retten til at lede og fordele arbejdet, og det er også dem, der har den  

 største gevinst ud af sort arbejde.
Derfor må en effektiv indsats på dette  

 område være målrettet mod arbejdsgivernes ret til at drive virksomhed.
Ændringsforslagene retter op på nogle af de mest groteske  

 elementer i lovforslaget, f.eks. hvad angår sanktioner over for uagtsomhed.  

 Men  

 det ændrer ikke ved de grundlæggende problemer.
Dels vil der fortsat være  

 tale  

 om et system, hvor økonomisk svagt stillede bliver trykket endnu længere ud  

 over kanten af arbejdsmarkedet, hvilket næppe vil forebygge endnu mere sort  

 arbejde, dels vil det fortsat være et system, hvor de anklagede er skyldige,  

 indtil andet er bevist.
 Tjóðveldisflokkurin, Inuit Ataqatigiit og Siumut var på  

 tidspunktet for betænkningens afgivelse ikke repræsenteret med medlemmer i  

 udvalget og havde dermed ikke adgang til at komme med indstillinger eller  

 politiske udtalelser i betænkningen.
 En oversigt over Folketingets sammensætning er optrykt i  

 betænkningen.
4. Ændringsforslag med bemærkninger Ændringsforslag Af  

 	  

  

 beskæftigelsesministeren,  

  

 tiltrådt af  

  

 udvalget:
Til § 1 1)  


  

 Nr.  

 2  

  

 og  

  

 nr. 4  

  

 udgår.
[Forhøjelse af sanktion for uagtsom forseelse udgår] Til § 3 2)  


  

 Nr.  

 1  

  

 affattes således:
 »1.  

  

 Efter §  

 28 indsættes:
 »§ 28 a.  

  

 En  

 arbejdsgivers ret til refusion af dagpenge fra kommunen efter § 26, § 27,  

 stk.  

 1, og § 28 bortfalder i det pågældende arbejdsforhold fra den dag, hvor  

 lønmodtageren i forbindelse med et kontrolbesøg træffes i arbejde hos  

 arbejdsgiveren, og indtil det tidspunkt, hvor der foreligger dokumentation  

 for,  

 at lønmodtageren fortsat er uarbejdsdygtig på grund af sygdom.
 Stk. 2.  

  

 Hvis  

 arbejdsgiveren mod bedre vidende uberettiget har modtaget refusion af  

 dagpenge  

 i et arbejdsforhold, udelukkes arbejdsgiveren ved lønmodtagerens  

 efterfølgende  

 sygemeldinger i det pågældende arbejdsforhold fra retten til refusion af  

 dagpenge fra kommunen i en periode på 6 måneder.
Stk. 3.  

  

 En udelukkelse  

 fra retten til refusion af dagpenge fra kommunen efter stk. 2 sker med  

 virkning  

 fra den dag, hvor arbejdsgiveren i det pågældende arbejdsforhold mod bedre  

 vidende uberettiget har modtaget refusion af dagpenge.«« [Udvidelse af sanktionerne om bortfald af arbejdsgiveres  

 refusion for sygedagpenge til også at omfatte arbejdsgivere, som har tegnet  

 en  

 frivillig forsikringsordning efter § 27, eller som har indgået en aftale  

 efter  

 § 28 i sygedagpengeloven for en medarbejder med en forøget sygdomsrisiko som  

 følge af en langvarig og kronisk lidelse  

 ] Til § 5 3)  

  

 Efter  

 nr. 2  

 indsættes som nyt  

 nummer:
 »01.  

  

 I  

  

 §  

 12 a  

  

 indsættes  

 efter stk. 4 som nye stykker:
»Stk. 5.  

  

 Kommunen kan  

 pålægge en arbejdsgiver at foretage daglig registrering af oplysninger om  

 ansatte.
De oplysninger, som skal registreres, er de samme oplysninger, som  

 direktøren for Arbejdsdirektoratet har fastsat med hjemmel i § 91, stk. 4, i  

 lov om arbejdsløshedsforsikring m.v.
 Stk. 6. Kommunen kan kun  

 pålægge arbejdsgiveren at foretage registreringer, jf. stk. 5, hvis kommunen  

 ved et kontrolbesøg, jf. stk. 1, vurderer, at arbejdsgiverens registreringer  

 er  

 mangelfulde.
Stk. 7.  

  

 Registreringer  

 efter stk. 5 skal til enhver tid på begæring forevises kommunen.« Stk. 5 og 6 bliver herefter stk. 8 og 9.« [Hjemmel til en kommune − som kontrolmyndighed vedrørende  

 udbetaling af sociale ydelser − til at pålægge arbejdsgivere at føre  

 logbog] 4)  

  

 Efter nr. 3 indsættes som nyt  

 nummer:
 »02.  

  

 I  

  

 § 12 b  

  

 indsættes som  

  

 stk. 2  

  

 og  

  

 3:
 »Stk. 2.  

  

 Forsømmer en arbejdsgiver at opfylde  

 de pligter, som påhviler arbejdsgiveren efter §  

 12 a, stk. 5 og 7, straffes denne med  

 bøde.
Stk. 3.  

  

 For  

 overtrædelser efter stk. 2 kan der pålægges selskaber m.v. (juridiske  

 personer)  

 strafansvar efter reglerne i straffelovens 5. kapitel.«« [Straffebestemmelser vedrørende arbejdsgivere, der ikke på  

 begæring kan fremvise en opdateret logbog] Bemærkninger Til nr. 1 Det foreslås, at de gældende sanktioner over for et medlem, der  

 gør sig skyldig i anden forseelse end svig over for a-kassen, opretholdes.
Til nr. 2 Ændringsforslaget udvider  

 lovforslagets foreslåede sanktioner over for arbejdsgivere, der får refusion  

 for sygedagpenge, samtidig med at den sygemeldte lønmodtager udfører arbejde  

 for arbejdsgiveren.
Sanktionerne efter lovforslaget omfatter en arbejdsgivers  

 ret til refusion efter sygedagpengelovens § 26, som giver ret til refusion  

 for  

 dagpenge efter lønmodtagerens første 2 ugers fravær, jf. lovens § 25.
Efter ændringsforslaget  

 bortfalder en arbejdsgivers ret til refusion også i tilfælde, hvor  

 arbejdsgiveren har tegnet en frivillig forsikringsordning efter lovens § 27,  

 som giver arbejdsgiveren ret til dagpengerefusion i arbejdsgiverperioden på 2  

 uger, dog først fra lønmodtagerens 2. fraværsdag.
Endvidere bortfalder retten  

 til refusion i tilfælde, hvor arbejdsgiveren med kommunens godkendelse har  

 indgået en aftale med lønmodtageren efter lovens § 28, hvorefter  

 arbejdsgiveren  

 i arbejdsgiverperioden på 2 uger kan få dagpengerefusion fra lønmodtagerens  

 1.  

 fraværsdag.
 Ændringsforslaget vurderes primært at have præventiv effekt.  

 Ændringsforslaget skønnes således at medføre en ubetydelig mindreudgift, idet  

 det må antages at være et begrænset antal arbejdsgivere, som vil blive  

 omfattet  

 af sanktionerne.
 Ændringen forventes ikke at  

 indebære  

 en administrativ merbelastning.
Til nr. 3 Når kommunerne som led i  

 bekæmpelsen af misbruget af sociale ydelser gennemfører kontrolbesøg ude i  

 virksomhederne, støder de hyppigt på ansatte, der hidtil har modtaget sociale  

 ydelser, og som oplyser, »at det netop er deres første arbejdsdag«, den dag,  

 hvor  

 tilsynet finder sted.
Det er opfattelsen, at oplysningen om, at »det er  

 første  

 arbejdsdag«, ofte gives af personer, der uretmæssigt modtager sociale  

 ydelser,  

 samtidig med at de arbejder.
Kommunernes problemer svarer til de problemer,  

 som  

 Arbejdsdirektoratet og skattemyndigmyndighederne under kontrolbesøg har med  

 ansatte, der oplyser, »at det netop er deres første arbejdsdag«, den dag,  

 hvor  

 tilsynet finder sted.
 For at give kommunerne mulighed  

 for at kontrollere, hvem der rent faktisk er ansat i en virksomhed, der ikke  

 på  

 anden måde har en opdateret registrering af dens ansatte, foreslås det, at  

 også  

 kommunerne får mulighed for at pålægge en virksomhed at føre en »logbog«,  

 f.eks. hvis der på grund af fund i forbindelse med et kontrolbesøg er en  

 konkret mistanke om, at der i virksomheden er ansatte, der samtidig modtager  

 sociale ydelser, og som har tilsidesat deres pligt til at give kommunen  

 oplysning herom.
Ændringsforslaget betyder, at  

 kommunerne i deres tilsynsarbejde vedrørende sociale ydelser får samme  

 mulighed  

 som Arbejdsdirektoratet, jf. lovforslagets § 1, nr. 5, og de statslige told -  

 og skattemyndigheder,  

 jf.
L 129 § 3, nr.  

 7, til at pålægge arbejdsgivere at føre »logbog«.
 Ændringen vil ikke indebære en  

 administrativ merbelastning for arbejdsgivere, der har orden i papirerne.
Til nr. 4 Følger en arbejdsgiver ikke  

 pålægget om at føre en »logbog« eller på begæring at fremvise en opdateret  

 »logbog«, foreslås det, at dette kan sanktioneres med en bøde.
Charlotte Antonsen (V)   

 Erling Bonnesen (V)   

 Freddy Dam (V)   

 Jens Vibjerg (V)  

  

  fmd.  

  

 Bent Bøgsted (DF)   

 Kristian Thulesen Dahl (DF)   

 Lars Barfoed (KF)   

 Charlotte Dyremose (KF)   

 Mogens Nørgård Pedersen (KD)   

 Lotte Bundsgaard (S)   

 Bjarne Laustsen (S)  

  

  nfmd.  

  

 Jan Petersen (S)   

 Lone Møller (S)   

 Ole Vagn Christensen (S)   

 Ole Sohn (SF)   

 Ida Jørgensen (RV)   

 Søren Søndergaard (EL) Tjóðveldisflokkurin, Inuit Ataqatigiit og Siumut havde  

 ikke medlemmer i udvalget.
Folketingets sammensætning Venstre, Danmarks Liberale Parti (V) 54 * Enhedslisten (EL) 4 Socialdemokratiet (S) 52 Kristendemokraterne (KD) 4 Dansk Folkeparti (DF) 22 Tjóðveldisflokkurin (TF) 1 Det Konservative Folkeparti (KF) 16 Inuit Ataqatigiit (IA) 1 Socialistisk Folkeparti (SF) 12 Siumut (SIU) 1 Det Radikale Venstre (RV) 9 Uden for folketingsgrupperne (UFG) 3 * Heraf  

 1 medlem valgt på Færøerne Bilag 1 Oversigt over bilag vedrørende L 89 Bilagsnr.
Titel 1 Høringssvar og høringsnotat, fra beskæftigelsesministeren 2 Udkast til tidsplan for udvalgets behandling af  

 lovforslaget 3 Tidsplan for udvalgets behandling af lovforslaget 4 Henvendelse af 1/12 04 fra Dansk Arbejdsgiverforening 5 Ændringsforslag, fra beskæftigelsesministeren 6 Henvendelse af 9/12-04 fra Rejsearbejdere for Retfærdig  

 Skattelovgivning 7 Ændringsforslag, fra beskæftigelsesministeren 8 1. udkast til betænkning 9 Ændringsforslag, fra beskæftigelsesministeren 10 2. udkast til betænkning Oversigt over spørgsmål og svar vedrørende L 89 Spm.nr.
