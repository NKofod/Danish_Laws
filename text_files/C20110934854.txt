Skrivelse til a-kasserne om opfølgning på implementering af indkomstregisteret ved administrationen af reglerne om beskæftigelseskrav for lønmodtagere og dagpengeperiode og beregning af dagpengesats for lønmodtagere Med virkning pr. 1. maj 2011 er bl.a. reglerne om beskæftigelseskrav for lønmodtagere og dagpengeperiode og beregning af dagpengesats for lønmodtagere ændret således, at administrationen i videst muligt omfang skal ske på grundlag af oplysninger i indkomstregisteret om indtægt og løntimer mv.
 I forlængelse af udsendelsen af de administrative regler herom, skal Arbejdsmarkedsstyrelsen på given foranledning præcisere følgende forhold:
1. Bekendtgørelse om beregning af dagpengesatsen for lønmodtagere 1.1. Flere samtidige indberetninger - § 4, stk. 3 I de tilfælde, hvor der foreligger to eller flere samtidige indberetninger, der dækker uge- 14-dage eller måneder, vælges den for medlemmet gunstigste indberetning.
 Bemærkning:
Ved denne vurdering er det 
ikke
 indberetningsdatoen, der er afgørende for »Samtidige indberetninger«.
Det er derimod sidste dag i den periode (lønperiode), indberetningen dækker.
1.2. Indberetningsperioder - § 4 Beregningsreglerne opererer kun med indberetningsperioder (lønperioder) på uge, 14-dage eller måned.
 Der forekommer imidlertid andre indberetningsperioder, fx 1 dag i forbindelse med 1 dags ansættelse.
 Bemærkning:
 Er der tale om en situation, hvor der ikke i øvrigt foreligger oplysninger om indberetningsmåden (uge- 14-dage eller måned), er det ved afgørelsen af løntimekravet valgfrit for medlemmet, om løntimekravet opgøres efter uge-, 14-dages eller månedsindberetninger.
 Tilsvarende betragtninger kan gøre sig gældende i de situationer, hvor der udbetales enkeltstående honorarer.
 Ved ophør inden udløb af en indberetningsperiode (lønperiode) forekommer der også »skæve perioder«, der er indberettet forud for eller senest samtidig med ledigheden.
 Bemærkning:
 Afgørende for hvilket løntimekrav , der skal anvendes, er, hvorledes indberetningen for samme ansættelsesforhold normalt indberettes.
 Afskediges en person, der normalt er månedslønnet og månedsindberettet, fx den 15. i en måned, og der senest samme dato også er foretaget indberetning fra arbejdsgiveren, foretages opgørelsen af løntimekravet efter reglerne for månedsindberettede.
1.3. Valgfrihed om hvorvidt en periode skal danne grundlag for en beregning - § 6 Et medlem kan ifølge § 6 vælge, om der skal foretages en beregning, når der forekommer visse situationer i »beregningsperioden«.
Gælder det også, hvis situationen ligger i den periode, hvor beregningsgrundlaget findes? Bemærkning:
 Valgfriheden gælder kun, når situationen forekommer i beregningsperioden.
 I de tilfælde, hvor der ikke er overensstemmelse mellem de indberetningsperioder, der danner grundlag for fastlæggelsen af beregningsperioden, og de indberetningsperioder, der danner grundlag for selv satsberegningen, gælder valgfriheden alene for beregningsperioden.
 1.4. Mulighed for at afvente en indberetning - § 7 og vejledningstekst hertil, særligt eksempel 1.
 I vejledningen til § 7 er det anført, at det i visse begrænsede situationer er muligt at »vente« på en indberetning, jf. eksempel 1.
Kan nedenstående eksempel anses som en »ventesituation«, således at indtægten for september måned kan indgå i beregningsgrundlaget? Bemærkning:
 Nej, i dette eksempel er der ikke tale om en »ventesituation«.
 Det bemærkes, at eksemplet til § 7 skal fortolkes meget snævert.
1.5. Beregning af 1-årsreglen - § 19 Når et medlem tidligere har fået dagpenge med en beregnet sats, er det en betingelse for, at en ny beregning kan finde sted, at sidste dag i den periode, der skal danne grundlag for en ny beregning, jf. §§ 3-6, ligger mindst et år efter sidste dag i den periode, der senest har dannet grundlag for en beregnet og udbetalt sats.
 Bemærkning:
 »Sidste dag« er sidste dag i beregningsperioden og ikke sidste dag i den periode, der faktisk har dannet grundlag for beregningen (se figur).
 Det betyder, at den sidste dag i eksemplet er den 30. september.
 Hvis pågældende i eksemplet fratræder fx den 27. september, ændrer dette ikke på, at den sidste dag i beregningsperioden fortsat er den 30. september, og dermed den dag hvorfra 1-årsreglen beregnes.
2. Bekendtgørelse om supplerende dagpenge - Genoptjening af ret til supplerende dagpenge Reglerne om genoptjening af retten til supplerende dagpenge fremgår af bekendtgørelsens § 5, stk. 3-5.
For medlemmer, der i indberetningsperioderne både har fået indberettet løn månedsvis og uge- eller 14-dagesvis, er den seneste indberetning afgørende for opgørelsen af de nødvendige løntimer.
Der sker omregning af timer fra månedsindberetninger til uge- eller 14-dagesindberetninger og omvendt, jf. bekendtgørelsens § 5, stk. 5.
Det skal på given foranledning oplyses, at de anførte omregningsfaktorer, der skal ganges med i § 5, stk. 5, 4. pkt., er forkerte.
Den anførte omregningsfaktor »4,33« skal være »0,23«, og den anførte omregningsfaktor »2,16« skal være »0,46«.
 Bestemmelsen vil blive ændret hurtigst muligt i overensstemmelse med ovenstående, herunder vil det blive præciseret, at kun perioder, der opfylder timekravsbetingelserne i stk. 3 og 4, kan indgå i omregningen.
 Den samlede omregningssituation kan beskrives ved følgende eksempel:
3. Bekendtgørelse om beskæftigelseskrav for lønmodtagere og dagpengeperiode 3.1. Kontrollabel/ukontrollabel arbejdstid Reglerne om kontrollabel/ukontrollabel arbejdstid er reguleret i bekendtgørelsens § 5, stk. 2-4. Er der indberettet løntimer, betragtes arbejdstiden som kontrollabel.
Det fremgår af stk. 3, at hvis beskæftigelsesforholdet imidlertid er af en sådan karakter, at lønnen ikke ydes for et bestemt antal timer, betragtes arbejdstiden som ukontrollabel.
Dette gælder på trods af, at der er indberettet løntimer.
I vejledningen til bestemmelsen er nævnt, at det fx gælder for provisionslønnede sælgere, fiskere og taxichauffører.
 Det skal præciseres, at i tilfælde, hvor der er indberettet løntimer, men hvor timerne ikke er udtryk for en egentlig timebetaling, men for en døgnbetaling (fx eksportchauffører), der suppleres af andre lønandele, skal ansættelsesforholdet vurderes efter reglerne om ukontrollabel arbejdstid.
3.2. Forholdsmæssig medregning til opfyldelse af beskæftigelseskravet I bekendtgørelsens § 5, stk. 9, fremgår, at der kan medregnes timer forholdsmæssigt ved arbejde på nedsat tid, og dagpengeretten indtræder i en indberetningsperiode.
Det er videre præciseret i vejledningen, at medlemmet tidligst kan modtage dagpenge for den uge, hvor beskæftigelseskravet er opfyldt.
 Det skal yderligere præciseres, at der tidligst kan udbetales dagpenge fra den dag i ugen, hvor beskæftigelseskravet er opfyldt.
4. Andre oplysninger SKAT har oplyst, at vejledningsteksten til løntimefeltet i indkomstregisteret nu er tilrettet og i overensstemmelse med reglerne om kontrollabel/ukontrollabel arbejdstid, jf. § 5 i bekendtgørelse om beskæftigelseskrav for lønmodtagere og dagpengeperiode.
Tilretningen er foreløbig sket i »Indberetningsvejledning til indkomstregisteret«.
Teksten vil hurtigst muligt blive rettet til i de øvrige vejledninger til indkomstregisteret.
 SKAT oplyser videre, at de er i færd med at udarbejde retningslinier for bl.a. a-kassernes håndtering og indberetning af fejloplysninger i indkomstregisteret.
