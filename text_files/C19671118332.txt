Efter bestemmelsen i straffelovens § 89 a kan retten i forbindelse med en  

 dom, hvorved en person idømmes ..... foranstaltning efter § 70 (se nu §§  

 68-70), træffe bestemmelse om bortfald af en tidligere idømt straf, som ikke  

 er fuldbyrdet, og i visse nærmere angivne tilfælde skal en sådan bestemmelse  

 træffes.
Bestemmelsen tager også sigte på reststraf efter undvigelse og i  

 henhold til prøveløsladelse eller betinget benådning. .....
 ..... Om bestemmelsens anvendelse henvises i øvrigt foruden til  

 bemærkningerne til lovforslaget til Nordskov Nielsens artikler i  

 »Juristen« 1961.429-430 og i »Politiet« 1961.208.
 Da det har vist sig, at domstolene i et ikke helt ubetydeligt antal  

 tilfælde undlader at bringe § 89 a, 1. pkt., eller dennes analogi i  

 anvendelse, skal jeg på given foranledning anmode om, at anklagemyndigheden  

 er opmærksom på spørgsmålet med henblik på påstand om afgørelse i henhold til  

 straffelovens § 89 a, 1. pkt., eller dennes analogi.
 Genoptrykt 1983.
