 Ankenævnet stadfæstede direktoratets afgørelse, hvorefter en ansøgning  

 om patent på en »formsten« ikke adskilte sig væsentligt fra kendt  

 teknik.
År 1984, den 27. marts afsagde patentankenævnet (Beyer, Grønning-Nielsen,  

 Niordson, Terndrup Pedersen, Vørts) følgende k e n d e l s e i sagen j.nr.
P. 15/82: Klage fra Jørgen Larsen, Nordborg, v/patentbureau Magnus Jensens Eftf.
over patentdirektoratets afgørelse af 30. marts 1982 af patentansøgning nr.  

 2625/79.
Den 22. juli 1979 indleverede klageren en ansøgning om patent på en  

 »formsten«.
Ansøgningen indeholdt 2 krav.
 Ved skrivelse af 10. juni 1980 blev kravene erstattet af følgende eneste  

 krav:
»Formsten med mindst et par indbyrdes parallelle, i det væsentligste  

 plane flader (1,2), og hvor der i den ene (2) af de nævnte flader findes en  

 rille (4) beregnet for knækket brud, k e n d e t e g n e t ved, at stenen i  

 den anden (1) af de nævnte flader har en tværgående fordybning (3), hvis  

 dybde overstiger 1/3 af stenens tykkelse, hvilken fordybning er parallel med  

 den nævnte rille (4).« Patentdirektoratet udtalte i skrivelse af 12. juni 1981 bl.a.:
»Fra tysk fremlæggelsesskrift nr. 2.259.493 kendes en formsten med to  

 indbyrdes parallelle, i det væsentlige plane flader, hvor der i den ene af de  

 nævnte flader er en tværgående fordybning, hvis dybde overstiger 1/3 af  

 stenens tykkelse, og som er indrettet til at forøge sikkerheden mod  

 udskridning på stenens overflade, samt hvor stenen ved den anden flade,  

 parallelt med fordybningen har en forud fastlagt brudzone til deling af  

 stenen.« Klageren anførte hertil i skrivelse af 16. juni 1981 bl.a.:
»Også tysk fremlæggelsesskrift nr. 2.259.493 angår en sådan flise,  

 hvor en brudzone (10) er tilvejebragt ved en i den ene flade (4) udformet  

 rile (2). Det ses ikke, at denne, som påstået i direktoratets skrivelse,er  

 indrettet til at forøge sikkerheden mod udskridning på stenens overflade, men  

 som nævnt i spalte 4, linie 5-8 kan rilletværsnittet vælges frit.
Ved  

 passende valg kan det ganske givet opnås, at fugen forøger sikkerheden mod  

 udskridning.
Det skal bemærkes, at rillen (2) er en brudanvisning ligesom  

 rillen (4) ifølge den foreliggende ansøgning.
Det er den tværgående  

 fordybning (3) ikke nødvendigvis.
Hvis fordybningen er forholdsvis bred og  

 med flad bund, er det ganske usikkert, hvor flisen vil brydes ved forsøg på  

 deling, hvis ikke rillen (4) findes.« Direktoratet afslog ansøgningen ved skrivelse af 30. marts 1982 med  

 følgende begrundelse:
»Som tidligere fremført herfra kendes der fra tysk  

 fremlæggelsesskrift nr. 2.259.493 en formsten af den omhandlede art, hvilken  

 sten har en forud fastlagt brudzone til deling af stenen, og hvor der i den  

 ene flade er udsparet en tværgående fordybning, hvis dybde overstiger 1/3 af  

 stenens tykkelse, og som er parallel med den nævnte brudzone.
Selv om stenen  

 ifølge fremlæggelsesskriftet ikke er identisk med stenen ifølge ansøgningen,  

 synes kravet alligevel i forhold til, hvad der ovenfor er angivet som kendt,  

 og i forhold til, hvad der iøvrigt kendes fra de andre fremdragne skrifter,  

 kun at angive en for en fagmand naturlig eller selvfølgelig udførelsesform  

 for en sådan sten.« Denne afgørelse har klageren ved skrivelse af 1. juni 1982 indbragt for  

 patentankenævnet.
 I skrivelse af 17. august 1982 har klageren nedlagt påstand om, at den  

 påklagede afgørelse omstødes, således at ansøgningen optages til fortsat  

 behandling på grundlag af det afslåede krav.
 Klageren har bl.a. anført:
»Det kan ikke bestrides, at den fra fremlæggelsesskriftet kendte sten  

 har en forud fastlagt brudzone (til deling af stenen), og at der i den ene  

 flade er udsparet en tværgående fordybning, hvis dybde (nogle steder)  

 overstiger 1/3 af stenens tykkelse.
Det fremgår jo tydeligt af indledningen  

 til krav 1 i fremlæggelsesskriftet, at »brudzonen« er frembragt og  

 fastlagt ved hjælp af fordybningen.
Uden fordybning var der ingen  

 »brudzone«.
Der er ikke tale om, at materialet i stenen mellem  

 bunden af fordybningen og den anden flade er påvirket på nogen måde.
Der er  

 således i og for sig ikke tale om en »brudzone« men, som det er  

 benævnt i den tyske tekst, en »Sollbruchzone«.
Fremlæggelsesskriftet viser altså ikke andet og mere end det, som er  

 angivet i indledningen til nærværende ansøgnings krav (som affattet 10. juni  

 1980), nemlig at der i den ene flade findes en rille beregnet for knækket  

 brud.
Ud over dette angår den i fremlæggelsesskriftet angivne opfindelse, at  

 rillen/fordybningen har varierende højde (for at undgå brud under transport).  

 Dette har heller intet med den foreliggende opfindelse at gøre.' Sagen har været behandlet i nævnets møde den 12. marts 1984. Klageren  

 havde ikke ønsket at give møde.
 Nævnet udtaler:
Idet det af klageren overfor nævnet anførte ikke kan føre til andet  

 resultat, tiltrædes det, at ansøgningen af de af patentdirektoratet anførte  

 grunde er afslået, hvorfor bestemmes:
 Den påklagede afgørelse statdæstes.
