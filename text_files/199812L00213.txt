Fremsat den 25. marts 1999 af skatteministeren (Ole  

 Stavad) Forslag til Lov om ændring af selskabsskatteloven m.fl. love (Justering af reglerne om forsikringsselskabers  

 fradrag) § 1 I lov om indkomstbeskatning af aktieselskaber m.v.  

 (selskabsskatteloven), jf. lovbekendtgørelse nr. 727 af 7. oktober  

 1998, som ændret senest ved § 1 i lov nr. 1026 af 23. december  

 1998, foretages følgende ændringer:
 1. I § 13, stk. 2, 1. pkt., ændres »efter reglerne i stk. 8-10« til: »efter reglerne i stk. 8-13«.
 2. § 13, stk. 8 og stk. 9,  

 ophæves, og i stedet indsættes:
» Stk. 9. For skadesforsikringsselskaber udgør  

 reduktionen af fradragsretten efter stk. 8 dog højst den del af  

 selskabets skattefri og lempelsesberettigede udbytter og avancer m.m., der  

 svarer til det beløb, hvormed selskabets udbetalinger til de  

 forsikrede, de i stk. 2, 1. pkt., nævnte hensættelser og  

 øvrige fradragsberettigede driftsomkostninger overstiger selskabets  

 skattepligtige præmieindtægter med tillæg af 50 pct. af den  

 forsikringstekniske rente.
Opgørelsen efter 1. pkt. sker ved, at  

 selskabet fra år til år fører en konto over selskabets  

 samlede skattefri og lempelsesberettigede udbytter samt skattefri avancer og  

 modsvarende tab (finanskonto) og en konto over det beløb, hvormed  

 selskabets udbetalinger til de forsikrede, de i stk. 2, 1. pkt.,  

 nævnte hensættelser og øvrige fradragsberettigede  

 driftsomkostninger overstiger selskabets skattepligtige  

 præmieindtægter med tillæg af 50 pct. af den  

 forsikringstekniske rente (driftskonto). Hvis saldoen på driftskontoen  

 er positiv, og der samtidig er en positiv saldo på finanskontoen,  

 anvendes det mindste af de to beløb i 1. pkt.
Saldoen på begge  

 konti reduceres med det beløb, der anvendes i 1. pkt., hvorefter de  

 resterende saldi overføres til det efterfølgende  

 indkomstår.
Stk. 10. Hvis et forsikringsselskab er sambeskattet med et  

 andet forsikringsselskab, foretages en samlet opgørelse af skattefri  

 og lempelsesberettigede udbytter og avancer m.m. efter stk. 8. Det  

 opgjorte beløb fordeles forholdsmæssigt mellem  

 forsikringsselskaberne, hvorefter der foretages fradragsbegrænsning  

 efter stk. 8 henholdsvis stk. 9. Forsikringselskaber, der ved den  

 forholdsmæssige fordeling udnytter et andet forsikringsselskabs tab,  

 skal godtgøre sidstnævnte selskab den skattemæssige  

 værdi af tabet.
Godtgørelsen har ikke skattemæssige  

 konsekvenser for selskaberne.
Hvis et livsforsikringsselskab direkte eller  

 indirekte ejer et skadesforsikringsselskab, som det er sambeskattet med, skal  

 skattefri og lempelsesberettigede udbytter og avancer m.m., der ikke vil  

 blive anset for medgået til skadesforsikringsselskabets udbetalinger  

 til de forsikrede og til de i stk. 2, 1. pkt., nævnte  

 hensættelser og fradragsberettigede driftsomkostninger, henføres  

 til livforsikringsselskabet, moderselskabet, med henblik på  

 fradragsbegrænsning i dette selskab.
Stk. 11. Hvis et forsikringsselskab i hele indkomståret  

 direkte eller indirekte ejer 25 pct. eller mere af et eller flere selskaber,  

 der ikke er omfattet af sambeskatning, medregner forsikringsselskabet,  

 moderselskabet, ved anvendelsen af reglerne i stk. 8 og 9 tillige  

 skattefri og lempelsesberettigede udbytter og avancer i datterselskaberne.  

 Fra datterselskaberne medregnes den del af de skattefri og  

 lempelsesberettigede udbytter og avancer, der svarer til moderselskabets  

 gennemsnitligt ejede andel af datterselskabets aktiekapital i  

 indkomståret.
Udbytter og avancer vedrørende moderselskabets  

 aktier i datterselskaberne medregnes ikke.
I det omfang skattefri og  

 lempelsesberettigede udbytter og avancer i datterselskaber, der er  

 forsikringsselskaber, efter stk. 8 og 9 er anset for medgået til  

 udbetalinger til de forsikrede, til de i stk. 2, 1. pkt., nævnte  

 hensættelser og til realrenteafgift i disse selskaber, skal de ikke  

 medregnes i moderselskabet efter 1. og 2. pkt.
Stk. 12. Hvis summen af udbytter og avancer som opgjort efter  

 stk. 8, stk. 10 og stk. 11, er negativ, fragår  

 beløbet ved opgørelsen af de pågældende udbytter og  

 avancer for efterfølgende indkomstår.
Overstiger summen  

 udbetalinger, hensættelser og realrenteafgift, som nævnt i  

 stk. 8, 1. pkt., medregnes det overskydende beløb i  

 efterfølgende indkomstår. « Stk. 10 bliver herefter stk. 13.
§ 2 I lov nr. 420 af 26. juni 1998 om ændring af selskabsskatteloven og  

 realrenteafgiftsloven, foretages følgende ændring:
1. I § 3, stk. 3, ændres »der overstiger aktiens eller ejendommens værdi  

 pr. 1. januar 1998.« til: »der vedrører perioden efter den 1. januar  

 1998.« § 3 I lov nr. 428 af 26. juni 1998 om beskatning af visse pensionskapitaler  

 m.v., som ændret ved § 7 i lov nr. 1026 af 23. december 1998,  

 § 2 i lov nr. 1027 af 23. december og senest ved § 4 i lov nr. 1054  

 af 23. december 1998 foretages følgende ændring:
 1. I § 14, stk. 1, 4. pkt., og stk. 2, 2.  

 pkt., ændres »selskabsskattelovens  

 § 13, stk. 8-10« til: » selskabsskattelovens § 13, stk. 8-13«.
§ 4 I lov nr. 430 af 26. juni 1998 om ændring af forskellige skatte- og  

 afgiftslove, som ændret ved § 6 i lov nr. 910 af 16. december  

 1998, § 1 i lov nr. 1027 af 23. december 1998 og senest ved § 3 i  

 lov nr. 1054 af 23. december 1998, foretages følgende  

 ændringer:
 1. § 8, stk. 1, 2. pkt., affattes  

 således:
» 2. I § 8 indsættes som stk. 10:
» § 5 Stk. 1. Loven træder i kraft dagen efter  

 bekendtgørelsen i Lovtidende, jf. dog stk. 2 og 3.
 Stk. 2. Bestemmelserne i § 1 og § 2 har virkning fra  

 og med indkomståret 1998. Ved opgørelsen over skattefri og  

 lempelsesberettigede udbytter og avancer vedrørende indkomståret  

 1998, jf. § 1, medregnes udbytter omfattet af selskabsskattelovens  

 § 17, stk. 2.
 Stk. 3. § 3 har virkning fra og med indkomståret  

 1999. § 4 har virkning fra og med afgiftsåret 1999.
Bemærkninger til lovforslaget Almindelige bemærkninger 1. Formålet med loven Ved lov nr. 420 af 26. juni 1998, jf. lovforslag L 81, FT  

 1997-98 (2. samling) Till.
A 1931, blev indført nogle særlige  

 regler for forsikringsselskaber, der drives i aktieselskabsform.
Reglernes  

 formål er at forhindre, at forsikringsselskaber får  

 skattetekniske underskud ved at fradragsberettigede udgifter afholdes med  

 skattefri finansindtægter.
 Dette er sikret ved, at der er indført en  

 begrænsning for forsikringsselskabernes fradrag for udbetalinger og  

 hensættelser til de forsikrede samt for realrenteafgift.  

 Fradragsbegrænsningen fungerer på den måde, at  

 forsikringsselskabet alene kan få fradrag for de nævnte  

 udbetalinger m.m., når disse overstiger forsikringsselskabets skattefri  

 indkomster i form af skattefri og lempelsesberettigede udbytter og aktie- og  

 ejendomsavancer.
I forbindelse med dette lovforslags behandling blev det  

 anført, at forsikringsselskaber, der driver  

 skadesforsikringsvirksomhed, ikke burde underlægges samme  

 skattemæssige begrænsning som livsforsikringsselskaber.
Det  

 skyldes, at der ikke i skadesforsikringsselskaber er samme  

 størrelsesmæssige sammenhæng mellem afkastet af de  

 finansielle aktiver og forsikringsudgifterne som i  

 livsforsikringsselskaberne.
Reglerne om fradragsbegrænsning kan derfor  

 medføre fradragsbegrænsning vedrørende finansielle  

 aktiver, der ikke indgår i forsikringsvirksomheden.
På den  

 baggrund gav skatteministeren under folketingsbehandlingen af lovforslaget  

 tilsagn om at iværksætte et udredningsarbejde i Skatteministeriet  

 med det formål at afdække dette særlige problem for  

 skadesforsikringsselskaber.
Hertil kommer, at skadesforsikringsselskabernes ejere i et  

 vist omfang vil kunne omstrukturere sig ud af fradragsbegrænsningen ved  

 at flytte de finansielle aktiver væk fra  

 skadesforsikringsområdet.
Dermed vil en del af kapitaliseringen i disse  

 selskaber blive fjernet fra forsikringstagerne.
Det er hverken i  

 forsikringstagernes eller i samfundets interesse at have  

 forsikringsselskaber, hvor ejerne af skattemæssige grunde finder det  

 hensigtsmæssigt at flytte finansielle aktiver ud af selskabet.  

 Skattesystemet tilpasses således også løbende under  

 hensyntagen til regeringens overordnede ønske om at skabe gode  

 erhvervsmæssige muligheder for, at selskaber kan konsolidere sig.
 Det er derfor fundet hensigtsmæssigt at foretage en  

 justering, der tager højde for skadesforsikringsselskaber, der ejer  

 finansielle aktiver, der ikke indgår direkte i  

 forsikringsvirksomheden.
Loven foreslås på denne baggrund justeret uden  

 at det dog skal være muligt for skadesforsikringsselskaberne at  

 oparbejde skattetekniske underskud.
Justeringen betyder, at  

 skadesforsikringsselskaber ikke vil være underlagt den samme  

 prioritering af anvendelsen af de skattefri indkomster som  

 livsforsikringsselskaber.
For skadesforsikringsselskaber foreslås det  

 således, at fradragsbegrænsningen kun skal gælde, når  

 udgifterne til udbetalinger til de forsikrede, til forsikringsmæssige  

 hensættelser og til selskabets driftsomkostninger i øvrigt  

 overstiger de skattepligtige præmieindtægter tillagt 50 pct. af  

 den forsikringstekniske rente.
 Efter lov nr. 420 af 26. juni 1998 foretager sambeskattede  

 forsikringsselskaber en samlet opgørelse af deres skattefri indkomster  

 for at sikre, at den samme indkomst ikke medfører  

 fradragsbegrænsning flere gange i en sådan kæde af  

 selskaber.
Der foreslås indført en lignende bestemmelse,  

 der skal gælde uden for sambeskatningstilfælde, og hvor  

 forsikringsmoderselskabet ejer mindst 25 pct. af datterselskabets  

 aktiekapital.
Systematikken foreslås dog anderledes under hensyntagen  

 til de særlige forhold, der gør sig gældende, når  

 selskaber, hvor mindre end 100 pct. af aktiekapitalen ejes af  

 forsikringsmoderselskabet, også skal være omfattet.
Forslaget  

 betyder, at moderselskabet medregner datterselskabernes skattefri indkomster  

 i sin opgørelse med en procentdel, der svarer til den gennemsnitligt  

 ejede andel af datterselskabets aktiekapital.
Hvis de skattefri indkomster  

 allerede har medført fradragsbegrænsning i datterselskaber, der  

 er forsikringsselskaber, skal de dog ikke indgå i opgørelsen.
 Endelig foreslås visse andre justeringer af teknisk  

 karakter.
2. Lovforslaget skadesforsikringsselskaber I livsforsikringsselskaber afhænger udbetalinger og  

 hensættelser til de forsikrede direkte af størrelsen af afkastet  

 af de finansielle aktiver.
I skadesforsikringsselskaber er udbetalingerne og  

 hensættelserne afhængige af de skader, der sker eller forventes  

 at ske hos de forsikrede.
Hvor opsparing i livsforsikringsselskaber altid er  

 en del af forsikringsvirksomheden, kan der være tale om, at  

 skadesforsikringsselskaber ejer en portefølje af finansielle aktiver,  

 der ikke er et led i selve forsikringsvirksomheden.
Forsikringspræmier er som oftest forudbetalte.
Dette  

 medfører, at de skal forrentes frem til det tidspunkt, hvor de  

 udbetales til de forsikrede.
Når det således er et krav, at  

 præmieindtægterne forrentes, er det ensbetydende med, at de  

 finansielle indkomster i et vist omfang er en integreret del af  

 skadesforsikringsvirksomheden.
Sammenholdes dette med  

 hensættelsesadgangen i selskabsskattelovens § 13, stk. 2, er  

 der for skadesforsikringsselskaber - som for livsforsikringsselskaber - behov  

 for en fradragsbegrænsning, hvis det skal undgås, at  

 hensættelsesadgangen medfører en skatteteknisk nedbringelse af  

 skattegrundlaget i de tilfælde, hvor de finansielle indkomster  

 består af helt eller delvis skattefri avancer og udbytter.
Afkastet af de finansielle aktiver kan imidlertid  

 indgå i forsikringsvirksomheden.
Det gælder i tilfælde,  

 hvor selve forsikringsvirksomheden giver underskud, fordi  

 præmieindtægterne er for små i forhold til de  

 forsikringsmæssige udgifter.
Hvis forsikringsvirksomheden giver  

 underskud, er det nødvendigt for selskabet at trække på  

 deres afkast fra de finansielle aktiver for at dække underskuddet.
Hvis  

 det forsikringsmæssige underskud kan dækkes af skattefri  

 finansielle indkomster, kan der ske en skatteteknisk reduktion af  

 beskatningsgrundlaget, når der gives fradrag i den skattepligtige  

 indkomst for udbetalinger og hensættelser til de forsikrede.
På den ene side er der altså tale om, at et  

 skadesforsikringsselskab kan foretage almindelig porteføljepleje som  

 andre selskaber.
På den anden side kan selve forsikringsvirksomheden  

 være afhængig af indkomster fra finansielle aktiver, herunder  

 aktiver der giver skattefri afkast.
Med de regler der er vedtaget med lov nr. 420 af 26. juni  

 1998, skelnes der ikke mellem afkast af finansielle aktiver, der anvendes i  

 forsikringsvirksomheden og afkast, der optjenes som led i almindelig  

 formuepleje.
Efter loven behandles hele afkastet, som om det vedrører  

 forsikringsvirksomheden, som det er tilfældet for  

 livsforsikringsselskaber.
Dette medfører, at der sker fuld  

 fradragsbegrænsning for alle skattefri indkomster, uanset om de  

 vedrører selve forsikringsvirksomheden eller indgår i  

 porteføljepleje.
 Herudover er det muligt for skadesforsikringsselskabernes  

 ejere at omstrukturere sig ud af den vedtagne beskatning ved at flytte de  

 aktiver, der genererer skattefri afkast, og som derfor giver anledning til  

 fradragsbegrænsning, væk fra forsikringsvirksomheden.
 Med udgangspunkt i ovenstående betragtninger  

 foreslås en justering af reglerne i lov nr. 420 af 26. juni 1998, for  

 så vidt angår skadesforsikringsselskaberne.
Justeringen har udgangspunkt i en skematisk opdeling af  

 skadeselskabernes skattefri indkomster i en del, der vedrører  

 skadesforsikringsvirksomheden og en del, der vedrører almindelig  

 porteføljepleje.
Justeringen skal på den ene side fastholde det  

 mål, at skadesforsikringsselskaber ikke kan nedbringe deres  

 skattegrundlag ved at afholde fradragsberettigede udgifter med skattefri  

 indkomster.
På den anden side skal skattefri indkomster, der ikke  

 indgår i forsikringsvirksomheden, behandles på samme måde  

 som i andre selskaber.
Såfremt skadesforsikringsvirksomheden i sig selv  

 giver underskud, anses de skattefri finansielle indkomster efter forslaget  

 for at medgå til at dække forsikringsunderskuddet forud for  

 skattepligtige finansielle indkomster.
Målet hermed er, at der ikke  

 skal kunne opstå nogen reduktion i skattebetalingen som følge  

 af, at der anvendes skattefri finansielle indkomster til fradragsberettigede  

 indkomster.
Om forsikringsvirksomheden giver underskud, måles på  

 forskellen mellem selskabets fradragsberettigede udbetalinger og  

 hensættelser samt øvrige omkostninger og selskabets  

 skattepligtige præmieindbetalinger, hvortil er lagt 50 pct. af den  

 forsikringstekniske rente.
Såfremt de forsikringsmæssige udgifter  

 (udbetalinger, hensættelser og omkostninger) overstiger de  

 forsikringsmæssige indkomster (præmieindbetalingerne og 50 pct.  

 af den forsikringstekniske rente), er forskellen det forsikringsmæssige  

 underskud, der anses for at være dækket med skattefri finansielle  

 indkomster, og som derfor giver anledning til fradragsbegrænsning.
Skattefri finansielle indkomster, der ligger udover den  

 del, der indgår i forsikringsvirksomheden, giver ikke anledning til  

 fradragsbegrænsning, og behandles dermed på lige fod med  

 skattefri indkomster i andre selskaber.
Herved afsvækkes incitamentet  

 til at flytte disse aktiver ud af skadesforsikringsselskabet.
I det omfang  

 selve forsikringsvirksomheden ikke giver underskud, sker der ingen  

 fradragsbegrænsning.
 For at de skattefri indkomster og forskellen mellem  

 forsikringsmæssige indtægter og udgifter kan medregnes symmetrisk  

 og udjævnes fra år til år, indeholder forslaget  

 bestemmelser om et kontosystem, hvorfra saldiene videreføres til det  

 efterfølgende år, når der er sket den ønskede  

 regulering.
kæde af selskaber i og uden for sambeskatningsforhold I lov nr. 420 af 26. juni 1998 findes en bestemmelse  

 vedrørende forsikringsselskaber, der er sambeskattet med andre  

 forsikringsselskaber.
Bestemmelsens formål er at forhindre, at der sker  

 fradragsbegrænsning for den samme skattefri indkomst i en kæde af  

 sambeskattede forsikringsselskaber.
Efter bestemmelsen skal der foretages en samlet  

 opgørelse af skattefri udbytter og avancer m.v. for de  

 forsikringsselskaber, der indgår i sambeskatningen.
Det  

 medfører, at forsikringsselskaberne anses som ét selskab, og at  

 den samlede opgørelse renses for de koncerninterne udbytter og  

 avancer, som vedrører aktier i forsikringsdatterselskaber.
Det  

 opgjorte beløb fordeles herefter til forsikringsselskaberne efter,  

 hvordan fordelingen ville have været, hvis der ikke var blevet renset  

 for de koncerninterne udbytter og avancer.
Det er af tekniske årsager fundet nødvendigt  

 at foretage en justering af bestemmelsen vedrørende fordelingen af det  

 samlet opgjorte beløb.
Det foreslås således, at det  

 opgjorte beløb blot skal fordeles forholdsmæssigt mellem de  

 forsikringsselskaber, der indgår i sambeskatningen.
Dette  

 indebærer, at forsikringsselskaberne ikke ved fordelingen skal medregne  

 de koncerninterne udbytter og avancer, idet dette vil kunne medføre en  

 skævvridning i visse tilfælde.
Bestemmelsen foreslås desuden udvidet, således  

 at der efter fradragsbegrænsningen, foretages en efterregulering.
Denne  

 efterregulering medfører, at et selskab med positive skattefri  

 indkomster, der udnytter et tab i et andet selskab i sambeskatningen, skal  

 kompensere dette andet selskab herfor.
Bestemmelsen skal ligeledes sikre mod  

 skævvridning.
Endelig tages der i bestemmelsen højde for den  

 foreslåede lempeligere fradragsbegrænsning for  

 skadesforsikringsselskaber.
Der foreslås således indført  

 en værnsregel, der skal sikre mod, at der ikke kan være  

 særlige fordele knyttet til, at et livsforsikringsselskab placerer  

 flest mulige aktiver i et skadesforsikringsselskab, der er et datterselskab,  

 og som indgår i sambeskatningsforhold med livsforsikringsselskabet.  

 Dette sker ved, at et eventuelt overskydende skattefrit beløb, der  

 ikke er indgået i skadesforsikringsselskabets  

 fradragsbegrænsning, henføres til moderselskabet, der er et  

 livsforsikringsselskab, for at indgå i dette selskabs  

 fradragsbegrænsning.
Det foreslås endvidere at supplere den  

 gældende bestemmelse og dermed udvide anvendelsesområdet,  

 således at der også tages højde for tilfælde uden  

 for sambeskatning.
Af administrative årsager og på linie med en  

 række øvrige selskabsskatteregler, skal  

 forsikringsmoderselskabet direkte eller indirekte eje mindst 25 pct. af  

 aktiekapitalen i datterselskabet for at blive omfattet af reglerne.
I moder/datterselskabsforhold, hvor moderselskabet er et  

 forsikringsselskab, foretages der efter forslaget en samlet opgørelse  

 af de skattefri og lempelsesberettigede udbytter og avancer.  

 Opgørelsen foretages hos moderselskabet, og fra datterselskaberne  

 medregnes en andel, der svarer til moderselskabets gennemsnitligt direkte  

 og/eller indirekte ejede andel af datterselskabet i indkomståret.
I  

 opgørelsen fragår udbytter og avancer af datterselskabsaktierne.  

 I det omfang, skattefri og lempelsesberettigede udbytter og avancer er anset  

 som medgået til udbetalinger til de forsikrede, hensættelser og  

 realrenteafgift i direkte og indirekte ejede datterselskaber, der er  

 forsikringsselskaber, skal disse fratrækkes i den samlede  

 opgørelse af udbytter og avancer hos forsikringsmoderselskabet.  

 Moderselskabet skal herefter beregne sin fradragsbegrænsning på  

 baggrund af denne opgørelse.
Bestemmelsen sikrer mod dobbeltbeskatning  

 af den samme indkomst hos moder- og datterselskabet.
øvrigt Lovforslaget indeholder desuden en række  

 øvrige småjusteringer og konsekvensrettelser af teknisk  

 karakter.
3. Provenumæssige konsekvenser Med lovforslag L 81 vedtaget som lov nr. 420 af 26. juni  

 1998 stoppedes - ved indførelse af regler om fradragsbegrænsning  

 - udnyttelsen af hidtidige regler, hvorefter forsikringsselskabers  

 asymmetriske indkomstopgørelse resulterede i skattemæssige  

 underskud, når skattefrit aktieafkast mv. disponeredes til de  

 forsikrede med fuld skattemæssig fradragsret.
Merprovenuet herved  

 vurderedes at udgøre i størrelsesordenen 1 ½ mia. kr. i 1998  

 stigende til 2 mia. kr. årligt på langt sigt.
 Fradragsbegrænsningen vedrørende  

 skadesselskaber foreslås nu lempet med det sigte, at kun skattefrit  

 afkast af finansielle aktiver, der med de foreslåede regler anses for  

 at indgå i forsikringsvirksomheden, og som dermed kan give anledning  

 til skattetekniske underskud, skal resultere i fradragsbegrænsning - og  

 dermed beskatning.
 Med de foreslåede ændringer skønnes  

 fradragsbegrænsningsreglerne vedrørende skadesselskabernes  

 finansielle aktiver at give anledning til et årligt merprovenu, der med  

 betydelig usikkerhed anslås til måske 100 mill. kr. målt i  

 forhold til hidtidige regler før gennemførelse af lov nr.  

 420.
Den betydelige usikkerhed, der er knyttet til  

 provenuvirkningen af forslaget, skal bl.a. ses på baggrund af, at den  

 foreslåede fradragsbegrænsning for skadesselskaberne fremkommer  

 gennem et samspil mellem på den ene side det skattefri afkast i  

 selskaberne og på den anden side resultatet af forsikringsdriften,  

 opgjort efter lovforslagets definition.
Såvel det skattefri afkast som  

 resultatet af forsikringsdriften kan svinge fra overskud til underskud fra  

 år til år.
Det foreslåede kontosystem har dog blandt andet  

 til formål at udjævne fradragsbeskæringen fra år til  

 år, hvorved også provenuet stabiliseres i et vist omfang.
Med L 81 ansloges det årlige merprovenu til i  

 størrelsesordenen 200 mill. kr.
Lovforslaget skønnes  

 således i forhold til gældende regler at medføre et  

 årligt provenutab på 100 mill. kr. ved uændret  

 adfærd, hvoraf den kommunale andel er ca. 15 mill. kr.
Det nævnte provenutab er den andel af merprovenuet  

 af L 81, der vedrørte fradragsbegrænsning af afkastet af  

 finansielle aktiver, og som med de nu foreslåede regler ikke  

 længere anses for at indgå i skadesforsikringsvirksomheden.
Med  

 de foreslåede regler gives herudover afkald på et utilsigtet  

 merprovenu, der ligger ud over det med L 81 vurderede , og som fulgte af, at  

 de med L 81 indførte fradragsbegrænsningsregler har  

 skærpet beskatningen ud over det tilsigtede for skadesselskabernes  

 vedkommende.
 Lempelsen skal ses på baggrund af, at en  

 uændret videreførelse af reglerne i L 81 ikke anses for at  

 være hensigtsmæssig og endvidere kan imødegås af  

 skadesselskabernes ejere gennem omstruktureringer og omplaceringer, hvorved  

 beskatningen ikke ville kunne fastholdes.
Med den foreslåede ændring af reglerne  

 vedrørende den samlede opgørelse af skattefri indkomster i  

 koncerner mv. (kædebeskatning) undgås, at den samme indkomst  

 giver anledning til fradragsbegrænsning i flere selskaber.
Herved gives  

 afkald på et utilsigtet merprovenu, som ikke var medregnet ved L  

 81.
Lovforslaget har virkning fra indkomståret 1998.  

 Finansårsvirkningen for 1999 skønnes med betydelig usikkerhed  

 til et provenutab i størrelsesordenen 200 mill. kr. i 1999. Heraf  

 vedrører halvdelen indkomståret 1998, der fremkommer som  

 tilbagebetaling af overskydende skat eller reduktion af restskat, og  

 halvdelen indkomståret 1999 i form af reducerede  

 acontoskattebetalinger.
Herudover kan der være finansårvirkning  

 af de nævnte utilsigtede merprovenuer, som der gives afkald på.  

 Der er ikke kommunevirkning i finansåret 1999.
4. Erhvervsøkonomiske konsekvenser Forslaget skal ses som en udbygning og justering af lov  

 nr. 420 af 26. juni 1998. De erhvervsøkonomiske konsekvenser af  

 forslaget ligger derfor på linie med det, der gælder for den  

 nævnte lov, idet forslaget dog særligt har til hensigt at  

 tilpasse forsikringsselskabers skattemæssige forhold under hensyntagen  

 til de forskelle, der er mellem livs- og skadesforsikringsselskaber.
Dermed  

 udgør forslaget en lempelse for skadesforsikringsselskaber i forhold  

 til den gældende lov nr. 420 af 26. juni 1998, dog således, at  

 det ikke forrykker ved den mere lige konkurrence mellem forsikringsselskaber,  

 banker og pensionskasser, som er opnået med den gældende lov.
5. Administrative konsekvenser for skattemyndighederne Forslaget skønnes ikke at medføre  

 nævneværdige administrative konsekvenser for  

 skattemyndighederne.
6. Administrative konsekvenser for virksomhederne I overensstemmelse med det, der gælder for lov nr.  

 420, der blev vedtaget den 26. juni 1998, har forslaget betydning for et  

 lille antal skatteydere, der har adgang til en høj grad af ekspertise  

 i tilrettelæggelsen af deres administration.
Lovforslaget må  

 forventes at indebære en vis administrativ belastning - navnlig for  

 skadesforsikringsselskaber - og især i de første år.
7. Miljømæssige konsekvenser Forslaget har ingen miljømæssige  

 konsekvenser.
8. Forholdet til EU-retten Efter selskabsskattelovens § 13, stk. 2, kan  

 forsikringsselskaber ved opgørelsen af den skattepligtige indkomst  

 på visse vilkår fradrage beløb, der hensættes til  

 dækning af forpligtelserne over for de forsikrede  

 (præmiehensættelser, livsforsikringshensættelser,  

 erstatningshensættelser, udjævningshensættelser og  

 bonusudjævningshensættelser). Sådanne særlige  

 skatteordninger for en specifik sektor rejser principielt  

 spørgsmål i forhold til EU-rettens regler om statsstøtte  

 og som følge heraf, om forslag på området skal notificeres  

 i EU.
Nærværende lovforslag er en justering af den  

 begrænsning af de fordelagtige skattemæssige konsekvenser af de  

 nævnte fradrag for forsikringsselskabers hensættelser, som blev  

 indført ved lov nr. 420 af 26. juni 1998. I bemærkningerne til  

 forslaget til denne lov, lovforslag nr.
L 81 af 29. april 1998,  

 udtales, at forslaget ikke at skønnes at have EU-retlige aspekter.  

 Denne vurdering skal ses på baggrund af, at lovforslaget tilsigtede at  

 fjerne muligheden for, at forsikringsselskabers særlige  

 hensættelsesregler førte til, at der dannedes  

 skattemæssige underskud, der kunne anvendes til at nedbringe  

 selskabsbeskatningen i andre selskaber, som forsikringsselskaber var  

 sambeskattet med.
En sådan tilnærmelse af  

 indkomstopgørelsen til almindeligt gældende principper  

 skønnedes ikke at udgøre et spørgsmål i forhold  

 til EU-retten, der nødvendiggjorde notifikation i EU.
Ved nærværende lovforslag foreslås en  

 lempelse for skadesforsikringsselskaber af de ved lov nr. 420 af 26. juni  

 1998 indførte regler.
Justeringen for skadesforsikringsselskaber af  

 disse regler skal dog ses på baggrund af, at reglerne ikke tager  

 tilstrækkeligt hensyn til skattefrie finansindtægters betydning  

 for et skadesforsikringsselskabs sædvanlige indkomstopgørelse,  

 og at sådanne selskaber ved formueomplaceringer, der vil indebære  

 en forsikringsmæssigt uønsket udtynding af  

 skadesforsikringsselskabers kapitalgrundlag, kan undgå de ved lov nr.  

 420 indførte begrænsninger af de skattemæssige  

 konsekvenser af hensættelsesadgangen.
Et lovinitiativ, der udgør en sektorspecifik  

 skattemæssig lempelse, skal i princippet notificeres i EU.
Da  

 lovforslaget tilsigter at justere et indgreb mod en for vidtgående  

 skattemæssig fordel af hensættelsesregler for  

 forsikringsselskaber, uden at indgrebets sigte forrykkes herved,  

 skønnes det dog ikke nødvendigt at notificere lovforslaget  

 før dets fremsættelse eller eventuelle ikrafttrædelse.
Der  

 vil dog blive rettet henvendelse til Kommissionen med henblik på en  

 orientering om forslaget og dets eventuelle vedtagelse.
Sammenfatning af lovforslagets  

 konsekvenser Positive konsekvenser Negative konsekvenser Økonomiske konsekvenser for stat, amter og  

 kommuner Et årligt provenutab på 100 mill. kr. fra og med  

 indkomståret 1998, hvoraf kommuneandelen udgør 15 mill. kr.  

 Finansårsvirkning i 1999 provenutab på 0,2 mia. kr.
Ingen  

 kommunevirkning i 1999.
Administrative konsekvenser for stat, amter og  

 kommuner Ingen Ingen Økonomiske og administrative konsekvenser for  

 erhvervslivet En lempende virkning for skadesforsikringsselskaber En vis meradministration for skadesforsikringsselskaber  

 på grund af kontosystemet Miljømæssige konsekvenser Ingen Ingen Økonomiske konsekvenser for borgerne Ingen Ingen Forholdet til EU-retten Under hensyn til et principielt  

 statsstøttespørgsmål orienteres Kommissionen om forslaget  

 og dets evt. vedtagelse 9. Høring Lovforslaget har været sendt til en kort  

 høring hos medlemmerne af Følgegruppe II, omfattende  

 repræsentanter fra Forsikring & Pension, Finansrådet,  

 Arbejdsmarkedets Tillægspension, Lønmodtagernes Dyrtidsfond,  

 Foreningen af Firmapensionskasser, Advokatsamfundet, Foreningen af  

 Statsautoriserede Revisorer, Foreningen af Registrerede Revisorer,  

 rådgivende skatterevisor Christen Amby og Told- og Skattestyrelsen.  

 Herudover er lovforslaget sendt til Kommunernes Landsforening,  

 Økonomiministeriet, Justitsministeriet og Finansministeriet.
 Fra høringssvarene skal nævnes, at Forsikring  

 & Pension (F&P) bl.a. har kommenteret følgende:
1. F&P mener fortsat ikke, at  

 skadeforsikringsselskaberne skal være omfattet af  

 fradragsbegrænsningsreglerne i det hele taget, og anfører, at de  

 foreslåede regler fortsat vil kunne medføre, at nogle  

 skadesforsikringsselskaber vælger at flytte aktiver med skattefri  

 afkast, da de kan give anledning til underskudsbegrænsning.
F&P er  

 dog enige i, at de foreslåede regler repræsenterer et  

 væsentligt fremskridt i forhold til de gældende regler, og at der  

 på de givne præmisser er tale om, at lovforslaget synes at  

 opfylde intentionerne bag lovforslaget.
 2. F&P er tilfredse med, at der i forslaget er  

 regler, der modvirker dobbeltbeskatning i kæder af ikke sambeskattede  

 forsikringsselskaber.
3. F&P anfører, at der ved opgørelsen af  

 driftskontoen skal tages hensyn til, at en del af et underskud i  

 forsikringsvirksomheden kan være dækket af frigivne  

 sikkerhedsfondshenlæggelser.
Dette skal ske udfra en betragtning om, at  

 sikkerhedsfondshenlæggelserne enten allerede er beskattede eller bliver  

 det, når de frigives.
Til dette kan anføres, at i det omfang  

 sikkerhedsfondshenlæggelserne er sket på baggrund af  

 ikke-beskattede indkomster, er der ikke tale om, at disse på noget  

 tidspunkt bliver beskattet, hvorfor de ikke bør indgå på  

 driftskontoen.
Det er ikke muligt at sige, i hvilket omfang  

 sikkerhedsfondshenlæggelserne er sket med ikke-beskattede indkomster.  

 Det er derfor fundet uhensigtsmæssigt at medregne  

 sikkerhedsfondshenlæggelserne ved opgørelsen af driftskontoen,  

 da det vil kunne give resultater, der direkte strider mod sigtet med  

 fradragsbegrænsningen i skadesforsikringsselskaber.
4. F&P ønsker en præcisering af  

 behandlingen af sambeskattede datterselskaber i stk. 9, 2. pkt.
Dette  

 har givet anledning til en tilpasning af reglen.
5. F&P foreslår, at finanskontoen nedtrappes  

 over 10 år for at sikre bedre tidsmæssig sammenhæng mellem  

 skattefri indkomster og forsikringsmæssige underskud.
Hertil  

 bemærkes, at meningen med bestemmelsen for det første er at  

 sikre symmetrisk behandling af hhv. gevinster og tab og for det andet at  

 sikre, at tidligere skattefri indkomster medregnes, hvis de senere  

 indgår i forsikringsvirksomheden.
Medregning skal ske, uanset hvor lang  

 tid der går mellem de to begivenheder.
Der bør således  

 ikke ske nogen beskæring af saldoen på finanskontoen.
6. F&P anfører, at fordelingsreglen indenfor  

 sambeskatning kan give anledning til skævvridning mellem sambeskattede  

 selskaber, hvis der ikke tages højde for selskaber med negative  

 skattefrie indkomster.
Der kan herved opstå problemer i forhold til det  

 forsikringsmæssige kontributionsprincip.
Dette har givet anledning til  

 en bestemmelse, der sikrer kompensation for, at et selskab kan udnytte et  

 andet selskabs tab som følge af sambeskatningen.
 7. F&P har påpeget, at der kan være et  

 teknisk problem i samspillet mellem hovedreglen for  

 fradragsbegrænsningen i stk. 8, 1. pkt., og reglen om  

 fordelingsprincippet i stk. 10. Dette har givet anledning til en  

 præcisering i sidstnævnte regel.
Bemærkninger til de enkelte bestemmelser Til § 1 Til nr. 1 Bestemmelsen er en konsekvensændring som  

 følge af, at det nuværende stk. 8 udbygges og deles op i  

 stk. 8, 9 og 10, og at der tilføjes en ny bestemmelse i det  

 foreslåede stk. 11.
Til nr. 2 Der er tale om en delvis nyaffattelse af det  

 nuværende stk. 8 og stk. 9, således at det  

 nuværende stk. 8 udbygges og deles op i tre stykker.
Desuden  

 tilføjes der med forslaget en ny bestemmelse som stk. 11. Det  

 nuværende stk. 9 bliver med konsekvensrettelser herefter  

 stk. 12.
Ad stk. 8. Det foreslåede stk. 8,  

 1. - 3. pkt., svarer til det nuværende stk. 8, 1. - 3. pkt.  

 Bestemmelsen er en prioriteringsregel, der indebærer, at  

 forsikringsselskaber ved opgørelsen af indkomsten først kan  

 få fradrag for udbetalinger og hensættelser til de forsikrede og  

 for realrenteafgift, når summen af disse beløb overstiger summen  

 af forsikringsselskabets eller et dermed sambeskattet datterselskabs  

 skattefri og lempelsesberettigede udbytter og aktie- og ejendomsavancer,  

 herunder skattefri gevinster på investeringsbeviser.
Prioriteringen  

 består således i, at selskabets skattefri indtægter skal  

 medgå til de udgifter, der ellers ville være fradragsberettigede.  

 Der kan herefter kun opnås fradrag, hvis de fradragsberettigede  

 udgifter overstiger de skattefri indtægter.
Ad stk. 9. Som nævnt i de almindelige  

 bemærkninger, er det fundet hensigtsmæssigt at foretage en  

 justering af den beskatning af forsikringsselskaber, der indførtes ved  

 lov nr. 420 af 26. juni 1998, for så vidt angår  

 skadesforsikringsselskaber.
Stk. 9 vedrører denne justering.
På den ene side skal der ikke kunne ske en  

 skatteteknisk nedbringelse af beskatningsgrundlaget, når  

 fradragsberettigede forsikringsudgifter kan afholdes med skattefri  

 indkomster.
Derfor sker der fradragsbegrænsning med den del af de  

 skattefri indkomster, der kan indgå i forsikringsvirksomheden.
På  

 den anden side skal den del af de skattefri indkomster, der ikke indgår  

 i forsikringsvirksomheden, forblive skattefri som i andre selskaber.
Det er således nødvendigt at få adskilt  

 den del af investeringsafkastet, der vedrører selve  

 forsikringsvirksomheden fra den del, der kan siges at indgå i den  

 almindelige formuepleje.
I de regler, der blev vedtaget ved lov nr. 420 af  

 26. juni 1998, sker der ikke denne sondring, hvorfor alle skattefri  

 indkomster giver anledning til fradragsbegrænsning.
Selve skadesforsikringsvirksomhedens indtægtsside  

 består af præmieindtægterne.
Hertil foreslås at  

 lægge et beløb svarende til 50 pct. af den forsikringstekniske  

 rente.
Den forsikringstekniske rente er udtryk for, at en del af  

 indtægterne af forsikringsvirksomheden hidrører fra forrentning  

 af indbetalte præmiebeløb, der først på et senere  

 tidspunkt vil blive modsvaret af erstatningsudbetalinger m.v.
Det  

 foreslås alene at medregne 50 pct. af den forsikringstekniske rente,  

 fordi højst 50 pct. af de aktiver, der ligger til dækning for  

 forsikringshensættelserne, må placeres i aktier m.v.
Reglerne for  

 opgørelsen af den forsikringstekniske rente er fastsat i  

 Finanstilsynets bekendtgørelse af 16. december 1994 i § 10,  

 stk. 1 - 3.
 Udgiftssiden består af hensættelser og  

 udbetalinger til de forsikrede samt øvrige driftsomkostninger.
 Hvis de samlede forpligtelser overfor de forsikrede samt  

 øvrige driftsomkostninger overstiger præmieindtægterne  

 tillagt 50 pct. af den forsikringstekniske rente, anses selve  

 forsikringsvirksomheden for at give underskud, der er dækket af  

 skattefri finansielle indkomster.
I det foreslåede stk. 9, 1. pkt., bestemmes, at  

 fradragsbegrænsningen i skadesforsikringsselskaber højst kan  

 udgøre den andel af de skattefri indkomster, der indgår i selve  

 forsikringsvirksomheden.
Herved lempes den beskatning, der blev vedtaget ved  

 lov nr. 420 af 26. juni 1998, således at den del af de skattefri  

 indkomster, der ikke indgår i forsikringsvirksomheden, ikke giver  

 anledning fradragsbegrænsning.
 For at sikre at forholdet mellem skattefri indkomster og  

 underskud i forsikringsvirksomheden udjævnes fra år til år,  

 foreslås der i 2. til 4. pkt. en kontoordning.
 Efter 2. pkt. skal der for det første føres  

 en konto over skadesforsikringsselskabernes akkumulerede skattefri indkomster  

 med fradrag for tilsvarende tab (finanskonto). For det andet skal der  

 føres en konto over de beløb, hvormed selskabets  

 hensættelser og udbetalinger til de forsikrede samt øvrige  

 driftsomkostninger overstiger selskabets præmieindtægter og 50  

 pct. af den forsikringstekniske rente (driftskonto).
Saldoen på driftskontoen er udtryk for det underskud  

 eller overskud, forsikringsvirksomheden giver anledning til.
Hvis saldoen  

 på denne konto er positiv, er det udtryk for, at der er trukket  

 på de finansielle indkomster, hvilket kan give anledning til, at  

 selskabets beskatningsgrundlag nedbringes via skattetekniske underskud.
 Hvis saldoen på driftskontoen er positiv, og  

 finanskontoen også er positiv, anvendes det mindste af de to  

 beløb i 1. pkt. og er dermed udtryk for den maksimerede  

 fradragsbegrænsning efter denne bestemmelse.
 Saldiene på begge konti nedsættes med det  

 anvendte beløb efter det foreslåede 4. pkt., som også  

 indeholder en bestemmelse om, hvad der kan overføres til næste  

 år.
I det tilfælde hvor den positive saldo på  

 driftskontoen er større end saldoen på finanskontoen, er det  

 overskydende beløb udtryk for, hvor stor en del af det  

 forsikringsmæssige underskud, der kan siges at være afholdt af  

 beskattede indkomster, hvorfor der gives fradrag for udbetalingen/  

 hensættelsen.
Saldoen på finanskontoen bliver herefter 0, som  

 videreføres til næste år.
Hvis den positive saldo på driftskontoen er mindre  

 end saldoen på finanskontoen, er det udtryk for, at de skattefri  

 indkomster overstiger underskuddet i forsikringsvirksomheden.
Det  

 overskydende beløb er skattefrit porteføljeafkast.  

 Beløbet fremføres dog til næste år, således  

 at der sker fradragsbegrænsning, hvis beløbet  

 efterfølgende medgår til finansiering af underskud i  

 forsikringsvirksomheden.
Den til enhver tid værende saldo på  

 finanskontoen repræsenterer de akkumulerede porteføljeafkast,  

 der er skattefri som følge af, at de ikke er medgået til  

 finansiering af underskud i forsikringsvirksomheden.
Hvis saldoen er negativ,  

 er det udtryk for, at der er et nettotab, der ikke er fradragsberettiget.  

 Nettotabet modregnes dog i efterfølgende skattefri indkomster, der  

 reducerer eller udligner den negative saldo, hvorved en eventuel  

 efterfølgende fradragsbegrænsning bliver mindre.
Herved  

 behandles nettotabet parallelt med den modsvarende avance.
 Hvis saldoen på driftskontoen er negativ eller 0, er  

 det udtryk for, at præmieindtægterne og den medregnede del af den  

 forsikringstekniske rente dækker forpligtelserne overfor de forsikrede.  

 Der er således ikke anvendt andre finansielle indkomster til  

 forsikringsdriften end den beregnede del af den forsikringstekniske rente,  

 hvorfor der ikke sker fradragsbegrænsning.
Den negative saldo på driftskontoen skal  

 således ikke give anledning til bevægelser på kontoen med  

 de skattefri indkomster.
Den negative saldo overføres til næste  

 år.
Herved giver den anledning til mindre fradragsbegrænsning,  

 hvis forsikringsvirksomheden i efterfølgende år giver  

 underskud.
Ad stk. 10. Det foreslåede stk. 10,  

 1. pkt., svarer til den gældende lovs § 13, stk. 8, 4. pkt.,  

 bortset fra, at sidste led i 4. pkt. foreslås ændret.
Af hensyn  

 til den ændrede struktur med et nyt stk. 9 for så vidt  

 angår skadesforsikringsselskaber, er det fundet hensigtsmæssigt  

 at flytte det gældende stk. 8, 4. pkt., til et selvstændigt  

 stk. som stk. 10.
Den gældende lovs stk. 8, 4. pkt.,  

 vedrører sambeskattede forsikringsselskaber.
Reglen sikrer, at der  

 ikke sker fradragsbegrænsning flere gange med den samme indkomst i en  

 kæde af sambeskattede forsikringsselskaber, når denne indkomst  

 afgives opad i kæden i form af udbytter og avancer  

 (værdistigninger). Dette ville ellers udgøre en form for  

 dobbeltbeskatning.
Der sikres imod denne dobbeltbeskatning ved, at der  

 foretages en samlet opgørelse af selskabernes skattefri indkomster  

 på samme måde, som hvis der var tale om ét selskab.
Det foreslåede stk. 10, 2. pkt., skal erstatte  

 den gældende bestemmelse i stk. 8, 4. pkt., sidste led, hvorefter  

 det samlet opgjorte beløb fordeles mellem forsikringsselskaberne i  

 forhold til summen af det enkelte forsikringsselskabs egne skattefri og  

 lempelsesberettigede udbytter og avancer.
Efter det foreslåede 2. pkt.  

 skal det samlet opgjorte beløb i stedet fordeles forholdsmæssigt  

 ud på forsikringsselskaberne.
Efter forslaget skal fordelingen derfor  

 ikke som efter de gældende regler afstemmes i forhold til den  

 fordeling, der ville have været, hvis alle indkomster havde været  

 talt med, herunder de koncerninterne indkomster.
De gældende regler om  

 fordelingen kan i visse tilfælde medføre en fordeling, der ikke  

 stemmer forholdsmæssigt overens med en fordeling på baggrund af  

 de indkomster, der faktisk indgår i den samlede opgørelse.
Det  

 foreslås derfor, at der skal ses bort fra de koncerninterne skattefri  

 indkomster - såvel i opgørelsen af det samlede beløb som  

 i fordelingen heraf.
Det samlet opgjorte beløb skal fordeles ud mellem  

 forsikringsselskaberne i forhold til det, de har bidraget med.
Ved  

 fordelingen af et samlet opgjort positivt beløb forudsættes det,  

 at beløbet som udgangspunkt kun fordeles forholdsmæssigt til de  

 selskaber, hvis egen opgørelse er positiv.
Er det opgjorte  

 beløb negativt, fordeles det ligeledes forholdsmæssigt mellem de  

 selskaber, hvis egen opgørelse er negativ.
Et negativt beløb  

 behandles tillige efter bestemmelsen i forslagets stk. 11, der svarer  

 til det gældende stk. 9, hvilket indebærer, at det negative  

 beløb skal fragå i forsikringsselskabernes opgørelse for  

 efterfølgende indkomstår.
Er den samlede opgørelse lig  

 nul, er der ikke et beløb at fordele.
Ved det foreslåede stk. 10, 3. og 4. pkt.,  

 sikres herefter, at den forholdsmæssige fordeling af  

 fradragsbegrænsning mellem forsikringselskaber ikke fører til,  

 at et selskab med positive skattefri indkomster udnytter et tab i et andet  

 selskab omfattet af sambeskatningen, uden at sidstnævnte selskab  

 får kompensation herfor.
Udligningen mellem selskaberne er fastsat i  

 overenstemmelse med fremgangsmåden i sambeskatningsvilkår 2.5.2.,  

 jf.
TS cirkulære nr. 40 af 22. dec. 1998. Udligningen indebærer,  

 at det er muligt for selskaberne at placere skatten under hensyn til, at der  

 indgår positive og negative komponenter i den samlede opgørelse.  

 Sigtet hermed er, at skattereglerne ikke hindrer muligheden for ligelig  

 fordeling af overskud blandt de berettigede parter efter de forhold, hvormed  

 de har bidraget til overskudsdannelsen (kontributionsprincippet).
Den foreslåede bestemmelse i stk. 10, 5. pkt.,  

 er en værnsregel.
Bestemmelsen skyldes, at livsforsikringsselskaber og  

 skadesforsikringsselskaber efter forslaget skal behandles forskelligt.  

 Bestemmelsen har til formål at forhindre, at der i forhold til  

 fradragsbegrænsningen kan være en fordel forbundet med, at et  

 livsforsikringsselskab lægger flest mulige aktiver i et  

 skadesforsikringsselskab, der er datterselskab til livsforsikringsselskabet.  

 Dette sikres ved, at en eventuel overskydende del af  

 skadesforsikringsselskabets skattefrie indkomst, som ikke vil blive anset for  

 medgået til dette selskabs fradragsbegrænsning, vil blive  

 ført op i livsforsikringsselskabet, der er moderselskab, med henblik  

 på at indgå i livsforsikringsselskabets  

 fradragsbegrænsning.
 Ad stk. 11. Den foreslåede bestemmelse  

 udgør et supplement til og en udvidelse af den gældende regel i  

 stk. 8, 4. pkt., om sambeskattede forsikringsselskaber, der svarer til  

 stk. 10 i dette lovforslag.
Der er et tilsvarende problem for datterselskaber, der  

 ikke er omfattet af sambeskatning.
De vedtagne regler kan således  

 medføre, at den samme indkomst giver anledning til  

 fradragsbegrænsning i flere selskaber, når indkomsten passerer  

 gennem en række ikke-sambeskattede selskaber, der har et  

 forsikringsselskab som moderselskab, og som dermed er omfattet af reglerne om  

 fradragsbegrænsning.
Anvendelsesområdet for den gældende  

 regel foreslås derfor udvidet til også at omfatte disse  

 tilfælde.
 Som en konsekvens heraf foreslås det at udvide  

 regelsættet om forsikringsselskabers fradrag med et nyt stk. 11,  

 hvorefter de gældende stk. 9 og 10 bliver til stk. 12 og  

 13.
Af det foreslåede stk. 11, 1. pkt.,  

 fremgår, at forsikringsselskaber, der har en ejerandel på 25 pct.  

 eller mere af et andet selskab, skal medregne de skattefri udbytter m.m. fra  

 datterselskabet i sin opgørelse efter de gældende regler i  

 § 13, stk. 8. Forsikringsmoderselskabet skal således samle  

 samtlige skattefri udbytter og avancer m.m. fra datterselskaber, hvor  

 ejerkravet er opfyldt, og lade det samlede beløb indgå i  

 begrænsningen af sine fradrag i den skattepligtige indkomst for  

 udbetalinger til de forsikrede, for hensættelser og for  

 realrenteafgift.
Bestemmelsen kan således ses som et supplement til de  

 gældende regler for fradragsbegrænsning i stk. 8.
Når samtlige avancer m.m. skal medregnes hos  

 forsikringsmoderselskabet, vil der ikke være nogen fordel ved at  

 lægge flest mulige aktiver ud i datterselskaber, der er  

 skadesforsikringsselskaber, hvor fradragsbegrænsningen er  

 begrænset i forhold til livsforsikringsselskaber.
Disse aktiver vil  

 alligevel indgå i moderselskabets opgørelse af skattefri avancer  

 m.v. med den del, der ikke er blevet  »anset for medgået« efter stk. 8 og 9, det vil sige den del,  

 der ikke er sket fradragsbegrænsning med.
Bestemmelsen skal sikre en  

 ensartet skattemæssig behandling, uanset hvor de pågældende  

 aktiver er placeret.
Med det foreslåede 4. pkt. modregnes skattefri  

 indkomster fra datterselskabet i moderselskabet, når der allerede er  

 sket fradragsbegrænsning med indkomsterne i forsikringsdatterselskabet,  

 jf. nærmere nedenfor.
Herved sikres der mod dobbeltbeskatning.
Bestemmelsen foreslås at gælde, uanset om  

 forsikringsmoderselskabets ejerskab er direkte eller indirekte.
Dette er  

 på linie med øvrige love på det selskabsskatteretlige  

 område.
Forsikringsmoderselskabet skal efter bestemmelsen opfylde  

 ejerkravet i hele indkomståret.
Reglerne skal således kun  

 gælde, hvor moderselskabet har en betydelig indflydelse i selskabet,  

 fordi det ejer mindst 1/4 af aktiekapitalen, og hvor der samtidig er en vis  

 stabilitet med hensyn til ejerskabet.
Efter det foreslåede stk. 11, 2. pkt., skal  

 forsikringsmoderselskabets gennemsnitligt ejede andel i datterselskabets  

 aktiekapital opgøres.
Moderselskabet skal herefter kun medregne en  

 så stor del af de skattefri og lempelsesberettigede udbytter og avancer  

 fra datterselskabet, der svarer til den gennemsnitligt ejede andel.  

 Moderselskabet skal således ikke have større begrænsning  

 af sine fradrag for udbetalinger til de forsikrede og hensættelser m.v.  

 som følge af indkomsterne i datterselskabet, end hvad der svarer til  

 moderselskabets faktiske direkte eller indirekte andel af de skattefri  

 udbytter og avancer m.m. i datterselskabet.
Efter det foreslåede 3. pkt. skal udbytter og  

 avancer vedrørende aktier i datterselskaberne ikke medregnes.  

 Bestemmelsen kan sammenlignes med den gældende regel i stk. 8, 2.  

 pkt., vedrørende udbytter og avancer fra aktier i sambeskattede  

 datterselskaber.
Bestemmelsen skal sikre, at skattepligtig indtjening i et  

 datterselskab, der allerede indgår i dette selskabs skattepligtige  

 indkomst, og som afgives opad i form af udbytter og værdistigninger  

 på aktierne, ikke også indgår i moderselskabets  

 opgørelse af skattefri indkomster.
Uden bestemmelsen ville disse  

 indkomster tillige komme til at indgå i fradragsbegrænsningen i  

 moderselskabet.
Forsikringsmoderselskaber og den af datterselskaberne ejede  

 andel anses dermed i relation til opgørelsen for ét samlet  

 selskab, og moderselskabets opgørelse renses således for   

»interne« udbytter og avancer m.v.
Efter det foreslåede 4. pkt. skal skattefri udbytter  

 m.v. fra direkte eller indirekte ejede forsikringsdatterselskaber ikke  

 indgå i moderselskabets samlede opgørelse i det omfang, de er  

 anset for medgået til udbetalinger m.v. i datterselskabet og  

 således faktisk har begrænset datterselskabets fradrag i  

 indkomsten.
Med reglen får moderselskabet lov til at undlade at  

 medregne visse indkomster fra datterselskabet, men kun når de skattefri  

 indkomster m.v. rent faktisk har bevirket fradragsbegrænsning.  

 Henvisningen til den foreslåede bestemmelses 2. pkt. har til  

 formål at markere, at der også her regnes med en  

 forholdsmæssig andel af det beløb, der faktisk har  

 medført fradragsbegrænsning i forsikringsdatterselskabet, nemlig  

 en andel, der svarer til moderselskabets gennemsnitligt ejede andel af  

 datterselskabet.
Hvis datterselskabet f.eks. er et skadesforsikringsselskab,  

 vil det på grund af de foreslåede nye regler i stk. 9,  

 typisk kun være en del af disse skattefri udbytter og avancer m.v.  

 eller slet ingen, der har medført fradragsbegrænsning.
Dermed  

 indgår en større del eller hele den skattefri indkomst i  

 moderselskabets samlede opgørelse.
I et datterselskab, der er et  

 livsforsikringsselskab, vil der på grund af prioriteringsreglen i  

 stk. 8, typisk være foretaget fradragsbegrænsning for en  

 større del eller hele den skattefri indkomst.
Dette tages der  

 højde for med reglen, således at det kun er en resterende  

 (mindre) del af de skattefri indkomster eller slet ingen, der medregnes hos  

 moderselskabet.
 Når det samlede beløb er opgjort og  

 fratrukket eventuelle indkomster fra forsikringsdatterselskabet, der allerede  

 er sket fradragsbegrænsning for i datterselskabet, foretager  

 forsikringsmoderselskabet fradragsbegrænsningen med dette opgjorte  

 beløb.
 Den foreslåede bestemmelse tilsigter i samspil med  

 det foreslåede 1. pkt., at der ikke er incitament til at lægge  

 aktiver ud i datterselskaber, der er skadesforsikringsselskaber, for at  

 nedbringe den samlede fradragsbegrænsning.
 Ad stk. 12. Den foreslåede bestemmelse  

 svarer til den gældende regel i § 13, stk. 9, med  

 konsekvensændringer som følge af det foreslåede nye  

 stk. 8 - 11.
 Som en konsekvensændring bliver stk. 10  

 derefter til stk. 13.
Til § 2 Til nr. 1.
 Der er tale om en rettelse uden materiel karakter af en  

 formuleringsfejl, således at det tydeliggøres, at fortjeneste  

 for perioden efter den 1. januar 1998 skal medregnes ved opgørelsen  

 efter selskabsskattelovens § 13, stk. 11, 3. pkt., svarende til den  

 nugældende § 13, stk. 8, 3. pkt., og svarende til den  

 foreslåede § 13, stk. 8, 3. pkt.
Til § 3 Til nr. 1.
 Der er tale om konsekvensrettelser som følge af  

 ændringen i selskabsskatteloven.
Til § 4 Til nr. 1.
 Der er tale dels om berigtigelse af en redaktionel fejl i  

 forbindelse med indsættelsen af stk. 5-9 ved lov nr. 910 af 16.  

 december 1998 og lov nr. 1027 og 1054 af 23. december 1998, dels om en  

 konsekvensrettelse som følge af ændringen under nr. 2.
 Til nr. 2.
 Der er tale dels om en konsekvensrettelse som følge  

 af nyformuleringen af selskabsskattelovens § 13 ved § 1 i lov nr.  

 1026 af 23. december 1998, dels om en konsekvensrettelse som følge af  

 forslaget i nærværende lovforslags § 1, nr. 2, om  

 indsættelse af et nyt stk. 9 - 11 i selskabsskattelovens  

 § 13.
Til § 5 Ad stk. 1. Loven foreslås at træde  

 i kraft dagen efter bekendtgørelsen i Lovtidende under iagttagelse af  

 virkningsbestemmelserne i det foreslåede stk. 2 og 3.
 Ad stk. 2. Lovforslagets §§ 1 og 2  

 foreslås at få virkning fra og med indkomståret 1998. Dette  

 indebærer, at selskaberne skal lade de i forslaget indeholdte  

 principper indgå ved udfærdigelsen af skatteregnskabet for  

 indkomståret 1998, hvor der er selvangivelsesfrist ved udløbet  

 af juni måned.
 Ad stk. 3. Lovforslagets §§ 3 og 4  

 foreslås at få virkning fra og med indkomståret henholdsvis  

 afgiftsåret 1999.
Bilag 1 Lovforslaget sammenholdt med gældende lov Gældende formulering Lovforslaget § 1 I lov om indkomstbeskatning af aktieselskaber m.v. (selskabsskatteloven),  

 jf. lovbekendtgørelse nr. 727 af 7. oktober 1998, som ændret  

 senest ved § 1 i lov nr. 1026 af 23. december 1998, foretages  

 følgende ændringer:
§ 13. --- 1. I § 13, stk. 2, 1. pkt., ændres »efter reglerne i stk. 8-10« til: »efter reglerne i  

 stk. 8-13«.
 Stk. 2. Forsikringsselskaber kan ved opgørelsen af den  

 skattepligtige indkomst efter reglerne i stk. 8-10 fradrage  

 beløb, der hensættes til dækning af forpligtelserne over  

 for de forsikrede (præmiehensættelser,  

 livsforsikringshensættelser, erstatningshensættelser,  

 udjævningshensættelser og  

 bonusudjævningshensættelser). Dog kan der ikke foretages fradrag  

 for beløb, der hensættes til dækning af forpligtelserne  

 vedrørende opsparing i investeringsfonde, jf. § 13 B,  

 stk. 2.
--- 2. § 13, stk. 8 og stk. 9, ophæves, og  

 i stedet indsættes:
Stk. 8. Udbytter og aktie- og ejendomsavancer , som ikke skal  

 medregnes til et forsikringsselskabs eller til et dermed sambeskattet  

 datterselskabs skattepligtige indkomst, og derefter udbytter omfattet af en  

 dobbeltbeskatningsoverenskomst anses i størst muligt omfang for  

 medgået til udbetalinger til de forsikrede, til de i stk. 2, 1.  

 pkt., nævnte hensættelser og til realrenteafgift, før  

 disse beløb fragår i den skattepligtige indkomst.
Udbytter og  

 avancer vedrørende aktier i de af sambeskatningen omfattede  

 datterselskaber medregnes ikke ved forsikringsselskabets, moderselskabets,  

 opgørelse af de i 1. pkt. nævnte udbytter og avancer.
For det  

 indkomstår, hvori aktier eller fast ejendom sælges, reduceres  

 summen af udbytter og avancer som opgjort efter 1. og 2. pkt. med den  

 skattepligtige fortjeneste ved salget.
»Stk. 8. Udbytter og aktie- og ejendomsavancer, som ikke skal  

 medregnes til et forsikringsselskabs eller til et dermed sambeskattet  

 datterselskabs skattepligtige indkomst, og derefter udbytter omfattet af en  

 dobbeltbeskatningsoverenskomst, anses i størst muligt omfang for  

 medgået til udbetalinger til de forsikrede, til de i stk. 2, 1.  

 pkt., nævnte hensættelser og til realrenteafgift, før  

 disse beløb fragår i den skattepligtige indkomst.
Udbytter og  

 avancer vedrørende aktier i de af sambeskatningen omfattede  

 datterselskaber medregnes ikke ved forsikringsselskabets, moderselskabets,  

 opgørelse af de nævnte udbytter og avancer.
For det  

 indkomstår, hvori aktier eller fast ejendom sælges, reduceres  

 summen af udbytter og avancer som opgjort efter 1. og 2. pkt. med den  

 skattepligtige fortjeneste ved salget.
Stk. 9. For skadesforsikringsselskaber udgør  

 reduktionen af fradragsretten efter stk. 8 dog højst den del af  

 selskabets skattefri og lempelsesberettigede udbytter og avancer m.m., der  

 svarer til det beløb, hvormed selskabets udbetalinger til de  

 forsikrede, de i stk. 2, 1. pkt., nævnte hensættelser og  

 øvrige fradragsberettigede driftsomkostninger overstiger selskabets  

 skattepligtige præmieindtægter med tillæg af 50 pct. af den  

 forsikringstekniske rente.
Opgørelsen efter 1. pkt. sker ved, at  

 selskabet fra år til år fører en konto over selskabets  

 samlede skattefri og lempelsesberettigede udbytter samt skattefri avancer og  

 modsvarende tab (finanskonto) og en konto over det beløb, hvormed  

 selskabets udbetalinger til de forsikrede, de i stk. 2, 1. pkt.,  

 nævnte hensættelser og øvrige fradragsberettigede  

 driftsomkostninger overstiger selskabets skattepligtige  

 præmieindtægter med tillæg af 50 pct. af den  

 forsikringstekniske rente (driftskonto). Hvis saldoen på driftskontoen  

 er positiv, og der samtidig er en positiv saldo på finanskontoen,  

 anvendes det mindste af de to beløb i 1. pkt.
Saldoen på begge  

 konti reduceres med det beløb, der anvendes i 1. pkt., hvorefter de  

 resterende saldi overføres til det efterfølgende  

 indkomstår.
 Hvis et forsikringsselskab er sambeskattet med et eller  

 flere andre forsikringsselskaber, foretages en samlet opgørelse af  

 skattefri og lempelsesberettigede udbytter og avancer m.m. efter reglerne i  

 1.-3. pkt., og beløbet fordeles mellem forsikringsselskaberne i  

 forhold til summen af det enkelte forsikringsselskabs egne skattefri og  

 lempelsesberettigede udbytter og avancer.
Stk. 10. Hvis et forsikringsselskab er sambeskattet med et  

 andet forsikringsselskab, foretages en samlet opgørelse af skattefri  

 og lempelsesberettigede udbytter og avancer m.m. efter stk. 8. Det  

 opgjorte beløb fordeles forholdsmæssigt mellem  

 forsikringsselskaberne, hvorefter der foretages fradragsbegrænsning  

 efter stk. 8 henholdsvis stk. 9. Forsikringsselskaber, der ved den  

 forholdsmæssige fordeling udnytter et andet forsikringsselskabs tab,  

 skal godtgøre sidstnævnte selskab den skattemæssige  

 værdi af tabet.
Godtgørelsen har ikke skattemæssige  

 konsekvenser for selskaberne.
Hvis et livsforsikringsselskab direkte eller  

 indirekte ejer et skadesforsikringsselskab, som det er sambeskattet med, skal  

 skattefri og lempelsesberettigede udbytter og avancer m.m., der ikke vil  

 blive anset for medgået til skadesforsikringsselskabets udbetalinger  

 til de forsikrede og til de i stk. 2, 1. pkt. nævnte  

 hensættelser og fradragsberettigede driftsomkostninger, henføres  

 til livforsikringsselskabet, moderselskabet, med henblik på  

 fradragsbegrænsning i dette selskab.
Stk. 11. Hvis et forsikringsselskab i hele indkomståret  

 direkte eller indirekte ejer 25 pct. eller mere af et eller flere selskaber,  

 der ikke er omfattet af sambeskatning, medregner forsikringsselskabet,  

 moderselskabet, ved anvendelsen af reglerne i stk. 8 og 9 tillige  

 skattefri og lempelsesberettigede udbytter og avancer i datterselskaberne.  

 Fra datterselskaberne medregnes den del af de skattefri og  

 lempelsesberettigede udbytter og avancer, der svarer til moderselskabets  

 gennemsnitligt ejede andel af datterselskabets aktiekapital i  

 indkomståret.
Udbytter og avancer vedrørende moderselskabets  

 aktier i datterselskaberne medregnes ikke.
I det omfang skattefri og  

 lempelsesberettigede udbytter og avancer i datterselskaber, der er  

 forsikringsselskaber, efter stk. 8 og 9 er anset for medgået til  

 udbetalinger til de forsikrede, til de i stk. 2, 1. pkt., nævnte  

 hensættelser og til realrenteafgift i disse selskaber, skal de ikke  

 medregnes i moderselskabet efter 1. og 2. pkt.
Stk. 9. Hvis summen af udbytter og avancer som opgjort efter  

 stk. 8 er negativ, fragår beløbet ved opgørelsen af  

 de pågældende udbytter og avancer for efterfølgende  

 indkomstår.
Overstiger summen udbetalinger, hensættelser og  

 realrenteafgift som nævnt i stk. 8, 1. pkt., medregnes det  

 overskydende beløb i efterfølgende indkomstår.
Stk. 12. Hvis summen af udbytter og avancer som opgjort efter  

 stk. 8, stk. 10 og stk. 11, er negativ, fragår  

 beløbet ved opgørelsen af de pågældende udbytter og  

 avancer for efterfølgende indkomstår.
Overstiger summen  

 udbetalinger, hensættelser og realrenteafgift, som nævnt i  

 stk. 8, 1. pkt., medregnes det overskydende beløb i  

 efterfølgende indkomstår. « Stk. 10. Aktie- og ejendomsavancer, som medgår til  

 udbetalinger til de forsikrede, til hensættelser efter stk. 2, 1.  

 pkt., og til realrenteafgift, og de i stk. 8 nævnte avancer  

 opgøres som forskellen mellem værdien ved indkomstårets  

 udløb og værdien ved indkomstårets begyndelse  

 (lagerprincippet). Ved køb og salg i løbet af  

 indkomståret indgår henholdsvis anskaffelsessum og  

 afståelsessum ved opgørelsen af aktie- og ejendomsavancer som  

 nævnt i 1. pkt.
 Stk. 10 bliver herefter stk. 13.
§ 2 I lov nr. 420 af 26. juni 1998 om ændring af selskabsskatteloven og  

 realrenteafgiftsloven, foretages følgende ændring:
§ 3. --- Stk. 3. Ved opgørelsen af fortjenesten som nævnt  

 i selskabsskattelovens § 13, stk. 11, 3. pkt., som affattet ved  

 denne lovs § 1, nr. 2, medregnes alene den del af den skattepligtige  

 fortjeneste, der overstiger aktiens eller ejendommens værdi pr. 1.  

 januar 1998.
--- 1. I § 3, stk. 3, ændres »der overstiger aktiens eller ejendommens værdi  

 pr. 1. januar 1998.« til: »der vedrører perioden efter den 1. januar  

 1998.« § 3 I lov nr. 428 af 26. juni 1998 om beskatning af visse pensionskapitaler  

 m.v., som ændret ved § 7 i lov nr. 1026 af 23. december 1998,  

 § 2 i lov nr. 1027 af 23. december og senest ved § 4 i lov nr. 1054  

 af 23. december 1998 foretages følgende ændring:
§ 14. For livsforsikringsselskaber, der er skattepligtige  

 efter selskabsskatteloven, nedsættes beskatningsgrundlagene efter denne  

 lov med en procentdel af den skattepligtige indkomst for det  

 indkomstår, der svarer til indkomståret efter denne lov.
For det  

 skattepligtige formueafkast efter kapitel 2 svarer denne procentdel til  

 forholdet mellem på den ene side det skattepligtige formueafkast efter  

 kapitel 2 og på den anden side livsforsikringsselskabets samlede  

 formueafkast ganget med 100. For det skattepligtige formueafkast efter  

 kapitel 3 svarer denne procentdel til forholdet mellem på den ene side  

 det skattepligtige formueafkast efter kapitel 3 og på den anden side  

 livsforsikringsselskabets samlede formueafkast ganget med 100. I  

 opgørelsen af det samlede afkast opgøres afkast, der ikke er  

 skattepligtigt efter denne lov, efter selskabsskattelovgivningens regler, dog  

 således at skattefrie ejendomsavancer, som efter selskabsskattelovens  

 § 13, stk. 8-10, anses for medgået til udbetalinger til de  

 forsikrede, til hensættelser og til skat efter denne lov, indgår  

 ved beregningen af det samlede afkast.
 1. I § 14, stk. 1, 4. pkt., og stk. 2, 2.  

 pkt., ændres »selskabsskattelovens  

 § 13, stk. 8-10« til: »selskabsskattelovens § 13, stk. 8-13«.
Stk. 2. I tilfælde, hvor et livsforsikringsselskab skal  

 medregne afkast i datterselskaber efter § 9 og datterselskabet samtidig  

 er omfattet af sambeskatning efter selskabsskattelovens § 31,  

 gælder stk. 1 tilsvarende på det samlede  

 beskatningsgrundlag.
Som skattepligtig indkomst anvendes  

 sambeskatningsindkomsten, dog således at skattefrie udbytter og aktie-  

 og ejendomsavancer i de sambeskattede selskaber, som efter  

 selskabsskattelovens § 13, stk. 8-10, anses for medgået til  

 udbetalinger til de forsikrede, til hensættelser og til skat efter  

 denne lov, indgår ved beregningen af det samlede afkast.
§ 4 I lov nr. 430 af 26. juni 1998 om ændring af forskellige skatte- og  

 afgiftslove, som ændret ved § 6 i lov nr. 910 af 16. december  

 1998, § 1 i lov nr. 1027 af 23. december 1998 og senest ved § 3 i  

 lov nr. 1054 af 23. december 1998, foretages følgende  

 ændringer:
 § 8.
 1. § 8, stk. 1, 2. pkt., affattes  

 således:
 Stk. 1. Loven træder i kraft dagen efter  

 bekendtgørelsen i Lovtidende og har virkning fra og med  

 indkomståret 2000, jf. dog stk. 2. § 4 har virkning fra og  

 med afgiftsåret 2000 jf. dog stk. 5.
» --- 2. I § 8 indsættes som stk. 10:
» § 5 Stk. 1. Loven træder i kraft dagen efter  

 bekendtgørelsen i Lovtidende, jf. dog stk. 2 og 3.
 Stk. 2. Bestemmelserne i § 1 og § 2 har virkning fra  

 og med indkomståret 1998. Ved opgørelsen over skattefri og  

 lempelsesberettigede udbytter og avancer vedrørende indkomståret  

 1998, jf. § 1, medregnes udbytter omfattet af selskabsskattelovens  

 § 17, stk. 2.
 Stk. 3. § 3 har virkning fra og med indkomståret  

 1999. § 4 har virkning fra og med afgiftsåret 1999.
