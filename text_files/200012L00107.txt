Fremsat den 10. november 2000 af  

 arbejdsministeren (Ove Hygum) Forslag til Lov om ændring af lov om kompensation  

 til handicappede i erhverv m.v.
(Permanentgørelse af forsøgsordninger) § 1 I lov nr. 293 af 14. maj 1998 om kompensation til handicappede i erhverv  

 m.v., som ændret ved lov nr. 277 af 12. maj 1999 foretages  

 følgende ændringer:
 1. I § 7, stk. 1, 2. pkt. ændres »2001« til:  

 »2002«.
 2. I § 7, stk. 3, indsættes som 3. pkt.:
 »En handicappet person, der har mere end ét af de i  

 § 4 nævnte handicap eller i øvrigt har et meget betydeligt  

 handicap, kan efter en konkret vurdering få tilskud op til fuld  

 tid.«.
 3. Overskriften til § 9, samt § 9,  

 § 10 og § 12 ophæves.
 4. Overskriften til Kapitel 4 »Forsøg med personlig  

 assistance til handicappede under efter- og videreuddannelse« ændres  

 til: »Personlig assistance til handicappede under efter- og  

 videreuddannelse«.
 5. § 14 affattes således:
»§ 14. Til de i § 4 nævnte  

 personer, kan arbejdsformidlingen yde støtte til personlig assistance,  

 medmindre den pågældende er berettiget til  

 specialpædagogisk støtte i form af personlig assistance i  

 henhold til lovgivningen om den pågældende uddannelse eller om  

 specialpædagogisk støtte til deltagelse i den  

 pågældende uddannelse.
Der kan ydes støtte til 1)	beskæftigede, der uden for normal arbejdstid deltager i  

 almindelig efter- og videreuddannelse inden for det pågældende  

 erhverv, og 2)	ledige a)	i uddannelsestilbud med uddannelsesgodtgørelse efter lov om  

 en aktiv arbejdsmarkedspolitik, b)	i uddannelse med godtgørelse efter lov om godtgørelse  

 ved deltagelse i erhvervsrettet voksen- og efteruddannelse, jf. samme lovs  

 § 2, stk. 1, nr. 3, c)	i uddannelse med støtte efter lov om statens  

 voksenuddannelsesstøtte (SVU), eller d)	på dagpenge efter § 62 a i lov om  

 arbejdsløshedsforsikring m.v.«.
 6. Efter § 14 indsættes i Kapitel 4:
 »Tilskud og ansættelse m.v.
§ 14 a.
Reglerne i kapitel 3 finder anvendelse.
 Stk. 2. Den personlige assistent ansættes af  

 Arbejdsformidlingen eller efter reglerne i § 7, stk. 1, når der ydes  

 assistance til en ledig.
Stk. 3. Tilskud kan ydes op til 20 timer pr. uge i gennemsnit  

 pr. kvartal.
Tilskud kan gives til undervisningstimer samt til forberedelse,  

 hvis personen med handicap har behov for assistance til forberedelsen.
Der  

 kan i særlige tilfælde ydes tilskud op til fuld tid.
 Stk. 4. Bevilling skal gives for en bestemt periode og til en  

 bestemt uddannelse.
 Stk. 5. Direktøren for Arbejdsmarkedsstyrelsen kan  

 fastsætte nærmere regler for ordningen.«.
 7. Overskriften til Kapitel 5 »Forsøg med en isbryderordning  

 for nyuddannede personer med et handicap« ændres til:  

 »Løntilskud ved ansættelse af nyuddannede personer med et  

 handicap«.
 8. I § 15, stk. 1, ændres »Arbejdsministeren  

 kan etablere en forsøgsordning med løntilskud i op til 9  

 måneder« til: »Der kan ydes løntilskud i op til 6 måneder  

 dog i særlige tilfælde op til 9 måneder«.
 9. § 15, stk. 2, affattes således:
»Stk. 2. Ordningen omfatter nyuddannede,  

 der 1)	har gennemført en uddannelse af mindst 18 måneders  

 varighed, som kan berettige til optagelse i en  

 arbejdsløshedskasse, 2)	begynder ansættelsen senest 2 år efter uddannelsens  

 afslutning, og 3)	mangler erhvervserfaring inden for det arbejdsområde, som  

 uddannelsen kvalificerer til.«.
 10. Efter § 15 indsættes i Kapitel 5:
 »Tilskud og ansættelse m.v.
§ 15 a.
Ansættelsen skal være på  

 overenskomstmæssige eller de for tilsvarende arbejde sædvanligt  

 gældende løn- og ansættelsesvilkår.
Arbejdet skal  

 ligge inden for det arbejdsområde, som uddannelsen kvalificerer  

 til.
 Stk. 2. Arbejdsgiveren må ikke afskedige en ansat for at  

 den nyuddannede kan overtage stillingen.
§ 15 b.
Ved ansættelse af den nyuddannede kan  

 arbejdsgiveren få udbetalt et løntilskud på 50 pct. af  

 bruttolønnen, dog maksimalt 11.000 kr. om måneden.
Stk. 2. Der kan gives løntilskud i op til 6  

 måneder.
Der kan dog i særlige tilfælde, når den  

 nyuddannede har behov for længere tids oplæring, ydes  

 løntilskud i op til 9 måneder.«.
 11. Efter Kapitel 6 indsættes som nyt kapitel:
»Kapitel 6 a Administration, oplysningspligt og tilbagebetaling § 16 a.
Arbejdsformidlingen administrerer ordningerne efter  

 denne lov.
Stk. 2. Ansøgning om personlig assistance indgives af  

 den handicappede person til arbejdsformidlingens regionskontor i den region,  

 hvor virksomheden er beliggende, og hvis den handicappede er ledig, i den  

 region, hvor den handicappede er bosat.
Der kan ikke ydes tilskud for  

 perioder der ligger mere end 3 måneder før  

 ansøgningstidspunktet.
 Stk. 3. Arbejdsformidlingen kan indhente  

 nødvendige oplysninger fra ansøgerens bopælskommune samt  

 fra andre myndigheder eller institutioner.
 Stk. 4. Direktøren for Arbejdsmarkedsstyrelsen kan  

 fastsætte nærmere regler om administrationen, herunder om hvilke  

 oplysninger en ansøgning om støtte skal indeholde og om  

 udbetaling af tilskuddet.
§ 16 b.
Det påhviler den handicappede person og  

 arbejdsgiveren at give arbejdsformidlingen oplysninger om ændringer i  

 arbejdsforholdet eller handicappets omfang, hvis det har betydning for  

 udbetaling af tilskud.
 Stk. 2. Der er pligt til at tilbagebetale tilskud m.v., som er  

 modtaget med urette, hvis den handicappede person eller arbejdsgiveren har  

 givet urigtige erklæringer eller forsætligt har fortiet  

 omstændigheder, der har betydning for udbetaling af tilskud.«.
 12. I § 17 a, stk. 1, 1. pkt. ændres  

 »§ 14« til: »kapitel 4« og »§ 15« til: »kapitel 5«.
§ 2 Loven træder i kraft den 1. januar 2001.
§ 3 Personer, der er omfattet af § 21, stk. 3, i lov nr. 402 af 31. maj 2000  

 om børnepasningsorlov, kan i orlovsperioden modtage støtte  

 efter de hidtil gældende regler.
Bemærkninger til lovforslaget Lov nr. 293 af 14. maj 1998 om kompensation  

 til handicappede i erhverv m.v. er ændret ved lov nr. 277 af 12. maj  

 1999.
Loven, der trådte i kraft den 1. juni 1998,  

 indeholder i kapitel 4 Forsøgsordning med personlig assistance til  

 handicappede under efter- og videreuddannelse og i kapitel 5 Forsøg  

 med en isbryderordning for nyuddannede personer med et handicap.
Efter loven  

 fastsatte ministeren de nærmere regler for ordningerne.
Ved  

 ændringen af loven i maj 1999 er der i en forsøgsperiode frem  

 til 1. januar 2001 blevet mulighed for at rekvirere en personlig assistent  

 hos et vikarbureau.
 For forsøg med personlig assistance til  

 handicappede under efter- og videreuddannelse og forsøg med en  

 isbryderordning for nyuddannede personer med et handicap blev  

 forsøgsperioden i bekendtgørelse nr. 298 af 22. maj 1998 om  

 kompensation til handicappede i erhverv m.v. fastsat indtil udgangen af 1999,  

 og blev ved bekendtgørelse nr. 825 af 8. november 1999 forlænget  

 indtil udgangen af 2000.
 De to forsøgsordninger kom ind i loven efter  

 ønske fra handicaporganisationerne og Det Centrale Handicapråd,  

 der har tilkendegivet, at de to ordninger er vigtige redskaber i arbejdet med  

 at få flere handicappede i beskæftigelse primært på  

 ordinære vilkår men også når der er mulighed for  

 beskæftigelse i job på særlige vilkår.
 Ordningen med personlig assistance under efter- og  

 videreuddannelse giver beskæftigede personer med et handicap bedre  

 mulighed for at vedligeholde deres kvalifikationer på lige fod med  

 andre beskæftigede, og har betydet, at ledige med et handicap ligesom  

 andre ledige kan indgå i opkvalificerende uddannelsestilbud, der kan  

 forbedre deres muligheder for at komme i beskæftigelse.
 Ordningen med løntilskud ved ansættelse  

 bryder den barriere handicappede kan have i forbindelse med  

 nyansættelse, når de på grund af handicappet ikke har  

 fået erhvervserfaring under studiet, og dermed ikke kan dokumentere at  

 de har tilstrækkelige forudsætninger for at fungere på en  

 arbejdsplads.
 Forsøgsperioden har vist, at der er et behov for  

 disse ordninger og Det Centrale Handicapråd har tilkendegivet, at der  

 er et stærkt ønske om, at ordningerne gøres  

 permanente.
 Der har i 1999 været ydet støtte til  

 personlig assistance til efter- og videreuddannelse til 41 personer, og 19  

 nyuddannede personer er blevet ansat med løntilskud.
 Der har i foråret 2000 været en  

 informationskampagne om ordningerne, og alle regioner forventer en stigning i  

 antallet af brugere, ligesom det er opfattelsen i regionerne at ordningerne  

 på sigt mærkbart vil kunne styrke indsatsen for at få flere  

 nyuddannede i beskæftigelse.
 Selv om der fortsat er tale om et begrænset brug af  

 ordningerne foreslås begge ordninger nu fastsat i loven uden yderligere  

 tidsbegrænsning.
 Forslaget skal ses i sammenhæng med regeringens  

 initiativer for at skabe et mere rummeligt arbejdsmarked, og i den  

 forbindelse også i sammenhæng med den særlige indsats for  

 at forbedre handicappedes muligheder for at deltage i AMU-uddannelser, hvor  

 de vigtigste initiativer er:
forbedret fysisk tilgængelighed til AMU-centrene, etablering af AMU-Hjælpemiddelservice, etablering af AMU-Ordblindeservice, informationsspredning, udvikling af gode undervisningsmaterialer, forsøg med uddannelse af grupper af handicappede.
Lovforslaget indeholder derudover nogle redaktionelle  

 ændringer, som følge af permanentgørelse af de to  

 forsøgsordninger.
Lovforslaget indeholder endelig et forslag om efter  

 en konkret vurdering i særlige tilfælde at give mulighed for  

 personlig assistance i mere end 20 timer ugentligt, hvis der fx er tale om en  

 person med flere handicap eller i øvrigt har et meget betydeligt  

 handicap fx døvblinde, der har behov for assistance i forholdet 1:1,  

 for at kunne udføre et arbejde.
 Loven indeholder i § 16 en ordning, hvorefter der af  

 satspuljemidler, der er afsat på finansloven for 1999 til 2002 kan ydes  

 støtte til anskaffelse af hjælpemidler, som er nødvendige  

 for at fastholde eller indsluse handicappede personer på  

 arbejdsmarkedet, eller for at handicappede personer kan deltage i  

 uddannelses- eller aktiveringstilbud.
 Lovforslaget indeholder i nr. 1 et forslag om, at  

 forsøgsordningen med mulighed for ansættelse af personlig  

 assistent via vikarbureau forlænges indtil udgangen af 2002,  

 således at de 2 forsøgsordninger, der herefter findes i loven  

 (vikarbureau og støtte til hjælpemidler) begge løber  

 indtil udgangen af 2002.
Økonomiske og administrative konsekvenser for det offentlige Forslaget skønnes ikke at have administrative  

 konsekvenser, mens øget anvendelse af støtteordningerne vil  

 betyde mindre økonomiske konsekvenser, idet der er tale om at de  

 forsøgsordninger, der trådte i kraft den 1. juni 1998 og med  

 mindre justeringer nu gøres permanente.
Udgifterne i 1999 har til de  

 to forsøgsordninger været på hhv ½ mio. kr. og ca. 1 mio.  

 kr. med en stigende tendens i 2000. Forslaget vil blive søgt  

 finansieret af satspuljemidler.
Erhvervsmæssige konsekvenser Forslaget skønnes ikke at have  

 erhvervsmæssige konsekvenser.
Forholdet til EU-retten Forslaget indeholder ikke EU-retlige aspekter, idet der  

 ikke indføres nye ordninger.
Miljømæssige konsekvenser Forslaget findes ikke at have miljømæssige  

 konsekvenser.
 Lovforslaget har været til høring hos:
Det Centrale Handicapråd Center for Ligebehandling af handicappede De Samvirkende Invalideorganisationer Socialministeriet Undervisningsministeriet Vurdering af konsekvenser af  

 lovforslaget:
Positive konsekvenser/mindreudgifter Negative konsekvenser/merudgifter Økonomiske konsekvenser for stat, kommuner og  

 amtskommuner Øget brug af støtteordningerne vil kunne betyde  

 mindreudgifter til andre ydelser til handicappede.
 Øget brug af ordningerne vil betyde en mindre  

 merudgift for staten.
Administrative konsekvenser for stat, kommuner og  

 amtskommuner Ingen væsentlige konsekvenser Ingen væsentlige konsekvenser Økonomiske konsekvenser for erhvervslivet Øget brug af ordningerne vil betyde mindreudgifter for  

 erhvervslivet Ingen Administrative konsekvenser for erhvervslivet Ingen Ingen Miljømæssige konsekvenser Ingen Ingen Administrative konsekvenser for borgerne Ingen Ingen Forholdet til EU-retten Forslaget indeholder ikke EU-retlige aspekter Bemærkninger til  

 de enkelte bestemmelser Til § 1 Til nr. 1 Efter gældende regler udløber  

 forsøgsperioden, hvor den personlige assistent kan rekvireres hos et  

 vikarbureau, den 31. december 2001.
 Det foreslås, at perioden allerede nu  

 forlænges med 1 år indtil den 31. december 2002. Herved  

 opnås at forsøgsperioden udløber samtidig med  

 forsøgsperioden for støtte til arbejdsredskaber,  

 værktøj, arbejdspladsindretning m.v., der, jf. § 16,  

 udløber med udgangen af 2002.
Til nr. 2 Efter gældende regler kan der alene ydes tilskud i  

 gennemsnit indtil 20 timer pr. uge til personer, der arbejder fuld tid.
Ved  

 færre arbejdstimer nedsættes støttetimetallet  

 forholdsmæssigt.
 Der er fra en handicaporganisation blevet gjort  

 opmærksom på, at begrænsningen på 20 timer er en  

 barriere for bl.a. døvblinde, hvoraf ca. 15 personer på  

 landsplan er i beskæftigelse, der har behov for støtte i  

 forholdet 1:1. Hidtil har de modtaget støtte efter servicelovens  

 § 79, men da der er tale om støtte i forbindelse med arbejde  

 findes dette ikke at være i overensstemmelse med princippet om  

 sektoransvarlighed.
Det foreslås, at der efter en konkret vurdering  

 bliver mulighed for at yde tilskud svarende til arbejdstiden, til personer,  

 der lider af mere end ét af de i § 4 nævnte handicap eller  

 i øvrigt har et meget betydeligt handicap.
Det vil være  

 afgørende for støtte, at den handicappede selv kan  

 udføre det indholdsmæssige i arbejdsopgaverne.
Til nr. 3 Der er tale om redaktionelle ændringer, idet  

 bestemmelserne flyttes til kapitel 6 a, jf. nr. 11, bortset fra § 10,  

 stk. 3, der er uden selvstændig indhold og derfor  

 ophæves.
Til nr. 4, nr. 7 og nr. 8 Der er alene tale om en redaktionel ændring som  

 følge af, at forsøgsordningerne gøres permanente.
Til nr. 5 Der er tale om en redaktionel ændring, som  

 følge af, at der ikke længere er tale om en  

 forsøgsordning samt konsekvensændringer som følge af  

 VEU-reformen, hvorved bl.a. lov om orlov er ophævet.
Til nr. 6, nr. 9 og nr. 10 Det foreslås, at de regler for tilskud og  

 ansættelse ved støtte til personlig assistance, der er fastsat i  

 kapitel 3, også finder anvendelse på ordningen med personlig  

 assistance under efter- og videreuddannelse, for at skabe parallelitet mellem  

 ordningerne.
 De nærmere regler for støtte til personlig  

 assistance under efter- og videreuddannelse og støtte til  

 isbryderordning for nyuddannede har i forsøgsperioden været  

 fastsat i bekendtgørelse om kompensation til handicappede i erhverv  

 m.v., senest bekendtgørelse nr. 825 af 8. november 1999.
 Det har efter gældende regler været muligt for  

 en ansat at få tilskud til en personlig assistent i forbindelse med  

 efter- og videreuddannelse uden for normal arbejdstid inden for det  

 pågældende erhverv i op til 20 timer og i særlige  

 tilfælde op til fuld tid til undervisning og forberedelse.
 Isbryderordningen har givet mulighed for løntilskud  

 ved ansættelse af en handicappet person, der har gennemført en  

 uddannelse på mindst 18 måneder men mangler erhvervserfaring.  

 Ansættelsen skal begynde senest 2 år efter uddannelsens  

 afslutning.
Det foreslås, at bestemmelserne i forbindelse med at  

 ordningerne gøres permanente indsættes i loven.
Den hidtil  

 gældende begrænsning på 52 uger ophæves, da den reelt  

 har vist sig uden betydning.
Til nr. 11 Den gældende lov indeholder i kapitel 3, § 9  

 § 12, bestemmelser om administrationen af ordningen med personlig  

 assistance til handicappede i erhverv, mens reglerne om administration af  

 forsøgsordningerne er fastsat i bekendtgørelsen.
 Det foreslås, at bestemmelserne om administrationen  

 af ordningerne i det omfang, der er tale om fælles bestemmelser, samles  

 i loven i et nyt selvstændigt kapitel, og at nærmere regler  

 fastsættes i bekendtgørelse, herunder regler om de oplysninger,  

 ansøgningen skal indeholde og udbetaling af tilskud.
I de gældende regler er der ikke fastsat en frist  

 for, hvor langt tid før ansøgningens indgivelse, der kan gives  

 støtte.
Der vil derfor kunne ansøges om støtte for  

 længere tid forud for en ansøgning.
 Det foreslås, at der fremover tidligst kan ydes  

 støtte fra 3 måneder før ansøgningstidspunktet.
Til nr. 12 Der er alene tale om konsekvensændringer i  

 klagebestemmelserne, som en følge af ændringer af § 14 og  

 § 15.
Til § 2 De gældende forsøgsordninger udløber  

 pr. 31. december 2000, og det foreslås derfor, at ordningerne  

 gøres permanente med virkning fra 1. januar 2001.
Til § 3 Personer, der har fået bevilget orlov til uddannelse  

 i 2000, kan afholde orlov i 2001, jf. lov nr. 402 af 31. maj 2000 om  

 børnepasningsorlov, § 21, stk. 3. Det foreslås derfor,  

 at personer, der efter lovens ikrafttræden den 1. januar 2001, har  

 orlov til uddannelse kan få støtte til personlig assistance  

 efter de hidtil gældende regler.
Bilag Lovforslaget sammenholdt med  

 gældende lov Gældende formulering Lovforslaget § 7.    .I perioden fra den 1. januar 1999 til den 31.  

 december 2001 kan den personlige assistent endvidere rekvireres hos et  

 vikarbureau ..
 1. I § 7, stk. 1, pkt. 2 ændres »2001« til:  

 »2002«.
 § 7.  ..
Stk. 3. Tilskud kan ydes for assistance i gennemsnitlig indtil  

 20 timer pr. uge for en bestemt periode eller indtil videre.
I forbindelse  

 med efteruddannelse forud for et konkret ansættelsesforhold, jf.  

 § 5, stk. 2, kan der ydes tilskud op til fuld tid.
 2. I § 7, stk. 3, indsættes som 3. pkt.:
 »En handicappet person, der har mere end ét af de i  

 § 4 nævnte handicap eller i øvrigt har et meget betydeligt  

 handicap, kan efter en konkret vurdering få tilskud op til fuld  

 tid.«.
Administration § 9. Arbejdsformidlingen administrerer ordningen med personlig  

 assistance til handicappede i erhverv.
Direktøren for  

 Arbejdsmarkedsstyrelsen kan fastsætte nærmere regler herom.
 3. Overskriften til § 9, samt § 9, § 10  

og § 12 ophæves.
 § 10. Ansøgning om personlig assistance indgives af den  

 handicappede person til arbejdsformidlingens regionskontor i den region, hvor  

 virksomheden er beliggende.
 Stk.2. Arbejdsformidlingen kan indhente nødvendige  

 oplysninger fra ansøgerens bopælskommune samt fra andre  

 myndigheder eller institutioner.
 Stk. 3. Arbejdsformidlingen afgør, om  

 ansøgningen skal imødekommes.
§ 11 § 12. Det påhviler den handicappede person og  

 arbejdsgiveren at give arbejdsformidlingen oplysning om ændringer i  

 arbejdsforholdet eller handicappets omfang, hvis det har betydning for  

 udbetaling af tilskud til personlig assistance.
 Stk. 2. Der er pligt til at tilbagebetale tilskud m.v., som er  

 modtaget med urette, hvis den handicappede person eller arbejdsgiveren har  

 givet urigtige erklæringer eller forsætligt har fortiet  

 omstændigheder, der har betydning for udbetaling af tilskud til  

 personlig assistance.
 Stk. 3. Direktøren for Arbejdsmarkedsstyrelsen kan  

 fastsætte nærmere regler om tilsynet med ordningen og om  

 revurdering af behovet for personlig assistance.
Kapitel 4 Forsøg med personlig assistance til handicappede  

 under efter- og videreuddannelse 4. Overskriften til kapitel 4 »Forsøg med personlig  

 assistance til handicappede under efter- og videreuddannelse« ændres  

 til: »Personlig assistance til handicappede under efter- og  

 videreuddannelse«.
 5. § 14 affattes således:
§ 14. Arbejdsministeren kan etablere en forsøgsordning  

 med personlig assistance til »§ 14. Til de i § 4 nævnte personer, kan  

 arbejdsformidlingen yde støtte til personlig assistance, medmindre den  

 pågældende er berettiget til specialpædagogisk  

 støtte i form af personlig assistance i henhold til lovgivningen om  

 den pågældende uddannelse eller om specialpædagogisk  

 støtte til deltagelse i den pågældende uddannelse.
Der kan  

 ydes støtte til 1) 	beskæftigede, der uden for normal arbejdstid deltager i  

 almindelig efter- og videreuddannelse inden for det pågældende  

 erhverv eller tager orlov til uddannelse, og 1) 	beskæftigede, der uden for normal arbejdstid deltager i  

 almindelig efter- og videreuddannelse inden for det pågældende  

 erhverv, og 2) 	ledige i uddannelsesilbud med uddannelsesgodtgørelse efter  

 lov om aktiv arbejdsmarkedspolitik, med godtgørelse for tab af  

 indtægt eller arbejdsmulighed efter lov om arbejdsmarkedsuddannelser,  

 med orlovsydelse efter lov om orlov eller med bevarelse af retten til  

 dagpenge efter § 62 a i lov om arbejdsløshedsforsikring  

 m.v.
 Stk. 2. Arbejdsministeren fastsætter  

 nærmere regler om forsøgsordningen.
2) 	ledige a) 	i uddannelsestilbud med uddannelsesgodtgørelse efter lov om  

 en aktiv arbejdsmarkedspolitik, b) 	i uddannelse med godtgørelse efter lov om godtgørelse  

 ved deltagelse i erhvervsrettet voksen- og efteruddannelse, jf. samme lovs  

 § 2, stk. 1, nr. 3, c) 	i uddannelse med støtte efter lov om statens  

 voksenuddannelsesstøtte (SVU), eller d) 	på dagpenge efter § 62 a i lov om  

 arbejdsløshedsforsikring m.v.«.
 6. Efter § 14 indsættes i kapitel 4:
»Tilskud og ansættelse m.v.« § 14 a.
Reglerne i kapitel 3 finder anvendelse.
 Stk. 2. Den personlige assistent ansættes af  

 Arbejdsformidlingen eller efter reglerne i § 7, stk. 1, når der ydes  

 assistance til en ledig.
Stk. 3. Tilskud kan ydes op til 20 timer pr. uge i gennemsnit  

 pr. kvartal.
Tilskud kan gives til undervisningstimer samt til forberedelse,  

 hvis personen med handicap har behov for assistance til forberedelsen.
Der  

 kan i særlige tilfælde ydes tilskud op til fuld tid.
 Stk. 4. Bevilling skal gives for en bestemt periode og til en  

 bestemt uddannelse.
 Stk. 5. Direktøren for  

 Arbejdsmarkedsstyrelsen kan fastsætte nærmere regler for  

 ordningen«.
Kapitel 5 Forsøg med en isbryderordning for nyuddannede  

 personer med et handicap 7. Overskriften til kapitel 5 »Forsøg med en isbryderordning  

 for nyuddannede personer med et handicap« ændres til:  

 »Løntilskud ved ansættelse af nyuddannede personer med et  

 handicap«.
 § 15 Arbejdsministeren kan etablere en forsøgsordning  

 med løntilskud i op til 9 måneder ved ansættelse af  

 handicappede personer, der har gennemført en uddannelse, der  

 berettiger til optagelse i en arbejdsløshedskasse jf.  

 arbejdsløshedsforsikringslovens § 41, stk. 1, nr. 3, litra  

 b.
 8. I § 15, stk. 1, ændres »Arbejdsministeren  

 kan etablere en forsøgsordning med løntilskud i op til 9  

 måneder« til: »Der kan ydes løntilskud i op til 6 måneder  

 dog i særlige tilfælde op til 9 måneder«.
 § 15.  .
 Stk. 2. Arbejdsministeren fastsætter nærmere  

 regler om forsøgsordningen.
 9. § 15, stk. 2, affattes således:
»Stk. 2. Ordningen omfatter nyuddannede, der 1) 	har gennemført en uddannelse af mindst 18 måneders  

 varighed, som kan berettige til optagelse i en  

 arbejdsløshedskasse, 2) 	begynder ansættelsen senest 2 år efter uddannelsens  

 afslutning, og 3) 	mangler erhvervserfaring inden for det arbejdsområde, som  

 uddannelsen kvalificerer til.«.
 10. Efter § 15 indsættes i kapitel 5:
 »Tilskud og ansættelse m.v.
§ 15 a.
Ansættelsen skal være på  

 overenskomstmæssige eller de for tilsvarende arbejde sædvanligt  

 gældende løn- og ansættelsesvilkår.
Arbejdet skal  

 ligge inden for det arbejdsområde, som uddannelsen kvalificerer  

 til.
 Stk. 2. Arbejdsgiveren må ikke afskedige en ansat for at  

 den nyuddannede kan overtage stillingen.
§ 15 b.
Ved ansættelse af den nyuddannede kan  

 arbejdsgiveren få udbetalt et lønstilskud på 50 pct. af  

 bruttolønnen, dog maksimalt 11.000 kr. om måneden.
Stk. 2. Der kan gives løntilskud i op til 6  

 måneder.
Der kan dog i særlige tilfælde, når den  

 nyuddannede har behov for længere tids oplæring, ydes  

 løntilskud i op til 9 måneder.«.
 11. Efter kapitel 6 indsættes som nyt kapitel:
»Kapitel 6 a Administration, oplysningspligt og  

 tilbagebetaling § 16 a.
Arbejdsformidlingen administrerer ordningerne efter  

 denne lov.
Stk. 2. Ansøgning om personlig assistance indgives af  

 den handicappede person til arbejdsformidlingens regionskontor i den region,  

 hvor virksomheden er beliggende, og hvis den handicappede er ledig, i den  

 region, hvor den handicappede er bosat.
Der kan ikke ydes tilskud for  

 perioder der ligger mere end 3 måneder før  

 ansøgningstidspunktet.
 Stk. 3. Arbejdsformidlingen kan indhente nødvendige  

 oplysninger fra ansøgerens bopælskommune samt fra andre  

 myndigheder eller institutioner.
 Stk. 4. Direktøren for Arbejdsmarkedsstyrelsen kan  

 fastsætte nærmere regler om administrationen, herunder om hvilke  

 oplysninger en ansøgning om støtte skal indeholde og om  

 udbetaling af tilskuddet.
§ 16 b.
Det påhviler den handicappede person og  

 arbejdsgiveren at give arbejdsformidlingen oplysninger om ændringer i  

 arbejdsforholdet eller handicappets omfang, hvis det har betydning for  

 udbetaling af tilskud.
 Stk. 2. Der er pligt til at tilbagebetale tilskud m.v., som er  

 modtaget med urette, hvis den handicappede person eller arbejdsgiveren har  

 givet urigtige erklæringer eller forsætligt har fortiet  

 omstændigheder, der har betydning for udbetaling af tilskud.«.
§ 17 a.
Klage over arbejdsformidlingens afgørelser om  

 støtte til personlig assistance til handicappede i erhverv efter  

 kapitel 3, om personlig assistance under efter- og videreuddannelse efter  

 § 14, om løntilskud efter § 15 eller om støtte til  

 anskaffelse af hjælpemidler efter § 16 kan inden 4 uger efter  

 afgørelsens dato indbringes for Arbejdsmarkedets Ankenævn af  

 den, som afgørelsen vedrører.
 12. I § 17 a, stk. 1, 1. pkt. ændres  

 »§ 14« til: »kapitel 4« og »§ 15« til: »kapitel 5«.
