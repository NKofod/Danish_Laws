 Bekendtgørelse om ændring af bekendtgørelse om indberetning af bivirkninger ved lægemidler m.m.
§ 1 I bekendtgørelse nr. 1823 af 15. december 2015 om indberetning af bivirkninger ved lægemidler m.m., som ændret ved bekendtgørelse nr. 1771 af 18. december 2018, foretages følgende ændringer:
 1. I § 1, stk. 1, indsættes efter nr. 3 som nyt nr. 4 og 5:
»4) lægemidler, der anvendes som følge af en tilladelse efter lægemiddellovens § 32, stk. 1, 5) lægemidler, der anvendes som følge af en tilladelse efter § 17 i bekendtgørelse om lægemiddelberedskabet,«.
 Nr. 4 og 5 bliver herefter nr. 6 og 7.
 2. I § 4, stk. 2, ændres »nr. 3, 4 og 5« til: »nr. 3-7«.
§ 2 Bekendtgørelsen træder i kraft den 8. december 2021.
