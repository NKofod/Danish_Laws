 Vikarforsikring  

 og nøglepersonforsikring - fradragsret for præmier mv.
Spørgsmål 1. Vil den beskrevne forsikring være omfattet af  

 reglerne i pensionsbeskatningslovens § 53A, stk. 1, nr. 5, jf. stk. 4,  

 således  

 at i. præmie og bidrag ikke er fradragsberettiget,  

 jf. § 53A, stk. 2, ii. der ikke er noget grundlag for  

 afkastbeskatning, jf. § 53 A, stk. 3, og at iii. udbetalinger fra forsikringen ikke skal  

 medregnes ved opgørelsen af A´s eller A´s ægtefælles skattepligtige indkomst,  

 jf. § 53 A, stk. 5? 2. Har forsikringstageren mulighed for at  

 fratrække udgiften til forsikringen som en driftsudgift i medfør af  

 statsskattelovens § 6, således at eventuelle erstatninger medregnes som  

 skattepligtig indtægt efter statsskattelovens § 4? 3. Hvis spørgsmål 1. og/eller 2. besvares  

 bekræftende, bedes følgende besvaret:
Kan forsikringstageren (frit) vælge, om  

 forsikringspræmien ønskes behandlet som en privat udgift efter  

 pensionsbeskatningslovens § 53 A eller som en driftsudgift efter  

 statsskattelovens § 6? 4. Forsikringstagerens udgifter til vikarhjælp er  

 fradragsberettigede som en driftsomkostning efter statsskattelovens § 6. I  

 den  

 forbindelse ønskes svar på følgende: Vil fradragsretten for udgifterne til  

 vikar blive påvirket af den skattemæssige behandling, forsikringstageren  

 vælger  

 at undergive forsikringen - altså om den ved indkomstopgørelsen er fradraget  

 som en driftsomkostning eller ikke? 5. Vil udgiften til  

 "nøglepersonforsikringerne" være fradragsberettigede for  

 forsikringstageren som en driftsomkostning i medfør af statsskattelovens § 6,  

 og således at eventuelle erstatningsudbetalinger vil være skattepligtig  

 indkomst i medfør af statsskattelovens § 4? 6. Vil fradragsretten for udgifterne til vikar  

 blive påvirket af, om der er etableret en "nøglepersonforsikring"  

 som  

 beskrevet ovenfor, eller af denne forsikrings skattemæssige behandling? Svar Ad 1.: Nej Ad 2.: Ja Ad 3: Nej Ad 4: Ja Ad 5.: Ja Ad 6: Ja Beskrivelse af de faktiske forhold Forsikringsselskabet F ønsker i samarbejde med  

 vikarservicefirmaet V at udbyde en forsikring, der i tilfælde af sygdom hos  

 forsikrede dækker udgifterne til vikarhjælp fra V til landmænd.
Forsikringstager er den enkelte selvstændige  

 landmand, der alene eller sammen med sin (medhjælpende) ægtefælle er  

 forsikrede.
Forsikringen etableres som en gruppeforsikring og giver ret til  

 udbetaling af et på forhånd aftalt beløb på 500 kr. pr. dag ved den  

 forsikredes  

 sygdom udover 10 dage og i højst 170 dage for samme sygdom.
Udbetaling er  

 yderligere betinget af, at forsikringstageren inden for karensperioden på 10  

 dage skal have rekvireret min. 6 timers vikarhjælp pr. dag fra første sygedag  

 hos V pr. forsikrede, der er syg.
Som dokumentation for erstatningsberettigelsen  

 skal foreligge lægeerklæring, som V indhenter.
Erklæringen svarer til den  

 dokumentation, V i øvrigt indhenter til brug ved rekvisition af  

 tilskudsberettigende vikarhjælp ved sygdom.
Forsikringen etableres som 1-årig forsikring.  

 Erstatningen udbetales af praktiske årsager direkte fra forsikringsselskabet  

 til V.
Forsikringen opsparer ingen værdi.
Forsikringen kan derfor - efter  

 spørgerens opfattelse - sammenlignes med en sædvanlig driftstabsforsikring.
 Forsikringstagerens udgifter til vikarhjælp er  

 fradragsberettigede som en driftsomkostning efter statsskattelovens § 6.
 F påtænker endvidere at udbyde en  

 "nøglepersonforsikring" for de ansatte medhjælpere på bedriften,  

 som  

 i tilfælde af sygdom vil blive erstattet med vikar.
Formålet og virkemåden for denne forsikring er  

 tilsvarende den forsikring, der tegnes for landmanden selv og den  

 medhjælpende  

 ægtefælle.
Udbetaling er også i denne situation betinget af , at  

 forsikringstageren inden for karensperioden på 10 dage skal have rekvireret  

 min. 6 timers vikarhjælp pr. dag fra førstedag hos V for hver af de  

 sygemeldte  

 medhjælpere.
Styrelsens  

 indstilling og begrundelse Nedenfor gennemgås først den foreliggende praksis  

 på området:
I Skd. 1978.46.71 (j. nr.
VIII 83-96/1977)  

 tilsluttede det daværende Skattedepartement sig Statsskattedirektoratets  

 udtalelse, hvorefter præmier til en som omsætningsnedgangsforsikring betegnet  

 forsikringsordning kan fradrages i det omfang, forsikringen yder dækning for  

 den forsikredes positive udgifter til f.eks. vikar og andre i øvrigt  

 fradragsberettigede udgifter.
Præmier eller dele af præmier, der erstatter  

 den  

 nedgang i bruttoomsætningen, der er en følge af den forsikredes sygdom eller  

 uarbejdsdygtighed som følge af ulykkestilfælde, kunne derimod ikke fradrages,  

 idet præmien ikke kunne anses for en fradragsberettiget i medfør af  

 statsskatteloven § 6, litra a.
TfS 1984, 379 omhandlede en forsikringsordning,  

 der skulle dække såvel tandlægeklinikejerens som ansatte tandlægers  

 midlertidige uarbejdsdygtighed som følge af sygdom og visse ulykkestilfælde.  

 Det var selve driftstabet, forsikringen skulle dække, det vil sige en  

 omsætningsnedgang beregnet efter særlige regler.
Præmien ville formentlig  

 blive  

 fastsat til 1% af den personlige årsomsætning.
Departementet tilsluttede sig  

 Statsskattedirektoratets opfattelse, at forsikringen ikke var omfattet af  

 dagældende § 50 i pensionsbeskatningsloven, som nu på dette punkt er afløst  

 af  

 reglerne i pensionsbeskatningslovens § 53 A.
Den skattemæssige behandling  

 skulle derfor følge statsskattelovens regler.
Statsskattedirektoratet fandt  

 herefter, at præmien var fuldt fradragsberettiget, og at eventuelle  

 forsikringsydelser var indkomstskattepligtige.
Med hensyn til skd. 1978.46.71  

 blev det bemærket, at det var tvivlsomt, om denne afgørelse kunne  

 opretholdes,  

 set på baggrund af retsudviklingen i de seneste år inden for  

 driftsomkostningsområdet.
 Herom skal styrelsen anføre følgende:
 I TfS 1985, 447 nåede Landsskatteretten frem til,  

 at en selvstændigt erhvervsdrivendes bidrag til frivillig dagpengesikring i  

 de  

 første 2 uger af deres uarbejdsdygtighed som følge af sygdom ikke er  

 fradragsberettiget i medfør af statsskattelovens § 6, litra a.  

 Landsskatteretten lagde dog til grund, at det af forarbejderne til lov nr.  

 282  

 af 8/6 1977 om ændring af lov om beskatning af pensionsordninger m.v.  

 vedrørende bidrag til frivillig dagpengesikring fremgik, at fradragsretten  

 for  

 sådanne bidrag fra selvstændige erhvervsdrivende var forudsat ophævet i  

 forbindelse med halvering af de hidtil gældende bidrag.
Senere er begrebet nøglepersonforsikring opstået i  

 praksis.
En sådan forsikring kan gå ud på at dække en virksomheds tab ved en  

 betydende medarbejders tab af arbejdsevne.
Den på forhånd fastsatte  

 forsikringsydelse kan eksempelvis udbetales løbende i 12 eller 24 måneder med  

 valgfri karensperiode på 1, 3 eller 6 måneder.
Tegnes en sådan forsikring af  

 virksomheden eller indehaveren på en medarbejders person, har  

 Skatteministeriets Departement udtalt, jf.
TfS 1986, 43, at forsikringen ikke  

 er omfattet af pensionsbeskatningsloven, da der ikke er identitet mellem  

 forsikringstager og forsikrede.
Der er fradragsret for præmien efter  

 statsskattelovens § 6, litra a, selv om den løbende forsikringsydelse er  

 fastsat på forhånd.
Det er dog forudsat, at forsikringsydelsen er fastsat ud  

 fra en konkret vurdering af det forventede økonomiske tab.
Tegnes forsikringen af virksomhedens indehaver på  

 egen person, udtalte Departementet, at en sådan forsikring er omfattet af  

 pensionsbeskatningslovens § 2, nr. 4, litra b.
Præmierne til forsikringen er  

 i  

 så fald fuld fradragsberettiget og ydelserne er skattepligtig indkomst.
Pensionsbeskatningslovens § 2, nr. 4, litra b,  

 omfatter invalidepension, der udbetales som løbende livsbetingede ydelser.  

 Invalidepension er ikke defineret i loven, hvorfor det er overladt til  

 pensionskasserne og forsikringsselskaberne i de almindelige  

 forsikringsbetingelser, der godkendes af Finanstilsynet, at fastsætte  

 invaliditetsgraden.
Normalt udbetales der ydelser fra en sådan forsikring ved  

 forsikredes varige tab af erhvervsevnen svarende til 50 pct. eller mere.
 Det i sagen omhandlede produkt falder ikke ind  

 under den kategori af forsikringer, som ovennævnte afgørelse omhandler.
Forsikringsteknisk er en fradragsberettiget  

 forsikring på dette område en personforsikring, der yder erstatning for  

 driftstab.
Forsikringsvilkårene opstiller normalt ikke betingelser om, at der  

 skal være tale om tab af erhvervsevne, men at der skal være tale om tab i  

 omsætningen.
Erstatningen beregnes på grundlag af forskellen mellem den  

 forventede omsætning og den faktisk konstaterede omsætning.
I det forelagte tilfælde er der tale om en  

 forsikring, som tegnes af virksomhedens indehaver enten på egen  

 person/medarbejdende hustrus person eller en medarbejders person.  

 Forsikringen  

 kommer under forudsætning af, at indehaveren/hustruen eller den forsikrede  

 medarbejder erstattes med en vikar til løbende udbetaling med 500 kr. om ugen  

 i  

 max. 170 dage i tilfælde af indehaverens/medarbejderens midlertidige  

 uarbejdsdygtighed som følge af sygdom.
Udbetaling af løbende ydelser afhænger  

 således af, at indehaveren beslutter at ansætte en vikar midlertidigt, men er  

 i  

 øvrigt uafhængig af om medarbejderens sygdom medfører et tab for indehaveren  

 i  

 form af en omsætningsnedgang.
Forsikringen dækker således en  

 afværgeforanstaltning i form af ansættelse af en vikar, for at begrænse det  

 eventuelle tab, der er forbundet med indehaverens/medarbejderens  

 uarbejdsdygtighed.
PBL § 53 A, stk. 1, nr. 5 omfatter syge- og  

 ulykkesforsikringer, der ejes af den forsikrede.
På trods af ordlyden finder  

 styrelsen ikke - under hensyn til de tidligere trufne afgørelser i skd.  

 1978.46.71 og i TfS 1984, 379 - at en forsikring, der dækker vikarudgifter i  

 tilfælde af landmandens eller denne medhjælpende hustrus sygdom, som  

 beskrevet  

 foran, er omfattet af PBL § 53 A, stk. 1, nr. 5. En forsikring, der dækker  

 landmandens vikarudgifter i tilfælde af en medarbejders sygdom vil heller  

 ikke  

 være omfattet af PBL § 53 A, stk. 1, nr. 5, men dette følger af, at der ikke  

 som krævet i bestemmelsen er identitet mellem forsikrede og ejeren.
 Efter styrelsens opfattelse er begge ordninger  

 omfattet af statsskattelovens regler, hvilket indebærer, at der er  

 fradragsret  

 for præmien i medfør af statsskattelovens § 6, litra a, samt at enhver  

 udbetaling  

 fra forsikringsordningen som udgangspunkt skal medregnes i landmandens  

 indtægtsgrundlag i medfør af statsskattelovens § 4, litra c.
Såfremt V er direkte berettiget til  

 forsikringsydelsen 500. kr. pr. dag i henhold til forsikringsbetingelserne,  

 skal V og ikke landmanden indtægtsføre ydelserne.
Landmanden vil til gengæld  

 kun have fradrag for den reelle vikarudgift svarende til vikarlønnen  

 fratrukket  

 500 kr. pr. dag.
 De stillede spørgsmål kan herefter besvares således  



  

 :
Ad spm. 1 Repræsentanten har anført, at det er hans  

 opfattelse, at forsikringen er omfattet af reglerne i  

 pensionsbeskatningslovens  

 § 53 A, stk. 1, nr. 5, jf. stk. 4, og at spm. 1 derfor skal besvares  

 bekræftende.
 Svar:
Efter styrelsens opfattelse er svaret på spm. 1 et  

 nej.
Ganske vist omfatter pensionsbeskatningslovens § 53 A, stk. 1, nr. 5,  

 syge- og ulykkesforsikringer, der ejes af den forsikrede.
 På trods af ordlyden finder styrelsen imidlertid  

 ikke - under hensyn til de tidligere trufne afgørelser i skd. 1978.46.71 og i  

 TfS 1984, 379 - at en forsikring, der dækker vikarudgifter i tilfælde af  

 landmandens eller denne medhjælpende hustrus sygdom, som beskrevet foran, er  

 omfattet af PBL § 53 A, stk. 1, nr. 5.
Ad spm. 2 Repræsentanten har anført, at det er hans  

 opfattelse, at udgiften til forsikringen afholdes for er erhverve, sikre og  

 vedligeholde indkomsten, og at udgiften derfor vil kunne fradrages som en  

 driftsudgift, hvorfor spm. 2 skal besvares bekræftende.
 Svar:
 Styrelsen er som nævnt ovenfor enig i, at der er  

 fradragsret for præmien i medfør af statsskattelovens § 6, litra a, samt at  

 enhver udbetaling fra forsikringsordningen som udgangspunkt skal medregnes i  

 landmandens indtægtsgrundlag i medfør af statsskattelovens § 4, litra c  

                                                                          .
Ad spm. 3 Repræsentanten har anført, at forsikringstageren  

 efter hans opfattelse frit kan vælge, om forsikringspræmien ønskes behandlet  

 som en privat udgift efter pensionsbeskatningslovens § 53 A eller som en  

 driftsudgift efter statsskattelovens § 6.
 Svar  

  

 :
 Da forsikringen ikke er omfattet af  

 pensionsbeskatningslovens § 53 A, jf. svaret på spm. 1, kan  

 forsikringstageren  

 efter styrelsens opfattelse ikke vælge at få forsikringspræmien behandlet som  

 en privat udgift efter denne bestemmelse.
Ad spm. 4 Repræsentanten har anført, at det er hans  

 opfattelse, at der ikke består nogen sammenhæng mellem den skattemæssige  

 behandling af udgifterne til vikar og den skattemæssige behandling af  

 forsikringen, og at spm. 4 derfor skal besvares benægtende.
 Svar:
 Landmanden vil, uanset hvem der er den konkret  

 berettigede til ydelserne fra forsikringen (landmanden eller V), kun have  

 fradrag for den reelle vikarudgift svarende til vikarlønnen fratrukket 500  

 kr.  

 pr. dag.
Ad spm. 5 Repræsentanten har anført, at det er hans  

 opfattelse, at denne forsikring ikke vil være omfattet af  

 pensionsbeskatningsloven, idet der ikke er identitet mellem  

 forsikringstageren  

 og forsikrede.
Det er endvidere repræsentantens opfattelse, at udgiften til  

 forsikringen afholdes for at erhverve, sikre og vedligeholde indkomsten, og  

 at  

 udgiften derfor vil kunne fradrages som en driftsudgift, hvorfor spm. 5 skal  

 besvares bekræftende.
 Svar:
 Styrelsen er som nævnt ovenfor enig i, at der er  

 fradragsret for præmien i medfør af statsskattelovens § 6, litra a, samt at  

 enhver udbetaling fra forsikringsordningen som udgangspunkt skal medregnes i  

 landmandens indtægtsgrundlag i medfør af statsskattelovens § 4, litra c.
Ad spm. 6 Repræsentanten har anført, at det er hans  

 opfattelse, at der ikke består nogen sammenhæng mellem den skattemæssige  

 behandling af udgifterne til vikar og den skattemæssige behandling af  

 forsikringen, og at spm. 6 derfor skal besvares benægtende.
 Svar:
 Landmanden vil, uanset hvem der er den konkret  

 berettigede til ydelserne fra forsikringen (landmanden eller V), kun have  

 fradrag for den reelle vikarudgift svarende til vikarlønnen fratrukket 500  

 kr.  

 pr. dag.
 Ligningsrådet  

  

 tiltrådte styrelsens indstilling.
