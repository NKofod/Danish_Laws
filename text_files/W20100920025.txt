Akustiske forhold i produktionshal Arbejdsmiljøklagenævnet har på møde den 23. februar 2010 behandlet virksomhedens klage over Arbejdstilsynets afgørelse af 10. marts 2009. Virksomheden har fået påbud om at forbedre de akustiske forhold i produktionslokaler.
Nævnet traf følgende A F G Ø R E L S E Arbejdsmiljøklagenævnet er enig med Arbejdstilsynet i, at de akustiske forhold i virksomhedens produktionslokaler skal forbedres.
 Nævnets afgørelse skal efterkommes senest den 17. januar 2011.
 Tilbagemelding skal ske til Arbejdstilsynet senest den 24. januar 2011.
 Arbejdsmiljøklagenævnet fastholder således Arbejdstilsynets afgørelse af 10. marts 2009.
B E G R U N D E L S E De akustiske forhold i virksomhedens produktionslokaler er ikke tilfredsstillende.
Arbejdsmiljøklagenævnet har ved den vurdering lagt vægt på, at Arbejdstilsynets tilsynsførende i november 2006 vurderede, at akustikken i produktionslokalerne var dårlig.
Det blev oplyst, at produktionslokalerne er indrettet med hårde materialer.
 Nævnet har endvidere lagt vægt på, at det fremgår af [navn udeladt] rapport af den 5. februar 2007, at virksomhedens produktion kræver høreværn stillet til rådighed, fordi støjbelastningen overskrider 80 dB(A).
Nævnet har også lagt vægt på, at det af [navn udeladt] rapport af den 5. februar 2007 fremgår, at mængden af det anvendte lydabsorberende materiale ikke opfylder Arbejdstilsynets vejledende værdier i de 3 produktionslokaler.
Herunder  at der mangler ca. 500-600 m² absorberende materiale i trykkeriet, hvor der i forvejen er ophængt en del materiale  at der mangler ca. 600-700 m² absorberende materiale i klæbeafdelingen, hvor der i forvejen ikke er ophængt noget lydabsorberende materiale.
 Endelige har nævnet lagt vægt på, at der ikke er opsat yderligere lydabsorberende materialer i produktionslokalerne efter [navn udeladt] rapport af den 5. februar 2007.
R E G L E R Arbejdsmiljøklagenævnet har ved afgørelsen anvendt følgende regler:
Om akustiske forhold  § 42, stk. 1, og § 43, stk. 1, nr. 1, i lov om arbejdsmiljø, jf. lovbekendtgørelse nr. 268 af 18. marts 2005 med de ændringer, der følger af lov nr. 1395 af 27. december 2008  § 9, stk. 2, i Arbejdstilsynets bekendtgørelse nr. 63 af 6. februar 2006 om beskyttelse mod udsættelse for støj i forbindelse med arbejdet.
Om Arbejdstilsynet hjemmel til at give påbud  § 77, stk. 1, i lov om arbejdsmiljø, jf. lovbekendtgørelse nr. 268 af 18. marts 2005 med de ændringer, der følger af lov nr. 1395 af 27. december 2008.
O P L Y S N I N G E R N E I S A G E N Sagen er afgjort på grundlag af de dokumenter, som klagenævnet har modtaget fra Arbejdstilsynet.
B E M Æ R K N I N G E R T I L K L A G E N Virksomheden finder, at et påbud om at foretage en kortlægning af akustik- og støjforhold ikke bør lægges til grund for et efterfølgende påbud om gennemførelse af konkrete foranstaltninger, fordi et påbud om kortlægning må formodes at skulle afdække forhold, der endnu ikke foreligger oplyst.
Arbejdstilsynet kan give et påbud om at kortlægge eller undersøge konkrete forhold, når der foreligger en konkret begrundet mistanke om et arbejdsmiljøproblem.
Undersøgelsen skal vise, om der er grundlag for mistanken.
Hvis undersøgelsen viser, at der er et arbejdsmiljøproblem og Arbejdstilsynet ved et nyt besøg konstaterer, at problemet fortsat eksisterer, taler det for, at der er grundlag for et påbud om at ændre forholdene.
 Selvom virksomheden har en handlingsplan med henblik på at forbedre de akustiske og støjmæssige forhold i produktionslokalerne, finder Arbejdsmiljøklagenævnet, at der konkret er grundlag for Arbejdstilsynets påbud, fordi de akustiske forhold i virksomhedens produktionslokaler fortsat ikke er tilfredsstillende.
 Arbejdsmiljøklagenævnet er enig i, at opgaven med at ændre forholdene er stor og kompliceret og har bemærket, at Arbejdstilsynet har fastsat en frist for efterkommelse på godt 10 måneder.
Arbejdsmiljøklagenævnet kan forlænge efterkommelsesfristen, hvis virksomheden søger herom.
Nævnet lægger i den forbindelse vægt på, om der er dokumentation for konkrete planer, at hverken Arbejdstilsynet eller de ansatte har indvendinger, og om udsættelse af en løsning skyldes forhold, som virksomheden ikke selv er herre over.
Endvidere lægger nævnet vægt på, hvad der er foretaget af midlertidige foranstaltninger for at mindske overtrædelse af arbejdsmiljøloven.
På klagenævnets vegne Kopi til  [Adressat udeladt]  Arbejdstilsynet, Afgørelsens retlige grundlag kan læses på de følgende sider.
Regler Lov om arbejdsmiljø, jf. lovbekendtgørelse nr. 268 af 18. marts 2005 med de ændringer, der følger af lov nr. 1395 af 27. december 2008 Kapitel 6 Arbejdsstedets indretning § 42. Arbejdsstedet skal indrettes således, at det sikkerheds- og sundhedsmæssigt er fuldt forsvarligt.
 Stk. 2. Anerkendte normer og standarder, som har sikkerheds- eller sundhedsmæssig betydning, skal følges.
§ 43. Beskæftigelsesministeren kan fastsætte regler om indretning af faste, midlertidige, skiftende og udendørs arbejdssteder, herunder om 1) arbejdsrum, f.eks. loftshøjde, luftrum, gulve, vægge, lofter, belysning, temperatur, luftfornyelse og støj, 2) velfærdsforanstaltninger m.v., f.eks. opholds- og spiserum, garderober, omklædningsrum, toiletter, vaske- og baderum samt sovesteder og stole, 3) udgangsforhold, f.eks. færdselsveje, trapper og udgange.
 Stk. 2.
Kapitel 13 Arbejdstilsynet § 77. Arbejdstilsynet kan træffe afgørelse om forhold, der strider mod loven eller mod regler eller afgørelser i medfør af loven, og kan herunder påbyde, at forholdene bringes i orden straks eller inden en frist.
 Stk. 2.
Arbejdstilsynets bekendtgørelse nr. 63 af 6. februar 2006 om beskyttelse mod udsættelse for støj i forbindelse med arbejdet Kapitel 2 Arbejdsgiverens pligter § 9. Unødig støjbelastning skal undgås.
Støjniveauet under arbejdet, herunder niveauet for infralyd og ultralyd, skal derfor holdes så lavt, som det er rimeligt under hensyntagen til den tekniske udvikling.
 Stk. 2. De akustiske forhold skal være tilfredsstillende.
