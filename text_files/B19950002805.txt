 I medfør af § 10a, stk. 1 og 4, § 10b, stk. 2 og § 10c, stk. 2 samt § 44,  

 stk. 2 i lov om lægemidler, jf. lovbekendtgørelse nr. 452 af 10. juni 1992,  

 som ændret ved lov nr. 333 af 4. maj 1994, og efter forhandling med  

 Miljøministeren og Landbrugsministeren fastsættes:
 § 1.  Bekendtgørelsen omfatter stoffer og produkter  

 med indhold af stoffer, som kan anvendes til veterinærmedicinske præparater,  

 og som frembyder stofskiftestimulerende, antiinfektiøse, antiparasitære,  

 antiinflamatoriske, psykotrope eller hormonale egenskaber.
Stk. 2.  Bekendtgørelsen omfatter dog ikke farmaceutiske  

 specialiteter.
Magistrelle lægemidler, hvor apoteket har forsynet pakningen  

 med oplysning om dyrets art, og dets ejers navn, er endvidere ikke omfattet.
 Stk. 3.  Sundhedsstyrelsen offentliggør i Statstidende  

 ændringer i den vejledende liste, der er optrykt som bilag 1 til  

 bekendtgørelsen.
 § 2.  Private personer, herunder landbrugere, må ikke  

 erhverve, besidde eller råde over de i § 1 nævnte stoffer og produkter,  

 medmindre Sundhedsstyrelsen forinden har givet sin tilladelse hertil, og  

 stofferne og produkterne er erhvervet gennem en virksomhed, der har indhentet  

 Sundhedsstyrelsens kvittering i medfør af § 3.
 § 3.  Virksomheder, herunder apoteker og dyrlæger, må  

 ikke fremstille, indføre, udføre, oplagre, forhandle, udlevere, fordele,  

 emballere, besidde eller råde over de i § 1 nævnte stoffer og produkter, uden  

 forud at have indgivet anmeldelse til, og indhentet kvittering fra,  

 Sundhedsstyrelsen.
 Stk. 2.  Virksomhedernes anmeldelse skal angive  

 virksomhedens navn, adresse, telefonnummer og eventuelle telefaxnummer, samt  

 angivelse af hvilke typer stoffer og produkter der håndteres.
Stk. 3.  Sundhedsstyrelsen kvitterer for modtagelsen, og  

 returnerer det originale dokument til anmelderen.
Anmeldelsesblanket er  

 optrykt som bilag 2 til bekendtgørelsen.
 § 4.  Virksomheder må her i landet kun forhandle,  

 udlevere og fordele de omhandlede stoffer og produkter til virksomheder, der  

 har Sundhedsstyrelsens kvittering i medfør af § 3 eller til privatpersoner,  

 mod rekvisition efter reglerne i § 5.
 § 5.  Sundhedsstyrelsen tillader udlevering af de  

 omhandlede stoffer og produkter ved påtegning på den som bilag 3 gengivne  

 rekvisition.
 Stk. 2.  Rekvisitionen udleveres af Sundhedsstyrelsen.
Stk. 3.  Rekvisitionen skal være dateret og underskrevet  

 af rekvirenten personligt.
Den skal indeholde følgende oplysninger:
 Stk. 4.  Rekvisitionen er alene gyldig for en  

 udlevering, selv om kun en del af den angivne mængde udleveres.
 Stk. 5.  Sundhedsstyrelsen forsyner rekvisitionen med  

 påtegning om, at udlevering tillades til det angivne formål, når rekvirenten  

 dokumenterer behovet.
 § 6.  De i § 3 nævnte virksomheder, som har indhentet  

 Sundhedsstyrelsens kvittering i henhold til denne bekendtgørelse, skal være i  

 besiddelse af dokumentation for alle stoffer og produkter.
 Stk. 2.  Dokumentationen skal mindst indeholde oplysning  

 om dato, mængde, stof- eller produktnavn, samt leverandørens og modtagerens  

 navn og adresse.
 Stk. 3.  Dokumentationen kan foreligge i form af  

 indkøbs-/ salgsfakturaer, EDB-data, kopi af rekvisitioner og lignende.
 Stk. 4.  Ekspederede rekvisitioner forsynes med  

 løbenummer, dato for udleveringen, og ekspedientens navn.
 Stk. 5.  Dokumentation og rekvisitioner samt alle  

 fornødne oplysninger skal være til rådighed for kontrolmyndighederne i 6 år.
 § 7.  Kontrollen i medfør af denne bekendtgørelse  

 varetages af Sundhedsstyrelsen, Veterinærdirektoratet, Miljøstyrelsen og  

 Plantedirektoratet.
Stk. 2.  Repræsentanter for kontrolmyndighederne har til  

 enhver tid mod legitimation uden retskendelse adgang til offentlige og  

 private ejendomme og lokaliteter samt adgang til at udtage prøver af stoffer  

 og produkter mv.
Der kan kræves alle oplysninger, der er nødvendige for  

 kontrollen.
 § 8.  Overtrædelse af § 2, § 3, stk. 1, § 4 og § 6  

 straffes med bøde.
Stk. 2.  Er overtrædelsen begået af et aktieselskab,  

 anpartsselskab, andelsselskab eller lignende, kan der jf. § 44, stk. 3, i lov  

 om lægemidler, pålægges selskabet som sådant bødeansvar.
Er overtrædelsen  

 begået af staten, en kommune eller et kommunalt fællesskab, jf. § 60 i lov om  

 kommunernes styrelse, kan der efter samme bestemmelse pålægges staten,  

 kommunen eller det kommunale fællesskab som sådant bødeansvar.
 § 9.  Bekendtgørelsen træder i kraft den 15. februar  

 1995.
 § 10.  Virksomheder, der på ikrafttrædelsesdagen  

 håndterer de omhandlede stoffer og produkter, skal inden 1 måned fra  

 ikrafttrædelsesdagen indgive anmeldelse til Sundhedsstyrelsen i medfør af §  

 3, stk. 2.
 Stk. 2.  Virksomheder, der rettidigt har indgivet  

 anmeldelse i medfør af stk. 1 kan, uagtet kvittering ikke er modtaget fra  

 Sundhedsstyrelsen, lovligt fortsætte håndtering, i indtil 6 uger fra  

 ikrafttrædelsesdagen.
Sundhedsstyrelsen, den 13. januar 1995 Mogens Bjørnbak-Hansen / Per Frandsen Bilag 1 (* 1) Denne bekendtgørelse gennemfører visse bestemmelser i Rådets  

 direktiv 81/851/EØF, EF-Tidende 1981 L 317, side 1, som ændret ved Rådets  

 direktiv 90/676/EØF, EF-Tidende 1990 L 373, side 15.
