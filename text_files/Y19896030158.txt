Forbrugerombudsmanden udsendte, efter forhandlinger med Københavns  

 Kørelæreforening, Dansk Kørelæreunion og FDM, retningslinier for annoncering  

 med køreskoleundervisning.
Retningslinjerne vedrører blandt andet annoncering  

 med fast pris, »kørekort« i forbindelse med en samlet pris,  

 garanti, »timer«, tillæg, »gratis » og ankenævn.
2.2.12.1. Nye retningslinier om annoncering med køreskoleundervisning I oktober 1976 udarbejdede Forbrugerombudsmanden retningslinier om  

 annoncering med køreskoleundervisning efter forhandling med Københavns  

 Kørelærerforening, Dansk KørelærerUnion og FDM.
 På baggrund af en række klager i 1988 om vildledende annoncering med  

 køreskoleundervisning samt ændrede regler for erhvervelse af kørekort tog  

 Forbrugerombudsmanden de tidligere retningslinier op til revision.
 Efter forhandling med Københavns Kørelærerforening, Dansk Kørelærer-Union,  

 Dansk Køreskole Forening, FDM og Forbrugerrådet blev de nævnte retningslinier  

 ændret og fremtræder nu således:
 Hvis der annonceres med en fast pris for et kursus med et nærmere angivet  

 lektionstal, skal det klart angives, hvor mange af disse der er kørelektioner  

 på henholdsvis lukket øvelsesplads, på vej og køreteknisk anlæg samt  

 teorilektioner.
 2.
 Annoncering med »kørekort«, »førerbevis«,  

 »motorcykelkort« eller lignende i forbindelse med en samlet pris  

 eller med angivelse af et bestemt lektionstal indebærer, at køreskolen  

 indestår for, at prøven kan bestås inden for den angivne pris eller det  

 opgivne antal lektioner, jfr. under pkt. 4.
Såfremt køreskolen ikke kan indestå for, at prøven bestås inden for den  

 angivne pris eller det opgivne antal lektioner, skal der i annoncen tages et  

 tydeligt forbehold for eventuel nødvendighed af et større antal  

 undervisningslektioner.
Prisen for disse skal anføres.
 3.
 Skal der udover de i §§ 1 og 2 nævnte prisangivelser betales gebyr til det  

 offentlige for selve køreprøven samt for den ekstra kørelektion, som  

 forbruges under køreprøven eller lignende, skal dette anføres.
 4.
 Ordet »garanti« eller tilsvarende udtryk, der kan bibringe  

 forbrugeren det indtryk, at køreskolen indestår for, at prøven bestås, må  

 ikke anvendes, medmindre annoncøren påtager sig risikoen for, at eleven  

 består prøven.
 Bestås prøven ikke inden for garantien, skal der enten ydes vederlagsfri  

 undervisning, indtil prøven er bestået, eller - efter elevens valg - ske  

 tilbagebetaling af, hvad der måtte være betalt.
 Hvis garantien ikke omfatter de i § 3 omhandlede gebyrer, skal der oplyses  

 herom i umiddelbar forbindelse med ordet »garanti«.
 Såfremt lektionerne er kortere end 60 minutter, skal længden anføres.  

 Ordet »timer« må ikke anvendes, medmindre den nøjagtige varighed af  

 lektionerne angives i umiddelbar tilknytning til ordet, f.eks. 14 køretimer a  

 50 minutter, kr....
 6.
 Hvis der til den opgivne timepris skal betales yderligere tillæg for  

 teoriundervisning, kørsel på lukket øvelsesplads, landevejskørsel,  

 motorvejskørsel, mørkekørsel, kørsel på køreteknisk anlæg eller andet skal  

 dette anføres.
 7.
 Udtrykket »gratis« må kun anvendes, når køreskolen ikke kræver  

 nogen form for betaling af eleven.
 8.
 Ved enhver markedsføring med ankenævn eller lignende skal det udtrykkeligt  

 oplyses, såfremt de pågældende ankenævn ikke er godkendt af  

 Forbrugerklagenævnet.
 9.
 Foranstående retningslinier træder i kraft den 1. november 1989 og  

 erstatter de hidtil gældende regler.
Det er Forbrugerombudsmandens indtryk, at branchens annoncering generelt  

 har resulteret i færre og mindre alvorlige overtrædelser nu end tidligere.  

 Men der findes stadig eksempler på misforståelser, særligt volder  

 retningsliniernes pkt. 1 og 2 forståelsesproblemer.
Der er f.eks. modtaget  

 klager over, at udbyderen af et autokursus til en fast pris, uden angivelse  

 af et bestemt lektionstal, ofte tror sig uden for retningsliniernes  

 rækkevidde.
Et sådant kursus er efter Forbrugerombudsmandens praksis et  

 kursus, der bedømmes efter pkt. 2 i retningslinierne.
Forbrugerombudsmanden forudser, at de nye retningslinier stimulerer  

 branchen til øget selvjustits. (J.nr.
FO 88-1654-18) (*1) Offentliggjort i forbrugerstyrelsens juridiske årbog 1990, side 52.
