Nr LSF 214 Forslag til Lov om ændring af lov om inspektioner, erklæringsafgivelse og  

 kontrol i medfør af De Forenede Nationers konvention om forbud mod kemiske  

 våben(Overflyttelse af kompetence fra de statslige told- og skattemyndigheder  

 til Erhvervsministeriet) Fremsat af udenrigsministeren (Niels Helveg Petersen) den 3. april 1997 Vedtaget ved tredjebehandling den 16. maj 1997 Lov nr. 470 af 10/06/1997 § 1 I lov nr. 443 af 14. juni 1995 om inspektioner, erklæringsafgivelse og  

 kontrol i medfør af De Forenede Nationers konvention om forbud mod kemiske  

 våben foretages følgende ændringer:
 1. I § 5, stk. 1, ændres »de statslige told- og  

 skattemyndigheder« til: »Erhvervsministeriet«.
 2. § 5, stk. 2, affattes således:
»Stk. 2. Erhvervsministeren fastsætter efter forhandling med  

 udenrigsministeren nærmere regler for indhentning og afgivelse af de i stk. 1  

 omhandlede oplysninger.« 3. I § 6, stk. 1, ændres »De statslige told- og  

 skattemyndigheder« til: »Erhvervsministeriet«.
 4. I § 6, stk. 2, ændres »de statslige told- og  

 skattemyndigheder« til: »Erhvervsministeriet« og  

 »disse« til: »dette«.
 5. I § 6, stk. 3, ændres »de statslige told- og  

 skattemyndigheder« til: »Erhvervsministeriet«.
 6. § 6, stk. 5, affattes således:
»Stk. 5. Erhvervsministeren fastsætter efter forhandling med  

 udenrigsministeren nærmere regler for gennemførelse af kontrollen.« 7. § 8, stk. 3, affattes således:
»Stk. 3. Der kan pålægges selskaber m.v. (juridiske personer)  

 strafansvar efter reglerne i straffelovens 5. kapitel.« § 2 Udenrigsministeren fastsætter tidspunktet for lovens ikrafttræden.
§ 3 Loven gælder ikke for Færøerne og Grønland, men kan ved kongelig anordning  

 sættes i kraft for disse landsdele med de afvigelser, som de særlige færøske  

 og grønlandske forhold tilsiger.
Oprindeligt fremsat forslag § 1 I lov nr. 443 af 14. juni 1995 om inspektioner, erklæringsafgivelse og  

 kontrol i medfør af De Forenede Nationers konvention om forbud mod kemiske  

 våben foretages følgende ændringer:
 1. I § 5, stk. 1, ændres »de statslige told- og  

 skattemyndigheder« til: »Erhvervsministeriet«.
 2. § 5, stk. 2, affattes således:
 »Stk. 2. Erhvervsministeren fastsætter efter forhandling med  

 udenrigsministeren nærmere regler for indhentning og afgivelse af de i stk. 1  

 omhandlede oplysninger.«.
 3. I § 6, stk. 1, ændres »De statslige told- og  

 skattemyndigheder« til: »Erhvervsministeriet«.
 4. I § 6, stk. 2, ændres »de statslige told- og  

 skattemyndigheder« til: »Erhvervsministeriet« og  

 »disse« til: »dette«.
 5. I § 6, stk. 3, ændres »de statslige told- og  

 skattemyndigheder« til: »Erhvervsministeriet«.
 6. § 6, stk. 5, affattes således:
 »Stk. 5. Erhvervsministeren fastsætter efter forhandling med  

 udenrigsministeren nærmere regler for gennemførelse af kontrollen.«.
 7. § 8, stk. 3, affattes således:
 »Stk. 3. Der kan pålægges selskaber m.v. (juridiske personer)  

 straffeansvar efter reglerne i straffelovens 5. kapitel.«.
§ 2 Udenrigsministeren fastsætter tidspunktet for lovens ikrafttræden.
§ 3 Loven gælder ikke for Færøerne og Grønland, men kan ved kongelig anordning  

 sættes i kraft for disse landsdele med de afvigelser, som de særlige færøske  

 og grønlandske forhold tilsiger.
Bemærkninger til lovforslaget Almindelige bemærkninger 1. Indledning og formål I lov nr. 443 af 14. juni 1995 om inspektioner, erklæringsafgivelse og  

 kontrol i medfør af De Forenede Nationers konvention om forbud mod kemiske  

 våben fastlægges bl.a., at virksomheder på anmodning skal afgive alle  

 nødvendige oplysninger til brug for erklæringer, som Danmark er forpligtet  

 til at afgive i henhold til bestemmelserne i konventionen.
Denne lov er endnu  

 ikke trådt i kraft.
Det er hensigten, at ikrafttræden af lov nr. 443 og  

 nærværende ændringsforslag skal ske i forbindelse med ikrafttræden af  

 konventionen om forbud mod kemiske våben den 29. april 1997.
Lovændringens formål er at flytte kompetencen til at indhente oplysninger  

 fra virksomheder og til at føre kontrol med de afgivne oplysninger fra de  

 statslige told- og skattemyndigheder til Erhvervsministeriet.
Lovforslaget  

 indeholder ingen andre ændringer af loven.
2. Baggrund Loven, der henhører under Udenrigsministeriet, fastlægger, at de statslige  

 told- og skattemyndigheder skal indhente oplysninger fra virksomheder og  

 foretage kontrol heraf.
Samtidig påhviler det Erhvervsministeriet, der som  

 national dansk myndighed under konventionen varetager kontakten til  

 virksomhederne, at modtage disse oplysninger og fremsende erklæringer til  

 Organisationen for Forbud mod Kemiske Våben (OPCW).
Denne arbejdsdeling har vist sig unødigt bureaukratisk og problematisk,  

 fordi virksomhederne i henhold til loven har to indgange til administrationen  

 af konventionen om forbud mod kemiske våben, og fordi to ansvarlige  

 myndigheder vil medføre en række koordineringsproblemer både i forhold til  

 OPCW og i forhold til virksomhederne.
Endelig vil det være en fordel, at  

 regelgrundlaget fremfor at være delt mellem to myndigheder vil kunne samles i  

 en bekendtgørelse under en myndighed.
Det har endvidere vist sig, at kontrolvirksomheden i henhold til loven  

 ikke, som oprindeligt skønnet, kan sammenlægges med anden kontrol, som de  

 statslige told- og skattemyndigheder fører i virksomhederne.
En væsentlig  

 begrundelse for lovens henlæggelse af kontrolopgaverne til de statslige told-  

 og skattemyndigheder er dermed bortfaldet.
 De statslige told- og skattemyndigheder og Erhvervsministeriet er på denne  

 baggrund enige om at foreslå loven ændret som angivet.
3. Høringer Lovforslaget har været forelagt til udtalelse hos Statsministeriet,  

 Erhvervsministeriet, Finansministeriet, Justitsministeriet, Miljø- og  

 Energiministeriet, Arbejdsministeriet, Forsvarsministeriet,  

 Skatteministeriet, Told- og Skattestyrelsen, Beredskabsstyrelsen, Dansk  

 Industri, Det Danske Handelskammer, Foreningen af Danske Kemiske Industrier  

 og Foreningen af Danske Medicinfabrikker.
 4. Økonomiske og administrative konsekvenser m.v.
 Forslaget forventes ikke at have nogen statsfinansielle konsekvenser,  

 ligesom det ikke forventes at ville blive nødvendigt at udvide det  

 administrative personale i denne anledning.
 Lovforslaget indeholder ikke EU-retlige aspekter.
Bemærkninger til de enkelte bestemmelser Til § 1 Ad. nr. 1.
 Forslaget indebærer, at der med den under de almindelige bemærkninger  

 anførte begrundelse sker overførsel af kompetencen til at indhente  

 oplysninger fra virksomheder fra de statslige told- og skattemyndigheder til  

 Erhvervsministeriet.
 Ad nr. 2.
 Som følge af at Erhvervsministeriet indhenter oplysninger fra virksomheder  

 bør erhvervsministeren efter forhandling med udenrigsministeren fastsætte de  

 nærmere regler herfor.
 Ad nr. 3., 4. og 5.
 Forslaget indebærer, at der med den under de almindelige bemærkninger  

 anførte begrundelse sker overførsel af kompetencen til at foretage kontrol i  

 virksomheder fra de statslige told- og skattemyndigheder til  

 Erhvervsministeriet.
 Ad nr. 6.
 Som følge af at Erhvervsministeriet foretager kontrol i virksomheder af  

 afgivne oplysninger bør erhvervsministeren efter forhanlding med  

 udenrigsministeren fastsætte de nærmere regler for gennemførelse af  

 kontrollen.
Til § 2 Tidspunktet for lovens ikrafttræden, der forventes at være samtidig med  

 ikrafttræden af lov nr. 443 af 14. juni 1995, fastsættes af  

 udenrigsministeren og meddeles ved bekendtgørelse.
Til § 3 Lovens ikrafttræden for Færøerne og Grønland forudsætter, at lov nr. 443  

 af 14. juni 1995 om inspektioner, erklæringsafgivelse og kontrol i medfør af  

 De Forenede Nationers konvention om forbud mod kemiske våben ved kongelig  

 anordning sættes i kraft for disse landsdele.
Skriftlig fremsættelse Udenrigsministeren (Niels Helveg Petersen):
 Herved tillader jeg mig for det høje Ting at fremsætte:
 Forslag til lov om ændring af lov om inspektioner, erklæringsafgivelse  

 og kontrol i medfør af De Forenede Nationers konvention om forbud mod kemiske  

 våben. (Overflyttelse af kompetence fra de statslige told- og  

 skattemyndigheder til Erhvervsministeriet).
(Lovforslag nr.
L 214).
 De Forenede Nationers konvention af 13. januar 1993 om forbud mod  

 udvikling, fremstilling, oplagring og anvendelse af kemiske våben og sådanne  

 våbens tilintetgørelse (den kemiske våbenkonvention) træder i kraft den 29.  

 april 1997.
Konventionen indeholder et omfattende verifikationssystem.
Virksomheder,  

 der besidder kemiske våben eller anlæg og udstyr til en sådan produktion,  

 skal oplyse herom.
Senest 30 dage efter konventionens ikrafttræden den 29.  

 april 1997 vil Danmark i medfør af konventionen således skulle afgive  

 oplysninger om kemiske våben og anlæg og udstyr til en sådan produktion på  

 dansk territorium.
Lov nr. 443 af 14. juni 1995 om inspektioner, erklæringsafgivelse og  

 kontrol i medfør af De Forenede Nationers konvention om forbud mod kemiske  

 våben fastsætter, hvorledes konventionens verifikationssystem gennemføres i  

 Danmark.
Denne lov er endnu ikke trådt i kraft.
Det er hensigten, at  

 ikrafttræden af lov nr. 443 og nærværende ændringsforslag skal ske i  

 forbindelse med ikrafttræden af konventionen den 29. april 1997.
 Nærværende lovændringsforslag vil sammen med lov nr. 443 muliggøre en mere  

 rationel procedure for dansk overholdelse af forpligtelserne i konventionen.
 Lovændringens formål er at opnå en administrativ forenkling.  

 Lovændringsforslaget indebærer, at kompetencen til at indhente oplysninger  

 fra virksomheder og til at føre kontrol med de afgivne oplysninger, således  

 som foreskrevet af den kemiske våbenkonvention, flyttes fra de statslige  

 told- og skattemyndigheder til Erhvervsministeriet.
Erhvervsministeriet varetager som national dansk myndighed for den kemiske  

 våbenkonvention i forvejen kontakten til virksomhederne på konventionens  

 andre områder.
Lovændringen vil betyde, at virksomhederne fremover kun  

 behøver at benytte en indgang til administration af konventionen.
 Forslaget er udarbejdet i samarbejde med de statslige told- og  

 skattemyndigheder samt Erhvervsministeriet.
 Idet jeg i øvrigt henviser til de bemærkninger, der ledsager forslaget,  

 skal jeg anbefale dette til det høje Tings velvillige behandling.
