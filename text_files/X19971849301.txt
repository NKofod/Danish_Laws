Ligningsrådet meddelte afslag på en anmodning om tilladelse til at  

 foretage skattemæssige afskrivninger på en dyrlægeklinik.
Afslaget var  

 baseret på en konkret vurdering af den fysiske slitage og den  

 teknisk-økonomiske forældelse af bygningen Afskrivninger) x  sidestilling x  dyrlægeklinik x  forventningsprincippet LR af 22/4 1997, 99/96-4238-00091 Ligningsrådet meddelte afslag på en anmodning om tilladelse til at  

 foretage skattemæssige afskrivninger fra 1989 på dyrlægeklinik til behandling  

 af mindre dyr.
Efter en vurdering af den teknisk-økonomiske forældelse og den  

 fysiske slitage, var det Ligningsrådets opfattelse, at klinikken ikke kunne  

 sidestilles med de i afskrivningslovens § 18, stk. 1, litra a eller b, nævnte  

 bygninger.
At der efter praksis i 1989 var meddelt tilladelse til  

 sidestilling i lignende sager kunne ikke begrunde en retsbeskyttet  

 forventning om, at der ville blive meddelt tilladelse til sidestilling i  

 denne sag, da der ikke på daværende tidspunkt var indgivet ansøgning herom.  

 Der var i denne forbindelse endvidere henset til, at virksomheden  

 efterfølgende var solgt til skatteyderens sønner, der lejede ejendommen af  

 faderen.
Der henvises til Told og Skattestyrelsens kommentar i TfS  

 1997.øøø.
Reference AL § 18, stk. 2, jf. stk. 1, litra a LV 1996 E.C.4.1.5.
 En dyrlæge ansøgte om tilladelse efter afskrivningslovens § 18, stk. 2,  

 jf. stk. 1, litra a, til at foretage skattemæssige afskrivninger på en  

 dyrlægeklinik.
Det var i sagen oplyst, at der fra 1989 var foretaget afskrivninger på  

 klinikken uden tilladelse fra Ligningsrådet.
Revisor henviste i denne  

 forbindelse til, at han havde ansøgt - og fået tilladelse til sidestilling -  

 i tre tilsvarende sager.
 Det var herefter revisors opfattelse, at der også i nærværende sag kunne  

 ske sidestilling i 1989 med de i afskrivningslovens § 18, stk. 1, litra a,  

 nævnte bygninger.
Det var oplyst, at klinikken er indrettet i en bygning med et areal på 141  

 kvm. og en tilbygning på 30 kvm.
Klinikken var indrettet med venteværelse,  

 laboratorium, operationsrum, apotek, røntgenrum, mørkekammer, kontor,  

 opvågningsrum med overnatningsbokse, lagerrum til medicin og dyrefoder samt  

 badeværelse og kundetoilet.
Der behandledes i klinikken mindre dyr (hobby- og  

 kæledyr), som også have mulighed for at overnatte i de dertil indrettede 6  

 bure.
Der behandledes ikke store dyr i klinikken, bortset fra udendørs  

 røntgenfotografering af heste med et transportabelt røntgenapparat.
 Dyrlægevirksomheden var solgt til skatteyderens sønner, der havde lejet  

 den omhandlede ejendom af skatteyderen.
 Den kommunale skatteforvaltning, som havde besigtiget klinikken havde  

 vurderet, at bygningen fremtrådte som et parcelhus, og at den i sin  

 indretning mindede om en lægeklinik.
 Ligningsrådet kunne ikke imødekomme anmodningen.
Skatteyderen kunne ikke have en retsbeskyttet forventning om, at sagen  

 ville blive behandlet efter den i 1989 gældende praksis.
Det er efter  

 afskrivningslovens § 18, stk. 2, en forudsætning for sidestilling med de i  

 afskrivningslovens § 18, stk. 1, litra a eller b, nævnte bygninger, at  

 Ligningsrådets tilladelse hertil er indhentet.
Revisor (og skatteyder) kunne  

 have en berettiget forventning om, at tilladelse til sidestilling ville blive  

 meddelt i 1989 efter den dagældende praksis, såfremt der var ansøgt herom i  

 1989. Denne forventning kunne dog ikke nyde nogen retlig beskyttelse, så  

 længe der ikke var indgivet ansøgning.
Der blev i denne forbindelse endvidere  

 henset til, at der ved salget af virksomheden som udgangspunkt forelå en ny  

 situation.
 Ansøgningen blev på denne baggrund vurderet på grundlag af praksis på  

 ansøgningstidspunktet.
 Det er herefter en forudsætning for, at der kan meddeles tilladelse til  

 sidestilling efter afskrivningslovens § 18, stk. 2, at det i den konkrete sag  

 må vurderes, enten at den omhandlede bygning kan sammenlignes med en  

 bestemt afskrivningsberettiget bygningskategori nævnt i afskrivningslovens §  

 18, stk. 1, litra a eller b, eller at den ikke kan sammenlignes med en  

 bygningskategori, som er undtaget fra afskrivning efter afskrivningslovens §  

 18, stk. 3-5, og herudover må antages at være udsat for en fysisk slitage  

 og/eller teknisk-økonomisk forældelse svarende til de i § 18, stk. 1, litra a  

 eller b, nævnte bygningskategorier.
For dyrlægeklinikker gælder, at den teknisk-økonomiske forældelse må  

 antages at kunne sammenlignes med den teknisk-økonomiske forældelse af de  

 ikke-afskrivningsberettigede lægeklinikker m.v.
Det er således den fysiske  

 slitage, som er afgørende i sager vedrørende dyrlægeklinikker.
 Vurderingen må bl.a. baseres på, hvilke dyr klinikken er indrettet til  

 modtagelse af, klinikkens kapacitet, og om der er mulighed for indlæggelse  

 eller alene for ambulant behandling.
Det vurderedes, at bygningen ikke var udsatr for en slitage, som kunne  

 begrunde sidestilling med de i afskrivningslovens § 18, stk. 1, litra a eller  

 b, nævnte bygninger.
Der blev herved lagt vægt på, at bygningen var indrettet  

 til behandling af mindre dyr, at der alene var 6 bure med mulighed for  

 overnattende dyr, og at skatteforvaltningen efter besigtigelse af ejendommen  

 havde vurderet, at den i sin indretning mindede om en lægeklinik.
