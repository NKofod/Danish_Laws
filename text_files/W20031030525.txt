 Landsskatteretskendelse af 4. december 2003 vedr.  

 creditlempelse for betalt skat i Sverige.
 Klagen til Landsskatteretten skyldes, at klageren ved  

 skatteberegningen er indrømmet creditlempelse for skat betalt i Sverige af  

 lønindkomst fra Sverige, idet klageren er anset for omfattet af artikel 17 i  

 den nordiske dobbeltbeskatningsaftale.
Det fremgår af sagens oplysninger, at klageren, der er fuldt  

 skattepligtig til Danmark, er ansat som musiker i X Symfoniorkester, som er  

 en  

 del af X Koncerthus AB.
Klageren er begrænset skattepligtig til Sverige, og i  

 den udbetalte løn er fratrukket svensk skat med 15 %, idet artister med  

 arbejdsindkomst i Sverige, efter svensk skattelovgivning, skal erlægge en  

 skat  

 (schablunskatt) på 15 %.
Skatteankenævnet har ved den påklagede afgørelse løst  

 dobbeltbeskatningen ved, at der i de samlede danske skatter er givet credit  

 for  

 den i Sverige erlagte skat.
Som begrundelse har skatteankenævnet henvist til  

 artikel 17 i den nordiske dobbeltbeskatningsoverenskomst, og hertil bl.a.  

 anført, at den er identisk med OECDs modeloverenskomstens artikel.
Ifølge  

 bemærkningerne til modeloverenskomsten er kunstnere, hvis virke udøves i et  

 ansættelsesforhold også omfattet af bestemmelsen, hvis ikke andet er aftalt.  

 Ifølge artikel 17 i den nordiske dobbeltbeskatningsoverenskomst kan Sverige  

 beskatte indkomsten, som det er sket i dette tilfælde.
Danmark skal så  

 indrømme  

 credit for den i Sverige erlagte skat.
Vedrørende artikel 19 i den nordiske  

 dobbeltbeskatningsoverenskomst, har skatteankenævnet bl.a. anført, at på det  

 i  

 sagen omhandlende område, er artikel 19, stk. 3 identisk med OECDs  

 modeloverenskomst.
Det er i artikel 19, stk. 3 anført, at artikel 17 finder  

 anvendelse i steder for stk. 1 og 2 i tilfælde, hvor vederlaget udbetales i  

 forbindelse med erhvervsvirksomhed, som udøves af en kontraherende stat, dens  

 politiske underafdelinger, lokale myndigheder eller offentligretlige  

 institutioner.
Ifølge OECDs kommentar til modeloverenskomsten henføres  

 til  

 erhvervsvirksomhed også statsbaner, postvæsener, statsejede teatre m.v.  

 Skatteankenævnet har videre anført, at afgørelsen om, hvorvidt et udenlandsk  

 selskab har skatteretsevne, må ske efter danske regler.
Hvis et selskab er  

 stiftet og administreres lovligt i henhold til det pågældende lands regler  

 herom, vil et udenlandsk selskab som hovedregel skulle anerkendes som et  

 selskab her i landet.
Klagerens arbejdsgiver er X Koncerthus A/B, og  

 skatteankenævnet finder ikke, at aktieselskaber kan anses for omfattet af  

 artikel 19, selvom alle aktierne måtte være ejet af staten eller en kommune,  

 idet det så er selskabet og ikke kommunen der er arbejdsgiver.
En ansat i et  

 selskab kan derfor begrebsmæssigt ikke anses for at være ansat i stat eller  

 kommune m.v.
Skatteankenævnet har endvidere henvist til, at en række svenske  

 virksomheder af tilsvarende art, ifølge ligningsvejledningen ikke kan  

 henføres  

 til artikel 19, og nævnet finder derfor ikke, at artikel 19 kan påberåbes  

 anvendt ved lempelsesberegningen i det foreliggende tilfælde.
 Klagerens revisor har overfor Landsskatteretten nedlagt  

 påstand om, at der bør ske lempelse vedrørende den udenlandske lønindkomst  

 efter exemptionmetoden, jf. artikel 19 og 25, stk. 1, litra b i den nordiske  

 dobbeltbeskatningsaftale.
Til støtte for den nedlagte påstand, har revisoren bl.a.  

 forklaret, at X Konserthus AB ejes af X kommune.
Revisoren har fremlagt kopi  

 af  

 selskabets vedtægter, årsregnskab for 2000 og overenskomst med X Kommune.
Af  

 vedtægterne fremgår det bl.a., at selskabets formål er af kulturel karakter,  

 idet selskabet har til formål at drive symfoniorkestervirksomhed samt at  

 udnytte X Konsertshus for hermed at bidrage til at gøre X by til en attraktiv  

 kommune for borgere og virksomhed.
Det fremgår endvidere af vedtægterne, at  

 kommunalbestyrelsen i X hvert år udpeger selskabets bestyrelse, samt at  

 kommunalbestyrelsen skal have mulighed for at ytre sig, inden der træffes  

 beslutninger i virksomheden af principiel betydning.
Revisoren har hertil  

 anført, at selskabet næppe kan karakteriseres som erhvervsdrivende, og at  

 kommunalbestyrelsen er tillagt en indflydelse, som ikke kendes fra dansk  

 selskabsret.
Virksomheden kunne således næppe være drevet af et dansk  

 aktieselskab, idet et sådant skal være erhvervsdrivende.
Revisoren har  

 endvidere henvist til, at langt størsteparten af selskabets indtægter ydes af  

 det offentlige.
Samlet udgjorde de offentlige tilskud i år 2000 71,6 % og i  

 1999 79 % af selskabets indtægter.
Til støtte for den nedlagte påstand, har revisoren videre  

 henvist til, at denne sag skal afgøres iht. danske regler.
Det følger af  

 Ligningsvejledningen 2000, side 160, at offentlighedsloven og  

 forvaltningslovens definitioner på offentlige myndigheder vil have en  

 vejledende  

 betydning.
I nærværende sag betaler stat, amt og kommuner mellem 70 og 80 %  

 af  

 arbejdsgiverens indtægter og dermed af klagerens vederlag.
Ifølge  

 forvaltningslovens § 1, stk. 1, finder loven anvendelse på alle dele af den  

 offentlige forvaltning, og i henhold til kommentaren hertil, bliver  

 offentlige  

 virksomheder, der er organiseret på privatretligt grundlag som udgangspunkt  

 udelukket fra at være omfattet af loven.
Dette er kun et udgangspunkt, og X  

 Konserthus AB kunne næppe være et dansk A/S, da det ikke er erhvervsdrivende.  

 Offentlighedsloven gælder for al virksomhed der udøves af den offentlige  

 forvaltning.
Efter forvaltningslovens  

    

  

 § 1, stk. 2 anses et selskab alligevel for omfattet af loven, hvis  

 udgifterne ved dets virksomhed overvejende dækkes af statslige eller  

 kommunale  

 midler, ligesom et selskab, der er en del af et kommunalt fællesskab (et  

 samarbejde mellem to eller flere kommuner om en kommunal opgave) altid vil  

 være  

 omfattet umiddelbart efter stk. 1. I henhold til offentlighedslovens § 1,  

 stk.  

 3 skal loven gælde for nærmere angivne selskaber, institutioner, foreninger  

 mv., som ikke kan henregnes til den offentlige forvaltning, såfremt  

 udgifterne  

 ved deres virksomhed overvejende dækkes af statslige eller kommunale midler.  

 Revisoren har hertil anført, at X Konserthus AB er et samarbejde mellem  

 kommuner, amter og staten om en opgave, som naturligt varetages af det  

 offentlige, og at selskabet på dette grundlag er omfattet af  

 forvaltningslovens  

 § 1, stk. 1, jf.
Hans Gammeltoft-Hansen m.fl. i Forvaltningsret,  

 side 69   

 70. Subsidiært har revisoren anført, at selskabet, hvis det havde været  

 dansk,  

 ville opfylde betingelserne for at blive henført under såvel  

 forvaltningsloven  

 og offentlighedsloven, idet det offentlige i overvejende grad dækker  

 virksomhedens  

 udgifter.
Revisoren har i den forbindelse henvist til TfS 1996.338, SU  

 1982.351  

 og TfS 1984.197.
Skatteankenævnet har i deres afgørelse bl.a. anført, at  

 aktieselskaber ikke kan anses for omfattet af artikel 19, selvom alle  

 aktierne  

 måtte være ejet af staten eller en kommune, idet det så er selskabet og ikke  

 kommunen der er arbejdsgiver.
Revisoren har hertil anført, at synspunktet er  

 fremsat i Skatteretten af Jens Olav Engholm Jacobsen m.fl.
Ifølge  

 bogens  

 noter er synspunktet i overensstemmelse med bl.a.  

 Dobbeltbesteuerungsabkommen  

 Kommentar af Klaus Vogel, men i strid med bl.a.
Ligningsvejledningen  

 1998  

 afsnit D.D.2. Uanset hvilken fortolkning der er korrekt, kan  

 Ligningsvejledningen ikke fraviges til skatteyderens ugunst.
Revisoren har  

 videre anført, at formuleringen i OECDs modeloverenskomst ikke er  

 identisk med  

 den nordiske overenskomst, idet den nordiske overenskomst, i modsætning til  

 modeloverenskomsten, eksplicit nævner offentligretlige institutioner.
Det er  

 således ikke nødvendigt at staten eller en lokal myndighed er arbejdsgiver.  

 Den  

 offentligretlige institution som arbejdsgiver fører også til henregnelse  

 under  

 artikel 19, stk. 1.
Vedrørende Ligningsvejledningens opregning af en række  

 institutioner, som ikke kan henføres til artikel 19, har revisoren anført, at  

 det er vanskeligt at afgøre rækkevidden af disse sager, idet der intet er  

 nævnt  

 om, hvilke forhold der har ført til resultatet.
Revisoren har henvist til TfS  

 1996.338 og anført, at det ser ud til, at danske musikere, ansat i Sveriges  

 Radio skal behandles anderledes end svenske musikere, ansat i Danmarks Radio.
 Under sagens behandling for Landsskatteretten er de svenske  

 skattemyndigheder blevet anmodet om en udtalelse vedrørende X Konserthus AB.  

 Riksskatteverket har svaret, at Den aktuella inkomsten omfattas av  

 artikel 17  

 p.1 i det nordiska skatteavtalet.  Som begrundelse har Riksskatteverket  

 anført  

 :
I förevarande fall bedrivs rörelsen av ett aktiebolag, X  

 Konserthus AB.
Det faktum att X Konserthus AB ägs av X kommun föranleder  

 ingen  

 annan bedömning.
Rörelsen bedrivs de facto av X Konserthus AB.
 De artiklar i det nordiska skatteavtalet som aktualiseras är  

 därför artikel 15, enskild tjänst och artikel 17, som behandlar inkomst som  

 förvärvas av artister och sportutövare genom sin personliga verksamhet.
Enligt artikel 17 p. 1 får utan hinder av bestämmelserna i  

 artiklarna 14 och 15 inkomst, som person med hemvist i en avtalsslutande stat  

 förvärvar genom sin personliga verksamhet i annan avtalsslutande stat i  

 egenskap av t.ex. musiker beskattas i denna andra stat. Told- og Skattestyrelsen har overfor Landsskatten indstillet  

 afgørelsen stadfæstet.
 Landsskatterettens  

 bemærkninger :
 Retten lægger som ubestridt til grund, at klageren har været  

 fuldt skattepligtig til Danmark i indkomstårene 1999 og 2000.
 Ifølge artikel 19, stk. 1 i dobbeltbeskatningsoverenskomsten  

 af 23. september 1996 mellem de nordiske lande, kan løn og andet lignende  

 vederlag (undtagen pensioner), der udbetales af en kontraherende stat, en af  

 dens politiske underafdelinger, lokale myndigheder eller offentligretlige  

 institutioner til en fysisk person for udførelse af hverv for denne stat,  

 underafdeling, myndighed eller institution, kun beskattes i denne stat.
 På baggrund af de foreliggende oplysninger, herunder  

 vedtægter og regnskab for X Konserthus AB samt udtalelsen fra  

 Riksskatteverket  

 finder retten ikke grundlag for at anse det vederlag klageren har modtaget,  

 for  

 at være løn og andet vederlag, der er udbetalt af en kontraherende stats  

 offentligretlige institutioner.
 Den påklagede afgørelse, hvorefter klagerens løn anses for  

 omfattet af dobbeltbeskatningsoverenskomstens artikel 17, stk. 1 stadfæstes  

 derfor.
