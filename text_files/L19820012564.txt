-Bekendtgørelse af ændringer i bilag I til den internationale konvention af 2. december 1972 (CSC) om sikre containere.
 I tilslutning til udenrigsministeriets bekendtgørelse nr. 2 af 17. januar  

 1980, Lovtidende C, meddeles det, at der på et møde den 2. april 1981 i  

 IMCO's komite for sikkerhed på søen blev vedtaget følgende ændringer i bilag  

 I til konventionen af 2. december 1972 om sikre containere:
ÆNDRINGER I BILAG I TIL DEN INTERNATIONALE KONVENTION AF 1972 OM SIKRE  

 CONTAINERE § 2 Overskriften til § 2 ændres til: »Vedligeholdelse og eftersyn«.
 I stk. 3, sidste linie, udgår ordet »vedligeholdelse« og i  

 stedet indsættes ordet »eftersyn«.
 Til stk. 4 føjes følgende tekst:
»Som en overgangsbestemmelse frafaldes indtil 1. januar 1987  

 eventuelle krav om angivelse på containere af datoen for det første eftersyn  

 af nye containere eller fornyet eftersyn af nye containere, der er omfattet  

 af § 10, samt af eksisterende containere.
En administration kan dog fastsætte  

 strengere krav for containere, der ejes af det pågældende lands egne  

 statsborgere«.
 Til stk. 5 føjes følgende tekst:
 »I tilfælde af at ejeren har sit hjemsted eller hovedkontor i et  

 land, hvis regering endnu ikke har truffet foranstaltninger til foreskrivning  

 eller godkendelse af en eftersynsordning, og i tiden indtil sådanne  

 foranstaltninger er truffet, kan ejeren dog anvende de regler, der er  

 foreskrevet eller godkendt af administrationen hos en kontraherende part, som  

 er villig til at fungere som »den pågældende kontraherende part«.  

 Ejeren skal opfylde de betingelser, der er fastsat af den pågældende  

 administration for anvendelse af disse regler'.
 Overskriften ændres til:
»BESTEMMELSER OM GODKENDELSE AF EKSISTERENDE CONTAINERE SAMT AF NYE  

 CONTAINERE, DER IKKE ER GODKENDT PÅ FABRIKATIONSTIDSPUNKTET« § 9 Til stk. 1 føjes følgende:
 »Eftersynet af den pågældende container og anbringelsen af pladen for  

 sikkerhedsgodkendelse skal være foretaget senest den 1. januar 1985«.
 Der indsættes en sålydende ny § 10:
§ 10 Godkendelse af nye containere, der ikke er godkendt på  

 fabrikationstidspunktet Dersom ejeren af en ny container, som ikke er godkendt på  

 fabrikationstidspunktet, senest den 6. september 1982 indgiver følgende  

 oplysninger til en administration:
sådanne andre oplysninger, der måtte været krævet for pladen for  

 sikkerhedsgodkendelse, kan administrationen, efter at sagen har været behandlet, godkende  

 containeren, uanset bestemmelserne i kapitel II.
I tilfælde af godkendelse  

 skal ejeren skriftligt underrettes herom, og denne underretning giver ejeren  

 ret til at anbringe pladen for sikkerhedsgodkendelse på den pågældende  

 container, efter at den har været efterset i overensstemmelse med § 2.  

 Eftersynet af den pågældende container og anbringelsen af pladen for  

 sikkerhedsgodkendelse skal være foretaget senest den 1. januar 1985'.
 I henhold til bestemmelserne i konventionens artikel X er ændringerne  

 trådt i kraft den 1. december 1981. For så vidt angår selve konventionen  

 bemærkes, at Danmark ved sin tiltrædelse af denne har taget forbehold med  

 hensyn til dens anvendelse for Færøernes og Grønlands vedkommende.
