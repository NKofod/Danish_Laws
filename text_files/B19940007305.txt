 I medfør af § 9 i lov om boligsparekontrakter, jf. lovbekendtgørelse nr.  

 602 af 13. juli 1993, som ændret ved lov nr. 1067 af 22. december 1993,  

 fastsættes følgende regler for gennemførelsen af denne lovs bestemmelser.
 § 1.  Indestående på en boligsparekonto kan frit  

 overføres fra et pengeinstitut til et andet pengeinstitut.
 Stk. 2.  Det indbetalte beløb eller mindst 1.000 kr. kan  

 udbetales på ethvert tidspunkt.
 Stk. 3.  Årets tilskrevne renter kan hæves.
§ 2.  Af de beløb, der er opsparet på  

 boligsparekontrakten inkl. tilskrevne renter den 31. december 1993, beregnes  

 en præmie på 4 pct. p.a. (simpel rente). Herefter beregnes ikke præmie.
Det  

 beløb, hvoraf præmien beregnes kan ikke overstige en egenindbetaling på  

 10.000 kr. pr. år med tillæg af renter tilskrevet før 1. januar 1994.
Stk. 2.  Præmien udbetales, når opsparingen udbetales  

 til et af de i lovens § 1 nævnte formål.
Ved delvis udbetaling af opsparingen  

 udbetales en forholdsmæssig andel af præmien.
Forholdet mellem denne andel og  

 det samlede præmiebeløb skal svare til forholdet mellem det til  

 præmieberettigede formål udbetalte beløb og saldoen på kontoen den 31.  

 december 1993.
 Stk. 3.  Kongeriget Danmarks Hypotekbank og  

 Finansforvaltning kan efter retningslinier fra Bygge- og Boligstyrelsen  

 fastsætte nærmere regler for præmieberegningen.
 § 3.  Pengeinstitutter, der har oprettet  

 boligsparekonti, foretager præmieudbetaling, når betingelserne for udbetaling  

 af præmie er tilstede, efter anvisning fra Kongeriget Danmarks Hypotekbank og  

 Finansforvaltning.
§ 4.  Udbetaling af opsparingsbeløb, hvortil der ydes  

 præmie, er betinget af, at kontohaveren over for pengeinstituttet  

 dokumenterer, at beløbet skal anvendes til dækning af et af de i loven nævnte  

 formål.
Med henblik på det offentliges tilsyn med ordningen opbevares  

 dokumentationen i pengeinstituttet i mindst 2 år, efter at præmieudbetalingen  

 har fundet sted.
§ 5.  Pengeinstitutterne indberetter senest den 1.  

 februar til Told- og Skattestyrelsen en status pr. ultimo foregående år for  

 hver boligsparekontrakt.
Indberetningen skal indeholde oplysning om:
 Stk. 2.  Pengeinstitutterne indberetter i forbindelse  

 med hver præmieudbetaling følgende oplysninger til Nationalbanken:
 § 6.  Pengeinstituttets eksterne revision afgiver  

 årligt inden 1. juni oplysning til Hypotekbanken om det samlede beløb for  

 pengeinstituttets præmietilskrivning i det foregående kalenderår angivet for  

 hver enkelt registreringsnummer.
 Stk. 2.  Revisionen afgiver samtidig en erklæring om, at  

 den finder, at de udbetalte præmiebeløb er beregnet i overensstemmelse med  

 reglerne herom, og at disse præmiebeløb svarer til de præmiebeløb,  

 pengeinstituttet har trukket til formålet på Kongeriget Danmarks Hypotekbank  

 og Finansforvaltnings konto i Danmarks Nationalbank.
 § 7.  Kongeriget Danmarks Hypotekbank og  

 Finansforvaltning varetager følgende opgaver i forbindelse med  

 administrationen af ordningen:
Stk. 2.  Kongeriget Danmarks Hypotekbank og  

 Finansforvaltning kan efter retningslinier fra Bygge- og Boligstyrelsen  

 fastsætter nærmere regler for pengeinstitutternes indberetningers indhold og  

 form.
Indberetningerne baseres på administrative edb-systemer.
 § 8.  Bekendtgørelsen træder i kraft den 9. februar  

 1994 og har virkning fra 1. januar 1994.
 Stk. 2.  Boligministerens bekendtgørelse nr. 288 af 14.  

 maj 1987 om boligsparekontrakter med pengeinstitutter, som ændret ved  

 bekendtgørelse nr. 487 af 3. juli 1989 og bekendtgørelse nr. 1204 af 27.  

 december 1993 ophæves samtidigt.
