Bekendtgørelse om regulering af visse industrielle drivhusgasser1) I medfør af § 30, § 45, stk. 1, og § 59, stk. 4, i lov om kemikalier, jf. lovbekendtgørelse nr. 849 af 24. juni 2014, fastsættes efter bemyndigelse i henhold til § 45, stk. 1:
Bekendtgørelsens område § 1. Bekendtgørelsen omfatter hydrofluorkulbrinter (HFC-er), perfluorcarboner (PFC-er) og svovlhexafluorid (SF6).
 Anvendelsesbegrænsninger m.v.
 § 2. Import, salg og anvendelse af nye produkter indeholdende de omfattede drivhusgasser er forbudt.
 Stk. 2. Uanset stk. 1, er import, salg og anvendelse af nye produkter, som er anført i bilag 1, og som indeholder de nævnte drivhusgasser tilladt.
 § 3. Import, salg og anvendelse af de omfattede drivhusgasser, nye og genvundne, er forbudt.
 Stk. 2. Uanset stk. 1, er import, salg og anvendelse for de anvendelser, som er anført i bilag 2 af de angivne stoffer tilladt.
Stk. 3. Industriel anvendelse af de anførte drivhusgasser er ikke omfattet af bekendtgørelsen, bortset fra beskyttelsesgas i letmetalstøberier og produktion  af fleksibelt skumplast.
Ved industriel anvendelse forstås anvendelse til produktion af en vare, hvor drivhusgassen ikke findes i det færdige produkt.
Administrative bestemmelser § 2. Tilsyn og kontrol med overholdelse af reglerne i bekendtgørelsen udøves af Miljøstyrelsen, jf. lovens kap. 10.
 Stk. 2. Miljøstyrelsen kan i ganske særlige tilfælde tillade, at reglerne i bekendtgørelsen fraviges.
 Stk. 3. Miljøstyrelsens afgørelser efter stk. 2 kan ikke påklages til anden administrativ myndighed.
Straf og ikrafttræden § 3. Medmindre højere straf er forskyldt efter anden lovgivning, straffes med bøde den, der overtræder bekendtgørelsens §§ 2 og 3.
 Stk. 2. Straffen kan stige til fængsel i indtil 2 år, hvis overtrædelsen er begået forsætligt eller ved grov uagtsomhed, og hvis der ved overtrædelsen er opnået eller tilsigtet en økonomisk fordel, herunder ved besparelser, for den pågældende selv eller andre.
 Stk. 3. Der kan pålægges selskaber m.v. (juridiske personer) strafansvar efter reglerne i straffelovens 5. kapitel.
 § 4. Bekendtgørelsen træder i kraft den 31. december 2015.
 Stk. 2. Bekendtgørelse nr. 552 af 2. juli 2002 om regulering af visse industrielle drivhusgasser ophæves.
Miljøstyrelsen, den 25. november 2015 Michel Schilling / Peter Østergård Have Bilag 1 Uanset forbuddet i § 2 er følgende anførte stoffer undtaget fra dette ---------------------------------------------------------------------------------------------------------------------- Bilag 2 Uanset forbuddet i § 3 er følgende anførte stoffer undtaget fra dette --------------------------------------------------------------------------------------------------- 1) Bekendtgørelsen har som udkast været notificeret i overensstemmelse med Rådets direktiv 98/34/EF (informationsproceduredirektivet) som ændret ved direktiv 98/48/EF.
