Bekendtgørelse om ændring af  

 bekendtgørelse om uddannelsen til tarmrenser § 1 I bekendtgørelse nr. 514 af 13. juni 1996 om uddannelsen til  

 tarmrenser foretages følgende ændringer:
 1. § 12, stk. 1, nr. 1, affattes således:
»1)	Tarmbehandling  

  

 Elevens skal opnå praktisk og teoretisk kendskab til grovopdeling af  

 svinetarme.
Endvidere skal eleven gøres bekendt med regler og  

 kvalifikationer samt hygiejniske og sikkerhedsmæssige bestemmelser for  

 området.
Vejledende uddannelsestid: 3,7 uger.« 2. § 14, stk. 1, nr. 4, affattes således:
»4)	Grundbehandling af svinetarme  

  

 Eleven skal kunne foretage grundbehandling af alle kategorier af svinetarme  

 efter gældende kvalitetskrav og specifikationer.
Grundbehandlingen  

 omfatter alle operationer på renselinien og klargøring til  

 forsendelse.
Vejledende uddannelsestid 2,4 uger.« 3. § 14, stk. 1, nr. 6, affattes således:
»6)	Forædling af svinetarme  

  

 Eleven skal opnå praktisk og teoretisk kendskab til de processer, der  

 foregår fra råvareforarbejdning til afsendelse fra  

 tarmafdelingen.
Vejledende uddannelsestid 0,6 uger.« 4. § 30, stk. 1, nr. 4, affattes således:
»4)	Kalibersortering af krustarme og fedtender (højst 60  

 min.).« § 2 Stk. 1. Bekendtgørelsen træder i kraft den  

 15. april 1999.
Stk. 2. Elever med uddannelsesaftale, der er begyndt  

 på uddannelsen før bekendtgørelsens ikrafttræden,  

 gennemfører uddannelsen efter de hidtidige regler.
En elev kan dog  

 efter aftale med praktikvirksomheden og med skolens godkendelse, jf. stk. 3,  

 gennemføre uddannelsen efter de nye regler.
 Stk. 3. Skolen fastsætter i øvrigt efter samråd  

 med det lokale uddannelsesudvalg fornødne overgangsordninger for  

 elever, der på ikrafttrædelsestidspunktet er begyndt på  

 uddannelsen.
