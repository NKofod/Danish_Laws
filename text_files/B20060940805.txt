Bestemmelser  

 om flyvning med motorsvævefly (BL 6-104, 3. udgave) I medfør af § 34, § 149, stk. 10, og § 152, stk. 2, i lov  

 om luftfart, jf. lovbekendtgørelse nr. 1484 af 19. december 2005, fastsætter  

 Statens Luftfartsvæsen herved efter bemyndigelse fra Transport- og  

 Energiministeriet, jf. bekendtgørelse nr. 795 af 3. september 2001 om  

 henlæggelse af opgaver til Statens Luftfartsvæsen og om kundgørelse af de af  

 luftfartsvæsenet udfærdigede forskrifter, følgende:
1.  

 	  

 Referencedokumenter 1.1  

 		  

 BL 6-100, Bestemmelser om begrænset eneflyvning, svævefly,  

 seneste udgave.
 1.2  

 		  

 BL 6-101, Bestemmelser om lokalflyvningstilladelse, svævefly,  

 seneste udgave.
 1.3  

 		  

 BL 6-102, Bestemmelser om svæveflyvercertifikat, S-certifikat,  

 seneste udgave.
 1.4  

 		  

 BL 9-9, Bestemmelser om ikke-erhvervsmæssig svæveflyvning,  

 seneste udgave.
 1.5  

 		  

 Joint  

 Aviation Requirements (JAR), JAR-FCL 1, seneste udgave.
1.6  

 		  

 De dokumenter, der er nævnt i pkt. 1.1 - 1.4, findes på  

 Retsinformations hjemmeside  

 	  

  

 www.retsinfo.dk  

 og på Statens Luftfartsvæsens hjemmeside  

  

 www.slv.dk.  

 Dokumenterne kan  

 	  

 endvidere fås ved  

 henvendelse til Statens Luftfartsvæsen Servicecentret Postboks 744 Ellebjergvej 50 2450 København SV Tlf.:
3618 6000 Fax:
3618 6001 E-post:
ais@slv.dk 1.7  

 		  

 Det dokument, der er nævnt i pkt. 1.5,  

 findes på Statens Luftfartsvæsens hjemmeside  

  

 www.slv.dk  

  

 og kan købes gennem Global Info Centre IHS Nordic A.S.
Strandvejen 130 2900 Hellerup Tlf.:
3940 2244 Fax:
3940 2300 2.  

 		  

 Definitioner Den godkendte organisation:
 Ved den godkendte  

 organisation forstås i denne BL en ikke-erhvervsdrivende enhed, der er  

 godkendt  

 af Statens Luftfartsvæsen til at forestå uddannelse og andre opgaver i  

 forbindelse med svæveflyvning i overensstemmelse med BL 9-9, afsnit 7.
 Anm.: Dansk Svæveflyver Union er godkendt i overensstemmelse  

 med BL 9-9.
 Konventionelt svævefly:
 Ved konventionelt svævefly  

 forstås i denne BL et svævefly uden motor samt motorsvævefly i kategori 1 og  

 kategori 2, når motoren er deaktiveret.
 Motorsvævefly (Powered sailplane):
 Ved motorsvævefly forstås i  

 denne BL et svævefly, som er forsynet med motor, og som ifølge den  

 flyvehåndbog, der er godkendt af Statens Luftfartsvæsen, er klassificeret som  

 et motorsvævefly.
 Motorsvævefly inddeles af  

 hensyn til uddannelse mv. i følgende kategorier:
 Kategori 1:  

  

 Motorsvævefly, som er udstyret med helt eller delvist indtrækkelig motor  

 eller  

 propel, og som i henhold til den godkendte flyvehåndbog ikke må starte ved  

 egen  

 kraft.
 Kategori 2:  

  

 Motorsvævefly, som er udstyret med helt eller delvist indtrækkelig motor  

 eller  

 propel, og som i henhold til den godkendte flyvehåndbog må starte ved egen  

 kraft.
 Kategori 3:  

  

 Motorsvævefly, som er udstyret med integreret, ikke-indtrækkelig motor eller  

 propel, og som i henhold til den godkendte flyvehåndbog må starte ved egen  

 kraft, bl.a. motorsvævefly til rejsebrug (Touring Motor Glider - TMG).
Den godkendte organisation  

 kan under hensyntagen til den enkelte type motorsvæveflys særlige  

 karakteristika fravige ovennævnte kategorisering og fastsætte den pågældende  

 særlige types kategorisering.
Kategoriseringen skal godkendes af Statens  

 Luftfartsvæsen.
 Anm.: Fortegnelse over registrerede motorsvæveflys  

 fordeling i kategorier udarbejdes og ajourføres af Dansk Svæveflyver Union.
3.  

 	  

 	  

 Anvendelsesområde Denne BL fastsætter  

 bestemmelser for føring af og uddannelse på dansk registrerede motorsvævefly.
4.  

 	  

 	  

 Føring af motorsvævefly 4.1  

 	  

 	  

 Den, der gør tjeneste som  

 luftfartøjschef på motorsvævefly, skal være fyldt 16 år og have a.  

 		  

 et svæveflyvercertifikat (S-certifikat),  

 udstedt eller godkendt af Statens Luftfartsvæsen eller et certifikat, der  

 giver  

 ret til at føre dansk registreret flyvemaskine, og b.  

 		  

 være typeuddannet i den type  

 motorsvævefly, hvorpå der gøres tjeneste, samt opfylde de øvrige vilkår, der  

 er  

 fastsat for udøvelse af rettigheder til pågældende certifikat.
 4.2  

 		  

 Indehavere af certifikat til at føre  

 flyvemaskine, og som ikke har et svæveflyvercertifikat, jf. pkt. 4.1 b, kan  

 kun  

 typeuddannes på motorsvævefly i kategori 3.
4.3  

 		  

 Elever, der er fyldt 16 år, og som uddannes  

 på motorsvævefly, kan af instruktøren få tilladelse til begrænset  

 eneflyvning,  

 jf.
BL 6-100, og lokalflyvningstilladelse, jf.
BL 6-101. Tilladelsen gælder  

 for  

 motorsvævefly i den kategori og type, som uddannelsen er foregået på.
4.4  

 		  

 Elever, der er fyldt 15 år, og som uddannes  

 på konventionelt svævefly, kan af instruktøren få tilladelse til begrænset  

 eneflyvning, jf.
BL 6-100, og lokalflyvningstilladelse, jf.
BL 6-101, på  

 motorsvævefly  

 i kategori 1 og kategori 2, hvis eleven har gennemgået en typeuddannelse uden  

 anvendelse af motor.
 4.4.1  

 	  

 Tilladelsen forudsætter, at motoren er deaktiveret under  

 flyvningen.
5.  

 	  

 	  

 Typeuddannelse 5.1  

 	  

 	  

 Typeuddannelse  

 på motorsvævefly i kategori 1 og 2 skal gennemføres hos den godkendte  

 organisation.
 5.2  

 	  

 	  

 Typeuddannelse  

 på motorsvævefly i kategori 3 skal gennemføres på en flyveskole i  

 overensstemmelse  

 med JAR-FCL 1 eller hos den godkendte organisation.
 5.3  

 	  

 	  

 Den  

 godkendte organisation skal gennemføre uddannelsen i overensstemmelse med en  

 uddannelsesnorm,  

 der er godkendt af Statens Luftfartsvæsen.
 5.4  

 	  

 	  

 Uddannelsen  

 hos den godkendte organisation skal forestås af en person, der er indehaver  

 af  

 instruktørbevis udstedt af den godkendte organisation, og som af denne  

 organisation er godkendt til at forestå uddannelse på motorsvævefly.
6.  

 	  

 	  

 Attestation 6.1  

 	  

 	  

 Attestation  

 for typeuddannelsen skal foretages af den instruktør, der har forestået  

 uddannelsen,  

 i elevens logbog.
 6.2  

 	  

 	  

 Er  

 der en særlig rubrik til udvidelser mv. i logbogen, påføres attestationen  

 heri.
 6.3  

 	  

 	  

 Er  

 der ikke en særlig rubrik, skal attestationen foretages på følgende måde:
Elevens fulde navn Cpr.nr.
er d.d. uddannet, jf.
BL 6-104, på Luftfartøjstype Kategori Eventuel begrænsning af rettighed Dato Navn I-bevis nr.
6.4  

 	  

 	  

 Efter  

 gennemført typeuddannelse på motorsvævefly i kategori 3 skal denne type  

 indføres i pågældendes certifikat.
Denne indførelse foretages af Statens  

 Luftfartsvæsen.
7.  

 	  

 	  

 Dispensation Statens Luftfartsvæsen kan i  

 ganske særlige tilfælde dispensere fra bestemmelserne i denne BL, når det  

 skønnes foreneligt med de hensyn, der ligger til grund for de pågældende  

 bestemmelser.
8.  

 	  

 	  

 Klageadgang 8.1  

 	  

 	  

 Afgørelser  

 truffet af Statens Luftfartsvæsen efter bestemmelserne i denne BL kan  

 påklages  

 til Transport- og Energiministeriet.
 8.2  

 	  

 	  

 Afgørelser  

 truffet af den godkendte organisation efter bestemmelserne i denne BL kan  

 påklages  

 til Statens Luftfartsvæsen.
9.  

 	  

 	  

 Straf 9.1  

 	  

 	  

 Den  

 luftfartøjschef, der overtræder pkt. 4.1, straffes med bøde.
 9.2  

 	  

 	  

 Den  

 godkendte organisation, der overtræder pkt. 4.2, 5.3 og 5.4, straffes med  

 bøde.
 9.3  

 	  

 	  

 Den  

 instruktør, der overtræder pkt. 4.3, 4.4 og 4.4.1, straffes med bøde.
 9.4  

 	  

 	  

 For  

 overtrædelser begået af selskaber mv. (juridiske personer) kan der pålægges  

 strafansvar efter reglerne i straffelovens 5. kapitel, jf. luftfartslovens §  

 149, stk. 14.
10.  

 		  

 Ikrafttræden 10.1  

 	  

 Denne BL træder i kraft den 15. juli 2006.
 10.2  

 	  

 Samtidig ophæves BL 6-104, 2. udgave af 4.  

 april 1995.
