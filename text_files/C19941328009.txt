 Ved skrivelse af 11. september 1992 (J.nr. 5a 5049-64-0/91) orienterede  

 Veterinærdirektoratet om håndteringen af visse overgangsproblemer i  

 forbindelse med indførelsen af generelle krav om øremærkning af kreaturer til  

 slagtning, idet man forudså, at der kunne gå nogle måneder før alle  

 leverandører var i stand til at efterleve disse regler.
 Veterinærdirektoratet er gjort bekendt med, at visse overdyrlæger stadig  

 accepterer slagtning af dyr uden CKR-øremærker, imod at der efterfølgende  

 fremlægges en erklæring fra ejeren om dyrets danske oprindelse (jf. bilag til  

 ovennævnte skrivelse), hvilket er i strid med hensigten bag ovennævnte  

 skrivelse.
På den baggrund indskærpes, at kreaturer uden gult CKR-øremærke eller  

 CKR-metalbøjlemærke ikke må slagtes på USA-godkendte slagterier.
Den eneste  

 undtagelse herfra gælder dyr, som tydeligvis har været øremærket (hul eller  

 udrivning i øre) og hvis tabte øremærke findes på vognbunden eller på  

 aflæsserampen.
 Kreaturer med rødt CKR-øremærke skal henvises til slagtning på  

 hjemmemarkedsgodkendte slagterier eller på eksportautoriserede slagterier,  

 der er autoriseret til at slagte indførte dyr (autorisationsnumre 800-899).
 Kreaturer uden CKR-øremærke skal afvises fra slagtning på USA-godkendte  

 slagterier, men slagteriet skal anmelde forholdet til den kredsdyrlæge, i  

 hvis distrikt slagteriet er beliggende, og dyret må ikke fjernes fra  

 slagteriet, før kredsdyrlægen over for overdyrlægen har tilladt det.
 På andre eksportautoriserede slagterier (800-virksomheder) kan kreaturer  

 uden CKR-øremærke slagtes, så snart forholdet af slagteriet er anmeldt til  

 kredsdyrlægen, medmindre denne forlanger slagtningen udsat.
 Til orientering vedlægges Veterinærdirektoratets bekendtgørelse nr. 80 af  

 18. februar 1993 (som udsendt til samtlige dyrlæger den 22. marts 1993).
Iøvrigt bemærkes, at ovennævnte erklæring ikke var forudset anvendt som  

 grundlag for udbetaling af handyrpræmie.
Den ugentlige indberetning over  

 støtteberettigede handyr må kun omfatte dyr, der ankommer til slagteriet med  

 gult eller rødt CKR-øremærke eller CKR-metalbøjlemærke i øret (undtagelsesvis  

 tabt på vognbunden).
 Ovennævnte skrivelse af 11. september 1992 ophæves.
 P.V.V.
K.
Andreasen P.S.
Denne skrivelse er samtidig sendt til orientering til de  

 hjemmemarkedsgodkendte slagterier og embedsdyrlægerne ved disse.
