 I medfør af § 25 og § 32, stk. 3 og 4, i lov nr. 121 af 25. marts 1970 om  

 restaurations- og hotelvirksomhed m.v. fastsættes:
I.
BEKENDTGØRELSENS OMRÅDE.
 § 1.  Denne bekendtgørelse omfatter selvstændig  

 erhvervsvirksomhed ved servering af spise- og drikkevarer i tog og skibe.
II.
LOKALER M.V.
§ 2.  Enhver restauration skal have mindst eet  

 gæstelokale.
Intet gæstelokale må have mindre gulvareal end 10 kvadratmeter  

 og mindre loftshøjde end 1,9 m.
Stk. 2.  Til hvert gæstelokale skal der være bekvem  

 adgang.
Adgangen må ikke gå gennem køkken eller økonomirum.
 Stk. 3.  Der skal i gæstelokalerne være tilstrækkelig  

 mulighed for ventilation.
 Stk. 4.  Serveringslokaler, kabysser og pantryer i skibe  

 må ikke anbringes i overbygninger, der ikke har permanent karakter, og ej  

 heller foran forpeakskot eller på et dæk, som er lavere end det, der ligger  

 umiddelbart under vandlinien ved størst tilladte nedlastning.
§ 3.  Enhver restauration, der serverer spisevarer,  

 skal have mindst eet køkken.
Serveres alene drikkevarer, skal der være  

 tilfredsstillende mulighed for opvask.
Køkkener og andre økonomirum skal have  

 en lofthøjde på mindst 1,9 m og opfylde betingelserne i § 2, stk. 3, samt  

 være hensigtsmæssigt beliggende i forhold til gæstelokalerne.
Der skal være  

 tilstrækkelig kølemulighed for opbevaring af råvarer og færdigretter og  

 mulighed for forsvarlig anbringelse af affald.
Der skal være mulighed for  

 tilfredsstillende opbevaring af drikkevand.
Stk. 2.  Gulve i køkkener og andre økonomirum skal  

 lægges i et for fugtighed uigennemtrængeligt materiale med fald mod afløb og  

 med hulkehl mod væg.
Vægge og lofter skal være let afvaskelige.
 Stk. 3.  I køkkener skal der være selvstændig håndvask.  

 Spildevandsledninger og lignende må ikke være ført gennem køkkener og andre  

 økonomirum på en sådan måde, at eventuelle utætheder eller kondensvand kan  

 medføre fare for forurening af levnedsmidler eller vanskeliggøre  

 renholdelsen.
Stk. 4.  I en restauration, hvor toiletter står i  

 umiddelbar forbindelse med de øvrige lokaler, skal toiletterne være adskilt  

 fra disse ved et forrum med selvlukkende døre.
Toiletterne skal have  

 håndvask, sæbe og håndklæder, papirshåndklæder eller elektrisk  

 håndtørringsapparat.
 § 4.  I restaurationslokaler må der ikke redes op til  

 natophold.
 Stk. 2.  Restaurationslokaler, hvori gæster opholder  

 sig, skal være rigeligt oplyst.
 § 5.  Restaurations- og hotellokaler m.v. og inventar,  

 redskaber og service heri skal holdes i forsvarlig og renholdt stand.  

 Udsmykningen af lokalerne må ikke være til hinder for betryggende rengøring.
III.
TILSYN M.V.
§ 6.  Tilsyn med overholdelse af bestemmelserne i §§  

 2-5 føres af en sundhedskommission.
For togs vedkommende føres tilsynet af  

 sundhedskommissionen i den kommune, inden for hvilken den eller de vogne, der  

 rummer de for serveringen nødvendige indretninger, har hjemsted.
For skibes  

 vedkommende udføres tilsynet af sundhedskommissionen i den kommune, inden for  

 hvilken den havn er beliggende, som oftest anvendes af vedkommende skib.  

 Såfremt et skib går i regelmæssig rutefart mellem flere danske havne, der  

 anløbes lige ofte, er den østligst beliggende havn afgørende for, hvilken  

 sundhedskommission tilsynet påhviler.
I tvivlstilfælde afgør ministeriet for  

 forureningsbekæmpelse, hvilken sundhedskommission der skal føre tilsynet.
Stk. 2.  Den tilsynsførende sundhedskommission kan give  

 påbud om gennemførelse af de i hygiejnisk henseende fornødne  

 foranstaltninger, og herunder i overensstemmelse med bestemmelserne i lov om  

 levnedsmidler m.v. påbyde, at virksomheden skal ophøre, indtil  

 foranstaltningerne er gennemført.
Sundhedskommissionen er i medfør af  

 levnedsmiddellovgivningen berettiget til at udtage prøver af levnedsmidler og  

 drikkevand til undersøgelse.
 § 7.  Såfremt servering af spisevarer ikke fordrer  

 tilberedning på stedet, men alene opbevaring af færdigretter, der modtages  

 udefra, kan den tilsynsførende sundhedskommission, jfr. § 6, helt eller  

 delvis undtage fra bestemmelserne i § 3, stk. 1-3.
 Stk. 2.  I øvrigt kan den tilsynsførende  

 sundhedskommission, jfr. § 6, for togs vedkommende samt i særlige tilfælde  

 fravige kravene i §§ 2-3.
 § 8.  Bekendtgørelsens §§ 2-3 finder for lokaler, der  

 er taget i brug før 1. januar 1972, kun anvendelse i det omfang, den  

 tilsynsførende sundhedskommission bestemmer det.
IV.
KLAGEADGANG.
 § 9.  Afgørelser, der i henhold til denne  

 bekendtgørelse træffes af en sundhedskommission, skal udfærdiges skriftligt.  

 Afgørelserne kan påklages til ministeren for forureningsbekæmpelse.  

 Klagefristen er 14 dage fra den dag, da afgørelsen er meddelt den pågældende  

 med oplysning om denne frist og om, at klagen kan rettes til ministeren for  

 forureningsbekæmpelse.
V.
STRAFFEBESTEMMELSER.
 § 10.  Overtrædelse af bestemmelserne i §§ 2-5  

 straffes med bøde, medmindre strengere straf er forskyldt efter anden  

 lovgivning.
 Stk. 2.  Overtrædelse af de af de tilsynsførende  

 myndigheder til overholdelse af bekendtgørelsens bestemmelser givne pålæg  

 straffes med bøde.
 Stk. 3.  Er overtrædelsen begået af et aktieselskab  

 eller lignende, kan der efter lovens § 32, stk. 4, pålægges selskabet som  

 sådant bødeansvar.
VI.
IKRAFTTRÆDEN.
 § 11.  Denne bekendtgørelse træder i kraft den 1.  

 januar 1972.
 Stk. 2.  Bekendtgørelsen medfører ingen ændringer i  

 sundhedsvedtægternes bestemmelser om forhandling af levnedsmidler eller de i  

 medfør heraf udfærdigede forskrifter, der er fastsat for den tilsynsførende  

 sundhedskomission.
 Handelsministeriet, den 10. december  

 1971.
P.
M.
V.
O.
Mueller.
/H.
Duborg.
