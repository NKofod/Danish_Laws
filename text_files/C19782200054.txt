På given foranledning skal man - efter forelæggelse af spørgsmålet for  

 finansministeriet, lønnings- og pensionsdepartementet - henlede  

 opmærksomheden på, at bestemmelsen i tjenestemandslovens § 57 om  

 lønforskrivning alene omfatter de i staten, folkeskolen og folkekirken  

 ansatte tjenestemænd, og at lærere, der er ansat ved private seminarier på  

 vilkår svarende til de for tjenestemænd gældende, således ikke har adgang til  

 at give transport på løn efter denne bestemmelse.
Seminarierne vil herefter  

 ikke være berettigede til at foretage lønindeholdelse for lån, så længe  

 hjemmel herfor ikke er tilvejebragt.
 Det tilføjes, at man i den konkrete sag, der gav anledning til, at  

 spørgsmålet blev rejst, og hvor der af seminariet i forbindelse med et mod  

 lønforskrivning bevilget lån gennem nogen tid var foretaget lønindeholdelse,  

 har kunnet tiltræde, at det bevilgede lån fortsat afvikles i overensstemmelse  

 med reglerne om lønforskrivning.
 P.M.V.
 E.B.
