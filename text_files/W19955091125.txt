 Patentdirektoratet afslog en ansøgning om patent på et  

 »ikke-vævet stof«, da opfindelsen i henhold til patentlovens §  

 2.2.2. måtte anses for kendt fra ansøgers DK ansøgning nr. 1863/83 med  

 prioritet fra 28. april 1982. Ankenævnet stadfæstede afslaget af de af  

 Patentdirektoratet anførte grunde.
 Den 28. juni 1983 indleverede klageren en ansøgning om patent på  

 »ikke-vævet stof«.
 Ansøgerens krav lød således:
 »ikke-vævet stof af varmeklæbende sammensatte fibre med en lille vægt  

 pr. arealenhed på 8-30 g/(m2), kendetegnet ved, at man danner et  

 fiberaggregat bestående af varmeklæbende sammensatte fibre på 4 denier eller  

 mindre, alene, sammensat af: som en første komponent en polyethylenharpiks  

 (C) bestående af (A) 50-100 vægtprocent af en ligekædet polyethylen med lav  

 vægtfylde og (B) 50-0 vægtprocent af en anden slags polyethylen og med en  

 vægtfylde på 0,91 0,94 g/ml og et indhold mellem smelteindeks efter spinding  

 og smelteindeks før spinding på 0,75 eller mere, og som en anden komponent en  

 fiberdannende polymer med et smeltepunkt, som ligger højere end  

 smeltepunkterne for polyethylenerne i den første komponent med 30 graderC  

 eller mere, idet den første komponent udgør i det mindste en del af  

 fiberoverfladen af de sammensatte fibre kontinuerligt i længderetningen  

 deraf, eller et fiberaggregat på 4 denier eller mindre i gennemsnit, som er  

 blandede fibre af de sammensatte fibre med andre fibre på 6 denier eller  

 mindre indeholdende mindst 25 vægtprocent af de sammensatte fibre på basis af  

 den totale vægt af de blandede fibre, og at man underkaster hvert af  

 fiberaggregaterne varmebehandling ved en temperatur lig med eller højere end  

 smeltepunktet for den første komponent i de sammensatte fibre, men lavere end  

 smeltepunktet for den anden komponent til stabilisering af formen af det  

 fremkomne ikke-vævede stof«.
 Patentdirektoratet udtalte i skrivelse af 21. februar 1990:
 »1. Vi kan ikke imødekomme Deres ansøgning, fordi Deres opfindelse  

 efter vores vurdering må anses for kendt i henhold til patentlovens § 2.2.2.
 Baggrunden for vores vurdering er angivet nedenfor.
 2. Vi bygger vores vurdering på indholdet af Deres DK ansøgning nr.  

 1863/83, hvori De har krævet prioritet fra 28. april 1982. Ansøgningen er  

 offentlig tilgængelig.
3. Så vidt vi kan se, er det uvævede stof ifølge nærværende ansøgning  

 fremstillet af fibrene ifølge Deres ansøgning nr. 1863/83. I denne ansøgning  

 er der beskrevet fremstilling af uvævede stoffer af de omhandlede fibre ved  

 samme fremgangsmåde og med samme vægt/arealenhed som i nærværende ansøgning.  

 Der er ganske vist i kravet i nærværende ansøgning angivet et forhold mellem  

 smelteindeks efter og før spinding på 0,75 eller mere, som ikke er angivet i  

 den ældre ansøgning.
Vi mener dog ikke, at det angivne smelteindeksforhold er  

 udtryk for en reel forskel, men blot er en følge af materialevalg og  

 spindebetingelser.
Vi kan ikke se nogen principiel forskel i valg af  

 udgangsmaterialer eller spindebetingelser for fibrene i de to ansøgninger.
 Vi mener derfor, at det uvævede stof, som det er beskrevet og  

 karakteriseret i nærværende ansøgning, i henhold til patentlovens § 2.2.2. må  

 anses for kendt fra Deres ansøgning nr. 1863/83, se navnlig eksempel 5-9 og  

 tabel 2.
4. Vi mener heller ikke, at Deres opfindelse adskiller sig væsentligt fra  

 den teknik, der kendes fra DE offentliggørelsesskrift nr. 2.258.484 og fra  

 den teknik, der fremgår af sammenligningseksempel 6 og 7 i DE  

 offentliggørelsesskrift nr. 2.810.429.« Klageren indleverede derefter ved skrivelse af 16. oktober 1990 følgende  

 nye krav:
Ikke-vævet stof af varmeklæbende sammensatte fibre med en lille vægt pr.  

 arealenhed på 8-30 g/(m2), kendetegnet ved, at man danner et  

 fiberaggregat bestående af varmeklæbende sammensatte fibre på 4 denier eller  

 mindre, alene, sammensat af: som en første komponent en polyethylenharpiks  

 (C) bestående af (A) 50 90 vægtprocent af en ligekædet polyethylen med lavt  

 vægtfylde og (B) 50 10 vægtprocent af en anden slags polyethylen og med en  

 vægtfylde på 0,91 0,94 g/ml og et forhold mellem smelteindeks efter spinding  

 og smelteindeks før spinding på 0,75 eller mere, og som en anden komponent en  

 fiberdannende polymer med et smeltepunkt, som ligger højere end  

 smeltepunkterne for polyethylenerne i den første komponent med 30 graderC  

 eller mere, idet den første komponent udgør i det mindste en del af  

 fiberoverfladen af de sammensatte fibre kontinuerligt i længderetningen  

 deraf, eller et fiberaggregat på 4 denier eller mindre i gennemsnit, som er  

 blandede fibre af de sammensatte fibre med andre fibre på 6 denier eller  

 mindre indeholdende mindst 25 vægtprocent af de sammensatte fibre på basis af  

 den totale vægt af de blandede fibre, og at man underkaster hvert af  

 fiberaggregaterne varmebehandling ved en temperatur lig med eller højere end  

 smeltepunktet for den første komponent i de sammensatte fibre, men lavere end  

 smeltepunktet for den anden komponent til stabilisering af formen af det  

 fremkomne ikke-vævede stof.' I skrivelsen anførte klageren følgende:
»Kravet er indskrænket under hensyntagen til det modholdte  

 patentskrift DK 1863/83, således at tilfældet 100 vægtprocent af komponent  

 (A) er udgået, og en kombination af (A) og (B) er udgået.
Beskrivelsen er  

 tydeliggjort tilsvarende.
Med hensyn til modholdet DE 2.358.484 har vi følgende kommentarer: For det  

 første angår opfindelsen ganske vist sammensatte PP/PE-fibre, men den  

 komponent med lavt smeltepunkt, som anvendes i eksemplerne og  

 sammenligningseksemplerne er HDPE, hvis anvendelse netop som komponent med  

 lavt smeltepunkt har ulemper, der tildels er beskrevet i nærværende  

 ansøgning, se overgangen mellem s. 1 og 2, dels for øvrigt også i ovennævnte  

 DK 1863/83 på s. 2, 1. 10-11. For det andet skal det bemærkes, at L-LDPE ikke  

 var kendt på prioritetstidspunktet for førstnævnte DE-patentskrift, hvilket  

 bl.a. vedlagte artikel fra Chemical Engineering af 3. december 1979 er bevis  

 på.
Vi må altså gøre gældende, at det for fagfolk desuden ikke var  

 nærliggende at fremstille det ikke-vævede stof ifølge opfindelsen blot ud fra  

 et kendskab til ovennævnte DE-patentskrift.
Med hensyn til det sidste modhold DE 2.810.429 gælder analogt, at  

 omhyldningskomponenten er polyethylen med høj vægtfylde, jf. krav 1. Da også  

 denne ansøgning har prioritet nogle år før ovennævnte artikel i Chemical  

 Engineering, må vi endvidere atter gøre gældende, at det blotte kendskab til  

 teknikken ifølge DE 2.810.429. ikke alene gør nærværende opfindelse  

 nærliggende for en fagmand.« Patentdirektoratet afslog ved skrivelse af 26. november 1990 ansøgningen  

 med følgende begrundelse: ......
 »2. Vi mener fortsat, at Deres opfindelse i henhold til patentlovens  

 § 2.2.2. må anses for kendt fra Deres DK ansøgning nr. 1863/83 med prioritet  

 fra 28. april 1982.
3. De angiver i andet afsnit af Deres inlæg, at De har indskrænket kravet  

 under hensyntagen til ansøgning nr. 1863/83 ved (1) at tilfældet »100  

 vægtprocent af komponent (A) er udgået« og (2) »en kombination af  

 (A) og (B) er udgået«.
Det under (2) anførte beror på en fejlskrivning,  

 idet kombinationen af (A) og (B) netop er tilbage, når 100 procent af (A) er  

 udgået.
 Hvad angår punkt (1) har De i krav 1 ændret den øvre grænse for komponent  

 (A) til 90 procent og tilsvarende den nedre grænse for komponent (B) til 10  

 procent.
De har ikke angivet, hvor i beskrivelsen der er basis for foretagne  

 ændring.
De 90 procent og de 10 procent findes da heller ikke i  

 basisdokumenterne.
Den foretagne ændring er derfor ikke tilladelig, jf.  

 bekendtgørelsen § 19 og patentbestemmelsen § 51.
 4. Hverken den foretagne ændring eller en (tilladelig) ændring baseret på  

 et eller flere af eksemplerne repræsenterer en indskrænkning under  

 hensyntagen til indholdet af ansøgning nr. 1863/83. De polethylenharpikser,  

 der omtales i ansøgning nr. 1863/83 består af 100 procent af komponent (A)  

 eller har et blandingsforhold mellem (A) og (B), der varierer mellem 70:30 og  

 40:60.
 5. Vi mener fortsat, at det ikke-vævede stof ifølge ansøgningen er  

 fremstillet af fibre af den art, der er genstand for ansøgning nr. 1863/83.  

 Vi har tidligere givet udtryk for, at angivelsen i kravet i nærværende  

 ansøgning om et forhold mellem smelteindeks før og efter spinding på 0,75  

 eller mere, ikke er udtryk for en reel forskel mellem fibrene i det uvævede  

 stof ifølge opfindelsen og fibrene ifølge ansøgning nr. 1863/83. Vi mener, at  

 et sådant forhold vil fremkomme som følge af de materialevalg og  

 spindebetingelser, der fremgår af eksemplerne i den ældre ansøgning, se  

 navnlig eksempel 5-9.
 De har ikke anfægtet denne opfattelse.
Der er i den ældre ansøgning beskrevet fremstilling af uvævede stoffer af  

 de omhandlede fibre.
Der er lagt vægt på, at det fremstillede stof skal have  

 et blødt greb og god styrke.
Der er i de fleste af eksemplerne anvendt over  

 25 procent af de varmeklæbende fibre.
Varmebehandlingen af det uvævede stof  

 sker ved en temperatur over den lavest smeltende komponents smeltepunkt, men  

 under den højest smeltende komponents.
 Vi mener derfor fortsat, at det uvævede stof, som det er defineret i  

 kravet og beskrevet i beskrivelsen, må anses for kendt fra ansøgning nr.  

 1863/83.
6. Som anført under punkt 2 i vort brev af 21. februar 1990 har vi lagt  

 indholdet af Deres ansøgning nr. 1863/83 til grund for vores vurdering af  

 nærværende ansøgnings patentbarhed.
Vi har derfor ikke tidligere og vil  

 heller ikke nu kommentere de to yderligere nævnte skrifter.' Denne afgørelse har klageren ved skrivelse af 22. januar 1991 indbragt for  

 Patentankenævnet I ankebegrundelsen af 12. marts 1991 har klageren anført følgende:
 »Vi skal hermed anke direktoratets afslag af 26. november 1990  

 vedrørende patentsøgning nr. 2962/83 i navnet Chisso Corporation.
Under ansøgningens behandling i direktoratet er dansk patentansøgning nr.  

 1863/83 med prioritet fra 28. april 1982 blevet modholdt.
Prioriteten i  

 ansøgning nr. 2962/83, afslag nu anket, er 29. juni 1982. I henhold til  

 patentlovens § 2, stk. 2 skal opfindelsen i ansøgning nr. 2962/83 således  

 ikke præstere opfindelseshøjde overfor den ældre ansøgning 1863/83, men blot  

 nyhed.
Direktoratet har under sagens behandling forfægtet nyheden (og måske også  

 opfindelseshøjden?) af ansøgning nr. 2962/83 i forhold til 1863/83. Vi er  

 ikke enige heri.
Vi må, stadig i henhold til patentlovens § 2, stk. 2,  

 pointere, at der i dette tilfælde blot kræves nyhed - og nyheden er objektivt  

 til stede.
For det første gøres der nemlig i den nyere ansøgning 2962/83 krav  

 på et ikke vævet stof, mens der i den ældre ansøgning 1863/83 gøres krav på  

 varmeklæbende fibre.
For det andet er polyethylenharpiksen (C) i den nye  

 ansøgning præciceret i forhold til den ældre på den måde, at forholdet mellem  

 smelteindekset for denne harpiks efter og før spinding skal være mindst 0,75.  

 Ansøgning nr. 2962/83 må altså ganske objektivt siges at være ny i forhold  

 til ansøgning 1863/83; de er ikke identiske.
Denne fortolkning af  

 nyhedskriteriet er i øvrigt ganske i overensstemmelse med de objektive  

 kriterier, der anvendes ved bedømmelse af nyhed hos EPO.
Det virker, som om  

 direktoratet kræver argumentation for, at der opnås »noget særligt«  

 ved at kræve et forhold som omtalt ovenfor på mindst 0,75. Men dette er ret  

 beset ikke påkrævet, jf. patentlovens § 2, stk. 2.
 Vi påstår derfor derfor de oprindelige krav genoprettet i fuldt omfang  

 (uden hensyntagen til de ved besvarelsen af 16. oktober 1990 foretagne  

 ændringer).
 Kan Ankenævnet ikke give os medhold heri, foreslår vi subsidiært sagen  

 sendt tilbage til direktoratet til færdigbehandling på basis af følgende  

 reviderede krav (ændringer understreget):
»Ikke-vævet stof af varmeklæbende sammensatte fibre med en lille vægt  

 pr. arealenhed på 8-30 g/(m2), kendetegnet ved, at man danner -et  

 fiberaggregat bestående af varmeklæbende sammensatte fibre på 4 denier eller  

 mindre, alene, sammensat af: som en første komponent en polyethylenharpiks  

 (C) bestående af (A) 50-100 vægtprocent af et ligekædet polyethylen med lav  

 vægtfylde og (B) 50-0 vægtprocent af en anden slags polyethylen med en  

 vægtfylde på mindst 0,944 g/ml og med en vægtfylde på 0,930-0,940 g/ml og  

 forhold mellem smelteindeks efter spinding og smelteindeks før spinding på  

 0,75 eller mere, og som en anden komponent --(o.s.v.)--» Med de ovenfor antydede ændringer af kravet opnås en tydelig forbedring af  

 det ikke-vævede stofs egenskaber, se f.eks. vedlagte oversigt over eksempler  

 fra ans. nr. 2962/83 (den nyere).
I oversigten er de eksempler understreget, som ikke vil høre ind under et  

 nyt krav ændret som ovenfor.
Den parameter (evt. flere), som leder til  

 eksemplernes udelukkelse, er markeret med fede typer.
Man ser, at  

 egenskaberne ved det ikke-vævede stof er bedre i de tilbageværende tilfælde  

 end i de udelukkede tilfælde (jo højere styrke, des bedre; for greb,  

 spindbarhed og strækbarhed er grad bedre end trekanten, som er bedre end x).  

 Der demonstreres altså et teknisk fremskridt (der imidlertid ikke bør være  

 påkrævet i henhold til Patentlovens § 2, stk. 2).« Ankenævnet har behandlet sagen på sit møde den 7. november 1994.
 For klageren mødte kemiingeniør Karen Østergaard Pedersen, der henholdt  

 sig til og uddybede de skriftlige indlæg.
 Ankenævnet skal udtale:
I henhold til de af Direktoratet anførte grunde og idet det for Ankenævnet  

 anførte ikke findes at kunne føre til andet resultat bestemmes:
 Den påklagede afgørelse stadfæstes.
