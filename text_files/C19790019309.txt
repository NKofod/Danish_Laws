Cirkulære vedrørende deltidsbeskæftigedes adgang til overgang til fuldtidsbeskæftigelse m.v.
1. Finansministeriets cirkulæreskrivelse af 21. januar  

 1977 vedrørende deltidsbeskæftigelse af ansatte i staten, folkeskolen og folkekirken indeholder som pkt. 10 følgende bestemmelse:
»Har en ansat opnået nedsat tjenestetid uden tidsbegrænsning i  

 henhold til pkt. 1, vil overgang til fuldtidsbeskæftigelse kunne finde sted,  

 når der fremkommer en ledig fuldtidsstilling eller flere ledige  

 deltidsstillinger, der ved sammenlægning udgør en fuldtidsstilling.
Den heraf  

 følgende nødvendige ændring af antallet af godkendte stillinger meddeles  

 finansministeriet, budgetdepartementet.
I tilfælde, hvor nedsat tjenestetid er givet for en afgrænset periode,  

 påhviler det vedkommende styrelse at drage omsorg for, at der ved periodens  

 udløb er en fuldtidsstilling til rådighed.« På given foranledning skal det understreges, at bestemmelsen indebærer, at  

 en anmodning fra en ansat, der har fået nedsat tjenestetid uden  

 tidsbegrænsning, om overgang til fuldtidsbeskæftigelse først kan imødekommes,  

 når der som følge af naturlig afgang fremkommer en ledig fuldtidsstilling på  

 en af de i bestemmelsen angivne måder.
2. Man skal endvidere meddele, at bestemmelsen i pkt.  

 II i nævnte cirkulære om, at bestemmelsen i pkt. 10 om sammenlægning  

 afdeltidsstillinger ikke kan anvendes på overenskomststillinger, alene  

 omfatter overenskomststillinger på 20 timer og derunder, medens øvrige  

 overenskomststillinger behandles på samme måde som tjenestemandsstillinger.
P.
M.
V.
