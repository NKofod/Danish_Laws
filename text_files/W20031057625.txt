Klage  

 over mangelfuld behandling af blodansamlig i lysken efter KAG Patientklagenævnet fandt ikke grundlag for at kritisere  

 sygeplejersken, da det allerede fremgik af journalen, at patienten tidligere  

 under indlæggelsen havde haft et hæmatom på halsen.
Desuden fremgik det af  

 journalen, at patienten fik blodfortyndende medicin.
Nævnet fandt endvidere ikke grundlag for at kritisere  

 reservelægen, idet hun to gange i løbet af natten havde tilset patienten og  

 hhv. havde henvist til en overlæge og konfereret med denne.
Endvidere havde  

 reservelægen om morgenen etableret kontakt til en kardiologisk speciallæge.
Endelig fandt nævnet grundlag for at kritisere overlægen,  

 idet han ved kontakten med reservelægen om natten til den 4. januar 2002  

 burde  

 have foranlediget akut kirurgisk lukning af punkturstedet i pulsåren.
Det var  

 nævnets vurdering, at forløbet var fuldt foreneligt med en sent opstået  

 blødning, udgået fra den tidligere punktur af den højre lårpulsåre, som var  

 pågået de efterfølgende ca. 10 timer, indtil blodtabet ud i låret havde haft  

 et  

 sådan omfang, at der var sket en alvorlig svækkelse af kredsløbet, og  

 patienten  

 var blevet chokeret.
