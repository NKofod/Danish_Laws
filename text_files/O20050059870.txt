 Resumé  



  

 En ansat i en kommune klagede til ombudsmanden over at han af sin  

 arbejdsgiver  

 havde fået en tjenestebefaling om at forbedre sin arbejdsindsats, og over at  

 han havde set sig nødsaget til at indgå en fratrædelsesaftale med kommunen  

 fordi kommunen over for ham havde tilkendegivet at alternativet var en  

 afskedigelse.
Ombudsmanden gjorde op med sin hidtidige praksis og afviste at  

 gå ind i sagen.
Ombudsmanden lagde herved vægt på to højesteretsdomme afsagt  

 i  

 november 2004. Ved dommene blev det fastslået at offentlige  

 ansættelsesforhold  

 kan bringes til ophør ved fratrædelsesaftaler uanset at det er myndigheden  

 der  

 inden aftalen ensidigt har besluttet at foretage afskedigelse.
Dommene  

 indebærer at myndighederne fritages for fejl og mangler der måtte være begået  

 i  

 forbindelse med og forud for sådanne aftaler.
Dette betyder samtidig at  

 offentligt ansatte kan fraskrive sig den beskyttelse de forvaltningsretlige  

 regler yder mod usaglige afgørelser.
Tidligere mente ombudsmanden at den  

 ansatte  uagtet at der var indgået frivillig fratrædelsesaftale   

 ikke kunne  

 fravælge retten til bl.a. partshøring og begrundelse.
 Ombudsmanden lagde desuden vægt på at det af den konkrete  

 fratrædelsesaftale fremgik at der var gjort fuldt og endeligt op med ethvert  

 krav mellem den ansatte og kommunen.
 (J.nr. 2005-1938-813).
Ombudsmandens kompetence i  

 afskedigelsessager hvor der er indgået fratrædelsesaftale Af As bilag fremgik det at  

 han  

 den 4. oktober 2004  

 fik en tjenestebefaling af Odense Kommune.
Ved tjenestebefalingen blev A  

 pålagt  

 at forbedre sin arbejdsindsats.
Samtidig fik han at vide at hans  

 arbejdsindsats  

 ville blive taget op til revision i februar 2005.
Den 30. maj 2005  

 indgik A en fratrædelsesaftale  

 med Odense Kommune.
Ifølge aftalen blev A fritstillet, men modtog løn indtil  

 udgangen af oktober 2006. Fra  

 1. november 2006  

 ville A modtage tjenestemandspension.  

 Af aftalen fremgik endvidere følgende:
  Denne aftale er til fuld og  

 endelig afgørelse af ethvert krav der vedrører (A)s ansættelsesforhold  

 i  

 Odense Kommune. I brev af  

 30. maj 2005  

 havde A anført at han  

 klagede over tjenestebefalingen af  

 4. oktober 2004. Videre havde A anført at han indgik  

 fratrædelsesaftalen fordi kommunen over for ham havde tilkendegivet at  

 alternativet var en afskedigelse.
A havde bedt om en undersøgelse af  

 kommunens  

 sagsbehandling gennem hele forløbet.
Højesteret har i to domme af  

 16. november 2004  

 (som er  

 gengivet i Ugeskrift for Retsvæsen, 2005, s. 616 og 622) fastslået at  

 offentlige ansættelsesforhold kan bringes til ophør ved fratrædelsesaftaler  

 uanset at det er myndigheden der starter med ensidigt at beslutte at man vil  

 afskedige en medarbejder, og således at myndighederne fritages for ansvar for  

 mulige fejl og mangler der måtte være sket i forbindelse med sådanne  

 beslutninger.
Dommene indebærer altså at en ansat kan fraskrive sig den  

 beskyttelse de forvaltningsretlige regler yder mod usaglige afgørelser.
 I dommen som er gengivet i  

 Ugeskrift for Retsvæsen, 2005, s. 616, udtalte Højesteret om den indgåede  

 aftale  

 at den efter sin ordlyd og hele baggrund [må] anses for indgået til  

 fuld og  

 endelig afgørelse af enhver indsigelse og ethvert mellemværende i forbindelse  

 med ansættelsesforholdets ophør.
 Højesteret har lagt vægt på  

 at der ikke i de forvaltningsretlige eller ansættelsesretlige regelsæt kan  

 indfortolkes et forbud mod sådanne aftaler, at fratrædelsesaftaler også på  

 det  

 offentlige arbejdsmarked har været anvendt i en lang årrække, samt at sådanne  

 aftaler opfylder et praktisk behov for en forligsmæssig afslutning i begge  

 parters interesse.
Jeg kan oplyse at jeg i min  

 hidtidige praksis har anlagt en anden fortolkning; jeg har ment at den  

 ansatte  

  uagtet at der måtte være indgået en frivillig aftale mellem en  

 afskediget  

 medarbejder og den pågældende offentlige arbejdsgiver  ikke vil kunne  

 fravælge  

 retten til bl.a. partshøring og til at få en begrundelse for beslutningen om  

 afskedigelse.
Denne praksis har bygget på først og fremmest domstolenes  

 hidtidige retssikkerhedsmæssigt prægede fortolkning af retsgrundlaget for  

 ansættelse i det offentlige sammenholdt med forvaltningslovens ufravigelige  

 karakter.
Retstilstanden er med de  

 nævnte højesteretsdomme ændret, om end det nærmere anvendelsesområde for  

 fratrædelsesaftaler ikke er klart.
En afklaring af retstilstanden bør ske ved  

 domstolene eller eventuelt ved lovgivning.
Mine muligheder for at  

 behandle afskedigelsessager der er afsluttet ved aftale, er tilsvarende  

  det  

 vil sige indtil der er sket en afklaring af retstilstanden  begrænsede.  

 Dette  

 gælder navnlig i sager hvor der som i As tilfælde i fratrædelsesaftalen  

 er  

 gjort op med enhver indsigelse i forhold til ansættelsesforholdet.
Således  

 skrev jeg i en redegørelse af  

 21. december 2004  

 til Folketingets Retsudvalg vedrørende  

 de nævnte dommes betydning for offentligt ansattes retssikkerhed følgende:
 Hvis et forlig mellem  

 myndigheden og den afskedigede medarbejder gør op med enhver  

 indsigelse, vil  

 ombudsmanden formentlig i det hele være afskåret fra at prøve sagligheden.  

 Hertil kommer som en yderligere konsekvens af de to domme fra Højesteret at  

 det  

 nu ikke længere er en opgave for ombudsmanden at påse at forvaltningslovens  

 krav til sagsbehandlingen er overholdt i disse sager om forligsmæssig  

 afskedigelse. De nævnte domme og det  

 forhold at der i aftalen mellem A og Odense Kommune er gjort op med  

 indsigelser  

 i forhold til As ansættelsesforhold, har således været afgørende for  

 min  

 beslutning om ikke at indlede en undersøgelse af sagen.
