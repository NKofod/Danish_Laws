Betænkning afgivet af Miljø- og  

 Planlægningsudvalget den 17. juni 1998 Betænkning over Forslag til lov om Skjern Å  

 Naturprojekt Udvalget har behandlet lovforslaget i nogle møder  

 og har herunder stillet spørgsmål til miljø- og  

 energiministeren, som denne har besvaret skriftligt.
Nogle af udvalgets  

 spørgsmål og miljø- og energiministerens svar herpå  

 er optrykt som bilag til betænkningen.
 Endvidere har udvalget modtaget skriftlige og/eller  

 mundtlige henvendelser fra:
Afvandingslauget »Det Naturligt Afvandede  

 Område«, Danmarks Naturfredningsforening, Friluftsrådet, Jensen, Mads Rahbek, Skjern, Langballe, Søren, Skjern, Lund, Erik, landinspektør, Silkeborg Skjern-Tarm Egnens Landboforening og Sørensen, Thomas, Tarm.
 Der er af miljø- og energiministeren og af et  

 mindretal stillet ændringsforslag, hvorom henvises til de ledsagende  

 bemærkninger.
Miljø- og energiministeren har over for udvalget  

 tilkendegivet, at Miljø- og Energiministeriet forud for  

 gennemførelsen af Skjern Å Naturprojektet vil tage alle  

 lovforslagets midler, der bygger på frivillighed fra lodsejernes side,  

 i brug.
Det drejer sig om jordfordeling, erhvervelse og aftaler om  

 gennemførelse af Skjern Å Naturprojektet på private  

 arealer mod økonomisk kompensation.
 Kun i de tilfælde, hvor disse midler, der alle  

 bygger på frivillighed, viser sig utilstrækkelige og  

 således ikke fører til noget resultat, og hvor det er  

 nødvendigt for projektets gennemførelse, vil det kunne komme  

 på tale at anvende lovforslagets ekspropriationsbestemmelse.
 Fremgangsmåden er således i overensstemmelse  

 med intentionerne om frivillighed ved gennemførelsen af  

 Vandmiljøplan II.
Miljø- og energiministeren har endvidere i  

 forbindelse med besvarelse af spørgsmål fra udvalget oplyst, at  

 med hensyn til åens bundkoter og fald er det i projektforslaget fra  

 april 1997 forudsat, at dette skal fastlægges i detaljer også med  

 hensyn til lokale variationer mellem sving og lige strækninger.
I denne  

 proces vil der blive taget hensyn til forekomster af tidligere placeringer af  

 gydegrus, således at gydepladserne, så vidt det er teknisk  

 muligt, søges genetableret.
Ministeren har videre oplyst, at de mange hensyn, der  

 må tages ved udformningen af Skjern Å i den østlige del af  

 projektområdet, er nærmere beskrevet i ministerens besvarelse af  

 spørgsmål nr. 18 (L 63 - bilag 16). Heraf fremgår det  

 også, at projektet i den østlige del i forbindelse med  

 detailprojekteringen vil blive tilpasset det tidligere åløb i  

 videst muligt omfang.
I forbindelse med denne tilpasning vil Skov- og  

 Naturstyrelsen søge at inddrage de lokale lodsejeres viden og  

 erfaringer om det gamle åløb.
 Herefter indstiller et flertal (udvalget med  

 undtagelse af Dansk Folkepartis og Enhedslistens medlemmer) lovforslaget til  

 vedtagelse med det af miljø- og energiministeren stillede  

 ændringsforslag.
Et flertal inden for flertallet (Venstres, Det  

 Konservative Folkepartis, Centrum-Demokraternes og Kristeligt Folkepartis  

 medlemmer af udvalget) noterer, at ekspropriationsbestemmelsen primært  

 er medtaget af tekniske årsager, fordi der er tale om en  

 anlægslov.
I Borrisområdet er der næsten ikke erhvervet  

 jord, og dette område bør betragtes for sig selv.
Med  

 lovforslagets dyrkningsrestriktioner vil der blive yderligere behov for  

 erstatningsjord, og da lodsejernes rentabilitet afhænger af, at de kan  

 klare harmonikravene, bør der gøres en ekstra indsats for den  

 frivillige jordfordeling.
Venstre, Det Konservative Folkeparti, Centrum-Demokraterne  

 og Kristeligt Folkeparti havde gerne set, at man startede med det  

 østlige projekt, så man kunne indhøste erfaring,  

 før man gik videre i vest.
Det noteres i denne forbindelse, at Skjern  

 Å projektet vil betyde, at der i en årrække ikke vil kunne  

 iværksættes nye naturprojekter, fordi Skjern Å projektet  

 sluger alle midlerne, jf. henvendelse fra Danmarks Naturfredningsforening og  

 Friluftsrådet.
Et mindretal inden for flertallet (Venstres,  

 Centrum-Demokraternes og Kristeligt Folkepartis medlemmer af udvalget)  

 noterer, at der ikke er foretaget en uvildig vurdering af det lokale  

 alternativ, som senest blev sendt til udvalget fra Fællesbestyrelsen  

 for Landvindingslagene.
Dermed mangler der en vurdering af, om man - mere  

 enkelt og billigt - kunne få mere miljø for færre penge  

 uden det store gravearbejde i vest.
Et andet mindretal inden for flertallet (Venstres  

 medlemmer af udvalget) har noteret, at udvalget har drøftet muligheden  

 for i samarbejde med Teknologirådet at arrangere en høring om  

 Skjern Å-laksens overlevelse.
Mindretallet så gerne, at en  

 sådan høring blev gennemført.
 Et mindretal (Dansk Folkepartis medlem af udvalget)  

 indstiller lovforslaget til forkastelse ved 3. behandling.
Dansk Folkeparti finder ikke, at der med lovforslaget er  

 taget tilstrækkeligt hensyn til lokalbefolkningens indsigelser, ligesom  

 de lokale lodsejeres interesser heller ikke er blevet varetaget i  

 fornødent omfang.
Lodsejernes viden og erfaring er ikke blevet  

 inddraget i projektet, ligesom den lokale alternative plan ikke er blevet  

 genstand for en uvildig vurdering.
Ligeledes kan Dansk Folkeparti ikke acceptere, at  

 lovforslaget er et forslag til anlægslov med deraf følgende  

 ekspropriationsbestemmelse.
Da der stadig resterer store områder, der  

 ikke ad frivillighedens vej er indgået aftaler om, må man  

 imødese, at denne ekspropriationsret vil blive benyttet i udstrakt  

 grad.
 Projektet er oprindeligt budgetteret til 246 mio. kr., men  

 Dansk Folkeparti tvivler meget på, at denne budgetramme kan overholdes,  

 ligesom konsekvensen af Skjern Å Naturprojektet er, at andre  

 naturprojekter må nedprioriteres i forlængelse af, at der  

 anvendes uforholdsmæssig mange ressourcer på dette ene  

 projekt.
Fra lokal side har der været forslag fremme om, at  

 borgerne skulle høres i denne sag, f.eks. gennem en lokal  

 folkeafstemning.
Dette forslag kan Dansk Folkeparti naturligvis tilslutte  

 sig, da det er i lokalområderne, den store viden og erfaring med hensyn  

 til hele projektets konsekvenser for landbruget og erhvervslivet findes.
Det  

 burde derfor efter Dansk Folkepartis opfattelse have afgørende  

 betydning for projektets gennemførelse, hvordan den lokale  

 stillingtagen er.
 Et andet mindretal (Enhedslistens medlem af  

 udvalget) indstiller lovforslaget til vedtagelse med de stillede  

 ændringsforslag.
 Enhedslisten er tilhænger af  

 naturgenopretningsprojektet for Skjern Å, men kan ikke acceptere, at  

 der gives mulighed for at udbetale erstatninger, uden at ejendomsretten  

 overtages.
Over 3/4 af Skjern Å Naturprojekt er nu  

 gennemført succesfuldt ved hjælp af frivillige salg og  

 jordfordeling.
Så kommer man med dette lovforslag til  

 gennemførelse af den sidste 1/4 og vil indføre mulighed for at  

 udbetale erstatninger, uden at staten overtager ejendomsretten.
Samtidig  

 indfører man også muligheden for ekspropriation.
I så stort et naturgenopretningsprojekt som Skjern  

 Å, hvor over 2.000 hektar berøres direkte, er der mange forhold,  

 som skal falde på plads, og det er naturligvis ikke alt, man på  

 nuværende tidspunkt kan overskue.
I de kommende år vil der vise  

 sig nye mindre reguleringer, som er nødvendige for at få det  

 hele til at fungere.
I det omfang, man lader de nuværende ejere beholde  

 ejendomsretten og betaler erstatning for de påførte tinglyste  

 restriktioner, vil det blive nødvendigt med nye forhandlinger og nye  

 erstatninger, når fremtidige nødvendige detaljer skal falde  

 på plads.
I det omfang, man klarer sig ved frivillige salg og  

 jordfordeling som hidtil og ved ekspropriation, kan staten selv  

 planlægge uden at skulle ud i nye forhandlinger.
 De indførte restriktioner med hensyn til drift og  

 afvanding af jorden er så omfattende, at erstatningsbeløbene  

 summer op i nærheden af købsprisen i løbet af en meget  

 kort årrække.
Når staten ejer jorden, kan den plejes og  

 planlægges som et samlet hele, hvad der netop er afgørende for  

 så omfattende projekter.
Private »øer« kan få meget  

 uønskede konsekvenser.
 Det er urimeligt over for de forrige ejere af de  

 første 3/4 af Skjern Å Naturprojekt, som har indgået  

 frivillige aftaler, at man nu indfører nye spilleregler for den sidste  

 1/4 af arealet.
 Det er klart, at det bliver sværere at få  

 frivillige aftaler i stand, når der forude vinker en mulighed for gode  

 kompensationer i stedet for.
Derimod er det praktisk for de fremtidige forhandlinger,  

 at man nu har fået muligheden for at ekspropriere.
Det vil i sig selv  

 få de »frivillige« forhandlinger om salg og jordfordeling til at glide  

 nemmere.
Men hvis prisen for at få ekspropriation som en mulighed er,  

 at der skal kunne udbetales erstatninger til ejere af jord, der forbliver i  

 privat eje, så er mindretallet hellere fri for denne  

 ekspropriationsmulighed.
Så må tingene i stedet tage den tid, det  

 tager at finde erstatningsjord andre steder.
Næste gang staten vil gennemføre et stort  

 sammenhængende naturgenopretningsprojekt som Skjern Å, vil det  

 ikke være så let at få frivillige aftaler i hus.
Da vil  

 ejerne nemlig vente, indtil de bliver tilbudt erstatninger, samtidig med at  

 de bevarer ejendomsretten.
 Endelig vil mindretallet have fjernet muligheden for, at  

 der kan gives dispensation til brug af sprøjtemidler i  

 området.
Ændringsforslag Af et mindretal (EL):
Til § 5 1) Stk. 2 udgår.  

 Stk. 3 bliver herefter stk. 2.
Til § 12 2) Stk. 4, 2. pkt., affattes således:
»Erstatningen fastsættes i forbindelse med  

 ekspropriation efter § 5, stk. 2.« Af	miljø- og energiministeren, tiltrådt af et flertal  

 (udvalget med undtagelse af DF):
Til § 18 3) I stk. 1 udgår nr. 5.
Bemærkninger Til nr. 1 og 2 Med ændringsforslagene udgår muligheden for,  

 at miljø- og energiministeren kan indgå aftaler med lodsejere,  

 der ønsker at beholde deres arealer, om at lade arealerne indgå  

 i projektrealiseringen mod økonomisk kompensation for den  

 rådighedsindskrænkning, der aftales.
Til nr. 3 Der er alene tale om en redaktionel ændring, der  

 skyldes en fejl i lovforslaget.
Pernille Blach Hansen (S) Inger Bierbaum (S) Martin Glerup  

 (S) Lis Greibe (S) Anne-Marie Meldgaard (S) Steen Gade (SF) fmd.
Sonja Albrink  

 (CD) Vibeke Peschardt (RV) Søren Kolstrup (EL) Hans  

 Christian Schmidt (V) Bodil Thrane (V) Hanne Severinsen (V) Jens Vibjerg (V) Henriette Kjær  

 (KF) nfmd.
Frank Dahlgaard (KF) Svend Aage Fauerholdt (DF) Ole M.
Nielsen  

 (KRF) Fremskridtspartiet havde ikke medlemmer i udvalget.
Bilag Nogle af udvalgets spørgsmål og miljø-  

 og energiministerens svar herpå Spørgsmål nr. 1:
Ministeren bedes kommentere henvendelsen af 24. april 1998  

 fra lauget: »Det naturligt afvandede område« ved Mads Rahbek Jensen,  

 Skjern, jf.
L 63 - bilag 4.
 Svar:
 Jeg har forelagt spørgsmålet for Skov- og  

 Naturstyrelsen, der har oplyst følgende, som jeg kan henholde mig  

 til:
»Jordfordelingsprocessen er afsluttet vest for Rute 11.  

 Her er der erhvervet 1.260 ha, svarende til 93 pct. af denne del af  

 projektområdet.
De resterende ca. 95 ha, der ikke er erhvervet i denne  

 del, er fordelt på 16 lodsejere.
Disse har fået tilbud om at  

 deltage i jordfordelingen men har enten ikke ønsket at deltage eller  

 ikke fundet det tilbudte bytte- eller købstilbud attraktivt nok.  

 Enkelte lodsejere har meddelt, at de af principielle årsager ikke  

 ønsker at afgive jord til naturprojektet.
Øst for Rute 11 pågår jordfordelingen i  

 øjeblikket.
Med udgangen af 1997 er der her erhvervet 325 ha, svarende  

 til 39 pct. af denne del.
Langt hovedparten af lodsejerne i dette  

 område er, som det nævnes i henvendelsen fra Mads Rahbek Jensen,  

 interesseret i at deltage i jordfordelingen, men på grund af  

 strukturudviklingen i Borris-området er det i øjeblikket  

 svært at erhverve den nødvendige erstatningsjord.
Skov- og Naturstyrelsen og Strukturdirektoratet har  

 forsøgt at erhverve de ejendomme, der har været til salg i  

 området.
I nogle tilfælde har dette dog ikke været muligt.  

 En handel forudsætter således, at sælger også er  

 interesseret i at sælge til staten, og at dette kan ske til en pris,  

 der kan godkendes af Told- og Skattestyrelsen.
Skov- og Naturstyrelsen og Strukturdirektoratet har  

 været i kontakt med lodsejerne også i den østlige del af  

 projektområdet for at undersøge interessen for at deltage i  

 jordfordelingen.
Det skal dog nævnes, at arealerne ved Gundesbøl  

 Å først er blevet inddraget i projektområdet som et  

 resultat af den offentlige høring i forbindelse med  

 VVM-redegørelsen.
Lodsejerne i dette område er derfor endnu ikke  

 blevet kontaktet.
Der er ingen tvivl om, at jordfordeling er det bedste  

 middel til at sikre de landbrugsmæssige interesser.
Derfor er der i  

 lovforslaget lagt op til, at jordfordelingen skal fortsættes så  

 vidt, det overhovedet er muligt.
Der skal afsættes rimelig tid til  

 dette arbejde, så det sikres, at alle muligheder for jordfordeling  

 øst for Rute 11 er undersøgt.
Efter lokalt ønske er der ifølge  

 lovforslaget mulighed for, at tilbuddet til lodsejerne om køb eller  

 jordfordeling suppleres med et tilbud om at lade arealerne indgå i  

 projektet efter nærmere aftale og mod økonomisk kompensation.  

 Fortsat privat eje må dog ikke medføre, at projektets indhold  

 forringes.
Den fremtidige landbrugsdrift inden for projektområdet vil  

 derfor alene bestå i græsning af de fremtidige enge og  

 overdrevsarealer, og det vil ikke blive tilladt at foretage gødskning  

 og sprøjtning eller omlægning af græsarealer.
Viser det sig ikke muligt at erhverve de nødvendige  

 arealer gennem jordfordeling eller opkøb eller at indgå aftaler  

 om projektets gennemførelse på private arealer, indeholder  

 lovforslaget en bemyndigelse for miljø- og energiministeren til at  

 foretage ekspropriation.
Ekspropriation kommer således kun på  

 tale, når det er nødvendigt for at realisere projektet, og kun i  

 tilfælde, hvor det ikke er muligt inden for en rimelig tid at  

 opnå dette ved hjælp af de øvrige midler, som lovforslaget  

 indeholder.« For så vidt angår spørgsmålet om  

 de breve, som Mads Rahbek Jensen oplyser at have sendt og ikke fået  

 svar på, kan jeg oplyse, at vi i Miljø- og Energiministeriet  

 ikke kan se at have modtaget nogle af de to omtalte breve.
Hvis det skyldes  

 en fejl fra ministeriets side, skal jeg beklage dette.
Fra Skov- og Naturstyrelsens side har man oplyst, at man  

 allerede i sommeren 1996, efter en mundtlig henvendelse fra Mads Rahbek  

 Jensen til Oxbøl Statsskovdistrikt, har gjort denne opmærksom  

 på, at de to breve tilsyneladende ikke var blevet modtaget i  

 ministeriet.
Skov- og Naturstyrelsen afholdt i stedet et møde med Mads  

 Rahbek Jensen i dennes hjem, hvor man drøftede muligheden for salg  

 eller bytte af arealer.
 Det skal i øvrigt bemærkes, at såfremt  

 lodsejerne ønsker at lade deres arealer indgå i projektet uden  

 at afhænde dem, er der nu i lovforslaget åbnet mulighed for, at  

 der kan indgås aftale om de nødvendige foranstaltninger mod  

 erstatning for den værdiforringelse, som indgrebet og de ændrede  

 dyrkningsbetingelser medfører.
 Spørgsmål nr. 2:
Ministeren bedes kommentere henvendelsen af 24. april 1998  

 fra Skjern-Tarm Egnens Landboforening, jf.
L 63 - bilag 6.
 Svar:
 Jeg har forelagt spørgsmålet for Skov- og  

 Naturstyrelsen, der har oplyst følgende, som jeg kan henholde mig  

 til:
»Spørgsmålet om faren for frigivelse af  

 fosfor fra de oversvømmede jorde har i januar 1997 været  

 drøftet i den teknikergruppe, der har været nedsat i forbindelse  

 med projektet.
Teknikergruppen konkluderede, at der ikke er grund til at  

 frygte, at jordbundens fosforpulje mobiliseres ved oversvømmelse, hvis  

 det sikres, at der ikke bliver iltfrie forhold ved søbunden.
Der var  

 desuden enighed om, at der ikke er grund til forvente iltfrie forhold i et  

 lavvandet ferskt søområde med tilpas vandgennemstrømning.  

 Denne vurdering er i overensstemmelse med konklusionerne i DMU's  

 samlerapport, der udkom i maj 1997.
For senere at kunne dokumentere naturgenopretningens  

 effekt og samtidig få et mere dækkende kendekab til de aktuelle  

 jordbundsforhold, er der i vinteren 1997/98 foretaget en undersøgelse  

 af fosforindholdet i ådalen ved 20 lokaliteter.
Lokaliteterne er  

 geografisk fordelt over projektområdet og endvidere udvalgt  

 således, at forskellige jordbundstyper er repræsenterede.  

 Resultaterne viser, at der ikke generelt er et højere fosforindhold i  

 ådalen sammenlignet med andre landbrugsområder, men at der som  

 forventet er stor spredning i fosforindholdet afhængigt af  

 jordbundsforholdene og arealanvendelsen.
Ved 3 ud af 20 lokaliteter har  

 jorden et fosforindhold, der må betragtes som højere end de  

 typiske niveauer i landbrugsjorde med samme jordbundstyper.
Resultaterne fra  

 undersøgelsen giver ikke anledning til at forvente, at et  

 større prøveantal vil rykke væsentlig på denne  

 fordeling.
Undersøgelsen ændrer ikke ved  

 teknikergruppens konklusioner om, at der ikke er risiko for væsentlig  

 frigivelse af fosfor fra de oversvømmede arealer.
I de øverste  

 lag af søbunden vil der således være iltede forhold,  

 hvilket vil forhindre frigivelse af fosfor.
Med hensyn bemærkningerne fra landboforeningen om  

 ekspropriation og jordfordeling henvises til besvarelsen af  

 spørgsmål nr. 1.« Spørgsmål nr. 6:
Hvorfor har der ikke været indkaldt til møde  

 i det såkaldte 3-mands udvalg med Morten Hartvigsen som sekretær,  

 på nær en enkelt gang? Svar:
 Jeg har forelagt spørgsmålet for Skov- og  

 Naturstyrelsen, der har oplyst følgende, som jeg kan henholde mig  

 til:
 »Det i spørgsmålet omtalte udvalg er det  

 lodsejerudvalg, som i henhold til jordfordelingsloven er nedsat i forbindelse  

 med den igangværende jordfordeling øst for Rute 11. Udvalgets  

 medlemmer blev valgt af de fremmødte lodsejere ved det indledende  

 møde den 15. februar 1996.
Udvalget skal bistå i arbejdet med jordfordelingen  

 og komme med forslag til, hvordan jordfordelingen kan fremmes, og hvordan der  

 kan skaffes erstatningsjord.
Udvalget har ikke kunnet give sådanne  

 forslag.
Forudsætningen for, at der kan foretages en  

 jordfordeling, er, at der kan tilvejebringes erstatningsjord.
I forbindelse  

 med denne jordfordeling har dette været meget vanskeligt.
På den baggrund har det indtil nu kun været  

 aktuelt at afholde et enkelt møde i lodsejerudvalget.« Spørgsmål nr. 8:
 Ministeren bedes redegøre for den hidtidige  

 kommunikation mellem Skov- og Naturstyrelsen og de berørte  

 lodsejere.
 Svar:
 Jeg har forelagt spørgsmålet for Skov- og  

 Naturstyrelsen, der har oplyst følgende, som jeg kan henholde mig  

 til:
»I forbindelse med arbejdet med jordopkøb og  

 jordfordeling er kontakten til lodsejerne foregået i et samarbejde  

 mellem Skov- og Naturstyrelsen og Strukturdirektoratet.
Der har været  

 afholdt indledende møde med lodsejerne, og alle lodsejere i  

 projektområdet er blevet kontaktet for at drøfte interessen for  

 salg eller bytte af deres arealer inden for projektområdet.
I forbindelse med den almindelige information om  

 projektets indhold er en folder om projektet blevet udsendt til alle  

 lodsejere inden for projektområdet.
Der har desuden været  

 informeret om projektet ved en række offentlige arrangementer, f.eks.  

 på dyrskuet i Skjern og ved informationsmøder og markvandringer  

 arrangeret bl.a. i samarbejde med landboorganisationerne.« Spørgsmål nr. 9:
Kan kommunikationen forbedres, således at lodsejerne  

 i højere grad føler sig informeret om de initiativer, der  

 tages? Svar:
 Jeg har forelagt spørgsmålet for Skov- og  

 Naturstyrelsen, der har oplyst følgende, som jeg kan henholde mig  

 til:
 »Af lovforslaget fremgår det, at ministeren senest 2  

 måneder efter lovens vedlagelse skal underrette ejere af arealer inden  

 for projektområdet om lovens indhold.
Når loven om Skjern Å Naturprojekt er  

 vedtaget, vil alle lodsejere derfor sammen med lovteksten få tilsendt  

 en orientering om lovens bestemmelser om jordfordeling, muligheden for  

 indgåelse af aftaler m.v.
Samtidig vil der blive indkaldt til et nyt  

 orienterede møde for alle lodsejere.
Efter afholdelsen af dette møde vil der igen blive  

 taget kontakt til samtlige lodsejere med henblik på en drøftelse  

 af mulighederne for salg eller bytte af arealerne inden for  

 projektområdet.
Muligheden for indgåelse af aftaler vil ligeledes  

 blive drøftet.« Spørgsmål nr. 13:
På baggrund af vedlagte artikel fra Sportsfiskeren  

 nr. 4, 1998:»Smoltens vandringer i vandløb og søer«anmodes  

 ministeren om fra artiklens forfatter biolog Jan Nielsen at indhente en  

 udtalelse, hvori der foretages en sammenligning af vilkår for  

 smoltudtræk i 1.	Skjern Å's nuværende udløb fra jernbanen til  

 Ringkøbing Fjord.
 2.	De af COWIconsult foreslåede 3-4 slyngede udløb  

 på samme strækning.
 I begge tilfælde under forudsætning af en  

 gennemførelse af det østlige projekt med genskabelse af de  

 gamle slyngninger.
Sportsfiskeren nr. 4 1998 Smoltens vandringer i vandløb og søer Mange lystfiskerforeninger avler eller køber smolt til  

 udsætning i lokale vandløb, men ved nok ikke så meget om,  

 hvordan smolten opfører sig på vandringerne.
Denne artikel giver  

 et kort sammendrag af den viden, man har om smolten i dag, såvel i  

 Danmark som i udlandet.
Et godt kendskab hertil er afgørende,  

 når man skal planlægge sine udsætninger.
Af biolog Jan Nielsen Laksefiskene har mærkelige navne blandt lystfiskere  

 og fiskeribiologer.
Navnet »smolt« er hentet fra det store udland og  

 dækker et kortvarigt, men meget vigtigt livsstadie hos laks eller  

 ørred.
En smolt er en blank ungfisk, som i marts-juni forlader  

 vandløbene med kurs mod sø-, fjord- eller havområder.
Der kan inden for den enkelte art - som for eksempel laks  

 - være arvemæssige forskelle, der viser sig ved smoltens  

 vandringsmønster (forskellige stammer) - men smolt af laks og  

 havørred opfører sig generelt ret ens og kan ofte vandre  

 sammen.
Derfor er artiklen lavet som en generel smoltartikel.
Smolt Smolt er unge sølvblanke laksefisk på deres  

 første vandringer mod havet, som er i stand til at overleve skiftet  

 fra fersk- til saltvand.
De indeholder ikke nær så mange  

 fedtstoffer som ungfiskene og er væsentlig slankere end disse.  

 Energireserverne er små, og smolten kan ikke svømme hurtigt i  

 længere perioder.
Smolten kan justere luftindholdet i sin  

 svømmeblære, så den fra at være tungere end vand  

 bliver mere flydende, hvilket er en fordel ved smoltens nedstrøms  

 vandringer.
Forud for smoltificeringen ændrer fiskene adfærd,  

 idet de forlader deres territorier på bunden af vandløbet,  

 bliver mindre aggressive og samler sig i flokke eller stimer.
Nogle smolt  

 starter vandringerne, før man kan se en smoltificering.
Smoltificeringen ses ved stigende daglængde om  

 foråret, og det er værd at bemærke, at de fysiologiske  

 ændringer ved smoltificeringen (herunder evnen til at tåle  

 saltvand) samt trangen til at trække nedstrøms kulminerer i en  

 periode på 2-3 uger for den enkelte fisk.
Hvis smolten ikke når  

 saltvand i denne periode, sker der et skift tilbage til den tidligere  

 ferskvandstilstand - en såkaldt desmoltificering.
De fleste ørred- og laksesmolt er to år  

 gamle.
Det gælder dog ikke dambrugsfisk, der udsættes som smolt -  

 vækstbetingelserne i dambrug er ofte så gode, at de kun er et  

 år gamle.
Smoltens køn 70-75 pct. af alle vilde havørredsmolt er hunner.  

 Det er en god biologisk taktik, for en stor havørredhun indeholder  

 flere og noget større æg end en bækørredhun.
En  

 havørredhun gyder gerne med en bækørredhan - det er jo  

 samme art, og selv en lille bækørredhan indeholder rigeligt med  

 sæd til at befrugte æggene.
Nedsat svømmeevne Fiskenes svømmeevne mindskes ved smoltificeringen  

 som f.eks. hos laks, hvor undersøgte ungfisk i længere tid kunne  

 svømme med en hastighed på 7 gange deres kropslængde/sek.,  

 mens smoltene kun kunne svømme med en hastighed på 2,0-2,5 gange  

 deres kropslængde/sek.
Den nedsatte svømmeevne får fisken til at  

 kollapse eller opgive at svømme mod strømmen ved  

 vandhastigheder over to kropslængder/sek., hvilket tolkes som en  

 adfærdsmæssig tilpasning til vandringerne mod havet.
Da en smolt  

 typisk er 10-20 cm lang, kan den altså kun i længere tid  

 svømme med en hastighed på ca. 20-40 cm/sek. (0,7-1,4 km/time) i  

 stillestående vand.
Hvis vandet strømmer af sted i et  

 vandløb eller en vindpåvirket sø, kan smolten vandre  

 hurtigere ved at svømme, samtidig med at den følger  

 strømmen.
Smolttræk om foråret Hovedparten af smoltene udvandrer til havet i perioden  

 marts-maj, flest i april-maj.
Ved nogle udenlandske undersøgelser er  

 der også fundet et udtræk af smolt eller ungfisk om  

 efteråret.
Smoltene vandrer som regel mest i perioden fra solnedgang  

 til solopgang, ofte særligt intenst omkring solnedgang eller -opgang.  

 Det kan skyldes, at smoltene ikke i mørket kan se, hvor de er, og at  

 de ikke kan modstå vandstrømme over ca. 2 gange deres  

 kropslængde.
Sidst i vandringsperioden er der dog generelt en  

 øget mængde vandringer om dagen.
Vandringsmønster De fleste smolt starter vandringerne alene, men slutter  

 sig efterhånden sammen i grupper på få fisk eller egentlige  

 stimer.
Det sker specielt, når smolten når de dybe dele af  

 vandløbet eller strækninger, hvor der er rovfisk med mere.  

 Stimeadfærden er en beskyttelse for den enkelte fisk, som er langt mere  

 udsat for at blive ædt, hvis den svømmer alene.
Hvis der er fare  

 på færde, synes vandringerne at blive »forvirrede« og kan  

 eventuelt stoppe helt.
Laksesmoltene kan vandre på flere måder - dels  

 passivt, hvor den følger med hovedstrømmen, dels aktivt ved  

 nedstrøms svømning eller ved at holde sin position mod  

 strømmen, så den ikke flytter sig.
Laksesmolt i stimer vandrer  

 som regel i overfladen i det åbne vand og kan bevæge sig hurtigt  

 nedstrøms, når betingelserne er gode.
Gode betingelser defineres  

 som situationer, hvor rovfisk med mere har dårlige jagtbetingelser som  

 for eksempel ved stor vandføring, uklart vand, i mørke  

 nætter eller kraftigt solskin, som blænder rovfiskene og  

 får de sølvblanke smolt til at falde i med omgivelserne.
Når smolten først er parat til at vandre,  

 styres vandrelysten i høj grad af forskellige kombinationer af  

 temperatur, vandføring og strømretning.
Hormoner er kun en af  

 de faktorer, der bestemmer adfærden - intensiteten af nedtrækket  

 afhænger hovedsagelig af forholdene i vandløbet, som kan svinge  

 fra år til år, afhængigt af de klimatiske forhold.
 Det er hos laksesmolt påvist, at smolten ikke bruger  

 lugtesansen til at finde vej på sine nedstrøms vandringer gennem  

 søer og vandløb, selv om det er kendt, at laks på  

 gydevandring lugter sig frem til det vandløb, de forlod som smolt.
Vandtemperatur De fleste undersøgelser har vist, at ørred-  

 og laksesmoltene for alvor vandrer, når vandtemperaturen overstiger  

 8-10ø C eller lidt højere.
Der er dog også eksempler på,  

 at vandtemperaturen ikke er afgørende, eller at et smolttræk kan  

 fortsætte uændret, selv om temperaturen falder.
Den »kritiske« temperatur (den temperatur, hvor smoltene  

 starter deres vandringer) er forskellig fra år til år, da den  

 afhænger af temperaturerne over en længere periode i  

 foråret.
Nogle forskere mener, at den øjeblikkelige temperatur  

 er af begrænset værdi for en forudsigelse af smolttrækket,  

 og anbefaler i stedet en registrering af daggraderne, hvor man opsummerer  

 vandtemperaturerne gennem en periode.
Smolttrækket stopper generelt, lige før  

 sommeren sætter ind og vandet bliver varmt (over 20ø C). Forsøg  

 med ungfisk af havørred og laks har vist, at ørrederne  

 dør, hvis vandtemperaturen overstiger 25,5ø C, mens laksen dør  

 ved temperaturer over 26ø C.
Vandet i lavvandede danske søer kan blive  

 opvarmet til disse temperaturer i meget varme somre, så fiskene kan  

 omkomme, hvis de ikke finder ud af søerne som smolt.
Det er en af  

 årsagerne til, at nogle lavvandede søer ikke har bestande af  

 søørred.
Vandføring Vandføringen er en af de vigtigste faktorer for  

 intensiteten af smolttrækket hos laks og ørred.
Antallet af  

 vandrende smolt stiger normalt ved stigende vandføring, som giver gode  

 vandhastigheder, uklart vand og bedre muligheder for smoltenes overlevelse.  

 Smoltene vandrer hurtigere ved store vandføringer og har større  

 overlevelse, da rovfisk og fugle har sværere ved at fange dem.
Vandringshastighed i vandløb Laksesmoltene er ofte stationære med ophold ved  

 bundstrukturer, høller, stryg og bredskjul i dagtimerne.
Flere  

 undersøgelser har vist, at mange laksesmolt vandrer meget langsommere  

 end vandstrømmen, at de slet ikke vandrer i perioder, samt at de  

 vandrer, når vandhastigheden i overfladen overstiger 2  

 kropslængder/sek. (ca. 30 cm/sek.).
En forsker konkluderede, at »efter at smolten er startet  

 på sine nedstrøms vandringer, bruger den det meste af tiden  

 på ikke at vandre«.
Det vil sige, at smoltene stopper op undervejs.
 Data om ørredens vandringer er sparsomme (ingen  

 udenlandske undersøgelser), mens man ved mere om laksesmolten.  

 Niveauet for de to arter er dog temmelig ens. Ørreden vandrede  

 gennemsnitligt 2,1 km/døgn og maksimalt 15,6 km/døgn, mens  

 laksen gennemsnitligt vandrer 2,3 km/døgn og maksimalt 16  

 km/døgn.
Hvis man antager, at smolt på vandring generelt  

 vandrer med samme hastighed som vandstrømmen i overfladen, og at den  

 gennemsnitlige vandhastighed her er 25-50 cm/sek. (22-43 km/døgn), kan  

 det beregnes, at ørred- og laksesmolt gennemsnitligt vandrer 1,2-2,3  

 timer/døgn henh. 1,3-2,5 timer/døgn.
Hermed bekræftes  

 konklusionen om, at smolt på vandring bruger det meste af tiden  

 på ikke at vandre.
Dødeligheder i vandløb Dødeligheden er et samlet udtryk for den andel af  

 smoltene, som forsvinder i smoltens vandringsperiode marts-maj, uanset om de  

 bliver ædt eller ikke kan finde videre.
I visse vandløb bliver mange unge laksefisk eller  

 smolt ædt af rovfisk som gedde, knude, sandart, ål og  

 ørred.
Beregnet som gennemsnit over en række  

 undersøgelser forsvinder der 1,5 pct. af ørredsmoltene og 1,2  

 pct. af laksesmoltene for hver kilometers vandring.
De fleste forsvundne  

 smolt er sandsynligvis blevet ædt af rovfisk og fugle.
Desværre  

 er der ikke lavet ret mange undersøgelser, hvor man samtidig har  

 beregnet bestandene af rovfisk samtidig med antallet af forsvundne smolt.
Der er eksempler på, at fugle kan æde mange  

 lakseungfisk- eller smolt i vandløb.
Den amerikanske skallesluger  

 åd 80 pct. af lakseungfiskene i floden Pollet, og skarven åd  

 mindst 51-66 pct. af smoltene i den nordirske flod Bush.
Skarven kan  

 æde ørreder, der vejer over 1 kg, selv om fuglen selv kun vejer  

 godt 1 kg.
Vandringsmønster i søer Lakse- og ørredsmolt bliver forsinkede, når  

 de svømmer ind i søer.
Nogle smolt svømmer tilbage i  

 vandløbet, inden de senere fortsætter deres nedstrøms  

 vandringer.
En del smolt når dog ikke at finde ud af søerne,  

 inden de desmoltificerer og stopper deres vandringer.
Husk på, at den  

 enkelte smolt kun vandrer i en periode på to-tre uger! Når smoltene skal passere en sø på  

 vandringerne mod havet, kan det ske aktivt eller passivt, ganske som i et  

 vandløb.
Passiv transport er det mest almindelige, selv om der er en  

 del eksempler på aktiv svømning.
Vilde smolt har ved flere  

 undersøgelser vist sig bedre til at finde vej end dambrugssmolt,  

 hvilket kan skyldes genetiske egenskaber i stammer, som er tilpasset lokale  

 forhold.
Mange smolt spredes med vindskabte vandstrømme, som  

 fiskene følger ved passiv transport.
Smoltene ændrer retning,  

 hvis vinden skifter, så de i værste fald vandrer tilbage mod det  

 vandløb, de kom fra.
Derfor er antallet af smolt, som når gennem  

 søerne, også meget afhængig af vindforholdene i  

 udvandringsperioden.
Nogle smolt svømmer aktivt i søerne - men  

 det betyder ikke, at de er gode til at finde gennem søerne.
Nogle  

 smolt følger søbredden, mens andre svømmer i de frie  

 vandmasser.
Vejdæmninger over søerne (som i Tange Sø ved  

 Ans) kan forsinke eller stoppe smoltens vandringer.
Smolt, som når  

 afløbsenden af søerne, kan have så store problemer med at  

 finde eller passere afløbet, at de ikke kommer videre.
Vandringshastighed i søer Følgende vandringshastigheder er beregnet som  

 gennemsnit over de relativt få undersøgelser, der er lavet og er  

 derfor kun vejledende:
Ørredsmoltene vandrer i gennemsnit 11 gange  

 hurtigere i vandløbene end i søerne.
Den hurtigste danske  

 ørredsmolt er vandret gennem Bygholm Sø med en hastighed  

 på 0,7 km/døgn, mens smoltenes gennemsnitlige hastighed var 0,2  

 km/døgn.
 Laksesmoltene vandrer dobbelt så hurtigt i  

 vandløbene som i søerne, og danske og udenlanske laksesmolt,  

 som finder gennem søerne, vandrer stort set med samme hastighed (gns.  

 ca. 1 km/døgn., max. 7-8 km/døgn).
Som helhed finder laksene betydeligt hurtigere gennem  

 søerne end ørreden.
Sammenlignes laks og ørred i  

 Vestbirksøerne samme år, vandrede laksene gennemsnitligt 3 gange  

 så hurtigt som ørrederne.
Sammenlignes alle undersøgelser  

 under et, finder laksen gennemsnitligt 5 gange hurtigere gennem søerne  

 end ørreden, og den hurtigste laks er 11 gange hurtigere end den  

 hurtigste ørred.
Man må dog også se på, hvor mange  

 smolt der forsvinder i søerne, da det jo egentligt er dette, der er  

 interessant.
Dødeligheder i søerne Undersøgelser har vist, at dødeligheden  

 på danske laksesmolt primært afhang af vandets opholdstid i  

 søerne, så jo kortere opholdstiden er, jo mindre bliver  

 dødeligheden.
Den øjeblikkelige dødelighed/km er stort  

 set ens for ørreder og laks, når de skal svømme gennem  

 søerne.
De to arter er altså lige dårlige til at finde  

 gennem søerne.
Der er store lokale forskelle i de øjeblikkelige  

 dødelighedsrater.
Den farligste sø for en ørred er  

 Bygholm Sø, hvor den øjeblikkelige dødelighed/km i 1992  

 var 400 gange højere end i åen.
Hvis man sammenligner  

 Gudenåen opstrøms Tange Sø med Tange Sø, er der  

 fundet forhøjede dødeligheder i søen på over 100  

 gange dødeligheden i åen, og derfor forsvinder 80-95 pct. af  

 smoltene ved passagen gennem søen.
 Tilsvarende ses det for laks, at ca. 80 pct. af  

 laksesmoltene forsvinder på den 34 km lange vandring gennem  

 Silkeborgsøerne (fra Emborg syd for Ry til Resenbro). Det forklarer  

 også, at stort set alle mærkede lakse- og ørredsmolt er  

 forsvundet på vandringerne fra Mossø mod Randers Fjord, hvor  

 smoltene fra Mossø skal vandre gennem ca. 39 km sø og 21 km  

 vandløb.
Rovfiskenes betydning i søer Rovfisk og fugle i vandløb kan æde mange  

 smolt og ungfisk af laksefisk.
Det kan de også i søerne, hvor  

 smoltene forsinkes og er nemme at fange.
Flere danske eksempler, bl.a. i  

 Tange Sø, viser, at rovfisk og fugle i søer tilsammen kan  

 æde over halvdelen af de smolt, der forsøger at finde gennem  

 søerne.
I 1992 åd gedderne i Bygholm Sø mindst 10  

 pct. af ørredsmoltene, mens sandarterne åd 26 pct., så de  

 i alt åd mindst 36 pct. af smoltene. 70 pct. af sandartens føde  

 (beregnet efter vægt) bestod af smolt, og sandarterne havde  

 specialiseret sig i at æde smolt i denne periode.
Sandarterne fortsatte  

 med at æde ørreder i perioden efter smolttrækket, hvor  

 smoltene var desmoltificerede.
 Svar:
 Jeg vedlægger Jan Nielsens udtalelse af 24. maj  

 1998.
Rådgivende biologfirma Jan Nielsen Korshave 3, DK-7100 Vejle Tlf. 75 82 99 06 Spørgsmål om vilkår for smoltudtræk i Skjern  

 Å Folketingets Miljø- og Planlægningsudvalg har  

 den 7. maj 1998 anmodet miljø- og energiministeren om en udtalelse fra  

 biolog Jan Nielsen, hvori der foretages en sammenligning af vilkår for  

 smoltudtræk i 1)	Skjern Å's nuværende udløb fra jernbanen til  

 Ringkøbing Fjord.
2)	De af COWIconsult foreslåede 3-4 slyngede udløb  

 på samme strækning I begge tilfælde under forudsætning af en  

 gennemførelse af det østlige projekt med genskabelse af de  

 gamle slyngninger.
Udtalelse om vilkår for smoltudtræk i Skjern Å Laksestammen i Skjern Å er den sidste overlevende af  

 de danske laksestammer og er langt mindre end tidligere.
Derfor er det bl.a.  

 afgørende ved projekteringen af Skjern Å Naturprojektet, at  

 laksesmolten sikres en minimal dødelighed, når den om  

 foråret vandrer fra Skjern Å-systemet til  

 opvækstområderne i saltvand.
Skjern Å vil blive genslynget på det nederste  

 stykke, så åens længde her øges fra 19,0 km til 25,9  

 km. Åen deles i to løb ca. 4 km fra Ringkøbing Fjord og  

 deles yderligere inden udløbet i fjorden.
Der sikres et markeret  

 åleje og en markant strømhastighed på alle nye  

 vandløbsstrækninger (inkl. det sidste opdelte forløb).  

 Vandhastigheden på de første 21 km af den nye strækning  

 vil blive højere end i dag, så smolten kommer lidt hurtigere  

 frem her end i dag, selv om den skal svømme lidt længere.
Efter  

 delingen i flere løb vil den gennemsnitlige vandhastighed i de  

 nordligste løb typisk være 0,1 m/s i smoltens  

 udtræksperiode, mens den vil være 0,3 m/s i det sydligste  

 løb, hvor halvdelen af vandet skal løbe (svarende til  

 hastigheden i området i dag).
Det må forventes, at halvdelen af smoltene vandrer  

 gennem det sydligste løb, hvor halvdelen af vandet skal løbe,  

 så disse smolt kommer generelt en smule hurtigere til havet, end smolt  

 gør i dag.
Den sidste halvdel af smoltene, som vælger de  

 nordligste løb, bliver muligvis lidt forsinket, men højst et  

 eller to døgn.
Jeg vurderer ikke, at det har nogen særlig  

 betydning for en fisk, der måske skal vandre op til 100 km på  

 sine nedstrøms vandringer i Skjern Å-systemets vandløb.  

 Der vil jo også i de nordligste løb være tale om markerede  

 strømlejer, som er nemme at følge for en smolt på  

 nedstrøms vandring.
Jeg finder det ikke afgørende, om den  

 gennemsnitlige strømhastighed på de sidste få km  

 før fjorden er 0,1 eller 0,3 m/s.
Det sker jo alle steder (selv i de  

 fineste laksevandløb), at smolt møder områder med lave  

 strømhastigheder, når vandløb udmunder i fjord- og  

 havområder.
Det vigtige er, at smolten skal bevæge sig i et  

 vandløb med en markant strømhastighed i retning mod havet  

 så skal den nok finde vej.
Man må også tænke  

 på, at der er tale om gennemsnitlige vandhastigheder, og at de reelle  

 vandhastigheder varierer meget afhængigt af vandstanden,  

 grødevæksten i vandløbet og evt. opstuvning fra fjorden,  

 og at vandstanden også er afhængig af slusedrift, vindforhold  

 m.m Man kunne frygte en øget dødelighed hos den  

 halvdel af smoltene, der måske forsinkes et eller to døgn i de  

 nordligste udløb.
Men denne dødelighed forventes at være  

 ubetydelig, da der på trods af en nedsat vandhastighed på de  

 sidste 3-4 km stadig er tale om et markeret åleje og markante  

 strømhastigheder, og da dødeligheden for smolt på  

 vandringer i vandløb generelt er ret lille.
Jeg kan fuldt ud tilslutte mig de vurderinger, der  

 foreligger fra COWI's, Ringkjøbing Amts og teknikergruppens side.  

 Naturprojektet vil efter min bedste overbevisning ikke forringe smoltens  

 passagemuligheder i Skjern Å-systemet.
Derfor kan jeg gå ind for  

 den skitserede løsning.
Jeg vil til slut henvise til den tekniske  

 VVM-redegørelse, side 78, hvor det forudses, at en sedimentaflejring  

 på de nedre dele af Skjern Å s løb på længere  

 sigt kan medføre, at smolten kan blive ledt ind i  

 søområdet ved Hestholm med øgede smolttab til  

 følge.
Dette forhold må imidlertid ses i lyset af en forventet  

 øget bestand af Skjern Å-laks.
Udviklingen må  

 følges nøje og smoltens overlevelse sikres i nødvendigt  

 omfang.
Jeg vil i det hele taget anbefale, at der igangsættes  

 systematiske effektundersøgelser af fiskebestandene, hvilket ud over  

 smoltundersøgelser bl.a. kunne være undersøgelser af den  

 naturlige fisketæthed/produktion på det nuværende og  

 fremtidige forløb (lakse- og havørredyngel m.m.). Jeg går  

 samtidig ud fra, at de nuværende undersøgelser af antallet af  

 opgangslaks fortsætter.
Vejle, den 24. maj 1998 JAN NIELSEN Anvendt projektmateriale:
 Skov- og Naturstyrelsen/COWI, april 1997:
Skjern Å Naturprojektet.
Projektforslag.
Natur,  

 hydraulik og resumé af anlægsteknik.
Inkl. kortbilag.
 Skov- og Naturstyrelsen/COWI, maj 1997:
Skjern Å Naturprojektet.
Notat.
Besvarelse af  

 tekniske spørgsmål stillet af den politiske følgegruppe  

 d. 12. maj 1997.
 Ringkjøbing Amt, Vandmiljøafdelingen, 4.  

 august 1997:
Notat.
Skjern Å projektet.
Opfølgning efter  

 udvalgsmødet den 20. maj 1997.
 Miljø- og Energiministeriet, Skov- og  

 Naturstyrelsen, januar 1998:
 Miljøvurdering af Skjern Å Naturprojektet.  

 Teknisk VVM-redegørelse.
 Miljø- og Energiministeriet, Skov- og  

 Naturstyrelsen, marts 1998:
 Miljøvurdering af Skjern Å Naturprojektet.  

 Vurdering af bidrag og kommentarer modtaget i forbindelse med den offentlige  

 høring.
 Spørgsmål nr. 14:
 Ministeren bedes kommentere henvendelsen fra  

 landinspektør Erik Lund, Silkeborg, vedrørende Skjern Å  

 Projektet, jf. alm. del - bilag 72.
 Svar:
 Jeg har forelagt spørgsmålet for Skov- og  

 Naturstyrelsen, der har oplyst følgende, som jeg kan henholde mig  

 til:
»Erik Lund fremsendte sit projektforslag til Skov- og  

 Naturstyrelsen i 1995 og havde lejlighed til at fremlægge det for den  

 af det rådgivende udvalg nedsatte teknikergruppe, som havde deltagelse  

 af amtet, de to kommuner, Danmarks Miljøundersøgelser og Skov-  

 og Naturstyrelsen.
Hovedargumentet i Erik Lunds projektforslag var dengang at  

 sikre tilbageholdelse af okker.
Teknikergruppen konkluderede, at Erik Lunds forventninger  

 til tilbageholdelse af okker ikke var realistiske, og at hans projektforslag  

 ikke ville sikre en effektiv tilbageholdelse.
Teknikergruppen konkluderede  

 også, at spørgsmålet om tilbageholdelse af okker ikke er  

 centralt i relation til en forbedring af miljøtilstanden i  

 Ringkøbing Fjord, og at Sydløsningen ville sikre en bedre  

 tilbageholdelse af kvælstof og fosfor, som har større  

 betydning.
I forbindelse med VVM-høringen har Erik Lund i  

 marts 1998 på ny fremsendt sit projektforslag til Skov- og  

 Naturstyrelsen.
Erik Lund nævner nu, at det i 1995 foreslåede  

 okkersedimenteringsanlæg i første fase af projektets  

 udførelse kan udelades under indtryk af den faldende  

 okkerforurening.
Erik Lunds projektforelag er vurderet på s. 34 - 41  

 i »Miljøvurdering af Skjern Å Naturprojektet   Vurdering af  

 bidrag og kommentarer modtaget i forbindelse med den offentlige  

 høring«, som den 16. april 1998 er fremsendt til udvalget.
Der  

 henvises til denne vurdering.
 I forbindelse med det nu fremsendte materiale skal det  

 bemærkes:
Udgangspunktet for Skjern Å Naturprojektet er i  

 videst muligt omfang at genskabe de tidligere åløb inden for de  

 rammer, der er udstukket i beretningen fra Folketingets Miljø- og  

 Planlægningsudvalg fra maj 1996, bl.a. at der ikke må ske  

 utilsigtede vandstandsændringer uden for projektområdet, og at  

 der skal sikres græsningsarealer.
Hertil kommer, at Skjern Å's  

 fremtidige løb i den østlige del af projektområdet  

 nødvendigvis må fastlægges ud fra de faktiske forhold i  

 området, nemlig at engene ligger lavere end tidligere.
Det er derfor  

 ikke realistisk eller teknisk muligt at genskabe det gamle Skjern  

 Å-leje til mindste detalje.
Den optimale udformning af det nye  

 løb er efter afvejning af en række hensyn fastlagt ud fra  

 hydrauliske modelberegninger udført af Dansk Hydraulisk Institut.
I  

 forbindelse med Skjern Å Naturprojektet vil de gamle gydepladser blive  

 genskabt i det omfang, det overhovedet er muligt.
Skjern Å  

 Naturprojektet indebærer også, at store dele af ådalen  

 også i den østlige del af projektområdet vil blive  

 oversvømmet ved store afstrømninger.
Ved Skjern Å Naturprojektet vil der blive genskabt  

 en naturligt fungerende ådal, og Skjern Å skal, efter at den er  

 lagt i det nye løb, have lov til at udvikle sig frit.
I den vestlige  

 del af projektområdet nedstrøms Hestholm vil der ske en  

 aflejring af sediment.
Dette er led i åens fremtidige dynamik.
Der  

 forventes ikke vedligeholdelse af åløbet fremover. Åen vil  

 skifte løb set over længere tiderum, men kan ikke betegnes som  

 »midlertidig«.
Det nuværende kanallagte åsystem vest for Rute 11,  

 som Erik Lund ønsker at opretholde, er derimod forbundet med  

 væsentlige vedligeholdelsesomkostninger.
Det er ikke strømhastighedens absolutte  

 størrelse, men i højere grad vandringsmønsteret, der er  

 afgørende for smoltens vandringshastighed.
Derfor vil en nedsat  

 strømhastighed i den yderste del af deltaet ikke få konsekvenser  

 for udtrækket af smolt.
Geddebestanden fra søen i Hestholm vil ikke  

 trække ud i deltaet i forbindelse med smoltens vandring.
Erfaringer fra  

 andre vandløbs- og søsystemer, hvor der sker vandringer af  

 smolt, viser således, at søernes geddebestand ikke trækker  

 ud i vandløbene under smoltvandringen, selv om dette rent fysisk er  

 muligt.
Vandstandsvariationer er karakteristiske for en naturligt  

 fungerende ådal, og vade- og svømmefugle, der yngler i  

 vådområder med varierende vandstand, er naturligt tilpassede til  

 disse forhold.
Hensyn til fuglelivet medfører derfor ikke et behov for  

 at regulere vandstanden i området.
Erik Lunds projektforslag for området vest for Rute  

 11 lever ikke op til målsætningen om genskabelse af et snoet  

 åløb, idet Skjern Å fortsat vil løbe i en kanal.  

 Der vil derfor ikke blive genskabt en naturligt fungerende ådal med  

 mulighed for naturlige vandstandsvariationer.
Vandudvekslingen mellem  

 åen og de omgivende engarealer og vådområder vil være  

 meget mindre, og der vil derfor opnås en mindre selvrensning end i  

 Skjern Å Naturprojektet.
Ifølge Erik Lunds forslag skal vandstanden i  

 ådalen kunne reguleres.
I det materiale, der blev fremsendt i  

 forbindelse med VVM-høringen, er det nævnt, at dette skal ske  

 ved anlæg af kontrollerede og styrede slusebygværker.
Etablering  

 af slusebygværker vurderes at være en teknisk løsning, der  

 ikke kan opfylde målet om en naturligt fungerende ådal.  

 Skønt slusebygværkerne ikke er nærmere beskrevet, må  

 det formodes, at der er tale om en landskabsmæssigt uheldig  

 løsning.« Spørgsmål nr. 15:
Hvordan vil ministeren sikre, at lodsejerne ikke får  

 problemer med at opfylde harmonikravene i forbindelse med dyrehold som  

 følge af lovforslaget? Svar:
Ved jordfordelingen forsøger man at skaffe  

 erstatningsjord til de produktionsejendomme, der må afgive jord til  

 projektet, og jeg mener derfor, at netop en jordfordeling sikrer, at de  

 landbrugsmæssige interesser sikres bedst muligt.
I den vestlige del af  

 projektområdet har vi da også nået gode resultater.
Her er  

 93 pct. af arealerne blevet erhvervet, og de landmænd, der har valgt at  

 indgå i jordfordelingen, har ofte fået store driftsmæssige  

 fordele, idet de har fået jord i umiddelbar tilknytning til deres  

 ejendomme som erstatning for fjerntliggende parceller i ådalen.
I den østlige del af projektområdet har vi i  

 øjeblikket svært ved at skaffe den nødvendige  

 erstatningsjord.
Det er lykkedes at erhverve ca. 40 pct. af arealet i  

 øst, men der mangler stadig 60 pct. eller ca. 500 ha fordelt på  

 ca. 60 private lodsejere.
Af hensyn til de lodsejere, som har en betydelig  

 animalsk produktion, og som derfor har brug for arealer til opfyldelse af  

 harmonikrav, er det meget vigtigt, at alle muligheder for jordfordeling  

 bliver undersøgt til bunds.
 Jeg håber, at lodsejerne i området, når  

 loven er vedtaget, vil gå konstruktivt ind i den igangværende  

 jordfordelingsproces og bidrage til at fremskaffe erstatningsjord, så  

 vi i fællesskab kan søge at få løst de  

 harmoniproblemer, som projektet kan medføre i øst.
Forslaget om, at private ejere kan beholde deres arealer  

 indenfor projektområdet, kan ikke løse harmoniproblemet for de  

 animalske producenter, da arealerne ikke længere vil kunne udnyttes til  

 gylleudbringning.
Det er derfor vigtigt, at der gennem  

 jordfordelingsinstrumentet fortsat søges skaffet erstatningsjord.
 Spørgsmål nr. 18:
Vil ministeren   hvis der skabes politisk enighed om det  

 ændre lovforslaget således, at der bliver tale om, som også  

 ønsket i beretningen af 15. maj 1996, en egentlig retablering af den  

 gamle å i Borris og dermed også den tidligere vandstand, og er  

 ministeren enig i, at det er den eneste måde, de gamle gydepladser kan  

 retableres? Svar:
 Jeg har forelagt spørgsmålet for Skov- og  

 Naturstyrelsen, der har oplyst følgende, som jeg kan henholde mig  

 til:
 »Ifølge beretningen af 15. maj 1996 fra  

 Folketingets Miljø- og Planlægningsudvalg vil man i  

 delområdet øst for Rute 11 i meget vid udstrækning have  

 mulighed for at genskabe den gamle ådal med de tidligere  

 slyngninger.
Det har været det overordnede mål ved  

 udarbejdelse af Skjern Å Naturprojektet, at det oprindelige  

 forløb af Skjern Å skulle genskabes inden for de  

 arealmæssige og tekniske bindinger, der var fastlagt for projektet.  

 Vandløbets trace er således bl.a. fastlagt som følge af  

 den arealmæssige afgrænsning af projektet og kravet om  

 uændrede afvandingsforhold uden for projektområdet.  

 Udgangspunktet for valg af trace og dimensioner har desuden været  

 underlagt en række forskellige hensyn, bl.a. målet om at skabe en  

 dynamisk ligevægt mellem vandet i selve åen og de  

 tilgrænsende enge i projektområdet.
Det er her nødvendigt  

 at tage udgangspunkt i de faktiske forhold, nemlig at engene ligger lavere  

 end tidligere.
Såfremt åen skal ligge i et højere  

 niveau, som kan sammenlignes med forholdene før hovedafvandingen, vil  

 store partier i ådalen blive vanddækket i lange perioder af  

 året.
Desuden vil det høje niveau i åen indebære  

 risiko for, at åen skifter leje og etablerer nye løb gennem de  

 lave dele af ådalen, der enkelte steder ligger lavere end åens  

 bund.
Denne risiko kunne imødegås ved at bygge højere  

 levéer, men disse ville blive markante i landskabet og få  

 karakter af diger.
Projektforslagets længdeprofil og bundkoter er  

 derfor en afvejning af en lang række hensyn.
Det er heller ikke i den  

 østlige del teknisk muligt at genskabe det gamle Skjern Å-leje  

 til mindste detalje.
Der vil imidlertid blive taget størst mulig  

 hensyn til de naturgivne forudsætninger under detailprojekteringen og i  

 anlægsfasen.
Med hensyn til åens bundkoter og fald er det i  

 projektforslaget fra april 1997 forudsat, at dette skal fastlægges i  

 detaljer også med hensyn til lokale variationer mellem sving og lige  

 strækninger.
I denne proces vil der blive taget hensyn til forekomster  

 af tidligere placeringer af gydegrus, således at gydepladserne,  

 så vidt det er teknisk muligt, søges genetableret.« Som det fremgår af ovenstående er Skjern  

 Å's udformning og bundforhold også i den østlige del af  

 projektområdet fastlagt ud fra en afvejning af en lang række  

 hensyn, og der vil i forbindelse med detailprojekteringen ske den bedst  

 mulige tilpasning til lokale forhold.
Jeg finder derfor ikke, at der er  

 grundlag for, at folketinget ændrer ved projektet.
 Spørgsmål nr. 19:
Hvordan vil ministeren undgå habilitetsproblemer,  

 når samme myndighed sørger for beslutningsgrundlaget,  

 udfører projektet og fører tilsyn? Svar Jeg finder ikke, at der er habilitetsproblemer.  

 Beslutningsgrundlaget for gennemførelse af projektet er selve loven om  

 Skjern Å Naturprojekt, således som denne bliver vedtaget af  

 Folketinget, og udførelsen af projektet forestås af  

 Miljø- og Energiministeriet.
Den ordning om tilsyn, som er foreslået, svarer  

 ganske til den, der gælder generelt efter naturbeskyttelsesloven.
Det  

 vil sige, at Skov- og Naturstyrelsen har tilsynsopgaverne for de arealer, der  

 ejes af Miljø- og Energiministeriet, og amterne har tilsynsopgaver  

 på øvrige arealer.
 Jeg finder ikke, der foreligger nogen begrundelse for at  

 indføre en særlig tilsynsordning, som kun skal gælde for  

 dette projektområde.
 Spørgsmål nr. 21:
Hvorledes tænkes det kommende brugerråd  

 styret, og hvad bliver deres kompetence i forhold til Skov- og  

 Naturstyrelsen? Svar:
 Der er ikke på nuværende tidspunkt taget  

 stilling til, hvordan brugergruppen skal sammensættes og organiseres.  

 Det vil, når loven er vedtaget, blive drøftet nærmere med  

 de lokale myndigheder og interesseorganisationer.
Brugergruppens primære funktion vil være at  

 rådgive om indholdet af den bekendtgørelse, jeg som minister  

 skal udstede om offentlighedens adgang og den fremtidige rekreative  

 anvendelse af området.
Skov- og Naturstyrelsen vil ikke være  

 repræsenteret i gruppen, men det er hensigten, at styrelsen skal yde  

 sekretariatsbistand til gruppens arbejde.
Gruppens indstilling til mig vil  

 således alene være gruppens afgørelse.
 Spørgsmål nr. 22:
Hvordan får amt og kommune indflydelse på  

 projektets gennemførelse, når § 6 tilsyneladende fratager  

 dem deres opgaver i forhold til en række love? Svar:
 Som det er beskrevet i bemærkningerne til § 6,  

 indebærer forslaget, at Folketingets behandling og vedtagelse af  

 lovforslaget træder i stedet for de lokale myndigheders behandling  

 efter naturbeskyttelsesloven, vandløbsloven og planloven.
Ved den VVM-vurdering, der er gennemført, har  

 projektet været gennem en meget grundig offentlighedsprocedure, hvor  

 også amtet og de to kommuner har udtalt sig om projektet.
Denne  

 offentlighedsfase medførte bl.a., at projektområdet efter  

 forslag fra de lokale myndigheder blev udvidet med Gundesbøl  

 Å.
Jeg synes, der er grund til at hæfte sig ved, at  

 amtet og kommunerne i forbindelse med høringen over lovforslaget ikke  

 har haft bemærkninger til den opgavefordeling, som forslaget  

 indebærer.
Det er oven i købet disse myndigheders vurdering, at  

 de eksisterende § 3-områder og fredede områder vil få  

 fordel af projektet.
 Det bemærkes i øvrigt, at udarbejdelsen af  

 nærmere regler om offentlighedens adgang og rekreative udnyttelse af  

 arealerne ifølge lovforslagets § 13, stk. 2, skal ske efter  

 forhandling med Ringkjøbing Amtsråd.
 Hertil kommer, at udarbejdelsen af de nødvendige  

 ændringer i vandløbsregulativerne skal ske i samarbejde med  

 vandløbsmyndighederne, jf. forslagets § 9, og at  

 overvågning af projektets virkning på naturen, såvel under  

 gennemførelse af projektet som i en periode efter det er afsluttet,  

 skal ske i samarbejde med Ringkjøbing Amtsråd, jf.  

 § 14.
 Spørgsmål nr. 26:
Findes der en oversigt over virkningerne af det  

 overrislingsprojekt i Polderne, der blev iværksat som forsøg  

 sidste år? Svar:
 Jeg har forelagt spørgsmålet for Skov- og  

 Naturstyrelsen, der har oplyst følgende, som jeg kan henholde mig  

 til:
 »Der blev i vinteren 1996/97 foretaget en  

 vandstandshævning i Polderne med det formål at opsamle viden  

 forud for de egentlige anlægsarbejder, samtidig med at området  

 kunne fungere som et demonstrationsareal.
 Der er igangsat undersøgelser af udledningen af  

 næringsstoffer fra området, vegetationsudviklingen og fuglelivet  

 samt opsamling af viden om, hvordan områdets landmænd bedst  

 muligt kan udnytte de genskabte engarealer til græsning.
Da alle de målte faktorer   fugleliv, flora,  

 græsningsmuligheder m.v.   vil være under stadig forandring over  

 en længere periode, er der ikke udarbejdet en samlet opgørelse  

 efter kun en enkelt sæson.
De foreløbige resultater foreligger  

 derfor alene i form af ikke publicerede delrapporter om de enkelte emner.
Af  

 foreløbige resultater kan nævnes, at der for fuglelivet er  

 konstateret en klar fremgang af ynglende ande- og vadefugle samt stor  

 fremgang for flere trækkende og rastende vandfuglearter i  

 trækperioden.
Ligeledes er der konstateret en signifikant lavere  

 udledning af kvælstof i forhold til landbrugsarealerne i ådalen.  

 Der er desuden indhøstet erfaringer om græsningstryk og  

 kødtilvækst hos græssende kvæg og får.
Endelig  

 er vegetationen registreret, inden den iværksatte græsning har  

 sat varigt præg på landskabet.« Spørgsmål nr. 29:
 Ministeren bedes oplyse, hvilken sagkyndig person der er  

 ansvarlig for vurderingen af Erik Lunds projektforslag fra 1995 og det  

 herpå byggende projektforslag, fremsat af Fællesbestyrelsen for  

 Landvindingslagene i Skjern, en vurdering, som er indeholdt i  

 »Miljøvurdering af Skjern Å Naturprojektet«, udgivet i marts  

 1998 af Miljø- og Energiministeriet.
 Ministeren bedes oplyse, om vedkommende har nogen  

 interessemæssig tilknytning til Skjern Å-projektet og da  

 hvilken.
 Ministeren bedes oplyse, hvorfor den nævnte  

 vurdering, der efter sit indhold nødvendiggør et gensvar fra  

 Erik Lund, trods sin udgivelse i marts 1998 først er kommet Erik Lund  

 i hænde den 24. april 1998.
 Endelig bedes oplyst, om der i Erik Lunds projektforslag  

 er elementer, som strider imod Folketingsbeslutningen af 1987 om et Skjern  

 Å-projekt.
 Svar:
 Jeg har forelagt spørgsmålet for Skov- og  

 Naturstyrelsen, der har oplyst følgende, som jeg kan henholde mig til:  

 »Erik Lunds projektforslag er i 1995 vurderet i den teknikergruppe, der har  

 været nedsat i forbindelse med projektet, og som har haft deltagelse af  

 Danmarks Miljøundersøgelser, Ringkøbing Amt, Egvad  

 Kommune, Skjern Kommune samt Skov- og Naturstyrelsen.
VVM-redegørelsen, der er udgivet af Skov- og  

 Naturstyrelsen som en del af forberedelsen af lovforslaget, er udarbejdet af  

 Skov- og Naturstyrelsen, mens COWI har bidraget med en række tekniske  

 vurderinger.
VVM-redegørelsen er udarbejdet efter de gældende  

 regler herom og under respekt af de almindelige habilitetsregler.
Den nævnte vurdering af høringssvarene fra  

 VVM-offentlighedsfasen er udarbejdet i marts 1998 og offentliggjort ved  

 fremsendelsen til Folketingets Miljø- og Planlægningsudvalg d.  

 16. april 1998. VVM-vurderingen er efterfølgende d. 23. april 1998  

 fremsendt til bidragyderne, herunder Erik Lund.
VVM-vurderingen kræver  

 i henhold til gældende regler ikke et gensvar fra Erik Lund.« I Folketingets beslutning fra 1987 er det nævnt, at  

 projektet »skal indeholde en omregulering af Skjern Å-systemet  

 således, at der genskabes snoninger og gives mulighed for en naturlig  

 vandstandsvariation«.
Jeg mener ikke, at Erik Lunds projektforslag lever op  

 til dette.
En løsning, hvor det nuværende afvandingssystem vest  

 for hovedvej A11 opretholdes, vil således ikke opfylde de oprindelige  

 intentioner bag projektet, og forbedringerne med hensyn til vandkvalitet,  

 naturværdier og rekreative interesser vil ikke være  

 tilfredsstillende.
 Spørgsmål nr. 31:
 Ministeren bedes oplyse, om det er korrekt, at  

 beslutningen i 1987 og 1989 om påbegyndelse af Skjern Å-projektet  

 byggede på den udtrykkelige forudsætning, at jordfordelingerne  

 var frivillige.
 Svar:
 Folketingsbeslutningen fra 1987 nævner intet om  

 dette spørgsmål, mens det i den daværende  

 miljøministers redegørelse til Folketingets Miljø- og  

 Planlægningsudvalg om et Skjern Å-projekt fra maj 1989 er  

 nævnt, at realiseringen af projektet skal ske i samarbejde med og  

 baseres på frivillig medvirken fra de berørte lodsejere.
Staten har indtil nu erhvervet 73 pct. af arealerne inden  

 for projektområdet på frivillig vis ved jordopkøb og  

 jordfordeling.
Jeg mener derfor, at vi lever op til intentionerne om at  

 basere projektet på frivillig medvirken fra lodsejerne.
Der er i lovforslaget lagt op til, at jordfordelingen skal  

 fortsættes så vidt, det overhovedet er muligt.
Efter lokalt  

 ønske er der i lovforslaget også givet mulighed for, at  

 tilbuddet til lodsejerne om køb eller jordfordeling kan suppleres med  

 et tilbud om at lade arealerne indgå i projektet efter nærmere  

 aftale og mod økonomisk kompensation, men uden at afstå  

 ejendomsretten.
Ekspropriation kommer således kun på tale,  

 når det er nødvendigt for at realisere projektet, og kun i  

 tilfælde, hvor det ikke er muligt inden for en rimelig tid at  

 opnå dette ved hjælp af de øvrige midler, som lovforslaget  

 indeholder.
Men efter min mening ville det imidlertid være at vildlede  

 Folketinget, hvis man helt fjernede ekspropriationsbestemmelsen fra  

 lovforslaget.
 Spørgsmål nr. 34:
 Ministeren bedes oplyse, hvilket beslutningsgrundlag Skov-  

 og Naturstyrelsen har forsynet Ringkøbing Amts teknikere med, da de  

 noterede, at der ikke var fare for laksen i COWIconsults projekt.
 Svar:
 Jeg har forelagt spørgsmålet for Skov- og  

 Naturstyrelsen, der har oplyst følgende, som jeg kan henholde mig  

 til:
 »Skov- og Naturstyrelsen har ikke forsynet  

 Ringkøbing Amt med et »beslutningsgrundlag«.
Skov- og Naturstyrelsen er derimod bekendt med, at  

 Ringkøbing Amt har udarbejdet et eget notat af 4. august 1997 om  

 Skjern Å Naturprojektet og dets konsekvenser for laksefisk.
Det  

 fremgår af notatet, at der af amtet er foretaget et betydeligt studie  

 af den eksisterende viden om laksefisk og forhold til spildevand,  

 vandtemperatur og strømhastigheder.
Notatet vedlægges til  

 orientering.« Ringkjøbing Amt Vandmiljøafdelingen Den 4. august 1997 NOTAT Skjern Å-projektet.
Opfølgning efter  

 udvalgsmødet den 20. maj 1997 Indledning Med baggrund i udvalgets indstilling til det  

 Rådgivende Skern Å Udvalg, er administrationen anmodet om at  

 belyse følgende forhold:
 1.	Flugtadfærd for laks i relation til spildevandet, der  

 planlægges ledt til hovedløbet.
 2.	Temperaturforøgelse i den nedre del af det nye  

 åløb.
 3.	Hastigheder i det/de nye åforløb i relation til  

 smoltudgang.
1. Flugtadfærd for laks i relation til spildevandet, der  

 planlægges ledt til hovedløbet Indledning I forbindelse med Skjern Å-projektet er det  

 skitseret, at spildevandet fra Skjern Tricotagefarveri skal udledes til  

 Skjern Å i stedet for nu, hvor spildevandet udledes til Sydlige  

 Parallelkanal.
I dag modtager Sydlige Parallelkanal desuden spildevandet fra  

 Skjern Papirfabrik, Skjern renseanlæg samt Tarm renseanlæg.  

 Skjern Papirfabrik og Skjern renseanlæg udleder dog tiI Ganer Å  

 inden underføringen ved Skjern Å, og Tarm renseanlæg  

 udleder til Tarm Bybæk ved Tarm.
De tre sidste udledninger flyttes ikke  

 i forbindelse med projektet, men alt spildevandet vil ende i Skjern Å i  

 stedet for Sydlige Parallelkanal.
Nuværende og skitserede  

 udIedningssteder fremgår af kort 1.
Kemiske stoffer der udledes til vandmiljøet kan i  

 nogle tilfælde påvirke laksen og ørredens livscyklus.  

 Påvirkningen afhænger af stoffet/stoffernes kemiske virkning og  

 tidspunktet i livscyklus, hvor fisken udsættes for stoffet/stofferne.  

 Nogle stoffer er direkte giftige for fisk, således at de dør ved  

 påvirkning i tilstrækkelig mængde.
Giftigheden kan  

 også ahænge af livsstadiet æg/yngel eller voksen fisk.  

 Nogle stoffer er ikke direkte dødelige, men kan give varige skader  

 såsom misdannelser eller nedsatte organfunktioner.
Nogle stoffer kan virke skræmmende på fisk  

 (kemisk barriere), således at fiskene ikke vil passere  

 vandområder med pågældende lugt/smag.
Endelig kan fisk  

 præges på nogle kemiske forbindelser, således at de  

 tiltrækkes af disse.
 I det følgende er der fokuseret på de to  

 sidstnævnte problemstillinger, da kravene i miljøgodkendelsen  

 forudsætter, at det udledte spildevand ikke er direkte giftigt for  

 fiskene eller påfører disse kroniske skader.
1 forbindelse med arbejdet er der foretaget en  

 edb-søgning af litteratur på den engelsksprogede database ASFA.  

 Søgningen har ikke givet nogle referencer på  

 undersøgelser, der specifikt omhandler fisks adfærd i forhold  

 til farverispildevand, men nogle referencer der omhandler problemstillingen  

 mere generelt og i nogle tilfælde undersøgelser af specifikke  

 spildevandstyper.
Desuden er der foretaget en e-mail forespørgsel til  

 en international computer conference (Fish-ecology), hvortil der er tilkoblet  

 1000 personer i 38 lande.
Kort resumé af laksefiskenes vandringer Ørred og laks gyder i november/december.  

 Æggene klækker i april og ynglen forlader gydebankerne sidst i  

 april til først i maj.
Ynglen opholder sig herefter, under danske  

 forhold, ca. 2 år i vandløbet.
Inden udvandringen fra  

 vandløbet gennemgår ynglen en forvandling (smoltificering) til  

 det der kaldes smolt.
Under smoltificeringen ændres ynglens udseende og  

 der sker en tilpasning til livet i havet, herunder en evne til at regulere  

 saltbalancen i kroppen under marine forhold, i stedet for de nuværende  

 ferske forhold.
Gennem forsøg er det påvist (Hassler m.fl.,  

 1978), at en væsentlig del af smoltens prægning på  

 vandløbet sker under smoltudtrækket.
Prægningen bevirker,  

 at laksen eller ørreden efter flere år i havet er i stand til  

 med stor sikkerhed at finde tilbage til det vandløb, der blev forladt  

 som smolt.
Genkendelsen af vandløbet menes at bestå i en  

 genkendelse af specifikke dufte fra vandløbet.
Det er ikke kendt,  

 hvilke dufte der leder laks og ørred tilbage til vandløbet.
En  

 teori er, at det er dufte fra selve vandløbet, laks og ørred  

 genkender, mens en anden teori er, at det er yngel og ungfisk i  

 vandløbet, som udskiller de dufte, de gydevandrende fisk bruger til at  

 finde tilbage (Nordeng, 1977).
 Duft/smag-genkendelse antages kun at blive brugt i  

 orientering nær vandløbet.
 Orienteringen over længere distancer er ikke kendt  

 specifikt, men der indgår antageligt en eller anden form for  

 navigation.
Som eksempel på smoltens prægning kan  

 nævnes Hasslers forsøg (Hassler m.fl. 1978), hvor der bl.a. blev  

 foretaget en kunstig prægning af smolt opdrættet i dambrug med  

 stoffet morpholin.
Efter prægning og yderligere ophold blev smolten  

 udsat i Lake Michigan. 18 måneder senere, da laksen skulle vende  

 tilbage som gydefisk, blev morpholin tilført et vandløb og  

 laksen fandt nu dette vandløb og vandrede op i det.
Netop  

 prægningen i smoltstadiet udnyttes også i forbindelse med  

 lakseudsætninger, bl. a. i Gudenåen, hvor ynglen opdrættes  

 i dambrug, men udsættes umiddelbart for smoltudtrækket.
Herved  

 præges smolten på Gudenåen, som de så vandrer op i,  

 når de vender tilbage som gydefisk.
 I forbindelse med udvalgsmødet den 20. maj 1997  

 blev der henvist til en film, som behandlede en lignende problemstilling.  

 Administrationen har fundet frem til en film, »Laksen på rette kurs«  

 fra 14. februar 1990. Såfremt det er den rette film, kan det  

 fastslås, at problemstiIlingen ikke umiddelbart kan overføres  

 til Skjern Å projektet og har ikke noget med spildevandsudledning at  

 gøre.
Problemstillingen er her, at der i forbindelse med  

 oprettelse af et vankraftværk er foretaget omlægninger af nogle  

 vandløb.
Dette har medført, at laksesmoltene udvandrer en vej,  

 mens opvandringen skal foregå en anden vej.
Det vand, smolten er  

 præget på, ledes gennem et vandkraftværk, mens det vand, de  

 skal svømme tilbage i, ikke er kendt fra smoltudvandringen.
Resultatet  

 er, at de gydevandrende laks ikke kan finde tilbage til gydepladserne.
Ved at  

 omlægge endnu et vandløb bliver der skabt balance i forholdene,  

 så de gydevandrende laks kan finde tilbage til gydepladserne.
Vurdering af spildevandets indvirkning på laksefiskenes  

 vandringer Indledning Spildevandet fra de forskellige udledninger til Skjern  

 Å-systemet er i dag ved tilsynskontrol karakteriseret ved en  

 række målbare parametre.
Desuden foretages der akut toksisk og  

 kronisk toksisk test på noget af spiIdevandet.
Ud over de kendte  

 målbare parametre indeholder spildevandet en lang række kemisk  

 forbindelser, som er mere eller mindre tungt omsættelige  

 (nedbrydelige). Det kan nævnes, at Skjern Tricotagefarveri anvender i  

 størrelsesordnen 300 forskellige kemiske stoffer.
I forbindelse med  

 rensningen af spildevandet nedbrydes en lang række stoffer mere eller  

 mindre, samtidig med at der sker en bundfældning af nogle stoffer.  

 Rensningen medfører således fjernelse af en lang række  

 stoffer, men også dannelse af en række nye stoffer  

 (nedbrydningsprodukter) som udledes med spildevandet, uden at disse og deres  

 påvirkning af miljøet er kendt.
 I det følgende er der foretaget en generel  

 beskrivelse af spildevands påvirkning på fiskenes vandringer.  

 Desuden er der foretaget en sammenligning af spildevandsudledninger i Skjern  

 Å-systemet, sammenholdt med udbredelsen af opgangslaks og  

 opgangshavørred i forhold til spildevandsudledningerne.
Spildevands indvirkning på laksefiskenes vandringer Udledning af urenset spildevand fra store bysamfund har  

 været en væsentlig årsag tiI tilbagegangen i bestandene af  

 laks og havørred i vandløbene i Europa og De Britiske  

 Øer op gennem 1900-tallet.
TiIbagegangen er dels forårsaget af  

 for dårlig vandkvalitet ved gydeområderne, dels så  

 dårlig vandkvalitet i de nedre dele af vandløbene, at disse  

 strækninger ikke har været passable for opvandrende  

 laksefisk.
Det er i flere tilfælde påvist, at  

 dårlige iltforhold i de nedre dele af vandløbene som  

 følge af udledning af urenset spildevand har været årsag  

 til, at laksefisk (Mackay & Ross, 1986) og andre fiskearter (Weisberg  

 m.fl., 1996) ikke passerer vandløbsstrækninger.
Udbygning af  

 renseanlæg i disse vandløb har bevirket, at udbredelsen af laks  

 og havørred og andre fiskearter nu øges igen uden anden  

 indsats.
I de nævnte eksempler er forholdene meget  

 dårlige.
F.eks. var vandet i Delawarefloden i midten af 40'erne  

 fuldstændig iltfrit over en strækning på ca. 25 km.
Smith & Bailey (1990) gennemførte  

 adfærdsforsøg på udledningen fra 2 olieraffinaderier og en  

 udledning af byspildevand.
Resultaterne fra undersøgelsen kunne  

 sammenlignes med forholdene ved de rigtige udledninger.
 Laks blev tiltrukket af udledningsvandet fra det ene  

 rafinaderi, mens havvandrende regnbueørred og stribet Bass blev  

 tiltrukket af udledningsvandet fra det andet raffinaderi.
 Havvandrende regnbueørred undgik vandet fra  

 byspildevandsudledningen ved høje og lave koncentrationer, mens der  

 var en blandet respons ved en mellemliggende koncentration.
Ved feltstudier kunne det konstateres, at der rent faktisk  

 forekom laks i afløbskanalen fra det ene olieraffinaderi.
I  

 vandløbet med spildevandsudledningen forekom der kun havvandrende  

 regnbueørred opstrøms spildevandsudledningen, når denne  

 havde været stoppet for en periode på 4 dage.
Undersøgelsen viste således, at nogle  

 fiskearter kan tiltrækkes af en spildevandsudledning uden i forvejen at  

 være præget på denne.
En anden spildevandsudledning kan  

 virke skræmmende og således udgøre en barriere for  

 opvandrende fisk.
Forholdene kompliceres af, at fiskenes adfærd kan  

 variere med koncentrationen af spildevandsudledningen.
I flere tilfælde er det påvist, at udledningen  

 af fluor påvirker opvandringen af stillehavslaks i U.
S.
A (Darakaer  

 & Dey, 1989) (Foulkes & Anderson, 1994). Den udledte fluor virker  

 dels som en kemisk barriere, dels påføres laksene skader,  

 således at de laks, der trods alt passerer udledningsstedet, er udsat  

 for en stor overdødelighed.
Der er fundet en tærskelværdi  

 på omkring 0,2 mg fluor/l.
Under denne koncentration er der ingen  

 påvirkning.
I U.S.A. stammer udledning af fluor ud over  

 baggrundsniveauet bl.a fra aluminiumsfabrikker, og som følge af, at  

 der tilsættes fluor til drikkevandet af hensyn til forbedring af  

 tandhygiejnen.
 I Norge er det vist, at opblanding af vand med forskellig  

 pH-værdi og med aluminiumskoncentrationer, som normalt ikke opfattes  

 som giftige, kan blive giftigt som følge af små ændringer  

 i pH og dermed ændring i aluminiummets kemi (Staurrness m.fl., 1995),  

 (Verbost m.fl., 1995). Det opblandede vand kan både være akut  

 giftigt for stationær ørred og påføre smolt af laks  

 skader, således at overlevelsen i saltvand bliver væsentligt  

 forringet.
Ændringer i pH kan ligeledes medføre  

 ændringer i laksefiskenes lugteorganer.
Ved laboretorieforsøg er  

 det vist, at ungfisk af laks tiltrækkes af en aminosyre og undgår  

 en anden ved én pH værdi.
Sænkes pH værdien, bliver  

 ungfiskene nu tiltrukket af den aminosyre de først undgik, mens de  

 ikke reagerer over for den aminosyre, de først blev tiltrukket af.
Ved  

 at hæve pH tilbage til det oprindelige, genfandtes det oprindelige  

 adfærdsmønster (Royce-Malmgren & Watson, 1987).
De anførte eksempler er nogle få udvalgte af  

 en lang række eksempler på påvirkning af fiskevandringer  

 som følge en eller anden udledning.
Eksemplerne kan ikke direkte  

 overføres til forholdene ved Skjern Å, da der er tale om helt  

 andre spildevandstyper.
Eksemplerne viser imidlertid, at forskellige kemiske  

 forbindelser/spildevandstyper kan påvirke fiskene på forskellig  

 vis, og der kan opstå helt uventede effekter af en  

 spildevandsudledning.
Det vil ikke altid være muligt at forudsige disse  

 på forhånd.
Sammenligning af udledningen fra farverier For at vurdere effekten af spildevandet fra Skjern  

 Tricotagefarveri i forhold til laks og havørreds vandringer er der  

 foretaget en sammenligning med udledningerne fra Martensens Farveri og  

 Fjelstervand Farveri.
Det skal bemærkes, at der ikke kan foretages en  

 sammenligning på enkeltstofniveau, og at sammenligningen her derfor kun  

 kan tages som en grov sammenligning.
En sammenligning på  

 enkeltstofniveau er ikke mulig, bl.a. pga. fabrikshemmeligheder.
Sammenligningen er foretaget ved at beregne  

 koncentrationen af udledningen efter fortynding i punkter i Skjern  

 Å-systemet, hvor det fra elfiskeri er kendt, at laks og havørred  

 passerer som opgangsfisk.
Beregningen tager således ikke hensyn til en  

 evt. selvrensning og/eller bundfældning i vandløbet fra  

 udledningsstedet til beregningspunktet.
 Beregningspunktet for Martensens Fabrik er  

 sammenløbet mellem Skjern Å (og Brande Å) og Holtum  

 Å, da der de senere år er konstateret både havørred  

 og laks i Holtum Å. (Medianminimum 3.433 l/s).
Beregningspunktet for Fjelstervang Farveri er Vorgod  

 Å omkring Nr.
Vium dambrug, da det er her, der de seneste år har  

 været den største koncentration af laks i Vorgod Å.  

 (Medianminimum 1.588 1/s).
 Beregningspunktet for Skjern Tricotagefarveri er i Skjern  

 Å ved det kommende udledningssted i henhold til skitseprojektet for  

 »Skjern Å Naturprojekt«. (Medianminimum 16.192 1/s).
 Beregningspunkterne og udledningerne fremgår af  

 vedlagte kort 2.
 Sammenligningen er foretaget ud fra dels den målte  

 gennemsnitlige udledning i 1996, dels den tilladte udledning i henhold til  

 virksomhedernes miljøgodkendelse.
Sammenligningen fremgår af vedlagte figur 1 til 4.  

 Den resulterende koncentration i recipienten er generelt mg/1 for de enkelte  

 parametre.
For vandmængde er det et forholdstal, der fortæller,  

 hvor meget det udledte spildevand er fortyndet.
For tot P og tot N er der  

 tale om forholdstal i forhold til den udledte døgnmængde.
Det  

 bemærkes, at ikke alle metaller og tungmetaller er målt for alle  

 udledninger.
Sammenligningen af den målte udledning i 1996 af de tre  

 farverier fremgår af figur 1 og figur 2. Ved udledning til Skjern  

 Å vil den resulterende koncentration være lavere og i nogle  

 tilfælde væsentlig lavere fra Skjern Tricotagefarveri end fra de  

 øvrige farverier i deres beregningspunkter.
Efter fortynding  

 udgør den resulterende koncentration fra Skjern Tricotagefarveri kun  

 mellem halvdelen og 1/3 af den resulterende koncentration fra henholdsvis  

 Fjelstervang Farveri og Martensens Fabrik.
Kun for klorid ligger niveauet fra  

 Skjern Tricotagefarveri mellem de to øvrige farverier.
Niveauet for  

 alle tre farverier er dog væsentligt lavere end baggrundsniveauet i  

 Skjern Å, der i rniljøgodkendelsen for Fjelstervang Farveri  

 angives at ligge på 29 mg/1.
 Sammenligning af den tilladte udledning mellem de tre  

 farverier ud fra deres miljøgodkendelser fremgår af figur 3 og  

 figur 4. Her vil den resulterende koncentration fra Skjern Tricotagefarveri  

 direkte til Skjern Å ligeledes ligge væsentligt lavere, end  

 tilfældet er for de 2 øvrige farverier i deres respektive  

 beregningspunkter.
Det skal samtidig erindres, at fortyndingsforholdet for  

 spildevandet fra Skjern Tricotagefarveri i dag er 10 gange mindre ved  

 udledning til Sydlige Parallelkanal end ved en kommende udledning direkte til  

 Skjern Å.
Så forventes der et problem i forhold til Skjern  

 Å, må der i høj grad forventes et problem i Sydlige  

 Parallelkanal, hvilket vil være i konflikt med dels Regionplanen, dels  

 miljøgodkendelsen tiI Skjern Tricotagefarveri, hvor det er  

 anført, »at en forudsætning for tilladelsen er, at udledningen  

 på grund af Sydlige Parallelkanals målsætning som  

 passagevand for laksefisk ikke må virke som en kemisk barriere, der kan  

 forhindre opgangen af fisk til ovenforliggende strækninger«.
 Der er ikke umiddelbart noget der tyder på, at der  

 er kemisk barriere i Sydlige Parallelkanal, da der bl.a. i 1996 var en stor  

 opgang af helt helt op i Kjelstrup Bæk (tilløb til Sydlige  

 Parallelkanal opstrøms udledningen fra Skjern Tricotagefarveri). For  

 havørred er det vanskeligt at vurdere en evt. påvirkning, da der  

 i mange år kun har været en meget lille opgang af havørred  

 til Skjern Å og sandsynligvis også til Sydlige Parallelkanal.
Set ud fra sammenligningen af udledningerne fra de 3  

 farverier i Skjern Å-systemet, sammenholdt med de lokaliteter, hvor der  

 forekommer laks og havørred, er der ikke umiddelbart noget der tyder  

 på, at en udledning fra Skjern Tricotagefarveri direkte til Skjern  

 Å vil få betydning for opvandringen af havørred og laks  

 som følge af en kemisk barriere.
Modsat kan det konkluderes, at  

 såfremt det frygtes, at en direkte udledning fra Skjern  

 Tricotagefarveri til Skjern Å vil få betydning for opgangen af  

 laks og havørred, er der i høj grad grund til at bekymre sig om  

 udledningerne fra øvrige farverier.
De beregnede værdier i  

 beregningspunkterne er væsentlig højere end tilfældet er  

 for Skjern Tricotagefarveri med direkte afløb til Skjern Å.
Beregningspunktet for Martensens Fabrik skal flyttes  

 nedstrøms Sdr.
Felding, hvis der skal opnås en fortynding som  

 svarer til fortyndingen og koncentrationsniveauet ved Skjern  

 Tricotagefarveri's direkte udledning til Skjern Å.
Strækningen  

 fra Sdr.
Felding og op til Skarrild opfattes som en af af de vigtigste  

 gydestrækninger for laks i Skjern Å-systemet.
Konklusion Som det er beskrevet oven for, er der en lang række  

 eksempler på, at spildevand på en eller anden måde kan  

 påvirke vandringen hos laks og ørred, dels spildevand hvor det  

 ikke er klart, hvad det specifikt er, der påvirker fiskene, dels  

 spildevand hvor det er sandsynliggjort, hvad der er årsag til  

 påvirkningen.
For en lang række enkeltstoffer er det fastlagt,  

 hvad der er dødelig dosis for fisk og hvor der er sat en  

 grænseværdi i forbindelse med spildevandsudledninger.
Når  

 enkeltstofferne blandes sammen i spildevand bliver forholdene straks mere  

 problematiske, da man i mange tilfælde ikke kender den samvirkende  

 effekt af de sammenblandede stoffer.
Farverispildevand er ikke særlig  

 velbeskrevet m.h.t indholdet af enkeltstoffer af flere grunde.
Der  

 indgår i produktionen mange farvestoffer og hjælpestoffer, hvis  

 kemiske sammensætning  ikke er kendte.
Brugen af kemikalier i  

 produktionen varierer fra dag til dag.
I det biologiske renseanlæg sker  

 der for nogle stoffer en fuldstændig nedbrydning, men for andre sker  

 der en delvis nedbrydning med nye stoffer til følge.
Når stoffer  

 blandes i produktionen, i renseanlægget og i spildevand kan dannes ny  

 kemiske sammensætninger.
Erfaringen viser, at det er en overordentlig  

 vanskelig opgave at analysere på enkeltstofniveau i farverispildevand  

 på grund af dets komplekse sammensætning.
Sammenlignet med de øvrige farveriers udledning ser  

 det ikke ud til, at der er nogen risiko ved en direkte udledning til Skjern  

 Å fra Skjern Tricotagefarveri.
Er der en ikke kendt påvirkning af  

 laksefiskene i Skjern Å som følge af udledningen fra  

 Fjelstervang Farveri og især Martensens Fabrik, vil betydningen heraf  

 antageligt være større end ved en direkte udledning fra Skjern  

 Tricotagefarveri til Skjern Å.
 Effekten af en spildevandsudledning i forhold til fisk kan  

 evt. undersøges ved gennemførelse af  

 flugtadfærdsforsøg (laboratorieforsøg) eller evt.  

 telemetriundersøgelser (radiomærkning) i forbindelse med  

 opvandringen af laks og havørred til Skjern Å.
Flugtadfærdsforsøg kan give et fingerpeg om,  

 hvorvidt laksefiskene reagerer på spildevandet.
Men da forsøgene  

 udføres på små fisk, er det ikke sikkert, at resultatet  

 kan overføres direkte til også at gælde gydevandrende  

 fisk.
Desuden fortæller flugtadfærdsforsøgene ikke noget  

 om en evt. prægning på smolt, eller skader som ikke er direkte  

 dødelige.
Telemetriundersøgelser kan vise, hvordan laks og  

 havørred opfører sig under opvandringen til Skjern Å.
Her  

 kan det dog være afgørende, om de opvandrende fisk kan adskilles  

 i vilde og udsatte fisk inden radiomærkning.
Dette er ikke umiddelbart  

 muligt, da det nu kun er en fast procentdel af de udsatte laks, der  

 finneklippes.
En telemetriundersøgelse bør i givet fald  

 gennemføres før og efter gennemførelse af Skjern  

 Å-projektet, så der foreligger et referencemateriale.
Det vil næppe være muligt at gennemføre  

 et storskalaforsøg, hvor spildevandet fra Skjern tricotagefarveri +  

 evt andre udledninger udledes direkte i den nuværende Skjern Å.  

 Forsøget vil næppe give et realistisk billede af situationen  

 efter gennemførelse af projektet, da spildevandet fra Skjern  

 renseanlæg og Skjern Papirfabrik vil løbe gennem  

 Hestholmsøen inden udløb i Skjern Å.
I denne situation  

 kan Hestholmsøen opfattes som et stort efterpoleringsbassin, hvor der  

 vil ske en rensning af vandet.
Referencer Damkaer, D.M. & Dey, D.B., 1989 Evidence for Fluoride  

 Effects on Salmon passage at John Day Dam, Columbia River, 1982-1986. North  

 American Journal of Fisheries Management 9. 154-162.
Foulkes, G.
R. & Anderson A, C. 1997. Impact of  

 Artificial Fluoridation on Salmon Species in The North West USA and British  

 Columbia, Canada.
Fluoride, Vol. 27, No. 4, 220-226.
Hassler, A.
D., Scholz, A.T. & Horrall, R.
M., 1978.  

 Olfactory Imprinting and Homing in Salmon.
American Scientist, 56,  

 347-355.
Mackay, D.
W. & Doughty, C.R., 1986. Migratory  

 salmonids of the Estuary and Firth Clyde.
Proceedings of the Royal Society of  

 Edinburgh, 90B, 479-490.
Nordeng, H. 1977. A pheromone hypothesis for homeward  

 migration in andromous salmonids.
Oikos, 28, 155-159.
Royce-Malmgren, C.
R. & Watson, W.
H., 1987.  

 Modification of Olfactory-related behavior in Juvenile Atlantic Salmon by  

 changes in pH.
Journal of Chemical Ecology.
Vol. 13, No3.
Smith, E.H. & Bailey, H.C., 1990. Preference/Avoidance  

 Testing of Waste Discharge on Anadromous Fish.
Enviromental Toxicology and  

 Chemisby, Vol. 9, pp. 7-86.
Staurnes, M., Kroglund, F. & Rosseland, B.
O. 1995.  

 Water Quality Requirements of Atlantic Salmon (Salmo Salar) in Water  

 undergoing Acidification or Liming in Norway.
Water, Air and Soil Pollution.  

 85, 347-352.
Verbost, P.
M., Berntsen, M.
H.
G, Kroglund, F., Lydersen,  

 E., Witters, H.
E., Rosseland, B.
O., Salbu, B. & Wendelaar Bonga, S.
E.  

 1995. The Toxic Mixing Zone of neutral and Acidic River Water: Acute  

 Aluminium Toxicity in Brown Trout (Salmo trutta L.). Water, Air and Soil  

 Pollution. 85, 341-346.
Weisberg, S.B. et al, 1996. Temporal Trends in Abundance  

 of Fish in the Tidal Delaware River.
Estuaries, Vol. 19, No. 3, p.  

 723-729.
2. Temperaturforøgelse i den nedre del af det nye  

 å-løb Indledning Temperaturen har stor betydning for de biologiske forhold  

 i vandløbet.
For laksefisk ligger optimumtemperaturen på 12 -  

 14ø C.
Under 4ø C går laksefiskene nærmest i en dvalelignende  

 tilstand.
Temperaturer over ca. 22ø C - 25ø C kan være dødelige  

 for laksefiskene.
Ændringer i temperaturforholdene i den nedre del af  

 Skjern Å som følge af Skjern Å-projektet skal ses i  

 forhold til de fysiske ændringer, der foretages.
De væsentligste  

 forhold, der har betydning for temperaturforholdene i vandløb  

 generelt, er (Iversen m. fl., 1987) (Wetzel, 1983):
Det relative grundvandstilskud Vandets opholdstid Vandmængden Turbulensen Vandløbets eksponering/beskygning Som følge af de relativt store vandmængder i  

 den nedre del af Skjern Å kan der ikke forventes generelle  

 temperaturforøgelser (højere gennemsnitstemperatur) som  

 følge af projektet, men muligvis større døgnsvingninger  

 (større forskel mellem minimum- og maksimumtemperaturen over  

 døgnet). Dette skal dog ses i sammenhæng med netop de store  

 vandmængder som bevirker, at forholdene er meget stabile (små  

 døgnsvingninger) som følge af vandets store varmekapacitet  

 (Jensen og Lindegaard, 1996). I de nedre dele af store vandløb vil  

 temperaturen om sommeren, som gennemsnit over døgnet, være i  

 ligevægt med lufttemperaturen (Hynes, 1970).
Temperaturændringer i den nedre del af Skjern Å Eventuelle ændringer i temperaturforholdene i den  

 nederste del af Skjern Å skal ses i forhold til ændringerne over  

 hele den restaurerede strækning.
De væsentligste parametre,  

 eventuelle temperaturændringer skal vurderes i forhold til, er  

 opholdstiden og vandløbets eksponering, da de øvrige parametre  

 stort set er uafhængige af restaureringen.
Dertil kommer den  

 indflydelse, det etablerede søområde, som gennemstrømmes  

 af Ganer Å, kan få på temperaturforholdene i Skjern  

 Å.
Ændringer i Skjern Å Opholdstiden før og efter restaureringen er  

 afhængig af strækningen, vandet skal gennemløbe,  

 dimensionerne på vandløbet og hastigheden, hvormed vandet  

 gennemløber strækningen.
Den restaurerede strækning bliver 26 km lang.
Det  

 nuværende regulerede forløb er 19 km langt.
 Ses der på udstrækningen alene,  

 forlænges opholdstiden, og dermed må der forventes en  

 temperaturforøgelse.
Hastigheden i det restaurerede forløb vil generelt  

 være større end i det nuværende regulerede forløb  

 på strækningen mellem Borris og Lønborg Bro.
Dette  

 opnås ved, at faldet ved Kodbølstyrtet afvikles over den  

 restaurerede strækning.
Det øgede fald kompenserer delvist for  

 den øgede udstrækning.
Samtidig indsnævres profilet med  

 ca. 25 pct. i forhold til det nuværende regulerede forløb.
 Ses der på vandhastigheden alene, vil opholdstiden  

 forkortes, og der må forventes lavere temperaturer over den  

 pågældende strækning, end dem der ses idag.
Kombineres den øgede længde på  

 strækningen med den øgede vandhastighed, er opholdstiden en  

 anelse længere i det restaurerede forløb i forhold til det  

 regulerede forløb (ca. 1 time). Til gengæld er eksponeringen  

 reduceret som følge af det indsnævrede profil.
Især i  

 sommerperioden med lav vandstand kan eksponeringen have stor betydning for  

 opvarmningen af vandet.
Set over hele den restaurerede strækning  

 må det forventes, at temperaturforholdene ved gennemførelse af  

 projektet er uændrede i forhold til idag.
 I den yderste del af Skjern Å deles åen i 3  

 forgreninger med hvert sit afløb.
Strømhastigheden i det sydlige løb svarer  

 stort set til forholdene i det nuværende løb, mens hastigheden  

 bliver væsentlig lavere i de to øvrige løb.
Samtidig  

 kommer ca. 50 pct. af vandet til at løbe i det sydligste løb.  

 Vandløbsbredden indsnævres i forhold til nuværende  

 regulerede forløb.
Som følge af den reducerede vandmængde i  

 hvert løb øges risikoen for temperaturforøgelse.
Men da  

 profilet i løbene indsnævres, er dette med til at mindske  

 opholdstiden samt eksponeringen.
Da der samtidig er tale om relativt korte  

 strækninger, vil der næppe ske ændringer i det sydligste  

 løb i forhold til de nuværende forhold.
Set i forhold til  

 fordelingen af vandmængder mellem de 3 løb må det  

 forventes, at hovedparten af fiskepassagen vil ske gennem det sydlige  

 løb, hvor hovedstrømmen løber.
For de 2 nordligste løb er der risiko for  

 øgede temperaturer (større døgnsvingninger) som  

 følge af øget opholdstid og mindre vandmængde.
Forholdene  

 vil dog næppe være meget forskellige fra forholdene idag, hvor  

 der i sommerperioden løber relativt lidt vand i det meget brede  

 regulerede profil, hvor der er en relativt stor lyseksponering og lille  

 vanddybde.
Temperaturforholdene i den nedre del af Skjern Å er  

 generelt gode med små døgnsvingninger.
Så selvom  

 døgnsvingningerne øges en anelse i de to nordligste løb,  

 vil det næppe få betydning for fiskefaunaen.
Den nye Hestholm sø s indflydelse på temperaturforholdene  

 i Skjern Å Det må forventes, at temperaturforholdene i den  

 nyetablerede sø i Hestholmområdet vil være anderledes en  

 temperaturforholdene i Skjern Å, da der er tale om et decideret  

 lavvandet søområde med stor lyseksponering.
Der kan her  

 forventes temperaturer op til omkring 25ø C, hvor den næppe vil komme  

 over 20ø C i Skjern Å.
Temperaturforøgelsen ved sammenblanding  

 af det varme vand fra Hestholmsøen og Skjern Å kan illustreres  

 ud fra en tænkt situation:
Afstrømningen svarer til medianminimum (lav  

 sommerafstrømning). I dette tilfælde gennemstrømmes  

 Hestholmsøen af ca. 677 1/s.
I Skjern Å før  

 tilløbet af Hestholmsøen løber der 16607 1/s.
Antages  

 det, at temperaturen i Skjern Å er 20ø C og temperaturen i  

 afløbet fra Hestholmsøen er 25ø C, kan den resulterende  

 temperatur i Skjern Å nedstrøms Hestholmsøen beregnes ud  

 fra:
Varmeenergi (cal) = Volumen (gr) *T (øC) * Specifik  

 Varmekapacitet(cal/gr/øC) Den resulterende temperatur i Skjern Å kan beregnes  

 til 20,19ø C.
Sammenfatning Det må vurderes, at der ikke vil ske  

 nævneværdige ændringer i temperaturforholdene over hele den  

 restaurerede strækning.
Ses der alene på den yderste del, hvor  

 vandet deles i 3 løb, vil der næppe ske ændringer i det  

 sydligste løb, hvor fiskeopgang primært vil forekornme.
I de 2  

 nordligste forløb kan der forekomme højere temperaturer  

 (større døgnsvingninger) end i det sydligste som følge  

 af længere opholdstid.
Forholdene her vil dog næppe variere  

 nævneværdigt fra de forhold, der kendes i dag i den nedre del af  

 det regulerede forløb.
 Den etablerede sø i Hestholmområdet, der  

 gennemstrømmes af Ganer Å, vil kun få helt marginal effekt  

 på temperaturforholdene i Skjern Å.
 I medianminimumssituationen med en temperatur i  

 søen på 25ø C og 20ø C i Skjern Å vil temperaturen i  

 Skjern Å nedstrøms søen blive hævet mellem 0,1 og  

 0,2ø C.
Hele diskussionen om temperaturforholdene i den nedre del  

 af Skjern Å bør inddrage forholdene i Ringkøbing Fjord,  

 hvor der forekornmer vandtemperaturer ornkring 25ø C om sommeren.
Især  

 den yderste del af Skjern Å vil efter projektets gennemførelse  

 til tider være meget påvirket af Ringkøbing Fjord og  

 dermed også de forhold, der hersker her.
Referencer Hynes, H.B.N., 1970. The Ecology of Running Waters.
 Iversen, T.M m.fl., 1987.  

 Vandløbsøkologi.
Jensen, K.
S. & Lindegaard, C., 1996. Økologi i  

 søer og vandløb.
Wetzel, R.
G., 1983. Limnology.
3. Hastigheder i det/de nye åforløb i relation til  

 smoltudgang Indledning I forbindelse med det oprindelige Skjern Å-projekt  

 (Sydløsningen) blev der rejst spørgsmål om  

 smoltoverlevelsen gennem den planlagte sø i Hestholmområdet.
I  

 to notater udarbejdet af henholdsvis Koed (1995) og Nielsen (1997) er det  

 vist, at indskudte søer i vandløb kan bevirke en kraftig  

 overdødelighed på udtrækkende ørred og  

 laksesmolt.
 Nogle af konklusionerne i Nielsen (1997) er gentaget  

 her:
 Smoltene vandrer hovedsageligt ved passiv transport i søer og  

 vandløb, hvor de følger det strømmende vand.
 Smolt af havørred og laks vandrer nedstrøms i  

 vandløbene med en gennemsnitlig hastighed på 2,1 - 2,3  

 km/døgn.
Smoltens vandringsmønster i vandløb er en blanding af  

 aktive vandringsperioder og stationære perioder.
Undersøgelser  

 tyder på, at smolten er stationær i længere tid end den  

 aktivt er på vandring.
I de aktive vandringsperioder kan  

 vandringshastigheden være af samme størrelses som  

 strømhastigheden.
I Skjern Å vil dette indebære, at den  

 aktive (men kortvarige) vandringshastighed kan være mange gange  

 større end den gennemsnitlige transporthastighed.
Smoltens vandringsmønster i søer eller store  

 vandområder (f.eks.
Ringkøbing Fjord) er delvist betinget af  

 vindskabte eller andre generelle strømforhold, som smolten synes at  

 følge passivt.
Vandringshastigheden for smolt er derfor generelt  

 lavere i søer og store vandområder.
For ørredsmolt i  

 størrelsen 0,2 km/døgn og laksesmolt i størrelsen 1  

 km/døgn.
Undersøgelser viser, at smolt, der svømrner gennem  

 søer eller stillestående vand og derfor har en lavere  

 vandringshastighed, har en øget risiko for at blive spist.
Det er  

 således 17 gange farligere for en laksesmolt at passere en sø  

 end en tilsvarende strækning i et vandløb, mens det er 11 gange  

 farligere for en ørredsmolt.
 En hurtig vandudskiftning i søerne giver generelt en bedre  

 overlevelse for smoltene, og niveauet for laksesmoltenes dødelighed er  

 primært bestemt af vandets opholdstid.
Ved passagen af søer ædes smolten i høj grad af  

 rovfisk som f.eks. gedde og forskellige fuglearter som Fiskehejre,  

 Lappedykkere og Skarv.
Det skal bemærkes, at i Skjern Å er der en  

 stor bestand af gedde, uden at dette har væsentlig indflydelse på  

 dødeligheden.
 Som følge af konklusionerne i de udarbejdede  

 notater, er det nye skitseprojekt til Skjern Å naturprojektet  

 ændret, således at Skjern Å ikke ledes igennem et  

 søområde, men får et veldefineret løb ud til  

 fjorden.
 I den nedre del deles vandet ud i 3 løb, og der er  

 rejst spørgsmål om, hvorvidt vandhastighederne er  

 tilstrækkelig store i de 3 løb til at sikre smolten mod en  

 overdødelighed.
Smoltoverlevelse i de 3 løb Den nederste del af Skjern Å deles i 3 veldefinerede  

 løb inden udløb i fjorden.
Det sydligste løb  

 tilføres ca. 50 pct. af vandet.
Vandhastigheden i det sydlige  

 løb svarer til vandhastigheden i den nedre del af det nuværende  

 regulerede løb (ca. 0,3 m/s). I de 2 nordlige løb bliver  

 vandhastigheden lavere, ornkring 0,1 m/s.
Det centrale i udformningen har netop været, at  

 bibeholde nogle veldefinerede strømrender med jævn strøm.  

 I en sø er der ikke er en veldefineret strøm, men mange  

 strømningsretninger, dels som følge af det ind- og  

 udstrømmende vand, dels strømninger som følge af  

 vindpåvirkning m.m.
Sidstnævnte kan i en sø have  

 væsentlig større betydning, end de strømninger der  

 fremkaldes af det ind- og udstrømmende vand.
Disse forskellige  

 strømninger bevirker, at smolten føres rundt i søen,  

 hvormed risikoen for at blive ædt forøges.
 I det veldefinerede strømløb er det  

 næppe så meget strømhastigheden, om den er 0,1 m/s eller  

 0,3 m/s, der er afgørende, men i højere grad det forhold, at  

 der er en jævn strøm gennem strømløbet, hvor andre  

 strømninger, som f. eks de vindskabte, ikke har nær den samme  

 betydning som tilfældet er i en sø.
For ørredsmolt kan der for Skjern åens  

 vedkommende påvises en afstandsafhængig dødelighed, som er  

 væsentlig større end tilfældet er for laksesmolt, på  

 trods af at vandringshastigheden er i samme størrelsesorden.
Dette  

 indikerer, at det i et vandløb ikke så meget er opholdstiden der  

 er afgørende for dødeligheden i vandløbet, men i  

 højere grad andre faktorer som f.eks. vandringsmønster og det  

 forhold, at ørredsmolt afsmoltificerer og dermed stopper vandringen  

 (uden at de nødvendigvis er døde). Samtidig er smoltens  

 opholdstid i vandløbet meget længere end vandets, pga. de  

 passive perioder mellem aktive vandringsperioder.
En strømhastighed  

 på 0,3 m/s svarer til ca. 26 km/døgn mod smoltenes  

 gennemsnitlige vandringshastighed på 2,3 km/døgn.
Ganer Å skal gennemstrømme det kommende  

 søområde i Hestholm.
Det må derfor forventes, at en stor  

 del af ørredsmoltene fra Ganer Å-systemet viI blive udsat for en  

 stor dødelighed i Hestholm søen.
På nuværende  

 tidspunkt er ørredsmoltafkastet fra Ganer Å-systemet dog  

 næppe særlig stort, dels som følge af en generelt ringe  

 ørredbestand, dels som følge af, at ørreder fra nogle af  

 de mest produktive områder i forvejen skal passere søen ved  

 Rækker Mølle, hvor der må forventes en stor  

 sødødelighed.
For de nedre dele af Ganer Å kan der  

 skønsmæssigt forventes mellem 500 og 1000 ørredsmolt pr.  

 år.
Til sammenligning er det forventede ørredsmoltafkast fra  

 Skjern Å-systemet i størrelsesordnen 11.000 - 17.000  

 ørredsmolt (Dieperink, 1994), (Koed, 1995). At Ganer Å kommer  

 til at gennemstrømme Hestholmområdet får ingen betydning  

 for fiskebestanden sammenlignet med i dag.
Der kan dog ikke forventes en  

 forbedret opgang af havørred til Ganer Å som følge af  

 restaureringen og de gennemførte fiskerireguleringer på  

 Ringkøbing Fjord.Der forekommer ikke og udsættes ikke laks i  

 Ganer Å-systemet.
Smoltdødelighed som følge af forlængelse af  

 vandløbet Skjem Å forlænges med ca. 7 km som  

 følge af restaureringen. lfølge Nielsen (1997) er den  

 gennemsnitlige dødelighed pr. km vandløb i danske  

 undersøgelser 0,4 pct. for laksesmolt og 1,5 pct. for  

 ørredsmolt.
Specifikt for Skjern Å er der beregnet en  

 dødelighed pr. km vandløb på mellem 0,2 og 0,5 pct. for  

 ørredsmolt på baggrund af undersøgelser i 1994 (Koed,  

 1995). For laksesmolt er der beregnet en dødelighed pr. km  

 vandløb på 1 pct. på baggrund af undersøgelser i  

 1994 (Koed, 1995). Dette tal er beregnet på baggrund af 23  

 radiomærkede smolt og er derfor meget usikkert   spinkelt  

 datamateriale.
I samme undersøgelse blev der foretaget udsætning  

 af laks på på 2 lokaliteter 2 gange.
Ved den ene udsætning  

 var der ingen afstandsafhængig dødelighed.
Ved den anden  

 udsætning var der en afstandsafhængig dødelighed på  

 0,6 pct.
Koed (1995) anfører, at dødeligheden for udsatte smolt  

 ikke kan overføres direkte til vilde smolt.
Som eksempel kan  

 nævnes, at der for udsatte ørredsmolt også er en  

 tidsafhængig dødelighed   dødeligheden for smolt udsat i  

 starten af smoltudtrækket (marts/ april) er væsentlig mindre end  

 for smolt udsat i slutningen af smoltudtrækket (maj).
Antages en smoltdødelighed for laksesmolt på  

 1 pct. pr. km vandløb, vil smoltdødeligheden blive  

 forøget med 7 pct. som følge af restaureringen.
Ved en samlet  

 smoltudvandring på ca. 5000 smolt/år reduceres antallet med 350  

 smolt, hvilket idag, med 4 pct. tilbagevending (Ringkjøbing Amt,  

 1996), vil svare til, at opgangen pr. smoltårgang reduceres med 14 laks  

 fordelt over 3 år.
 Samtidig med restaureringen forventes det, at det  

 lakseproducerende areal øges væsentligt, dels som følge  

 af bedre fysiske forhold i den nedre del af Skjern Å, dels som  

 følge af genetablering af gydepladser på strækningen  

 mellem Borris og sammenløbet med Omme Å, hvor der før  

 reguleringen i 60'erne var gydepladser (Larsen, 1950). Koed (1995) vurderer,  

 at den potentielle laksesmoltproduktion i Skjern Å vil forøges  

 med ca. 50 pct. som følge af restaureringen, hvilket i høj grad  

 opvejer en evt. øget dødelighed som følge af  

 længere vandringsvej.
Sammenfatning Der er ikke noget, der tyder på, at  

 gennemførelsen af det nye Skjern Å-skitseprojekt vil  

 medføre øget dødelighed på smolt under  

 udvandringen.
Under forudsætning af, at det er et egentligt  

 vandløb med en veldefineret strømrende og jævn  

 strøm, er det ikke i så høj grad vandhastighed og  

 opholdstid, der er bestemmende for smoltdødeligheden.  

 Dødeligheden er i højere grad bestemt af  

 vandringsmønster.
Dette begrundes ud fra det forhold, at  

 vandringshastigheden for ørred og laks i vandløb er i samme  

 størrelsesorden, men alligevel har ørredsmolten en  

 større dødelighed.
Samtidig er smoltens opholdstid i  

 vandløb meget større end vandets som følge af lange  

 passive perioder og korte aktive vandingsperioder.
De vandhastigheder, der er  

 beregnet for den nedre del af Skjern Å (0,1-0,3 km/s), ligger inden for  

 det interval af strømhastigheder, som normalt findes i danske  

 vandløb (0,1-0,5 m/s) (Jensen & Lindegaard, 1996).
 Endelig skal det erindres, at vandhastigheden generelt  

 aftager, når man kommer ned i de nedre dele af danske vandløb.  

 Samtidig skal det tages i betragtning, at forholdene i mundingsområdet  

 i høj grad er påvirket af forholdene i det vandområde,  

 vandløbet har afløb til, da tidevandsforhold eller  

 vandstandsforhold som følge af vindstuvning kan ændre meget  

 på strømforholdene i de nederste dele af vandløbet.
Da Ganer Å skal gennemstrømme  

 Hestholmområdet kan der næppe forventes noget særligt  

 smoltafkast herfra.
Det vil dog ikke ændre på fiskebestanden  

 sammenlignet med i dag, hvor opgangen af havørred til Ganer Å er  

 meget begrænset.
Det skal nævnes, at den nedsatte teknikergruppe i  

 forbindelse med Skjern Å-projektet på et møde den 11.  

 april drøftede projektforslagets udformning i relation til  

 smoltproblemstillingen.
Teknikergruppen støttede opfattelsen af, at  

 projektforslaget tilgodeser hensynet til smoltens vandring.
Teknikergruppen  

 består af repræsentanter fra Ringkjøbing Amt, de to  

 kommuner og Danmarks Miljøundersøgelser og var ved dette  

 møde udvidet med Anders Koed, FFI (Afdeling for Ferskvandsfiskeri og  

 Fiskepleje, Silkeborg). Sidstnævnte er forfatter til det ene af de to  

 notater, der er nævnt tidligere, som omhandler en evt.  

 Hestholmsø's indvirkning på udtrækket af ørred- og  

 laksesmolt.
Der er risiko for en svagt forøget  

 smoltdødelighed som følge af, at åløbet bliver  

 længere i forbindelse med restaureringen.
For 5000 laksesmolt, der  

 forlader Skjern Å et år, kan den efterfølgende opgang  

 højst reduceres med 14 laks fordelt over 3 år.
Da det  

 lakseproducerende areal i Skjern Å forøges væsentligt i  

 forbindelse med restaureringen, vil den mulige øgede  

 smoltdødelighed ikke have nogen betydning.
Referencer Dieperink, C. 1994. Fiskeri og laksefisk i  

 Ringkøbing Fjord.
IFF-rapport nr. 34-1994.
Koed, A. 1995: Status over Fiskebestanden 1 Skjern  

 Å's hovedløb; med hovedvægt på ørred- og  

 laksesmoltudtrækket fra Skjern Å.
IFF-rapport nr. 35-1995.
Koed, A. 1995: En teoretisk vurdering af  

 gennemførelsen af Skjern Å-projektets effekt på  

 udtrækket af ørred- og laksesmolt fra Skjern Å's  

 hovedløb.
Tillæg til »Status over fiskebestanden i Skjern  

 Å's hovedløb, med hovedvægt på ørred- og  

 laksesmoltudtrækket.
IFF-rapport nr. 35- 1995.
 Larsen, K. 1950. Laks og laksefiskeri, særligt i  

 Danmark, Sverige og Norge.
Nielsen, J. 1997. Smoltvandringer hos laks (Salmo salar)  

 og havørred (Salmo trutta) i vandløb og søer.
Notat som  

 arbejdsgrundlag for Skjern Å Naturprojektet.
Rekvireret af COWI,  

 Lyngby.
Ringkjøbing Amt, 1996. Status for laksen i Skjern  

 Å.
Bestandsudvikling fra 1983-1995 og bestandsdynamik.
Notat.
 Spørgsmål nr. 39:
 Ministeren bedes kommentere, hvilken betydning fundene af  

 titanium nord for projektområdet har for projektets fortsatte  

 gennemførelse.
 Svar:
 Da fundene af titanium ligger uden for  

 projektområdet, har de ikke betydning for projektets fortsatte  

 gennemførelse.
 Spørgsmål nr. 41:
Ad ministerens svar på spørgsmål nr. 1, jf.
L 63 -  

 bilag 24 Vil ministeren sørge for, at der indgås en  

 aftale med Told- og Skattestyrelsen, så fremtidige handler ikke  

 glipper, fordi det tager for lang tid at få godkendt prisen af Told- og  

 Skattestyrelsen? Svar:
Den altafgørende forudsætning for en  

 succesrig gennemførelse af en handel er, at der fremkommer et  

 realistisk salgstilbud fra sælger til staten.
Procedurerne for  

 vurderingen af et sådant tilbud er allerede tilrettelagt således,  

 at Told- og Skattestyrelsens vurdering ikke forsinker behandlingen heraf.
 Jeg mener i øvrigt, at de nuværende  

 procedurer er nødvendige for at sikre, at staten ikke betaler for  

 meget for de ejendomme, som staten erhverver.
 Men jeg er indstillet på nærmere at  

 drøfte disse spørgsmål med skatteministeren og ministeren  

 for fødevarer, landbrug og fiskeri for at sikre, at myndighederne  

 medvirker mest muligt effektivt ved erhvervelser af nødvendig  

 erstatningsjord til de berørte lodsejere i det omfang, det er muligt  

 og forsvarligt.
 Spørgsmål nr. 42:
Ad ministerens svar på spørgsmål nr. 13, jf.
L 63 -  

 bilag 25 Vil ministeren iværksætte de af biolog Jan  

 Nielsen anbefalede undersøgelser? Svar:
 Systematiske undersøgelser af projektets effekter  

 på fiskebestandene vil naturligvis indgå i det  

 overvågningsprogram, der er indeholdt i forslaget til  

 anlægslov.
 Spørgsmål nr. 45:
Vil ministeren underrette Miljø- og  

 Planlægningsudvalget, før man i konkrete tilfælde anvender  

 lovforslagets ekspropriationsbestemmelse? Svar:
Ifølge lovforslaget skal eventuel ekspropriation  

 ske efter reglerne i lov om fremgangsmåden ved ekspropriation  

 vedrørende fast ejendom.
Disse regler går i korthed ud på,  

 at Trafikministeriet   efter anmodning fra anlægsmyndigheden  

 udarbejder kommissoriet for ekspropriationskommissionen, der består af  

 kommissarius som formand og 4 andre medlemmer.
 Jeg er indstillet på at underrette Miljø- og  

 Planlægningsudvalget i forbindelse med en eventuel anmodning til  

 Trafikministeriet om foretagelse af ekspropriation.
Spørgsmål nr. 49 Ad ministerens svar på spørgsmål nr. 13, jf.
L 63 -  

 bilag 25 Giver det ikke anledning til bekymring for, at  

 laksesmolten får lettere ved at blive bytte for skarv og gedder,  

 når det forventes, at halvdelen af smolten trækker ud til det  

 lavvandede sydlige udløb? Svar:
 Det fremgår meget klart af den vurdering, som  

 udvalget har bedt mig lade biolog Jan Nielsen foretage, at smoltens  

 vandringsmuligheder ikke vil blive forringet som følge af  

 projektet.
 Spørgsmål nr. 51:
Ad ministerens svar på spørgsmål nr. 32, jf.
L 63 -  

 bilag 27 Vil ministeren sikre, at man ved frilæggelse af det  

 oprindelige åløb i Borrisområdet ved en så  

 høj bunddybde som mulig (og helst som den var før 1962) vil  

 opnå to fordele:
 1)	Den vil give tilstrækkelig aflejring af næringsstoffer  

 til, at man kan holde kødkvæg, dvs. harmonikrav og  

 erstatningskrav minimeres.
2)	Det bliver lettere længere op i å-systemet at skabe  

 våde/fugtige enge i overensstemmelse med ønsket i  

 vandmiljøplan II? Svar:
De mange hensyn, der må tages ved udformningen af  

 Skjern Å i den østlige del af projektområdet, er  

 nærmere beskrevet i min besvarelse af spørgsmål nr. 18 (L  

 63 - bilag 16). Heraf fremgår det også, at projektet i den  

 østlige del i forbindelse med detailprojekteringen vil blive tilpasset  

 det tidligere åløb i videst muligt omfang.
I forbindelse med  

 denne tilpasning vil Skov- og Naturstyrelsen søge at inddrage de  

 lokale lodsejeres viden og erfaringer om det gamle åløb.
