 Resumé  



  

 En lejer klagede over myndighedernes afgørelse om tilbagebetaling af  

 boligstøtte på grund af en uoplyst arbejdsindtægt.
Ombudsmanden udtalte i en foreløbig redegørelse bl.a. at han  

 på det foreliggende grundlag anså det for godtgjort at lejeren mundtligt  

 havde  

 givet boligstøttekontoret meddelelse om indkomstændringen.
Ombudsmanden lagde  

 bl.a. vægt på at lejeren ved en personlig henvendelse til boligstøttekontoret  

 fik udleveret et delvist udfyldt skema til brug for indtægtsændringer.
Ombudsmanden udtalte samtidig at han ikke mente der var  

 hjemmel til de særlige formkrav myndighederne havde opstillet for at anse  

 oplysninger om indkomstændringer for modtaget.
Ombudsmanden var heller ikke  

 enig i at hensynet til borgerens retssikkerhed talte for at opstille sådanne  

 krav.
Ombudsmanden lagde særlig vægt på at boligstøttemodtageren havde en  

 væsentlig interesse i at boligstøtteforvaltningen modtog oplysninger om  

 ændrede  

 forhold af betydning for beregningen af boligstøtte, og at sådanne  

 meddelelser  

 kunne gives på en så nem og uhindret måde som muligt.
 På det foreliggende grundlag var det ombudsmandens foreløbige  

 opfattelse at myndighedernes sagsbehandling samlet set havde været så  

 mangelfuld og kritisabel at han var indstillet på at henstille til det  

 sociale  

 nævn at genoptage sin behandling af sagen.
Det sociale nævn ophævede herefter sin afgørelse og ændrede  

 samtidig kommunens afgørelse.
I sin nye afgørelse pålagde nævnet kommunen at  

 ophæve sit tilbagebetalingskrav og at meddele lejeren en ny afgørelse.
 Ombudsmanden besluttede på den baggrund ikke at fortsætte  

 undersøgelsen. (J.nr. 2001-0856-083).
Tilbagebetaling af boligstøtte A klagede til mig over  

 myndighedernes afgørelse om tilbagebetaling af boligstøtte på grund af en  

 uoplyst  

 arbejdsindtægt.
Det fremgik af sagen at A den  

 7. april 1998 deltog i et møde med pantefoged P, Hinnerup Kommune.
A fik ved  

 denne lejlighed ændret sin forskudsopgørelse og sit skattekort for 1998. Af  

 kommunens  

 journalnotat fra mødet den 7. april 1998 med pantefoged P fremgik følgende:
 M 070498 SAG Mødte og sagde at de har  

 overtræk på bankkontoen og derfor ikke nu kan starte med at afdrage på  

 restancer.
Starter den 14/4-98 på gartneriet (G) med en uges praktik og fra  

 den 20/4-98 vil hun få ca 13500 kr. om måneden.
Har fået bistand frem til den  

 1/5-98, og kan nok få det frem til næste lønudbetaling evt. mod  

 tilbagebetaling.
M 070498 SAG Forskud for 1998 er ændret  

 dd.
Der er udregnet betalingsevne med ny løn og ændret fradrag.
Skal komme  

 med  

 kontoudtog fra banken.
Liste over hvilke regninger der skal betales og hendes  

 selvangivelse for 1997 da den skal indtastes via telefon (Lær hende det).
Jeg vil foreslå at vi laver  

 en afviklingsplan der giver plads til at hun får rettet bankkontoen op og at  

 der ikke bliver behov for bistand frem til 1 lønudb.
Evt 750 kr. pr. måned så  

 er restancen betalt om 1 ½ år.
Der er givet besked til Boligsikring om ændret  

 forskud. Endvidere forelå der i sagen  

 et indtægtsskema til brug ved boligstøtteberegning.
I dette skema var der i  

 de  

 felter som var forbeholdt forvaltningen (modtaget dato og  

 journalnummer)  

 med maskinskrift påført 7.4.1998 og (Bs  

 cpr.nr.) [B er medlem af As husstand;  

 min bemærkning].
Om årsag til ændringer i husstandens indkomstforhold var der  

 ligeledes på maskine i feltet Indtægtsstigning sat kryds, og der  

 var i feltet  

 dato for ændringen med maskinskrift skrevet 20.4.1998  

 som herefter med  

 håndskrift var overstreget og ændret til 1/6  

 98.
Der var med håndskrift oplyst en løn  

 efter arbejdsmarkedsbidrag på 12.000 kr. om måneden.
Endvidere var der med  

 maskinskrift påført oplysninger om social pension, husstandsmedlemmernes  

 navne, personnumre og hidtidige indkomst før skat i perioden 1. januar  

 til  

 1. maj  

 1998.  

 Skemaet var ikke underskrevet.
 Ifølge journaludskrift af 7.  

 juli 2000 vedrørende sagstype 005 Bistand var der den 22. maj  

 1998, 28. maj  

 1998 og 25. juni 1998 og 7. juli 1998 noteret oplysninger om As  

 indkomstforhold.  

 As indtægtsforhold var endvidere beskrevet i brev af 6. juli 1998 fra  

 Hinnerup  

 Kommunes social- og sundhedsforvaltning til A vedrørende kontanthjælp for  

 juni  

 og juli måned 1998.
Den 18. oktober 1999 traf  

 Hinnerup Kommunes boligstøtteadministration afgørelse om regulering af  

 boligydelse for 1998 over for B.
Kommunen meddelte at der i perioden 1.  

 januar  

 1998 til 31. december 1998 var udbetalt for meget boligydelse - i alt 5.592  

 kr. - på grund af en uoplyst indkomststigning i husstanden på 27.963 kr.  

 Kommunen anførte følgende:
Regulering af boligydelse for 1998 Efter boligstøttelovens pgf.  

 47 er der foretaget regulering af Deres boligydelse.
 De har i perioden 01.01.1998  

  31.12.1998 modtaget for meget boligydelse:
 5.592 kr.
 Som det fremgår af de breve  

 om boligydelse, De har modtaget for 1998, har følgende husstand og  

 husstandsindkomster været oplyst.
Husstand:  

  

 2 voksne og 1 barn Oplyst indkomst i 1998 efter fradrag for barn og pensionister En forventet husstandsindkomst  

 på 148.600 kr.
Endelig opgjort indkomst  

 for 1998 beregnet efter boligstøttelovens regler 176.563 kr.
Som det fremgår har der  

 været en uoplyst indkomststigning på 27.963 kr.
 Der skal foretages regulering  

 på grundlag af indkomststigningen.
 De bedes venligst indbetale  

 beløbet inden 14 dage.
 I brev af 1. maj 2000 skrev  

 Hinnerup Kommunes boligstøtteadministration således til B:
Boligydelse til lejebolig Gæld vedrørende boligstøtte  

 er nu tilbagebetalt.
De vil derfor fra 1. juni 2000 få udbetalt den fulde  

 boligydelse.
De oplysninger, der er  

 benyttet ved beregningen af boligydelsen, fremgår af tidligere  

 boligstøttebreve.  

 Om Deres oplysningspligt og ret til omregning af boligydelsen henvises også  

 til  

 de tidligere breve. I brev af 3. maj 2000 skrev  

 Hinnerup Kommunes økonomi- og skatteforvaltning bl.a. således til B:
  

  

 For meget udbetalt boligydelse 1998 Restance i alt 5.703,84 Oplysningen om at der ikke  

 skyldes mere fra boligydelseskontoret er en fejl der er sket herfra.
Vi har ikke givet  

 boligydelseskontoret besked om at der er løbet renter på og at der er kommet  

 en boligydelses regulering for 1998 på 5.592 kr. + renter Fra næste måned vil der igen  

 blive trukket 250 kr. i boligydelsen til dækning af restancerne. Den 14. juni 2000 fastholdt  

 kommunen kravet om tilbagebetaling af boligstøtte.
Kommunen anførte i sit  

 brev af 14. juni 2000 til B følgende:
  

  

 Efterregulering 1998 På baggrund af vores møde i  

 dag på forvaltningen skal jeg meddele, at jeg fastholder kravet om  

 tilbagebetaling af kr. 5.592,00 som vedrører 1998  se brev om  

 efterregulering  

 af 18. okt. 1999.
 Den 7. juni 2000 ved møde hos  

 pantefoged (P) meddeler jeg dig, at ændringsskema ikke beror i sagen, og vi  

 derfor ikke har været vidende om den store indkomstændring i 1998, og derfor  

 har krævet efterregulering for 1998.
På baggrund af mit brev af  

 13. juni 2000 medbringer du i dag originalen af den omtalte ændring af jeres  

 økonomiske forhold, som forevises til pantefoged (P) og jeg.
På baggrund af  

 originalen forholder jeg dig, at såfremt du er i besiddelse af originalen,  

 har  

 vi ikke oplysningerne her på forvaltningen.
Du siger, at du ikke har en  

 forklaring på, hvorfor originalen er hos dig, og at du troede, at der var  

 tale  

 om en genpart, samt at du ikke husker om skemaet er afleveret til  

 forvaltningen.  

 Du oplyser, at (A) måske har afleveret skemaet.
 Det er korrekt, at  

 forvaltningen fejlagtigt har påført en dato i modtaget dato  

 feltet på ændringsskemaet,  

 som forvaltningen har udsendt 7/4-98. Men skemaet er ikke underskrevet af dig  

 og (A), og retssikkerhedsmæssige/revisionsmæssige årsager benytter  

 forvaltningen  

 ikke indkomstændringer løbende i året, der ikke er underskrevet af jer.  

 Ligeledes  

 er originalen ikke stemplet med indgået dato i forvaltningen, hvilket er  

 praksis.
 I brev af 3. august 2000  

 klagede A til Tilsynsrådet for Århus Amt over Hinnerup Kommune.
A anførte i  

 den forbindelse bl.a.:
 I 4 mdr. var jeg på kommunen  

 hos pantefoged (P). Vi skulle aftale afdragsordning på gæld vedrørende  

 Roskilde.
Ved denne lejlighed sagde  

 (P): (A) husk at forhøje indtægt angående boligydelse.
Som sagt så gjort.
Fik  

 et  

 standardskema i hånden og skrev selv 12000 kr. pr. md.
Resten har kommunen udfyldt,  

 mens jeg venter.
Hvor mange på adressen, hvem samt yderligere forhøjet på  

 12.285 kr.
 Da jeg kommer hjem med det  

 udfyldte skema, skriver jeg 1/6 98. Til min egen husker  

 fuldtidsarbejde  

 påbegyndt, da maj måned var prøve.
Jeg finder det helt urimeligt  

 at bruge tid på at gå på kommunen og udfylde et skema sammen med en  

 sagsbehandler, for så senere at blive straffet og tilbagebetale. Med brev af 9. august 2000  

 oversendte tilsynsrådet den del af As klage der vedrørte  

 tilbagebetalingen af  

 boligstøtte, til Det Sociale Nævn for Århus Amt.
Oversendelsen skete efter  

 telefonisk aftale med A, jf. notat af 8. august 2000.
 Det sociale nævn sendte den  

 14. august 2000 klagen til genvurdering i Hinnerup Kommune som i brev af 22.  

 august 2000 fra socialforvaltningen fastholdt sin afgørelse om  

 tilbagebetaling.  

 Kommunen anførte således over for det sociale nævn:
 Jeg skal i den forbindelse  

 henvise til skrivelse af 14. juni 2000 fra forvaltningen, hvor afgørelsen  

 uddybes overfor boligstøttemodtageren.
 Ligeledes skal jeg igen  

 understrege, at skemaet ikke er underskrevet af (B) eller (A), og af  

 retssikkerhedsmæssige/revisionsmæssige  

 årsager benytter forvaltningen ikke indkomstændringer løbende i året, der  

 ikke  

 er underskrevet af boligstøttemodtageren.
 Ligeledes er skemaet ikke  

 stemplet med indgået dato i forvaltningen, hvilket er praksis.
Forvaltningen har således  

 ikke været vidende om indkomstændringen, idet skemaet ikke beror i sagen, men  

 rent fysisk er hos boligstøttemodtageren. Den 22. januar 2001  

 stadfæstede det sociale nævn kommunens afgørelse om efterregulering og  

 tilbagebetaling  

 af boligstøtte for perioden 1. januar 1998 til 31. december 1998. Nævnet  

 anførte bl.a. følgende i sit brev til A:
 Der er ved afgørelsen lagt  

 vægt på, at den faktiske husstandsindkomst opgjort på grundlag af den  

 skattemæssige årsopgørelse for 1998 overstiger den forventede indkomst med  

 mindst 10.000 kr.
I en sag som Deres, hvor der  

 mellem Dem og forvaltningen er uenighed om sagsforløbet, kan nævnet kun lægge  

 afgørende vægt på sandsynliggjorte eller dokumenterede påstande.
Nævnet  

 finder  

 derfor ikke tilstrækkeligt grundlag for at antage, at De har oplyst  

 boligstøttekontoret om indkomststigninger i løbet af boligstøtteperioden.  

 Nævnet  

 har ved denne vurdering lagt vægt på, at det af sagen fremgår, at De er i  

 besiddelse af det originale af forvaltningen udleverede ændringsskema, der  

 ikke  

 er underskrevet af Dem eller Deres fraseparerede ægtefælle samt at  

 forvaltningen har bestridt at have modtaget dette.
Nævnet finder det herefter  

 ikke godtgjort, at De har udleveret ændringsskemaet til forvaltningen.
For så vidt angår det af Dem  

 anførte om, at Hinnerup Kommune i øvrigt var vidende om Deres indtægtsforhold  

 i  

 1998 bemærkes, at det af forvaltningens meddelelse om bevilling af  

 boligstøtte  

 fremgår, at enhver ændring i husstandens personlige og økonomiske forhold  

 straks skal meddeles direkte til boligstøtteadministrationen.
Det er således  

 ikke tilstrækkeligt, at der gives meddelelse til for eksempel  

 bistandskontoret,  

 skattevæsenet, folkeregistret eller andre steder i kommunen.
 Det er derfor i  

 overensstemmelse med boligstøttelovens § 47, stk. 2 og 3, at De skal  

 tilbagebetale  

 den for meget modtagne boligstøtte.
 Den uoplyste indkomst skal  

 ved efterregulering fordeles over hele året uden mulighed for  

 periodeopdeling,  

 jfr. boligstøttelovens § 47, stk. 4.
 Tilbagebetalingskravet  

 fremkommer herefter som forskellen mellem den udbetalte boligsikring, og den  

 boligsikring De er berettiget til efter tillæg af den uoplyste indkomst for  

 hele året.
 Retsgrundlaget for afgørelsen:
 Afgørelsen er truffet efter  

 reglerne i boligstøttelovens §§ 43 og 47.
Retsgrundlaget er vedlagt til  

 Deres orientering. I brev af 24. januar 2001  

 klagede A til mig.
A gjorde herved igen opmærksom på at hun i april 1998 i  

 forbindelse med en personlig henvendelse til Hinnerup Kommunes  

 boligstøttekontor  

 havde gjort kommunen opmærksom på sin forhøjede indkomst på grund af arbejde.  

 Hun stillede sig derfor uforstående over for nævnets opfattelse af at det  

 ikke  

 var godtgjort at hun havde afleveret ændringsskemaet.
A oplyste hertil at  

 ændringsskemaet  

 var udfyldt af sagsbehandleren på kommunekontoret og på kommunens  

 skrivemaskine.
Med mit brev af 21. februar  

 2001 (mit j.nr. 2001-0305-083) sendte jeg en kopi af As brev af 24.  

 januar  

 2001 videre til det sociale nævn.
Henvendelsen blev sendt så nævnet kunne få  

 lejlighed til at tage stilling til om det A havde anført, kunne give nævnet  

 anledning til at genoptage behandlingen af sagen.
Hvis dette ikke var  

 tilfældet, blev henvendelsen sendt som en anmodning fra A om at nævnet  

 uddybede  

 sin begrundelse for nævnets afgørelse.
 Den 7. marts 2001 fastholdt  

 det sociale nævn sin afgørelse af 22. januar 2001. Nævnet anførte:
 De er ikke berettiget til at  

 få genoptaget sagen om tilbagebetaling af boligstøtte.
 Begrundelsen er, at Deres  

 brev af 24. januar 2001 ikke tilfører sagen sådanne nye oplysninger, at det  

 kan begrunde en genoptagelse.
Nævnet har på baggrund af en  

 sammenfattende vurdering af sagens oplysninger ikke fundet det tilstrækkeligt  

 sandsynliggjort, at De har oplyst boligstøttekontoret om indkomststigningen i  

 1998. Nævnet har i afgørelsen af 22. januar 2001 begrundet dette.
Der  

 henvises  

 derfor til afgørelsens ordlyd.
 Nævnet skal uddybende  

 bemærke, at det forhold, at skemaet delvist er udfyldt af forvaltningen,  

 sammenholdt med at kommunen har bestridt at have modtaget ændringsskemaet, at  

 De er i besiddelse af det originale skema, hvor De har tilføjet ændringer,  

 ikke  

 efter nævnets opfattelse er tilstrækkeligt til at sandsynliggøre, at De har  

 oplyst boligstøttekontoret om indkomststigningen.
 I brev af 9. marts 2001  

 klagede A igen til mig og fastholdt samtidig sin tidligere klage.
Hun  

 henviste  

 til at hun var på kommunens skattekontor i 4. måned 1998, og at hun den samme  

 dag var på kommunens boligstøttekontor.
A anførte videre at indtægtsskemaet  

 var udfyldt hos boligstøttesagsbehandleren i 4. måned 1998  på  

 kommunens  

 skrivemaskine  og modtaget i 4. måned  

 1998.  

 A  

 oplyste i den forbindelse at boligstøttemedarbejderen  

 ikke havde været tilfreds med hendes tal om 12.000 kr. pr måned og havde  

 forhøjet  

 dette beløb yderligere.
Endvidere oplyste A at hun i 5. måned havde afleveret  

 lønsedler.
 Med mit brev af 23. marts  

 2001 bad jeg det sociale nævn om udlån af sagens akter samt om nævnets og  

 kommunens eventuelle bemærkninger til As klage.
 Den 20. april 2001 modtog jeg  

 myndighedernes akter idet nævnet og kommunen meddelte at de ikke havde  

 yderligere kommentarer til sagen.
 Den 16. juli 2001 skrev jeg  

 til A:
 Jeg har nu haft lejlighed  

 til at gennemgå Deres klage, de bilag De har sendt mig med Deres brev af 28.  

 april 2001, de bilag jeg modtog den 10. maj 2001, og de akter det sociale  

 nævn  

 har sendt mig.
 Jeg forstår Deres henvendelse  

 som en klage over Hinnerup Kommunes afgørelse af 18. oktober 1999 som  

 kommunen  

 fastholdt den 14. juni 2000, og som Det Sociale Nævn for Århus Amt  

 stadfæstede  

 den 22. januar 2001, om efterregulering af boligstøtte for 1998 med krav om  

 tilbagebetaling af 5.592,- kr. p.g.a. uoplyst arbejdsindtægt.
 Det Sociale Nævn for Århus  

 Amt fastholdt og uddybede begrundelsen for sin afgørelse den 7. marts 2001.
Jeg har i dag bedt Det  

 Sociale Nævn for Århus Amt og Hinnerup Kommune om en udtalelse.
Til Deres  

 orientering vedlægger jeg kopi af brev af dags dato til det sociale nævn.
 Når jeg har modtaget  

 udtalelserne, vender jeg tilbage til sagen.
 Jeg tilbagesender Deres bilag  

 idet jeg bemærker at jeg har taget kopi heraf til brug for min behandling af  

 sagen.
 I Deres brev af 28. april  

 2001 skriver De også at De mener kommunen har opgjort boligstøttegælden  

 forkert.
Jeg kan i den forbindelse  

 oplyse Dem om at ombudsmanden ikke kan behandle klager over forhold der kan  

 indbringes for en højere forvaltningsmyndighed, før denne myndighed har  

 truffet afgørelse (§ 14 i lov nr. 473 af 12. juni 1996 om Folketingets  

 Ombudsmand).  

 Heri ligger også at myndigheden skal have taget stilling til det spørgsmål  

 som  

 en borger ønsker ombudsmanden skal udtale sig om, og at klageadgangen rent  

 faktisk skal have været udnyttet. Samme dag (den 16. juli 2001)  

 bad jeg det sociale nævn og kommunen om en supplerende udtalelse.
Jeg bad  

 myndighederne om i deres udtalelser at kommentere As oplysninger,  

 herunder  

 oplysningerne om at det var forvaltningen der havde udfyldt skemaet til brug  

 ved boligstøtteberegning (bortset fra de 12.000 kr. pr. måned og tilføjelsen  

 1/6-  

 98  

 ), og dermed  

 også forvaltningen der havde skrevet 20.4.1998 i feltet  

 Dato for ændringer.
 Under hensyn til det af  

 forvaltningen oplyste om at skemaet ikke var stemplet med indgået i  

 forvaltningen  

 og ikke beroede i sagen hvorfor forvaltningen ikke var vidende om  

 indkomstændringer,  

 bad jeg om at forvaltningen redegjorde nærmere for sin  

 journaliseringspraksis.
Jeg bad også myndighederne  

 oplyse om forvaltningen havde gjort notater om de oplysninger A kom med den  

 7.  

 april 1998, og i givet fald om forvaltningen havde fulgt op på disse  

 oplysninger.
Såfremt forvaltningen ikke havde gjort notat om oplysningerne,  

 bad  

 jeg myndighederne oplyse baggrunden herfor.
 Jeg bad endvidere  

 myndighederne om at uddybe kravet om at en indkomstændring skulle være  

 underskrevet før den kunne benyttes.
 Endelig bad jeg om at det  

 også fremgik af det sociale nævns udtalelse hvilken betydning nævnet havde  

 tillagt kommunens brev af 1. maj 2000 hvoraf det fremgik at gælden vedrørende  

 boligstøtte nu var tilbagebetalt, og kommunens brev af 3. maj 2000 hvoraf det  

 fremgik at denne oplysning var en fejl der var sket hos økonomi- og  

 skatteforvaltningen.
 Jeg bad nævnet redegøre for  

 sit oplysningsgrundlag i sagen.
 Afslutningsvis bad jeg om at  

 modtage eventuelle yderligere akter i sagen som måtte bero hos myndighederne.
 I brev af 18. juli 2001  

 bekræftede det sociale nævn modtagelsen af mit brev og oplyste at nævnet ikke  

 havde modtaget den her omtalte kopi af mit brev til A af 16. april 2001.
 I udtalelsen af 21. august  

 2001 bemærkede Hinnerup Kommunes socialforvaltning følgende:
 På mødet den 7. april 1998  

 hos pantefoged (P) var der ikke tale om oplysninger til boligstøttesagen.
Der  

 var tale om et møde omkring gældsafvikling.
Pantefoged (P) oplyser, at  

 han ikke udleverer boligstøtteskemaer.
Han oplyser, at han på mødet  

 opfordrede  

 (A) til forskudsændring, og at han efterfølgende videregav oplysningen til  

 boligstøtte.
Hans journalnotat fra mødet vedlægges.
Bilag 1.
 Efter henvendelse fra  

 pantefoged (P) til boligstøtte er der udsendt skema til indkomstændring.  

 Ligeledes  

 afsluttes det fremsendte indkomstskema med, at borgeren er indforstået med at  

 underrette kommunen, såfremt der sker ændringer, ligesom borgeren erklærer  

 sig  

 indforstået med at eventuelle tilbagebetalingskrav gælder alle  

 medunderskrivere.
 Som kommentar til (A)s  

 oplysninger om, at forvaltningen har forudfyldt det omtalte økonomiskema, kan  

 det oplyses, at forvaltningen både før og nu benytter sig af i videst muligt  

 omfang at være behjælpelig med at udfylde og udsende/udlevere diverse  

 skemaer.
 Siden 1998 har kommunen  

 benyttet elektronisk blanketsystem med opkobling til folkeregistret, således  

 at alle udsendte skemaer ved indtastning af cpr forudfyldes med navn, adresse  

 mv. inden udlevering uden nærmere undersøgelse af, hvad borgeren ønsker at  

 påføre skemaet.
Det har således været op til  

 (A)/(B) at sørge for at returnere det omtalte skema.
Igen skal det  

 understreges,  

 at indkomstskema ikke er stemplet med indgået dato, hvilket er praksis.  

 Forvaltningen har ikke modtaget det omtalte skema fra (A)/(B).
I sagen skal jeg ligeledes  

 henvise til en tidligere sag, hvor der var uenighed om, hvorvidt en klage var  

 modtaget i forvaltningen med ombudsmanden og (A)/(B) (j.nr. 2000- 3138-042),  

 hvor  

 Folketingets  

 Ombudsmand  

 konkluderer, at ombudsmandsinstitutionen ikke er  

 egnet til at afklare bevisspørgsmål.
Ligesom ombudsmanden meddeler, at det er  

 afsenderen  

 af et brev, der bærer risikoen for, at brevet er kommet frem.
Kopi af brev  

 fra  

 ombudsmanden vedlægges.
Bilag 2.
 Ved en redegørelse for  

 forvaltningens journaliseringspraksis kan der i den forbindelse henvises til  

 lov om offentlighed i forvaltningen § 6:
§ 6.  

  

 I sager, hvor der vil blive truffet afgørelse af en  

 forvaltningsmyndighed, skal en myndighed, der mundtligt modtager oplysninger  

 vedrørende en sags faktiske omstændigheder, der er af betydning for sagens  

 afgørelse,  

 eller som på anden måde er bekendt med sådanne oplysninger, gøre notat om  

 indholdet af oplysningerne.
Det gælder dog ikke, såfremt oplysningerne i  

 øvrigt  

 fremgår af sagens dokumenter.
Kravet om, at en  

 indkomstændring skal være underskrevet, før forvaltningen benytter  

 oplysningen,  

 skyldes hensynet til borgerens retssikkerhed.
En sags beregningsgrundlag  

 ændres således ikke uden borgerens egen medvirken og viden herom.
 Af det sociale nævns  

 udtalelse af 4. september 2001 fremgår bl.a. følgende:
 Det bemærkes for god ordens  

 skyld, at Det Sociale Nævn fortsat er af den opfattelse, at klager i 1998  

 ikke  

 har givet fornøden orientering om indkomststigningerne til Hinnerup Kommunes  

 boligstøttekontor.
 Det sociale nævn fastholder  

 således fortsat sin afgørelse af 22. januar 2001 desangående.
 Det Sociale Nævn har ikke  

 tillagt kommunens brev af 1. maj 2000 (hvoraf fremgår, at gælden vedrørende  

 boligstøtte nu er tilbagebetalt) særlig betydning i forbindelse med sagens  

 behandling.
 Der henvises til at kommunen  

 allerede 3. maj 2000 anfører, at det anførte i brev af 1. maj 2000 er en fejl  

 fra økonomi- og skatteforvaltningen.
 I det omfang brevet af 1. maj  

 2000 kunne indeholde en begunstigende forvaltningsakt må anføres, at denne er  

 tilbagekaldt allerede 2 dage senere, og at klager således ikke har nået at  

 indrette sig herpå.
Korrespondancen skønnes  

 således ikke væsentlig i forhold til den behandlede klagesag. Med brev af 12. september  

 2001 bad jeg om As bemærkninger til myndighedernes udtalelser som jeg  

 modtog  

 med brev af 17. september  

 2001. A  

 skrev bl.a. om forløbet:
Den 7-4-98 har jeg været hos  

 pantefoged (P), samt på boligstøttekontoret/boligstøtteskranke.
Den 8-4-98  

 tilbagebetalt gl. gæld.
At det omtalte skema skulle være udsendt, er  

  

 ikke  

  

 i overensstemmelse med  

  

 sandheden.
Skemaet er blevet ekspederet  

 ved personlig henvendelse på boligstøttekontor/boligstøtteskranken d. 7-4-  

 98. Med mit brev af 24. september  

 2001 bad jeg om myndighedernes eventuelle bemærkninger til det A havde  

 anført.  

 Jeg vedlagde sagens akter som jeg bad nævnet returnere sammen med  

 myndighedernes  

 eventuelle bemærkninger.
Jeg fik herefter med det sociale nævns brev af 4.  

 oktober 2001, vedlagt kommunens brev af 2. oktober 2001, oplyst at  

 myndighederne  

 ikke havde yderligere bemærkninger til sagen.
En af mine medarbejdere  

 anmodede herefter den 16. oktober 2002 det sociale nævn om at modtage sagens  

 akter.
Jeg modtog herefter med nævnets brev af 17. oktober 2002 nævnets  

 originalakter.
Samtidig beklagede nævnet at det ikke kunne afvise at det ved  

 brevet af 4. oktober 2001 glemte at medsende akter.
Under min behandling  

 konstaterede jeg imidlertid at jeg ikke var i besiddelse af Hinnerup Kommunes  

 akter i sagen.
Jeg besluttede på den baggrund at afgive min udtalelse i en  

 foreløbig  

 redegørelse, således at myndighederne derved fik lejlighed til at udtale sig  

 om sagen inden jeg afgav min endelige udtalelse.
I min foreløbige udtalelse  

 af  

 9. december 2002 skrev jeg bl.a.:
Ombudsmandens foreløbige udtalelse Retsgrundlaget De regler som gælder for boligstøtte for 1998, findes i bekendtgørelse nr.  

 167 af 12. marts 1998 af lov om individuel boligstøtte (boligstøtteloven). Af  

 denne boligstøttelovs § 47, stk. 1-5, fremgår:
 § 47.  

  

 Overstiger den faktiske husstandsindkomst den efter § 8, stk. 1-7, beregnede  

 husstandsindkomst med mindst 20.000 kr., skal ansøgeren eller hans dødsbo  

 tilbagebetale den for meget modtagne boligstøtte.
 Stk. 2.  

  

 Overstiger den faktiske husstandsindkomst den efter § 8, stk. 8, opgjorte  

 indkomst med mindst 10.000 kr., skal ansøgeren eller hans dødsbo  

 tilbagebetale den for meget modtagne boligstøtte.
 Stk. 3.  

  

 Stk. 1 og 2 finder ikke anvendelse, såfremt ansøgeren godtgør at have givet  

 kommunalbestyrelsen meddelelse om indkomstændringer ud  

 over de i stk. 1 og 2 nævnte grænser.
Stk. 4.  

  

 Såfremt støttemodtageren i løbet af året ikke har givet  

 meddelelse om indkomststigninger, anses disse som vedrørende hele året.
For  

 støttemodtagere, der kun har modtaget boligstøtte i en del af året, skal der  

 foretages en periodemæssig opdeling, såfremt støttemodtageren klart kan  

 dokumentere,  

 at en del af indkomsten alene vedrører den del af året, hvor boligstøtte ikke  

 er ydet.
Stk. 5.  

  

 Såfremt støttemodtageren i løbet af året har givet  

 meddelelse om en indkomstnedgang, der i henhold til § 44 har givet anledning  

 til omberegning, eller givet meddelelse om en indkomststigning i henhold til  

 §  

 46, foretages der ved opgørelsen af tilbagebetalingens størrelse en  

 periodemæssig  

 opdeling af året.
Meddelte indkomststigninger indgår alene i  

 husstandsindkomsten  

 med virkning fra den 1. i måneden efter ændringens indtræden, medens  

 ikke-meddelte indkomststigninger anses som vedrørende hele året.
Stk. 4, 2.  

 pkt., finder tilsvarende anvendelse. Af forarbejderne  

 (Folketingstidende 1985-86, tillæg A, spalte 3723) til § 41, stk. 3, i lov  

 nr.  

 578 af 19. december 1985 (§ 47, stk. 3, i lovbekendtgørelse nr. 167 af 12.  

 marts 1998) fremgår bl.a.:
Det vil ligeledes være  

 muligt at undgå et krav om tilbagebetaling, såfremt modtageren har givet  

 kommunalbestyrelsen  

 meddelelse om stigninger i husstandsindkomsten ud over de tidligere nævnte  

 indkomstgrænser.  

 ( ) Boligministeriet vil i forbindelse med ændringen af loven henstille til  

 kommunerne,  

 at der ved boligstøttemodtagerens henvendelse gøres notat om, at oplysning om  

 ændrede indkomstforhold er meddelt.
Ansøgeren må således, for ikke at blive  

 mødt med et krav om tilbagebetaling, underrette kommunalbestyrelsen om alle  

 ændringer i husstandsindkomsten af betydning for boligstøtteberegningen,  

 uanset  

 om indkomstfremgangen måtte skyldes ansøgerens eller øvrige  

 husstandsmedlemmers  

 indkomstforhold. De ændringer af § 47 i  

 boligstøtteloven der skete ved lov nr. 1002 af 23. december 1998 og lov nr.  

 406  

 af 31. maj 2000, har ingen betydning for (A)s sag.
 § 41, stk. 1, samt § 43, stk.  

 3, i boligstøtteloven havde følgende ordlyd i henhold til lovbekendtgørelse  

 nr. 167 af 12. marts 1998:
 § 41.  

  

 Kommunalbestyrelsen kan bestemme, at ansøgning om  

 boligstøtte skal fremsættes på en særlig blanket.
 § 43.
Stk. 3.  

  

 Ansøgerne skal oplyse kommunalbestyrelsen om alle forhold,  

 der kan medføre nedsættelse eller bortfald af boligstøtten. Bestemmelserne i § 41, stk.  

 1, og § 43, stk. 3, i boligstøtteloven er ikke siden ændret.
 Af forarbejderne  

 (Folketingstidende 1990-91, tillæg B, spalte  

 3511f  

 ) til § 41 i lov nr. 376 af 6. juni  

 1991 (§ 41 i lovbekendtgørelse nr. 167 af 12. marts 1998) fremgår bl.a.:
Af stk. 1 fremgår, at  

 kommunen kan bestemme, at ansøgning om boligstøtte skal fremsættes på en  

 særlig  

 blanket.
Ansøgningstidspunktet og dermed ikrafttrædelsestidspunktet for  

 ydelse af støtte til den enkelte ansøger, jf. § 40, vil således, da  

 kommunerne  

 som altovervejende hovedregel har truffet en sådan bestemmelse, være det  

 tidspunkt, hvor ansøgningsskema er indgivet til kommunen.
En kommune kan derimod ikke  

 med hjemmel i § 41 forlange, at enhver senere meddelelse fra støttemodtageren  

 tilsvarende skal indgives på et sådant skema. A.
Partshøring Hinnerup Kommune traf den 18.  

 oktober 1999 afgørelse om efterregulering og tilbagebetaling af boligstøtte.  

 Efter min foreløbige gennemgang af sagen kan jeg ikke se at kommunen forinden  

 havde gjort (A) og (B) bekendt med at der verserede en sag om tilbagebetaling  

 af boligstøtte.
Jeg kan heller ikke af det forelagte materiale se at (A) og  

 (B)  

 forud for afgørelsen blev partshørt over de faktiske oplysninger som dannede  

 grundlag for kommunens afgørelse af 18. oktober 1999.
Begrebet partshøring  

 indebærer at en part i en sag får mulighed for at udtale sig om sagen forud  

 for  

 at der træffes afgørelse i sagen.
Reglerne om hvornår en  

 forvaltningsmyndighed  

 har pligt til at partshøre, fremgår af forvaltningslovens § 19:
  

  

 § 19.  

  

 Kan en part i en sag ikke antages at være bekendt med, at  

 myndigheden er i besiddelse af bestemte oplysninger vedrørende sagens  

 faktiske  

 omstændigheder, må der ikke træffes afgørelse, før myndigheden har gjort  

 parten bekendt med oplysningerne og givet denne lejlighed til at fremkomme  

 med  

 en udtalelse.
Det gælder dog kun, hvis oplysningerne er til ugunst for den  

 pågældende part og er af væsentlig betydning for sagens afgørelse.  

 Myndigheden  

 kan fastsætte en frist for afgivelsen af den nævnte udtalelse.
 Efter forvaltningslovens §  

 19, stk. 1, har en myndighed således pligt til at partshøre når der i en  

 afgørelsessag foreligger væsentlige oplysninger om sagens faktiske  

 omstændigheder som er til ugunst for parten, og som er af betydning for  

 myndighedens afgørelse.
Det er i bestemmelsen forudsat at parten ikke kan  

 antages at have kendskab til at myndigheden er i besiddelse af disse  

 oplysninger.
Myndigheden har ansvaret for  

 at oplyse sagen i tilstrækkeligt omfang, og partshøringsreglerne skal bl.a.  

 sikre at parten får lejlighed til at kontrollere beslutningsgrundlaget inden  

 myndigheden træffer afgørelse.
Eventuelle tvivlsomme punkter eller egentlige  

 fejl i beslutningsgrundlaget kan herved påpeges af parten, og parten får  

 desuden mulighed for at tilføje sagen sine synspunkter i forbindelse med  

 partshøringen.  

 Reglerne skal endvidere styrke de berørte borgeres tillid til den måde hvorpå  

 forvaltningsmyndigheden behandler deres sager.
 Det antages at bestemmelserne  

 i forvaltningslovens kapitel 5 medfører at en part i de tilfælde hvor en sag  

 behandles af en myndighed uden at parten er bekendt hermed, skal gøres  

 bekendt  

 med sagens eksistens inden der træffes afgørelse, jf. forarbejderne til  

 forvaltningsloven, Folketingstidende 1985-86, tillæg A, sp. 94. Jeg henviser  

 herudover til John Vogter, Forvaltningsloven med kommentarer, 3. udgave  

 (1999), s. 351, og til Østre Landsrets dom refereret i Ugeskrift for  

 Retsvæsen  

 1997, s. 223.
Partshøring skal gennemføres  

 også i de tilfælde hvor parten er bekendt med samtlige oplysninger som indgår  

 i grundlaget for myndighedens afgørelse.
Det centrale element i partshøringen  

 er her selve det forhold at myndigheden har rejst en sag og agter at  

 gennemføre  

 den.
En parts kendskab til oplysninger som indgår i en sag, kan således kun  

 fritage myndigheden for partshøring efter forvaltningslovens § 19 hvis  

 myndigheden kan lægge til grund at parten ved dels at der er rejst en sag mod  

 den pågældende, dels at oplysningerne indgår i sagen.
Det er derfor min foreløbige  

 opfattelse at kommunen - inden den traf afgørelse - skulle have gjort (A) og  

 (B) bekendt med at der var rejst sag vedrørende tilbagebetaling af  

 boligstøtte, og med de faktiske oplysninger som dannede grundlag for  

 kommunens  

 afgørelse, således at (A) og (B) havde mulighed for at udtale sig herom.
Jeg  

 er på den baggrund indstillet på at udtale kritik heraf over for kommunen.
 Efter min foreløbige  

 gennemgang af sagen finder jeg det ligeledes beklageligt at nævnet ikke i sin  

 afgørelse forholdt sig til kommunens manglende partshøring hvilket jeg  

 ligeledes - på det foreliggende grundlag - er indstillet på at rette kritik  

 af  

 over for nævnet.
B.
Begrundelse Om retsgrundlaget fremgår det  

 at Hinnerup Kommune og det sociale nævn i deres afgørelser henviste til  

 boligstøtteloven med dens almindelige kaldenavn uden at nævne nummer og dato.  

 Videre fremgår det at Hinnerup Kommune i sin afgørelse af 18. oktober 1999  

 alene  

 henviste til boligstøttelovens § 47, mens det af det sociale nævns afgørelse  

 af 22. januar 2001 fremgår at denne var truffet efter §§ 43 og 47 i  

 boligstøtteloven;  

 særligt henviste nævnet til § 47, stk. 2-4. Det fremgik også af nævnets  

 afgørelse at retsgrundlaget var vedlagt.
Ifølge forvaltningslovens §  

 22 skal en afgørelse - når den meddeles skriftligt - være ledsaget af en  

 begrundelse medmindre afgørelsen fuldt ud giver den pågældende part medhold.  

 Kravene til begrundelsens indhold fremgår af forvaltningslovens § 24  

 hvorefter en begrundelse for en afgørelse bl.a. skal indeholde en henvisning  

 til de retsregler i henhold til hvilke afgørelsen er truffet.
Denne  

 regelhenvisning  

 skal være klar og præcis så borgeren uden videre kan finde frem til reglerne.  

 Det betyder at lovens nummer og dato skal angives.
Efter omstændighederne kan  

 det være tilstrækkeligt at angive lovens sædvanlige kaldenavn.
Der skal også  

 henvises til de anvendte bestemmelser, dvs. paragraf, stykke osv.
Jeg  

 henviser  

 til Hans Gammeltoft-Hansen, Forvaltningsret (1994), s. 363ff.
På den baggrund er det min  

 foreløbige opfattelse at det i denne sag ikke var tilstrækkeligt at angive  

 boligstøtteloven med dens almindelige kaldenavn.
Jeg lægger herved vægt på at  

 boligstøttelovens § 47 har fået ændret sin affattelse under sagens  

 behandling.
Jeg henviser til § 1, nr. 58, i lov nr. 1002 af 23. december  

 1998,  

 og til § 1, nr. 14, i lov nr. 406 af 31. maj 2000. Ændringerne trådte først i  

 kraft henholdsvis den 1. januar 2000 og den 1. januar 2001 og har derfor  

 ingen  

 betydning for denne sag.
Hertil kommer i øvrigt at  

 boligstøtteloven er en lov der ofte er blevet ændret, hvilket også ud fra en  

 mere generel betragtning taler for normalt at nævne den anvendte lovs nummer  

 og dato.
Angivelse af nummer og dato på den anvendte boligstøttelov nedsætter  

 i høj grad risikoen for at der kan opstå tvivl om hvilke regler der er  

 anvendt  

 i den enkelte sag.
Det forhold at de anvendte bestemmelser var vedlagt  

 nævnets  

 afgørelse, ændrer ikke ved at nævnet i sin afgørelse burde have angivet  

 boligstøtteloven  

 med nummer og dato.
Jeg bemærker samtidig at det vedlagte retsgrundlag ikke  

 beror på sagen således som den foreligger oplyst for mig.
 Det er heller ikke  

 tilstrækkeligt alene at henvise til § 47. En præcis henvisning indebærer  

 således  

 en angivelse af de enkelte stykker i § 47 som myndighederne har anvendt som  

 grundlag for afgørelsen.
 På det foreliggende grundlag  

 er det derfor min foreløbige opfattelse at myndighedernes regelhenvisninger  

 ikke opfylder kravene i forvaltningslovens § 24. Jeg er derfor  

 indstillet  

 på at udtale kritik heraf over for Hinnerup Kommune og det sociale nævn.
C.
Uoplyst indtægt Som sagen er oplyst for mig,  

 er det ubestridt at den faktiske husstandsindkomst for (A) og (B) oversteg  

 den  

 husstandsindkomst for 1998 som boligstøtteforvaltningen havde lagt til grund  

 ved udbetaling af boligstøtte.
Det er endvidere ubestridt at  

 indkomststigningen  

 samlet udgjorde 27.963 kr.
Det afgørende for om der skal  

 ske efterregulering og tilbagebetaling, bliver herefter om indkomststigningen  

 er uoplyst.
I den forbindelse fremgik det af myndighedernes afgørelser at (A)  

 - efter myndighedernes opfattelse - ikke havde godtgjort at have givet  

 meddelelse om sine indkomstændringer, jf. boligstøttelovens § 47, stk. 3, nu  

 stk. 4.
 Jeg anser det endvidere for  

 ubestridt at (A) gav oplysninger om indkomstændringen til pantefoged (P)  

 under  

 mødet den 7. april 1998 og til bistandskontoret i maj, juni og juli måned  

 1998.
 I den forbindelse henviste  

 det sociale nævn i sin afgørelse af 22. januar 2001 til at det af  

 forvaltningens  

 meddelelser om boligstøtte fremgik at enhver ændring i husstandens personer  

 og økonomiske forhold straks skulle meddeles direkte til  

 boligstøtteadministrationen,  

 og at det ikke var tilstrækkeligt at give meddelelse herom til andre steder i  

 kommunen.
Jeg bemærker hertil at de  

 meddelelser om boligydelse der beror i sagen - således som denne foreligger  

 oplyst for mig - for så vidt angår oplysningspligten, alle henviser til  

 tidligere breve.
Det fremgår således ikke af de for mig forelagte akter  

 hvordan  

 og hvornår der senest blev givet en præcisering af oplysningspligtens  

 indhold,  

 herunder om at ændringer straks skulle meddeles til  

 boligstøtteadministrationen,  

 og at det ikke var tilstrækkeligt at der blev givet meddelelse til f.eks.  

 kommunens  

 bistandskontor eller skatteforvaltning.
Jeg har tidligere udtalt at  

 myndighederne i et vist omfang kan præcisere hvorledes meddelelser om  

 ændringer i forhold af betydning for beregningen af boligstøtte skal gives,  

 herunder til hvilken forvaltningsgren inden for kommunen en  

 boligstøttemodtager  

 skal rette henvendelse.
Det er en forudsætning herfor at det over for den  

 pågældende er gjort klart hvorledes og på hvilket sted meddelelserne skal  

 gives.
Jeg henviser til Folketingets Ombudsmands beretning for året 1986, s.  

 40ff*, og til den dagældende vejledning om individuel boligstøtte (vejledning  

 nr. 110 af 26. juni 1996), kapitel 14.2 om oplysningspligt, hvoraf bl.a.  

 fremgår:
 I tilfælde, hvor  

 boligstøtteansøgeren modtager støtte efter lov om social bistand, skal det  

 henstilles til kommunerne i skrivelserne til bevilling af boligstøtte  

 tydeligt  

 at angive, at boligstøtteansøgeren ikke opfylder sin oplysningspligt ved at  

 give meddelelse om ændringer i sine forhold til bistandskontoret, og at der  

 således skal rettes henvendelse til boligstøttekontoret, selvom der eventuelt  

 samtidig gives (samme) oplysninger til bistandskontoret.
Det samme gælder med hensyn  

 til boligydelsesmodtageres eventuelle oplysninger til pensionskontoret. Vejledningsforpligtelsen  

 fremgår nu af vejledning nr. 103 af 23. oktober 2002, pkt. 246.
 På det foreliggende grundlag  

 kan jeg ikke se at (A) har fået den vejledning nævnet lagde til grund for sin  

 afgørelse.
 Jeg har imidlertid ikke  

 fundet tilstrækkelig anledning til at fortsætte en undersøgelse af om  

 boligstøtteforvaltningen  

 forinden - på tilstrækkelig vis - havde præciseret over for (A) til hvilken  

 forvaltningsgren meddelelser om indkomstændringer skulle gives.
På det foreliggende grundlag  

 har jeg koncentreret min foreløbige undersøgelse om de oplysninger  

 boligstøtteforvaltningen modtog den 7. april 1998, og myndighedernes  

 bedømmelse heraf.
Jeg henviser til kommunens journalark om mødet den 7. april  

 1998 mellem (A) og pantefoged (P) hvoraf det fremgår at der var givet  

 Boligsikringen  

 besked om (A)s ændrede forskudsopgørelse.
Endvidere fremstår (A)s  

 oplysning  

 om at hun samme dag  den 7. april 1998 - henvendte sig personligt til  

 kommunens  

 boligstøtteforvaltning og fik hjælp af sagsbehandleren dér til at udfylde det  

 indtægtsskema der (nu) beror i sagen, som ubestridt.
Det fremstår således  

 ubestridt at forvaltningen på boligstøttekontoret forestod den delvise  

 udfyldning af skemaet i overensstemmelse med (A)s forklaring  på  

 kommunens  

 skrivemaskine.
Jeg bemærker i den  

 forbindelse at de oplysninger i skemaet som boligstøtteforvaltningen har  

 udfyldt,  

 ikke alene består af de stamoplysninger kommunen kunne trække fra  

 folkeregistret.
Det fremgår således af de af kommunen udfyldte oplysninger at  

 der var tale om en indtægtsændring af betydning for beregningen af  

 boligstøtte,  

 og at husstandens oplysninger var modtaget den 7. april 1998.
På det foreliggende grundlag  

 er jeg herefter ikke umiddelbart enig med myndighederne i at kommunen  

 (boligstøtteforvaltningen) ikke var vidende om indkomstændringen.
Jeg er  

 derfor heller ikke enig med kommunen i at der her er tale om et  

 bevisspørgsmål  

 således som omtalt i kommunens udtalelse af 21. august 2001 med henvisning  

 til  

 en tidligere sag her ved embedet  

 (mit j.nr. 2000-3138-042).
 Jeg har derimod - på baggrund  

 af myndighedernes udtalelser - forstået deres afgørelser således at  

 myndighederne ved vurderingen af hvorvidt oplysningerne om (A)s  

 indkomstændringer  

 kunne anses for modtaget den 7. april 1998, lagde afgørende vægt på  

  

 om  

  

 det særlige indtægtsskema var underskrevet,  

  

 om  

  

 det originale skema fysisk lå på  

 boligstøtteforvaltningens sag, og  

  

 om  

  

 skemaet var stemplet med indgået dato.
C.1. Formkrav til meddelelse af oplysninger Det er almindeligt antaget at  

 myndighederne ikke uden særlig hjemmel kan kræve at en borger udfylder  

 særlige ansøgningsskemaer eller andre blanketter i forbindelse med  

 sagsoplysningen.  

 Dette gælder også sager der rejses på borgerens initiativ, og hvor borgeren  

 derfor har en særlig tilskyndelse til at bidrage til sagsoplysningen.
Når  

 blot borgeren meddeler de relevante oplysninger, er formen underordnet, og  

 manglende overholdelse af et formkrav kan ikke i sig selv begrunde anvendelse  

 af processuel skadevirkning, jf.
Kaj Larsen mfl., Forvaltningsret (1994) s.  

 318.
Som eksempel på en sådan  

 særlig hjemmel kan nævnes § 41, stk. 1, i boligstøtteloven hvorefter  

 kommunalbestyrelsen kan bestemme at en ansøgning om boligstøtte skal  

 fremsættes  

 på en særlig blanket.
Det fremgår imidlertid udtrykkeligt af bestemmelsens  

 forarbejder at kommunen ikke med hjemmel i § 41 kan forlange at enhver senere  

 meddelelse fra støttemodtageren tilsvarende skal indgives på et sådant skema,  

 jf.
Folketingstidende 1990-91, tillæg B, spalte  

 3511f, og vejledning nr. 110 af 26.  

 juni 1996 om individuel boligstøtte hvor der i kapitel 13.1 om ansøgning  

 står:
 Kommunalbestyrelsen kan  

 bestemme, at ansøgning skal ske skriftligt på en særlig blanket, jf. § 41,  

 stk. 1. Kommunernes Landsforening har udarbejdet standardblanketter til  

 ansøgning.
En kommune kan derimod ikke  

 forlange, at enhver senere meddelelse fra en støttemodtager, der modtager  

 løbende boligstøtte, tilsvarende skal indgives på en sådan blanket. Betragtningerne er gentaget i  

 den nugældende vejledning om individuel boligstøtte, vejledning nr. 103 af  

 23. oktober 2002, pkt. 232.
Efter min foreløbige  

 gennemgang af sagen har jeg ikke fundet særlig hjemmel for de formkrav  

 myndighederne tilsyneladende har opstillet for at anse (A)s oplysninger  

 om  

 indkomstændringer for modtaget.
Jeg bemærker samtidig at jeg heller ikke på  

 det foreliggende grundlag kan se at sådanne formkrav forinden var præciseret  

 over for (A).
C.2. Hensynet til borgerens retssikkerhed Jeg har af kommunens  

 udtalelser forstået at det er boligstøtteforvaltningens opfattelse at  

 hensynet  

 til borgerens retssikkerhed taler for at opstille ovenfor nævnte formelle  

 krav  

 til boligstøttemodtageren for at anse meddelelser om indtægtsændringer for  

 modtaget, jf. kommunens breve af 14. juni 2000 til (B) og 22. august 2000 til  

 det sociale nævn samt kommunens udtalelse af 21. august 2001 til mig.
Boligstøttemodtagerens pligt  

 til at oplyse om ændrede forhold er af afgørende betydning såvel i relation  

 til muligheden for omberegning i løbet af året som i relation til en eventuel  

 efterregulering af boligstøtten.
De objektive tilbagebetalingsregler efter §  

 47, stk. 1 og 2, i boligstøtteloven (lov nr. 167 af 12. marts 1998) kan  

 således  

 ikke finde anvendelse hvis boligstøttemodtageren godtgør at vedkommende i  

 løbet af året har givet meddelelse til kommunen om de ændrede forhold der  

 medførte  

 at retten til boligstøtte bortfaldt eller blev nedsat, jf. § 47, stk. 3, (nu  

 stk. 4). Yderligere følger det af § 47, stk. 4 (nu stk. 5), at manglende  

 opfyldelse af boligstøttemodtagerens oplysningspligt vil udelukke muligheden  

 for - ved en periodemæssig opdeling alene - at få medregnet  

 indtægtsstigningen  

 til den del af året den faktisk vedrører.
I stedet vil den oplyste  

 indkomststigning  

 blive anset som vedrørende hele indkomståret.
 Af vejledning nr. 110 af 26.  

 juni 1996 om individuel boligstøtte, pkt. 14.4.1 om  

 efterreguleringsprincipper,  

 fremgår:
Tilbagebetaling kan dog ikke  

 kræves, hvis boligstøttemodtageren kan godtgøre, at denne i løbet af året har  

 givet meddelelse om indkomstændringer af et sådant omfang, at omberegning af  

 boligstøtten burde være sket i løbet af året efter § 46, og såfremt  

 yderligere  

 efterregulering derved kunne være undgået, fordi de herefter eventuelt  

 uoplyste  

 ændringer er uvæsentlige, jf. § 47, stk.  

 3. Boligstøttemodtageren har  

 således en væsentlig interesse i at boligstøtteforvaltningen modtager disse  

 oplysninger om ændrede forhold af betydning for beregning af boligstøtte,  

 herunder at sådanne meddelelser kan gives på en så nem og uhindret måde som  

 muligt.
I overensstemmelse hermed skal kommunen da også registrere (selv)  

 uvæsentlige indkomstændringer på sagen hvis sådanne oplysninger gives i løbet  

 af året, ligesom kommunen skal gøre boligstøttemodtageren bekendt med  

 konsekvensen  

 heraf for en eventuel senere efterregulering, jf. vejledning nr. 110 af 26.  

 juni 1996, kapitel 14.2 om oplysningspligt, hvor der står:
Såfremt der i løbet af året  

 er givet oplysning om en uvæsentlig indkomstændring, skal denne derfor altid  

 registreres på sagen, ligesom kommunen skal gøre boligstøttemodtageren  

 bekendt  

 med konsekvensen for en eventuel senere efterregulering, hvis det  

 efterfølgende viser sig, at der rent faktisk i året i alt har foreligget en  

 væsentlig indkomststigning, fordi ikke alle indkomstændringer i løbet af året  

 er blevet meddelt, dvs. at efterreguleringsbetingelserne er opfyldt.
Om  

 efterregulering  

 i øvrigt se nedenfor, pkt. 14.4.
Da kommunens modtagelse af støttemodtagerens  

 oplysninger er væsentlig, såvel med hensyn til omberegning i løbet af året,  

 som med hensyn til støttemodtagerens mulighed for periodeopdeling ved en  

 efterfølgende efterregulering, bør  

  

 kommunen  

 skriftligt kvittere for modtagelsen af oplysninger om ændrede forhold  

  

 i  

 løbet af boligstøtteåret. Og kapitel 14.3 om  

 omberegning hvor der under pkt. 14.3.1 står:
Hvis en boligstøttemodtager  

 allerede fra årets begyndelse ved og oplyser om, at der vil indtræde en  

 væsentlig ændring af indkomsten på et nærmere angivet tidspunkt, kan  

 boligstøtten beregnes indtil dette tidspunkt, uden at indkomstændringen  

 indgår.
Det er dog en forudsætning, at boligstøttemodtageren kan dokumentere  

 indkomstændringen og tidspunktet for dennes indtræden.
Også kommende  

 uvæsentlige  

 indkomstændringer, som støttemodtageren er bekendt med, kan oplyses på dette  

 tidspunkt og dermed blive registreret i kommunen som oplyst.
Disse vil først  

 indgå i boligstøtteberegningen, såfremt der senere oplyses om yderligere  

 ændringer, således at en herefter samlet aktuel indkomstnedgang omregnet til  

 årsbasis, jf. § 44 (væsentligt ændret husstandsindkomst på årsbasis for den  

 resterende del af året), eller summen af de oplyste indkomststigninger, jf. §  

 46 (væsentligt ændret opsummeret indkomst for hele året), fører til en  

 omberegning  

 af støtten i op- eller nedadgående retning, jf. nedenfor pkt. 14.3.2 og  

 14.3.3. Betragtningerne findes nu i  

 gældende vejledning nr. 103 af 23. oktober 2002 om individuel boligstøtte,  

 pkt.  

 246.
 Det er herefter min  

 foreløbige opfattelse at hensynet til boligstøttemodtagerens retssikkerhed  

 ikke  

 kan tale for at opstille sådanne formelle krav som myndighederne  

 tilsyneladende  

 har gjort i (A)s sag, for at anse hendes oplysninger om  

 indtægtsændringer for  

 modtaget.
C.3. Journalisering På baggrund af det oplyste om  

 at boligstøtteforvaltningen fandt at den ikke var vidende om  

 indkomstændringerne,  

 og om at indtægtsskemaet ikke var stemplet med indgået i forvaltningen og  

 ikke  

 beroede på sagen, bad jeg myndighederne nærmere om at redegøre for  

 boligstøtteforvaltningens journaliseringspraksis.
Hinnerup Kommune besvarede  

 min anmodning herom ved alene at henvise til § 6 i lov om offentlighed i  

 forvaltningen.
Umiddelbart finder jeg ikke kommunens redegørelse herfor  

 fyldestgørende  

 hvilket jeg finder beklageligt.
 Jeg må imidlertid forstå  

 kommunens udtalelse således at boligstøtteforvaltningen ikke foretog  

 journalisering af de oplysninger som forvaltningen modtog den 7. april 1998.  

 Jeg må videre forstå kommunens udtalelse således at forvaltningen heller ikke  

 foretog journalisering af det indtægtsskema som forvaltningen delvis havde  

 udfyldt og herefter udleveret til (A).
 Der er ikke fastsat regler  

 hvorefter kommunale myndigheder i almindelighed har pligt til at  

 journalisere.  

 Det er imidlertid min opfattelse at hensynet til borgerens mulighed for at  

 kunne godtgøre at myndighederne i løbet af støtteåret har fået meddelt  

 ændrede  

 forhold af betydning for beregningen af boligstøtte, taler for at  

 myndighederne  

 foretager en systematisk registrering af boligstøttemodtagerens meddelelser  

 herom.
 Det er herefter min  

 foreløbige opfattelse at det er kritisabelt at boligstøtteforvaltningen i  

 Hinnerup  

 Kommune ikke foretog journalisering (en registrering af modtagelsen) af de  

 oplysninger boligstøtteforvaltningen modtog den 7. april 1998 om (A)s  

 indkomstændringer.
C.4. Notatpligt I mit brev af 16. juli 2000  

 bad jeg også myndighederne oplyse om forvaltningen havde gjort notater om de  

 oplysninger (A) kom med den 7. april 1998, og i givet fald om forvaltningen  

 havde fulgt op på disse oplysninger.
Kommunen har ikke besvaret min anmodning  

 herom hvilket jeg umiddelbart også finder beklageligt.
Jeg må imidlertid  

 forstå  

 kommunens oplysninger således at boligstøtteforvaltningen ikke har gjort  

 notat  

 om de oplysninger som forvaltningen modtog den 7. april 1998.
 § 6, stk. 1, i lov om  

 offentlighed i forvaltningen, har følgende ordlyd:
§ 6.  

  

 I sager, hvor der vil blive truffet afgørelse af en  

 forvaltningsmyndighed, skal en myndighed, der mundtligt modtager oplysninger  

 vedrørende en sags faktiske omstændigheder, der er af betydning for sagens  

 afgørelse, eller som på anden måde er bekendt med sådanne oplysninger, gøre  

 notat om indholdet af oplysningerne.
Det gælder dog ikke, såfremt  

 oplysningerne  

 i øvrigt fremgår af sagens dokumenter. Efter min foreløbige  

 gennemgang af sagen er det min opfattelse at en boligstøttesag må betragtes  

 som en afgørelsessag, og at oplysninger om en boligstøttemodtagers ændrede  

 indtægtsforhold der er modtaget mundtligt, må karakteriseres som oplysninger  

 vedrørende sagens faktiske omstændigheder der er af betydning for sagens  

 afgørelse.
Jeg bemærker i den  

 forbindelse at det er uden betydning for notatpligten om der i den konkrete  

 sag  

 træffes en afgørelse, eller om sagen henlægges, jf.
John Vogter,  

 Offentlighedsloven  

 med kommentarer (1998) s. 152. Afgørende for om en oplysning skal noteres  

 ned,  

 er derimod om oplysningen er af en sådan karakter at den bidrager til sagens  

 bevismæssige  

 grundlag, eller i øvrigt skaber klarhed med hensyn til sagens faktiske  

 omstændigheder,  

 og at oplysningen ikke i øvrigt fremgår af sagens øvrige dokumenter, jf.  

 Folketingets  

 Ombudsmands beretning for året 1999, s. 516ff*.
 Også oplysninger der stammer  

 fra andre offentlige myndigheders sager, skal noteres på sagen, f.eks. i form  

 af henvisninger.
 Som sagen foreligger oplyst  

 for mig, må jeg lægge til grund at forvaltningen ikke tog en kopi til sagen  

 af  

 det delvis udfyldte indtægtsskema som forvaltningen modtog den 7. april 1998,  

 og at de oplysninger om indtægtsændringer som (A) kom med den 7. april 1998,  

 ikke  

 fremgår af de øvrige dokumenter i boligstøtteforvaltningens sag.
Forvaltningen har pligt til  

 at gøre notat om sådanne oplysninger som er omfattet af § 6 i  

 offentlighedsloven,  

 hvilket da også synes at fremgå af forarbejderne til § 41, stk. 3, i lov nr.  

 578 af 19. december 1985 (§ 47, stk. 3, i lovbekendtgørelse nr. 167 af  

 12.  

 marts 1998), jf.
Folketingstidende 1985- 86, tillæg A, sp. 3723 (jf.  

 afsnittet  

 om retsgrundlaget ovenfor). Jeg henviser endvidere til ovenfor omtalte  

 vejledning nr. 110 af 26. juni 1996, kapitel 14.2 om oplysningspligt, og den  

 nugældende vejledning nr. 103 af 23. oktober 2002 om individuel boligstøtte,  

 pkt. 246.
 På det foreliggende grundlag  

 er jeg derfor indstillet på at udtale kritik af at der ikke foreligger  

 notater  

 vedrørende de oplysninger som boligstøtteforvaltningen modtog den 7. april  

 1998.
C.5. Foreløbig konklusion om uoplyst indtægt På det foreliggende grundlag  

 må jeg imidlertid anse det for godtgjort og ubestridt at (A) den 7. april  

 1998  

 mundtligt gav boligstøtteforvaltningen meddelelse om hendes indkomstændring,  

 uanset forvaltningen ikke - i overensstemmelse med notatpligten i  

 offentlighedsloven - gjorde notat herom, og uanset forvaltningen ikke fulgte  

 op på disse oplysninger.
Yderligere er det min foreløbige opfattelse at  

 boligstøtteforvaltningens delvise udfyldning af indtægtsskemaet, herunder at  

 skemaet var modtaget den 7. april 1998, var egnet til at efterlade (A) det  

 indtryk at hendes oplysninger var meddelt kommunen.
Efter min foreløbige  

 gennemgang af sagen er det min opfattelse at der mangler særlig hjemmel for  

 de  

 formkrav jeg må forstå myndighederne har opstillet for at anse (A)s  

 oplysninger for modtaget.
Samtidig bemærker jeg at jeg  som sagen  

 foreligger  

 oplyst for mig  heller ikke kan se at sådanne formkrav har været  

 præciseret  

 over for (A) forud for afgørelsen om tilbagebetaling.
 Hvis kommunen forud for  

 beregningen af den fremtidige boligstøtte ville have sikret sig (A)s og  

 (B)s  

 medvirken og viden om beregningsgrundlaget, er det min foreløbige opfattelse  

 at dette kunne være opnået ved at boligstøtteforvaltningen havde noteret  

 oplysningerne om indkomstændringerne (eller taget kopi af indtægtsskemaet) og  

 derefter partshørt herover i medfør af § 19 i forvaltningsloven (jf.  

 afsnittet  

 om partshøring ovenfor). Efter min foreløbige opfattelse kan hensynet til  

 boligstøttemodtagerens retssikkerhed derimod ikke tale for at opstille de  

 formelle krav myndighederne tilsyneladende tillagde afgørende vægt ved  

 vurderingen af om (A) havde godtgjort at have givet meddelelse til kommunen  

 om  

 sine indkomstændringer.
D. Øvrige spørgsmål På det foreliggende grundlag  

 står det mig ikke klart hvad Hinnerup Kommune mener med at henvise til at  

 revisionsmæssige  

 årsager taler for at opstille formelle krav til meddelelser om  

 indtægtsændringer  

 af betydning for beregningen af boligstøtte.
Jeg har derfor ikke umiddelbart  

 fundet tilstrækkeligt grundlag for at kommentere denne henvisning nærmere.
 I mit brev af 16. juli 2001  

 bad jeg det sociale nævn om at redegøre for sit oplysningsgrundlag i sagen.  

 Jeg kan ikke umiddelbart se at det sociale nævn har besvaret denne anmodning  

 hvilket jeg finder beklageligt.
 Endelig bad jeg om at det  

 fremgik af det sociale nævns udtalelse hvilken betydning nævnet havde tillagt  

 kommunens breve af 1. og 3. maj 2000. Nævnets udtalelse herom har ikke  

 foreløbig givet mig anledning til bemærkninger.
E.
Sammenfatning Efter min foreløbige  

 gennemgang anser jeg det for godtgjort og ubestridt at (A) den 7. april 1998  

 mundtligt gav boligstøtteforvaltningen i Hinnerup Kommune meddelelse om sin  

 indkomstændring.
Det er endvidere min foreløbige opfattelse at der mangler  

 særlig hjemmel for de formkrav jeg må forstå myndighederne har opstillet for  

 at anse disse oplysninger for modtaget.
Jeg har samtidig bemærket at jeg  

 heller  

 ikke af det forelagte kan se at sådanne formkrav forinden var præciseret over  

 for (A), ligesom hensynet til boligstøttemodtagerens retssikkerhed efter min  

 foreløbige opfattelse ikke kan tale for at opstille sådanne formelle krav.
 Efter min foreløbige  

 gennemgang er jeg  som sagen foreligger oplyst for mig  desuden  

 indstillet på  

 at rette kritik af følgende punkter:
·  

  

 	  

 At Hinnerup Kommune ikke inden afgørelsen  

 af 18. oktober 1999 gjorde (A) og (B) bekendt med den verserende sag  

 vedrørende  

 tilbagebetaling af boligstøtte og gav dem mulighed for at udtale sig  

 vedrørende de faktiske oplysninger som dannede grundlag for kommunens  

 afgørelse.
I den forbindelse har jeg fundet det beklageligt at nævnet ikke i  

 sin afgørelse har forholdt sig hertil.
 ·  

  

 	  

 At myndighedernes regelhenvisninger i  

 afgørelserne af henholdsvis 18. oktober 1999 og 22. januar 2001 ikke opfyldte  

 kravene i forvaltningslovens § 24.
·  

  

 	  

 At Hinnerup Kommune ikke foretog  

 journalisering (en registrering af modtagelsen) af de oplysninger som  

 boligstøtteforvaltningen  

 modtog den 7. april 1998 om (A)s indkomstændringer.
Samtidig finder jeg  

 det  

 beklageligt at kommunen ikke fandt anledning til på min anmodning at redegøre  

 for forvaltningens journaliseringspraksis.
 ·  

  

 	  

 At Hinnerup Kommune ikke gjorde notater om  

 (eller tog kopi af) de oplysninger boligstøtteforvaltningen modtog den 7.  

 april 1998. Samtidig finder jeg det beklageligt at kommunen ikke fandt  

 anledning  

 til på min anmodning at oplyse om forvaltningen havde gjort notater herom, og  

 i  

 givet fald om forvaltningen havde fulgt op på disse oplysninger.
 ·  

  

 	  

 At det sociale nævn ikke fandt anledning  

 til på min anmodning at redegøre for sit oplysningsgrundlag i sagen.
 Det er herefter min  

 foreløbige opfattelse at myndighedernes sagsbehandling samlet set har været  

 så  

 mangelfuld og kritisabel at jeg ikke mener at det sociale nævn havde det  

 nødvendige  

 grundlag for at kunne stadfæste kommunens afgørelse om at pålægge (A) at  

 tilbagebetale den for meget udbetalte boligstøtte.
Jeg er derfor - på det  

 foreliggende grundlag - indstillet på at henstille til det sociale nævn at  

 nævnet  

 genoptager sin behandling af sagen og i lyset af det som jeg har anført i  

 denne foreløbige redegørelse, træffer en ny afgørelse.  Den 24. februar 2003 modtog  

 jeg det sociale nævns brev af 21. februar 2003 sammen med sagens akter.
Det  

 fremgik heraf at nævnet havde genbehandlet sagen og truffet ny afgørelse om  

 at  

 ophæve nævnets afgørelse af 22. januar 2001 og samtidig ændre kommunens  

 afgørelse  

 for så vidt angår spørgsmålet om uoplyst indtægt.
Nævnet havde herefter  

 pålagt  

 Hinnerup Kommune at ophæve tilbagebetalingskravet af 14. juni 2000 og at  

 meddele  

 A en fornyet afgørelse, herunder i givet fald at genudbetale det inddrevne  

 beløb.
 På den baggrund besluttede  

 jeg ikke at fortsætte den indledte ombudsmandsundersøgelse.
 NOTER: (*) FOB 1986, s. 40.
