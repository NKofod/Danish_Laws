 Hermed sendes et antal eksemplarer af justitsministeriets cirkulære af 18.  

 januar 1978 om indberetning af vilkårsovertrædelser m.v., begået af personer  

 under tilsyn af kriminalforsorgen.
 Til cirkulæret bemærkes følgende:
 Bestemmelsen i § 1 om indberetning om sigtelser for strafbart forhold og  

 om idømmelse af frihedsstraf m.v. omfatter også tilfælde, hvor en person, der  

 er prøveløsladt (eller betinget benådet), begår strafbart forhold i  

 prøvetiden, uden at der rejses tiltale herfor, eller i udlandet dømmes for  

 strafbart forhold, uden at der i forbindelse med dommen er taget stilling til  

 fuldbyrdelse af reststraffen.
Bestemmelsen omfatter tillige indberetning om strafbart forhold, begået i  

 tilsynstiden af personer, der er betinget benådet for straf af fængsel på  

 livstid.
Såfremt den pågældende domfældes for strafbart forhold efter udløbet  

 af tilsynstiden, men inden udløbet af prøvetiden, sendes indberetningen  

 direkte til justitsministeriet (direktoratet for kriminalforsorgen).
Tilsvarende gælder for så vidt angår personer, der fremtidig benådes for  

 straf af fængsel på livstid.
Bestemmelsen om indberetning til  

 justitsministeriet om domsfældelse for strafbart forhold, begået efter  

 udløbet af tilsynstiden, men inden udløbet af prøvetiden, vil blive indsat i  

 de enkelte løsladelsesresolutioner.
 Henvendelse til centralregistret for kriminalforsorgens tilsynsvirksomhed  

 sker indtil videre til Centralkontoret i København.
 P.M.V.
 E.B.
J.
Waagensen Til politiet.
