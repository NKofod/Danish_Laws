Fremsat den 13. december 2000 af  

 Keld Albrechtsen (EL) og Frank Aaen (EL) Forslag til folketingsbeslutning om kommunal anvisningsret i privat udlejningsbyggeri Folketinget opfordrer regeringen til at fremsætte et  

 lovforslag om kommunal anvisningsret i privat udlejningsbyggeri efter samme  

 retningslinjer, som er gældende i forhold til almene boliger.
Bemærkninger til forslaget By- og boligministeren har forgæves  

 forhandlet med udlejerorganisationerne om en frivillig aftale om udlejning  

 til nydanskere.
Forhandlingerne er brudt sammen, og det fyger med  

 beskyldninger.
Ministeren havde oven i købet en stor pose penge med,  

 men den var ikke stor nok for udlejerne.
De ville have flere penge for at  

 leje ud   selvfølgelig oven i huslejen.
På en konto under By- og Boligministeriet står  

 i øjeblikket en uforbrugt pulje på 18 mio. kr., der er  

 tiltænkt udlejere, der på denne måde ville blive  

 præmieret for frivilligt at udleje til boligsøgende flygtninge  

 og indvandrere.
Det har hidtil ikke været muligt at komme af med  

 pengene.
Socialdemokratiets boligordfører, Lissa Mathiasen, udtalte  

 til TV-Avisen den 21. november 2000, at såfremt udlejerne ikke  

 går med til en ordning, så må lovgivningen ændres,  

 så de private udlejere tvinges til at påtage sig et socialt  

 ansvar.
Enhedslisten tilslutter sig denne udtalelse.
Regeringen opfordres til at fremsætte et lovforslag,  

 der giver kommunerne anvisningsret til hver 4. ledige lejlighed i den private  

 udlejningssektor.
Kommunerne vil herefter bedre være i stand til at  

 varetage deres boligsociale forpligtelser over for alle i det danske samfund,  

 og mange steder vil man kunne skære toppen af ventelisterne.
Skriftlig fremsættelse Keld Albrechtsen (EL):
 Som ordfører for forslagsstillerne tillader jeg mig  

 herved at fremsætte:
 Forslag til folketingsbeslutning om kommunal  

 anvisningsret i privat udlejningsbyggeri.
(Beslutningsforslag nr.
B 73).
 Jeg henviser i øvrigt til de bemærkninger,  

 der ledsager forslaget, og anbefaler det til Tingets velvillige  

 behandling.
