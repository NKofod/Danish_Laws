Ændringsforslag stillet den 3. december 1998 uden for  

 betænkning Ændringsforslag til 2. behandling af Forslag til lov om ændring af lov om  

 arbejdsløshedsforsikring m.v.
(Udvidet ungeindsats, afkortning af dagpengeperioden,  

 fremrykning af aktivperioden m.v.) Af arbejdsministeren:
Til § 3 21) Stk. 2 affattes således:
 »Stk. 2. I perioden fra den 1. januar 1999 til og med den 31.  

 december 2000 kan medlemmer i dagpengeperioden, jf. § 55, stk. 1, modtage  

 dagpenge efter § 51, jf. §§ 47 og 70, således:
 1)	I perioden fra den 1. januar 1999 til og med den 31. december 1999 i  

 sammenlagt 21 måneder inden for 33 måneder.
2)	I perioden fra den 1. januar 2000 til og med den 31. december 2000 i  

 sammenlagt 15 måneder inden for 27 måneder.« Bemærkninger Til nr. 21 Ændringsforslaget erstatter ændringsforslag  

 nr. 17 i betænkningen, som ved en fejl var blevet oversendt i en  

 forkert udgave. Ændringsforslag nr. 17 tages derfor tilbage.
Det  

 bemærkes, at nedenstående bemærkninger i øvrigt er  

 identiske med bemærkningerne til ændringsforslag nr. 17.
 Fremrykningen af aktiveringen, herunder den særligt  

 fremrykkede indsats for unge under 25 år, vil medføre en  

 øget belastning af Arbejdsformidlingen i form af tilvejebringelse af  

 aktiveringstilbud.
Det foreslås derfor, at indfasningen sker i et mere  

 moderat tempo.
Til gengæld vil der i højere grad kunne sikres 3  

 års ret og pligt til aktivering for alle ledige.
 Efter ændringsforslaget vil indfasningen af  

 fremrykningen stadig starte den 1. januar 1999.
