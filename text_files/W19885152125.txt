Klage over dels forhøjelse af takster for laboreatorieundersøgelser  

 for BU-undersøgelser, dels at cirkulæret trådte i kraft med relativt kort  

 varsel.
Anført at taksterne ikke var blevet reguleret siden den 14. marts  

 1979, hvorefter disse blev opretholdt.
Ved skrivelse af 19. maj har De rejst spørgsmål om rimeligheden af, at  

 særtryk af Landbrugsministeriets cirkulære af 29. marts 1988 om takster for  

 laboratorieundersøgelser i forbindelse med kontrol af slagtedyr først er  

 udsendt i starten af maj måned, på trods af at takstforhøjelserne er trådt i  

 kraft den 1. april 1988 De anfører endvidere, at De finder takststigningen for BU-undersøgelser  

 horribel, og at stigningen vil mindske antallet af nødslagtninger, da disse  

 vil blive urentable.
En del af dyrene vil i stedet gå til destruktion.
 Cirkulæret om takster for laboratorieundersøgelser i forbindelse med  

 kontrol af slagtedyr måtte af praktiske grunde beklageligvis træde i kraft  

 med kort varsel.
Der er tale om fastsættelse af maximaltakster, hvorfor laboratorierne vil  

 kunne undlade at opkræve den forhøjede takst i de tilfælde, hvor afregningen  

 er sket inden cirkulærets udsendelse.
For så vidt angår takststigningens  

 størrelse skal man oplyse, at taksten for BU-undersøgelser ikke har været  

 reguleret siden 14. marts 1979.
 Den takst, som landmænd har betalt for BU-undersøgelser, har i en længere  

 årrække ligget langt under de faktiske omkostninger, som laboratorierne har  

 haft for at udføre undersøgelserne.
 Der er ved nærværende cirkulære sket en ajourføring af taksterne, således  

 at disse er lig med de faktiske omkostninger, hvilket er i overensstemmelse  

 med Finansministeriets retningslinier, hvorefter det bør sikres, at satserne  

 reguleres i takt med pris-og lønudviklingen.
P.
M.
V.
E.
B.
