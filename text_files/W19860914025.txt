Et kommunalbestyrelsesmedlem blev idømt en bøde på 11.000 kr. for  

 overtrædelse af kildeskatteloven ved ikke rettidigt at have indbetalt  

 indeholdt A-skat på 29.707 kr.
Pågældende var to gange tidligere straffet for  

 tilsvarende overtrædelser.
Valgbarhedsnævnet fandt, at den pågældende var  

 valgbar.
I skrivelse af 16. april 1986 har kommunalbestyrelsen i henhold til den  

 kommunale valglovs § 34 a, stk. 2, indberettet at kommunalbestyrelsesmedlem  

 N.
N. ved X kriminalrets dom af 20. februar 1986 er blevet idømt en bøde på  

 11.000 kr., subsidiært hæfte i 7 dage for overtrædelse af kildeskattelovens §  

 74, stk. 1, nr. 2 og 3, jf. § 74, stk. 2, jf. bekendtgørelse nr. 544 af 20.  

 december 1971 § 1.
 Det fremgår af sagen af den pågældende ikke rettigt har indbetalt  

 indeholdt A-skat for månederne oktober - december 1983, januar, februar,  

 april - juli, september - november 1984 i alt 29.707 kr., hvoraf 6.461 kr. er  

 betalt i tiden indtil den 9. april 1985. Selskabet har endvidere ikke  

 rettidigt indsendt redegørelser for månederne oktober - december 1983,  

 februar - august, november, december 1984 samt januar og februar måned 1985.
 Det fremgår endvidere af sagen, at den pågældende to gange tidligere er  

 straffet for tilsvarende overtrædelser i forbindelse med samme selskab.
 Den pågældende har været medlem af kommunalbestyrelsen siden 1. januar  

 1986.
 I denne anledning skal man meddele, at Valgbarhedsnævnet har fundet, at  

 den begående forseelse - uanset de krav der må stilles til personer, der  

 beklæder hverv som medlem af kommunale råd - ikke i almindeligt omdømme kan  

 gøre den pågældende uværdig til at være medlem af kommunale råd, jf. den  

 kommunale valglovs § 2. Pågældende må derfor anses for valgbar.
 Det tilføjes, at Valgbarhedsnævnet ved denne afgørelse bl.a. har lagt vægt  

 på, at den pågældende - der tidligere to gange er straffet for tilsvarende  

 forseelser - har begået forseelsen før pågældende blev medlem af  

 kommunalbestyrelsen.
 (*) I den tidligere lov var bestemmelserne i i § 2 og § 34 a, stk. 2.  

 Skrivelsen er optaget i Ministerialtidende.
