1. INDLEDNING I cirkulære nr. 31 af 22. februar 1996 om fusionsskatteloven beskrives i  

 punkt F, kapitel 4, reglerne om spaltning i fusionsskatteloven.
En del af  

 disse regler er blevet ændret ved lov nr. 487 af 12. juni 1996 (International  

 sambeskatning m.v.). I det følgende foretages en ny samlet beskrivelse af de  

 gældende danske regler for spaltning i fusionsskattelovens §§ 15 a og 15 b.  

 Nærværende cirkulære træder derfor i stedet for punkt F, kapitel 4, i  

 cirkulære nr. 31 af 22. februar 1996 om fusionsskatteloven.
Endvidere vil de ændringer, der er foretaget i bestemmelserne om fusion og  

 aktieombytninger, også blive kommenteret i nærværende cirkulære.
Omtalen af  

 disse regler træder dog ikke i stedet for hele kapitler i cirkulære nr. 31 af  

 22. februar 1996 om fusionsskatteloven eller i cirkulære nr. 137 af 19. juli  

 1994 om aktieavancebeskatningsloven, men er et supplement til de generelle  

 beskrivelser af fusions- og aktieombytningsreglerne i disse cirkulærer.
2. SPALTNING 2.1. Selskabsretlige regler for spaltning De selskabsretlige regler for spaltning af aktieselskaber findes i § 136 i  

 lov om aktieselskaber.
Der er ikke indført tilsvarende selskabsretlige regler  

 for spaltning af anpartsselskaber.
Ifølge § 136 kan et modtagende selskab dog  

 godt være et anpartsselskab.
Ved spaltning af aktieselskaber gælder  

 fusionsreglerne i aktieselskabslovens §§ 134 - 134 i med de nødvendige  

 tilpasninger.
2.2. Tilladelse til spaltning efter fusionsskattelovens regler Fusionsskattelovens §§ 15 a og 15 b indeholder reglerne om skattefri  

 spaltning af et dansk eller et udenlandsk selskab.
Ifølge § 15 a, stk. 1, har selskaber adgang til at anvende reglerne i § 15  

 b, stk. 1 og 2, når såvel det indskydende som det modtagende selskab er  

 omfattet af begrebet »selskab i en medlemsstat« i artikel 3 i  

 fusionsdirektivet.
Om begrebet »selskab i en medlemsstat« i  

 fusionsdirektivets artikel 3 og begrebet »dansk selskab« henvises  

 til afsnit 3.1.2.(1) i cirkulære nr. 31 af 22. februar 1996 om  

 fusionsskatteloven.
 Det er en betingelse for anvendelsen af reglerne i fusionsskattelovens §§  

 15 a og 15 b, at der er opnået tilladelse hertil fra Ligningsrådet.  

 Ligningsrådet kan fastsætte særlige vilkår for tilladelsen.
2.3. Fusionsskattelovens spaltningsbegreb Fusionsskattelovens § 15 a, stk. 2, indeholder definitionen af spaltning i  

 fusionsskattelovens forstand.
Definitionen er ændret ved lov nr. 487 af 12.  

 juni 1996, og den er nu ikke længere sammenfaldende med definitionen i  

 fusionsdirektivet, men går videre end denne.
 Ifølge § 15 a, stk. 2, forstås ved spaltning den transaktion, hvorved et  

 selskab overfører en del af eller samtlige sine aktiver og passiver til et  

 eller flere eksisterende eller nye selskaber ved i henhold til en pro  

 rata-regel at tildele sine selskabsdeltagere aktier eller anparter i det  

 eller de modtagende selskaber og eventuelt en kontant udligningssum på højst  

 10 pct. af disse værdipapirers pålydende værdi eller, når der ikke eksisterer  

 en pålydende værdi, deres bogførte værdi.
De ændringer, der er gennemført ved lov nr. 487 af 12. juni 1996,  

 indebærer, at der nu kan gennemføres en spaltning, uden at det indskydende  

 selskab nødvendigvis skal ophøre i forbindelse hermed.
I de situationer, hvor  

 det indskydende selskab ikke ophører ved spaltningen, betyder dette samtidig,  

 at der kan gennemføres en spaltning med bare et modtagende selskab.
Pro rata-reglen indebærer, at samtlige selskabsdeltagere i det indskydende  

 selskab udover en eventuel kontant udligningssum skal vederlægges med aktier  

 eller anparter i det eller de modtagende selskaber i forhold til deres  

 aktiebesiddelse i det indskydende selskab.
Selskabsdeltagerne skal således  

 efter spaltningen have den samme procentuelle andel af selskabskapitalen i  

 hvert af selskaberne som den, de havde i det indskydende selskab.
Af hensyn til den skattemæssige succession på deltagersiden, jf. § 15 b,  

 stk. 4, der omtales nedenfor under afsnit 2.7., skal der ske vederlæggelse  

 med aktier eller anparter.
Selskabsdeltagerne i det indskydende selskab, som  

 inden spaltningen tillige er selskabsdeltagere i det eller de modtagende  

 selskaber, kan således ikke vederlægges ved, at deres hidtidige aktier eller  

 anparter i det eller de modtagende selskaber stiger i værdi.
 Selskabsdeltagerne i det indskydende selskab kan vederlægges med  

 nyudstedte aktier eller anparter i det eller de modtagende selskaber.
Selskabsdeltagerne i det indskydende selskab kan også vederlægges med egne  

 aktier eller anparter i det eller de modtagende selskaber.
Et selskabs  

 afståelse af egne aktier eller anparter til dets hidtidige selskabsdeltagere  

 i forhold til deres aktiebesiddelse i det indskydende selskab sidestilles med  

 nytegning.
Afståelse af egne aktier eller anparter til andre end de hidtidige  

 selskabsdeltagere i forhold til deres aktiebesiddelse i det indskydende  

 selskab anses som en afståelse, der beskattes efter  

 aktieavancebeskatningslovens regler.
Den kontante udligningssum skal fordeles forholdsmæssigt mellem samtlige  

 aktionærer i det indskydende selskab efter deres aktiebesiddelser deri.
Den  

 kontante udligningssum kan således ikke anvendes til indløsning af f.eks. en  

 kreds af aktionærer.
 Rådet har ved vedtagelsen af fusionsdirektivet i et rådsprotokollat til  

 artikel 2 erklæret, at der »ved et værdipapirs bogførte værdi« skal  

 forstås den værdi, som fremkommer ved at dividere beløbet for den i selskabet  

 indbetalte kapital med antallet af udstedte værdipapirer.
 Hvis det indskydende selskab ikke ophører i forbindelse med spaltningen,  

 skal de aktiver og passiver, der overføres til det modtagende selskab eller  

 til hvert af de modtagende selskaber udgøre en gren af en virksomhed, jf. §  

 15 c, stk. 2, (jf. nærmere afsnit 5.1.2.(2) i cirkulære nr. 31 af 22. februar  

 1996 og Skatteministeriets afgørelse i TfS 1996, 899). Dette krav gælder  

 ikke, såfremt det indskydende selskab ophører ved spaltningen.
2.4. Spaltning af udenlandske selskaber § 15  b, stk. 1, omhandler den situation, hvor et  

 udenlandsk selskab spaltes.
Bestemmelsen får betydning, når det udenlandske  

 selskab før spaltningen er begrænset skattepligtig i Danmark, som følge af,  

 at det enten besidder et fast driftssted eller fast ejendom i Danmark.
2.4.1. Efter § 15 b, stk. 1, finder bestemmelserne i § 5 om  

 fusionsdatoen tilsvarende anvendelse.
Det vil sige, at datoen for den i  

 forbindelse med spaltningen udarbejdede åbningsstatus for det eller de  

 modtagende selskaber i skattemæssige henseende anses for spaltningsdatoen.  

 Det er en betingelse for anvendelse af fusionsskattelovens regler, at  

 spaltningsdatoen er sammenfaldende med skæringsdatoen for det eller de  

 modtagende selskabers regnskabsår.
2.4.2. Formforskrifterne i § 6, stk. 1, 3, 4, og 6, finder  

 ligeledes tilsvarende anvendelse.
Det eller de modtagende selskaber skal  

 således indsende genpart af de dokumenter, der i medfør af § 136, jf. §§ 134  

 - 134 i, i lov om aktieselskaber skal udarbejdes i forbindelse med  

 spaltningen, til Told- og Skattestyrelsen senest 6 måneder efter  

 spaltningsdatoen.
Ligningsrådet kan under ganske særlige omstændigheder se  

 bort fra fristen.
Der henvises herom til afsnit 1.6. i cirkulære nr. 31 af  

 22. februar 1996.
 2.4.3. Ophører det indskydende selskab ved spaltningen, finder §  

 7, stk. 1, tilsvarende anvendelse. § 7, stk. 1, omhandler det indskydende  

 selskabs indkomstopgørelse og omtales nærmere nedenfor under afsnit 2.5.4.
 Ophører det indskydende selskab ikke ved spaltningen, indgår fortjeneste  

 eller tab på de af det indskydende selskabs aktiver og passiver, der som led  

 i spaltningen overføres til et eller flere modtagende selskaber, ikke i det  

 indskydende selskabs skattepligtige indkomst, når aktiverne og passiverne  

 også efter spaltningen er knyttet til et her hjemmehørende modtagende selskab  

 eller et i udlandet hjemmehørende modtagende selskabs faste driftssted eller  

 faste ejendom her i landet.
2.4.4. Bestemmelserne i § 8 om den skattemæssige behandling af de  

 aktiver og passiver, der ved fusionen er i behold i det indskydende selskab,  

 finder tilsvarende anvendelse ved spaltning af et udenlandsk selskab.
Det  

 indebærer, at aktiver og passiver, der ved spaltningen overføres fra det  

 indskydende selskab til et modtagende selskab, ved opgørelsen af det  

 pågældende modtagende selskabs skattepligtige indkomst behandles som om, de  

 var anskaffet af dette selskab på de tidspunkter, hvor de er erhvervet af det  

 indskydende selskab, og for de anskaffelsessummer, hvortil de er erhvervet af  

 dette selskab.
Reglerne i § 8 er nærmere omtalt i afsnit 1.8. i cirkulære nr.  

 31 af 22. februar 1996.
 Reglerne i § 8, stk. 1- 4, finder dog ikke anvendelse på alle aktiver og  

 passiver tilhørende det udenlandske spaltende selskab, jf. nedenfor.
 Bestemmelsen i § 8, stk. 5, om den skattemæssige behandling af aktiver og  

 passiver, som det eller de modtagende selskaber ikke har erhvervet fra det  

 indskydende selskab, finder derimod fuldt ud anvendelse.
Reglen i § 8, stk. 6, om underskudsfremførsel finder ligeledes fuldt ud  

 anvendelse.
Hovedreglen i § 8, stk. 6, er, at foreligger der ved fusion i et  

 af selskaberne underskud fra tidligere år, kan dette underskud, uanset  

 bestemmelsen i ligningslovens § 15, ikke fradrages i det modtagende selskabs  

 indkomstopgørelse.
Der gøres alene en undtagelse herfra, når et moderselskab  

 fusionerer med et datterselskab, som det har været sambeskattet med indtil  

 fusionsdatoen og i de seneste 5 indkomstår forud herfor (på  

 kulbrinteskattelovens område 15 indkomstår forud herfor).
Foreligger der ved spaltning underskud fra tidligere år i det indskydende  

 selskab eller i et modtagende selskab, kan disse underskud således ikke  

 fradrages ved det eller de modtagende selskabers indkomstopgørelse.
Underskud  

 i et indskydende selskab, der ikke ophører ved spaltningen, kan fradrages i  

 det indskydende selskabs indkomstopgørelse efter reglerne i ligningslovens §  

 15.
Reglen i § 8, stk. 7, om begrænsning af underskud opstået mellem  

 fusionsdatoen og vedtagelsen af fusionen finder tilsvarende anvendelse ved  

 spaltning.
Reglen er nærmere omtalt i afsnit 11 i cirkulære nr. 233 af 19.  

 december 1996 om afgrænsning af »tomme« selskaber og  

 underskudsbegrænsning ved skattefri fusion m.v.
Reglerne i § 8, stk. 1 - 4, finder alene anvendelse på de af det  

 indskydende udenlandske selskabs aktiver og passiver m.v., for hvilke der  

 eksisterer en dansk skattemæssig værdi, hvori der kan succederes, og som ved  

 spaltningen bliver knyttet til et dansk modtagende selskab eller til et  

 udenlandsk modtagende selskabs faste driftssted eller faste ejendom i  

 Danmark.
Det vil være tilfældet, hvor det udenlandske indskydende selskab har  

 aktiver og passiver m.v., der er knyttet til et fast driftssted her i landet,  

 som ved spaltningen bliver overtaget af et dansk selskab og knyttet til dette  

 selskabs afdelinger her i landet.
Endvidere vil det være tilfældet, hvor det  

 udenlandske indskydende selskab har aktiver og passiver m.v., der er knyttet  

 til et fast driftssted her i landet, som ved spaltningen bliver overtaget af  

 et andet udenlandsk selskab og knyttet til dette selskabs faste driftssted  

 her i landet, samt i den situation, hvor det indskydende udenlandske selskab  

 har fast ejendom her i landet, der ved spaltningen bliver overtaget af det  

 modtagende danske eller udenlandske selskab.
For så vidt angår begrebet  

 »fast driftssted« henvises til pkt. 15 i cirkulære nr. 136 af 7.  

 november 1988 om indkomstbeskatning af aktieselskaber m.v.  

 (Selskabsskatteloven).
Reglerne finder ikke anvendelse på eventuelle aktiver og passiver, der ved  

 spaltningen går ud af den danske beskatningsret.
Ophører det udenlandske  

 selskab ved spaltningen, eller ophører det med at drive virksomhed her i  

 landet, skal fortjeneste og tab på sådanne aktiver og passiver medregnes ved  

 indkomstopgørelsen for det indskydende selskabs sidste indkomstår, jf.  

 reglerne i selskabsskattelovens § 7. Ophører det udenlandske selskab ikke i  

 forbindelse med spaltningen, og har det stadig aktiviteter i Danmark,  

 foretages beskatning efter selskabsskattelovens § 2, stk. 1, litra a) eller  

 b).
2.4.5. Ophører det indskydende selskab ved spaltningen, finder  

 reglerne i § 10 tilsvarende anvendelse.
Ophører det indskydende selskab ikke,  

 finder kun § 10, stk. 2, anvendelse.
Når selskaber ophører ved spaltningen,  

 betyder dette, at aktier i det indskydende selskab, der annulleres af det  

 modtagende selskab ved spaltningen, lades ude af betragtning ved ansættelsen  

 af selskabets skattepligtige indkomst såvel i henseende til fortjeneste som  

 tab, jf. § 10, stk. 1. Fusionsskattelovens § 10, stk. 2, bestemmer, at  

 såfremt det modtagende selskab ved spaltningen erhverver egne aktier eller  

 anparter, lades fortjeneste eller tab ved annullering af disse ude af  

 betragtning ved ansættelsen af selskabets skattepligtige indkomst.
Der  

 henvises til afsnit 1.10. i cirkulære nr. 31 af 22. februar 1996.
 2.4.6. Ved spaltning af et selskab skal der ske en fordeling af  

 selskabets skattemæssige afskrivninger, henlæggelser m.v.
 Ifølge § 15 b, stk. 1, kan et modtagende selskab alene overtage den del af  

 det indskydende selskabs skattemæssige afskrivninger, nedskrivninger og  

 henlæggelser, der vedrører de overtagne aktiver.
Ved spaltning af et forsikringsselskab skal sikkerhedsfondshenlæggelser,  

 som omhandlet i selskabsskattelovens § 13 C, stk. 1, som udgangspunkt  

 fordeles efter forholdet mellem de overførte forsikringer og den samlede  

 forsikringsbestand på spaltningstidspunktet.
Denne fordeling af  

 sikkerhedsfondshenlæggelserne kan imidlertid give anledning til en skæv  

 fordeling i de tilfælde, hvor forholdet mellem forsikringsbestanden på  

 spaltningstidspunktet og forsikringsbestanden pr. 31. december 1994 ikke er  

 den samme som forholdet mellem sikkerhedsfondshenlæggelserne på  

 spaltningstidspunktet og sikkerhedsfondshenlæggelserne pr. 31. december 1994.  

 Ligningsrådet kan derfor fastsætte en anden fordeling.
2.4.7. Medmindre det udenlandske indskydende selskab ved sidste  

 skatteansættelse forud for spaltningen var sambeskattet med det modtagende  

 danske selskab, jf. selskabsskattelovens § 31, anses de af det indskydende  

 udenlandske selskabs aktiver og passiver, der som følge af spaltningen  

 knyttes til det modtagende danske selskabs faste driftssted i udlandet, ved  

 opgørelsen af det modtagende danske selskabs skattepligtige indkomst her i  

 landet for anskaffet til handelsværdien på spaltningsdatoen.
Reglen svarer  

 til bestemmelsen i § 15, stk. 2. Der henvises herom til afsnit 3.1.2.(2) og  

 3.1.2.(3) i cirkulære nr. 31 af 22. februar 1996.
Ligningslovens § 33, stk. 3, finder anvendelse ved spaltning.
Bestemmelsen  

 er omtalt i afsnit 3.1.2.(4) i cirkulære nr. 31 af 22. februar 1996.
2.4.8. Såfremt et eller flere af de af spaltningen omfattede  

 selskaber er omfattet af acontoskatteordningen, jf. selskabsskattelovens § 29  

 A, skal det eller de modtagende selskaber være omfattet af  

 acontoskatteordningen, jf. selskabsskattelovens § 30 A, stk. 6. Er ikke det  

 indskydende selskab, men kun et eller flere af de modtagende selskaber,  

 omfattet af acontoskatteordningen, gælder kravet kun for det eller disse  

 selskaber.
Eventuelle andre modtagende selskaber skal således ikke være  

 omfattet af ordningen.
Selskaber, der er omfattet § 30 A, stk. 6, kan for de  

 to første indkomstår, hvor § 29 A finder anvendelse, anvende den såkaldte  

 indslusningsordning og indbetale acontoskat senest den 20. marts og den 20.  

 november i indkomståret, jf. § 30 A, stk. 8.
2.5. Spaltning af danske selskaber Fusionsskattelovens § 15 b, stk. 2, omhandler den situation, hvor et dansk  

 selskab spaltes.
Bestemmelsen omfatter således både rent nationale  

 spaltninger samt grænseoverskridende spaltninger med et dansk selskab som  

 indskydende selskab.
 2.5.1. Ifølge § 15 b, stk. 2, finder bestemmelserne i § 5 om  

 fusionsdatoen og formforskrifterne i § 6, stk. 1, 3, 4 og 6, tilsvarende  

 anvendelse ved spaltning af et dansk selskab.
 Ophører det indskydende selskab ved spaltningen, finder § 7, stk. 1,  

 tilsvarende anvendelse. § 7, stk. 1, omtales nedenfor under afsnit 2.5.4.  

 Ophører det indskydende selskab ikke ved spaltningen, indgår fortjeneste  

 eller tab på de af det indskydende selskabs aktiver og passiver, der som led  

 i spaltningen overføres til et eller flere modtagende selskaber, ikke i det  

 indskydende selskabs skattepligtige indkomst, når aktiverne og passiverne  

 efter spaltningen er knyttet til et her hjemmehørende modtagende selskab  

 eller et i udlandet hjemmehørende modtagende selskabs faste driftssted eller  

 faste ejendom her i landet.
2.5.2. Bestemmelserne i § 8 om den skattemæssige behandling af de  

 aktiver og passiver, der ved fusionen er i behold i det indskydende selskab,  

 finder tilsvarende anvendelse ved spaltning af et dansk selskab.
Det  

 indebærer, at aktiver og passiver, der ved spaltningen overføres fra det  

 indskydende selskab til et modtagende selskab, ved opgørelsen af det  

 pågældende modtagende selskabs skattepligtige indkomst behandles som om, de  

 var anskaffet af dette selskab på de tidspunkter, hvor de er erhvervet af det  

 indskydende selskab, og for de anskaffelsessummer, hvortil de er erhvervet af  

 dette selskab.
Reglerne i § 8 er nærmere omtalt i afsnit 1.8. i cirkulære nr.  

 31 af 22. februar 1996.
 Reglerne i § 8, stk. 1 - 4, finder dog ikke anvendelse på alle aktiver og  

 passiver tilhørende det spaltende selskab, jf. nedenfor.
 Bestemmelsen i § 8, stk. 5, om den skattemæssige behandling af aktiver og  

 passiver, som det eller de modtagende selskaber ikke har erhvervet fra det  

 indskydende selskab, finder derimod fuldt ud anvendelse.
Reglen i § 8, stk. 6, om underskudsfremførsel finder ligeledes fuldt ud  

 anvendelse.
Hovedreglen i § 8, stk. 6, er, at foreligger der ved fusion i et  

 af selskaberne underskud fra tidligere år, kan dette underskud ikke fradrages  

 i det modtagende selskabs indkomstopgørelse.
Der gøres alene en undtagelse  

 herfra, når et moderselskab fusionerer med et datterselskab, som det har  

 været sambeskattet med indtil fusionsdatoen og i de seneste 5 indkomstår  

 forud herfor (på kulbrinteskattelovens område 15 indkomstår forud herfor).
Foreligger der således ved spaltning underskud fra tidligere år i det  

 indskydende selskab eller i et modtagende selskab, kan disse underskud ikke  

 fradrages ved det eller de modtagende selskabers indkomstopgørelse.
Underskud  

 i et indskydende selskab, der ikke ophører ved spaltningen, kan fradrages i  

 det indskydende selskabs indkomstopgørelse efter reglerne i ligningslovens §  

 15.
Reglen i § 8, stk. 7, om begrænsning af underskud opstået mellem  

 fusionsdatoen og vedtagelsen af fusionen finder tilsvarende anvendelse ved  

 spaltning.
Reglen er nærmere omtalt i afsnit 11 i cirkulære nr. 233 af 19.  

 december 1996 om afgrænsning af »tomme« selskaber og  

 underskudsbegrænsning ved skattefri fusion m.v.
Reglerne i § 8, stk. 1 - 4, finder alene anvendelse på de af det  

 indskydende selskabs aktiver og passiver m.v., der ved spaltningen bliver  

 knyttet til et dansk modtagende selskab eller til et udenlandsk modtagende  

 selskabs faste driftssted eller faste ejendom i Danmark.
Det faste driftssted  

 kan være et, der opstår ved spaltningen, men det kan også være et, som det  

 udenlandske modtagende selskab havde i forvejen.
For så vidt angår begrebet  

 »fast driftssted« henvises til pkt. 15 i cirkulære nr. 136 af 7.  

 november 1988 om indkomstbeskatning af aktieselskaber m.v.  

 (Selskabsskatteloven).
Reglerne finder ikke anvendelse på eventuelle aktiver og passiver, der ved  

 spaltningen går ud af den danske beskatningsret.
Det gælder for eksempel  

 aktiver og passiver i det indskydende danske selskabs udenlandske faste  

 driftssteder, der ved spaltningen bliver knyttet til et modtagende udenlandsk  

 selskab.
Ved ophør af det indskydende danske selskab kan reglerne for  

 eksempel heller ikke anvendes på anlægsaktier (typisk datterselskabsaktier),  

 der ikke bliver knyttet til et udenlandsk modtagende selskabs faste  

 driftssted her i landet, men til hovedkontoret i udlandet.
Ophører det danske  

 selskab ved spaltningen, skal fortjeneste og tab på sådanne aktiver og  

 passiver medregnes ved indkomstopgørelsen for det indskydende selskabs sidste  

 indkomstår, jf. reglerne i selskabsskattelovens § 5. Ophører det danske  

 selskab ikke i forbindelse med spaltningen, vil beskatningen af aktiver og  

 passiver, der går ud af dansk beskatningsret, blive foretaget efter de  

 almindelige regler om afståelse m.v. af skatterelevante aktiver og passiver.
 Reglen i ligningslovens § 33, stk. 4, om lempelse for beregnet skat,  

 finder også anvendelse ved beskatning af fortjeneste og tab på aktiver og  

 passiver i det indskydende danske selskabs udenlandske faste driftssteder,  

 der ved spaltningen bliver knyttet til et udenlandsk modtagende selskab.  

 Ligningslovens § 33, stk. 4, er nærmere omtalt i afsnit 3.1.4.(2) i cirkulære  

 nr. 31 af 22. februar 1996.
2.5.3. Ved spaltning af et selskab skal der ske en fordeling af  

 selskabets skattemæssige afskrivninger, henlæggelser m.v.
Reglerne herom i §  

 15 b, stk. 2, svarer til reglerne i § 15 b, stk. 1, der er omtalt ovenfor  

 under afsnit 2.4.6.
 For så vidt angår anvendelsen af acontoskatteordningen henvises til afsnit  

 2.4.8.
2.5.4. Ophører det indskydende selskab ved spaltningen, finder  

 reglerne i fusionsskattelovens § 7, stk. 1, tilsvarende anvendelse.
Ved  

 opgørelsen af det indskydende selskabs skattepligtige indkomst i tiden fra  

 udløbet af sidste sædvanlige indkomstår og indtil spaltningsdatoen ansættes  

 indkomsten således for hele denne periode uden hensyn til dens længde, jf. §  

 7, stk. 1. Ansættelsen finder, bortset fra de tilfælde, hvor aktiver og  

 passiver ved spaltningen går ud af den danske beskatningsret, sted uden  

 hensyn til, at selskabet ophører ved spaltningen.
Det indebærer, at der ikke  

 sker ophørsbeskatning efter reglerne i selskabsskattelovens § 5 af  

 fortjeneste og tab på de aktiver og passiver, der ved spaltningen overføres  

 fra det indskydende til det modtagende selskab.
 I det tilfælde, hvor det indskydende selskab har bagudforskudt indkomstår  

 (det vil sige, at det sædvanlige indkomstår udløber i perioden fra 1. april  

 til 30. december i det kalenderår, som det bagudforskudte indkomstår træder i  

 stedet for), og spaltningsdatoen ligger inden den 31. december i  

 kalenderåret, udgør det sidste indkomstår for det indskydende selskabhele  

 perioden fra indkomstårets begyndelse og indtil spaltningsdatoen.
 Har det indskydende selskab været omfattet af acontoskatteordningen, jf.  

 selskabsskattelovens § 29 A, indgår ordinære acontoskatter, der skal  

 indbetales i perioden fra udløbet af sidste indkomstår og frem til  

 spaltningsdatoen, dermed ved skatteberegningen for det indskydende selskab.
Når det indskydende selskab ophører i forbindelse med en spaltning,  

 foretages skatteansættelsen af ligningsmyndigheden i den kommune, hvor det  

 indskydende selskab indtil spaltningen var skattemæssigt hjemmehørende, jf.  

 selskabsskattelovens § 24, uanset om selskabets selvstændige eksistens er  

 bragt til ophør pr. den dato, hvor normal mandtalsoptagelse af registrerede  

 selskaber finder sted.
Var det indskydende selskab indtil spaltningen  

 undergivet sambeskatning, foretages ansættelsen af det indskydende selskab af  

 ligningsmyndigheden i den kommune, hvor moderselskabet indtil spaltningen var  

 skattemæssigt hjemmehørende.
 2.6. Indgivelse af selvangivelse, hæftelse m.v.
Reglerne i § 7, stk. 2, finder ikke anvendelse ved spaltning.
I stedet  

 indeholder § 15 b, stk. 3, regler om indgivelse af selvangivelse, hæftelse  

 for skattekrav m.v.
Ophører det indskydende selskab i forbindelse med spaltningen, påhviler  

 det de modtagende selskaber at indgive selvangivelse for det indskydende  

 selskab for tiden fra sidste sædvanlige indkomstår og indtil  

 spaltningsdatoen.
Ophører det indskydende selskab ikke i forbindelse med  

 spaltningen, påhviler forpligtelsen til at indgive selvangivelse stadig det  

 indskydende selskab.
Det eller de modtagende selskaber hæfter solidarisk for eventuelle  

 skattekrav og for ethvert bødeansvar, der efter skattelovgivningens  

 bestemmelser vil kunne rettes mod det indskydende selskab.
Dette gælder det  

 indskydende selskabs tidligere indkomstår samt det indkomstår, hvori  

 spaltningen foretages.
Ophører det indskydende selskab, indtræder de modtagende selskaber i de  

 krav efter selskabsskatteloven, som det indskydende selskab måtte have mod  

 skattemyndighederne vedrørende 2 pct.'s tillæg, 7 pct.'s godtgørelse og  

 overskydende skat jf. selskabsskattelovens § 29 B, stk. 5 og 6. Dette gælder  

 ligeledes for såvel det indskydende selskabs sidste indkomstår som for  

 tidligere indkomstår.
Ophører det indskydende selskab ikke ved spaltningen,  

 indtræder det eller de modtagende selskaber ikke i de nævnte krav.
2.7. Selskabsdeltagernes skattemæssige stilling § 15  b, stk. 4, fastlægger den skattemæssige stilling  

 for deltagerne i et selskab, der spaltes efter reglerne i § 15 b, stk. 1  

 eller 2. I det følgende behandles først stillingen for aktionærer i et  

 indskydende selskab, der ophører i forbindelse med spaltningen.
Dernæst  

 omtales de regler, der gælder for et selskab, som ikke ophører ved  

 spaltningen.
For den førstnævnte gruppe er der ikke foretaget materielle  

 ændringer ved lov nr. 487 af 12. juni 1996.
2.7.1. Det indskydende selskab ophører ved spaltningen I det omfang aktionærerne i et indskydende selskab, der ophører ved  

 spaltningen, vederlægges med andet end aktier eller anparter i de modtagende  

 selskaber, dvs. aktionærerne modtager en kontant udligningssum, anses den  

 pågældende del af aktierne i det indskydende selskab ifølge § 15 b, stk. 4,  

 2. pkt., for afhændet til tredjemand til kursen på spaltningsdatoen.  

 Bestemmelsen svarer til den ved fusion gældende bestemmelse i § 9, stk. 1, og  

 de ved fusion gældende bestemmelser i § 9, stk. 2 og 3, finder tilsvarende  

 anvendelse.
Der henvises til afsnit 1.9. i cirkulære nr. 31 af 22. februar  

 1996.
Aktier i det indskydende selskab, der ikke anses for afhændet, anses for  

 ombyttet med aktier eller anparter i de modtagende selskaber efter forholdet  

 mellem kursværdien af aktierne eller anparterne i hvert enkelt af de  

 modtagende selskaber og den samlede kursværdi af aktierne eller anparterne i  

 de modtagende selskaber på spaltningsdatoen.
Er der flere kategorier af  

 aktier i det indskydende selskab, der ikke anses for afhændet, anses en  

 forholdsmæssig del af hver kategori af aktier for ombyttet med aktier eller  

 anparter i hvert enkelt af de modtagende selskaber.
De ved fusion gældende  

 regler i § 11 finder tilsvarende anvendelse på aktierne eller anparterne i  

 hvert af de modtagende selskaber.
Der henvises herom til afsnit 1.11.1. -  

 1.11.2. i cirkulære nr. 31 af 22. februar 1996, samt til afsnit 3.1.  

 nedenfor.
 Eksempel til belysning af reglerne:
 I:
 En selskabsdeltager (en skattepligtig person) har ved en spaltning  

 følgende aktier i det indskydende selskab, der ophører ved spaltningen:
 I forbindelse med spaltningen af selskabet modtager selskabsdeltageren:
 - 10.000 kr. kontant. (D.v.s. under 10 pct. af den pålydende værdi af de  

 modtagne aktier).
- A-aktier i S2 til pålydende 50.000 kr.
Kursværdien er 95.000 kr.
- B-aktier i S2 til pålydende 25.000 kr.
Kursværdien er 47.500 kr.
- Aktier i S3 til pålydende 40.000 kr.
Kursværdien er 47.500 kr.
 II:
 Beskatning ved spaltningen, jf. lovens § 15 b, stk. 4, 2. og 3. pkt., og §  

 9, stk. 2 og 3.
 Ifølge § 15 b, stk. 4, 2. pkt., behandles aktier i det indskydende selskab  

 til kursværdi 10.000 kr. som afstået til tredjemand (»indløst«).  

 Reglen i § 9, stk. 3, l. pkt., fører til, at aktiepost a anses fuldt ud for  

 indløst til en kursværdi på 2.000 kr. (pålydende 1.000 kr. til kurs 200).  

 Herudover anses en aktiepost med en kursværdi på 8.000 kr. for indløst.  

 Aktieposterne b og d, der er erhvervet samtidig, anses dermed delvist for  

 indløst.
Reglen i § 9, stk. 3, 2. pkt., indebærer, at den forholdsmæssige fordeling  

 af de indløste aktier mellem aktieposterne b og d foretages på grundlag af  

 kursværdierne på indløsningstidspunktet.
Kursværdien af aktiepost b er 58.000  

 kr., kursværdien af aktiepost d er 50.000 kr., og den samlede kursværdi af  

 aktieposterne b og d er dermed 108.000 kr.
Dette fører til, at aktiepost b anses for indløst for så vidt angår en  

 kursværdi på Af aktierne i S1 erhvervet i næring i 1993 anses aktier med en kursværdi  

 på 100.000 kr. x 3/4 = 75.000 kr. for ombyttet med aktier i S2.  

 Anskaffelsessummen for disse aktier er 72.727 kr. x 3/4 = 54.545 kr.
 Af aktierne i S1 erhvervet uden for næring i 1994 anses aktier med en  

 kursværdi på 90.000 kr. x 3/4 = 67.500 kr. for ombyttet med aktier i S2.  

 Anskaffelsessummen for disse aktier er 80.000 kr. x 3/4 = 60.000 kr.
 af de modtagne aktier i S2 anses for erhvervet uden for næring i 1994.
 Af aktierne i S1 erhvervet i næring i 1993 anses aktier med en kursværdi  

 på 100.000 kr. x 1/4 = 25.000 kr. for ombyttet med aktier i S3.  

 Anskaffelsessummen for disse aktier er 72.727 kr. x l/4 = 18.182 kr.
 Af aktierne i S1 erhvervet udenfor næring i 1994 anses aktier med en  

 kursværdi på 90.000 kr. x 1/4 = 22.500 kr. for ombyttet med aktier i S3.  

 Anskaffelsessummen for disse aktier er 80.000 kr. x 1/4 = 20.000 kr.
 af de modtagne aktier i S3 anses for erhvervet udenfor næring i 1994.
2.7.2. Det indskydende selskab ophører ikke ved spaltningen Ophører det indskydende selskab ikke ved spaltningen, anses en kontant  

 udligningssum som udbytte for aktionærerne i det indskydende selskab, jf. §  

 15 b, stk. 4, 4. pkt.
Endvidere gælder ifølge § 15 b, stk. 4, 7. pkt., at aktionærerne i et  

 indskydende selskab, der ikke ophører ved en spaltning, anses for at have  

 erhvervet aktierne eller anparterne i det eller de modtagende selskaber på  

 samme tidspunkt som aktierne i det indskydende selskab.
Er aktierne i det  

 indskydende selskab anskaffet på forskellige tidspunkter, foretages en  

 forholdsmæssig fordeling for aktierne eller anparterne i det eller de  

 modtagende selskaber.
De forholdsmæssige andele beregnes efter kursværdien af  

 aktierne i det indskydende selskab på spaltningsdatoen, jf. § 15 b, stk. 4,  

 12. og 13. pkt.
Ved beregning af den anskaffelsessum, deltagerne i det indskydende selskab  

 skal anvende for aktierne eller anparterne i det eller de modtagende  

 selskaber, fordeles anskaffelsessummen for aktierne i det indskydende selskab  

 før spaltningen på de aktier, selskabsdeltagerne i det indskydende selskab  

 efterfølgende sidder inde med i det indskydende selskab, samt de aktier eller  

 anparter, selskabsdeltagerne har modtaget i det eller de modtagende  

 selskaber.
Fordelingen foretages efter forholdet mellem kursværdien af  

 aktierne i det indskydende selskab og aktierne eller anparterne i hvert  

 enkelt af de modtagende selskaber og den samlede kursværdi af aktierne i det  

 indskydende selskab og aktierne eller anparterne i det eller de modtagende  

 selskaber på spaltningsdatoen, jf. § 15 b, stk. 4, 8. pkt.
 Eksempel til belysning af reglerne:
Et selskab, der spaltes, uden at det ophører, overfører to af dets  

 virksomhedsgrene til to modtagende selskaber.
På spaltningsdatoen er kursen  

 på aktierne i det indskydende selskab samt på aktierne i de to modtagende  

 selskaber på henholdsvis:
Såfremt aktierne i det indskydende selskab er anskaffet som led i  

 aktionærens næringsvej, anses aktierne i det eller de modtagende selskaber  

 også som næringsaktier.
Er aktierne i det indskydende selskab omfattet af  

 aktieavancebeskatningslovens § 2 b, § 2 c eller § 2 e, vil aktierne i det  

 eller de modtagende selskaber tilsvarende blive anset for omfattet af disse  

 bestemmelser, jf. § 15 b, stk. 4, 9. og 11. pkt.
Er aktierne i det indskydende selskab omfattet af  

 aktieavancebeskatningslovens § 2 a, gælder ifølge § 15 b, stk. 4, 10. pkt.,  

 det særlige, at aktier i det eller de modtagende selskaber, kun anses for § 2  

 a - aktier i de for selskabsdeltageren følgende tre indkomstår regnet fra  

 spaltningsdatoen, når aktierne i det eller de modtagende selskaber ikke efter  

 en selvstændig bedømmelse omfattes af § 2 a.
Om aktierne i det indskydende  

 selskab efter spaltningen omfattes af § 2 a afgøres ved en sædvanlig  

 bedømmelse efter kriterierne i aktieavancebeskatningslovens § 2 a.
 Har aktierne i det indskydende selskab forskellig skattemæssig status, for  

 eksempel således at nogle tilhører aktionærens anlægsbeholdning, mens andre  

 er en del af omsætningsformuen, foretages en forholdsmæssig fordeling for  

 aktierne i det eller de modtagende selskaber, jf. § 15 b, stk. 4, 12. pkt.  

 Hvis eksempelvis en aktionærs beholdning i et indskydende selskab for  

 halvdelens vedkommende tilhører anlægsformuen, mens den anden halvdel  

 tilhører omsætningsformuen, vil aktierne i det eller de modtagende selskaber  

 også for halvdelens vedkommende blive anset for næringsaktier, og den  

 resterende halvdel som anlægsaktier.
 Har aktierne i det indskydende selskab ikke samme kursværdi, og har de  

 tillige forskellig skattemæssig status for aktionæren i det indskydende  

 selskab, foretages den ovennævnte fordeling ifølge § 15 b, stk. 4, 13. pkt.,  

 efter kursværdien af aktierne i det indskydende selskab på spaltningsdatoen.
 Såfremt aktierne i det eller de modtagende selskaber er forbundet med  

 forskellige rettigheder, foretages beregningen af aktiernes anskaffelsessum  

 særskilt for hver art af de modtagne aktier på grundlag af aktiernes  

 kursværdi på spaltningsdatoen, jf. § 15 b, stk. 4, 14. pkt.
2.7.3. Tilladelse efter fusionsskattelovens § 15 b, stk. 5 Fusionsskattelovens § 15 b, stk. 5, vedrører den situation, hvor et  

 udenlandsk selskab spaltes, og selskaberne, der deltager i spaltningen, ikke  

 omfattes af § 15 b, stk. 1. Reglen finder således anvendelse, når et  

 udenlandsk selskab spaltes, og det ikke har aktiver og passiver tilknyttet et  

 fast driftssted eller en fast ejendom i Danmark.
I dette tilfælde vil det  

 alene være relevant at sikre skattemæssig succession for danske aktionærer i  

 det indskydende udenlandske selskab.
 § 15  b, stk. 5, bestemmer, at Ligningsrådet kan give  

 tilladelse til anvendelse af bestemmelserne i § 15 b, stk. 4, 2.-14. pkt. ved  

 spaltning af et udenlandsk selskab.
 Bestemmelsen finder anvendelse uanset, om det udenlandske selskab, der  

 spaltes, er hjemmehørende indenfor EU eller ej.
3. FUSION 3.1. Der er foretaget en ændring af fusionsskattelovens § 11, stk. 1,  

 vedrørende aktier omfattet af aktieavancebeskatningslovens § 2 a. Ændringen  

 er identisk med den regel, der er indført i § 15 b, stk. 4, 10. pkt.
Omfattes aktier i et indskydende selskab af aktieavancebeskatningslovens §  

 2 a, anses aktier i det modtagende selskab, som aktionæren modtager som  

 vederlag for aktierne i det indskydende selskab, for omfattet af  

 aktieavancebeskatningslovens § 2 a i de for selskabsdeltageren følgende tre  

 indkomstår regnet fra fusionsdatoen.
Tre-års-grænsen gælder ikke, hvis  

 aktierne i det modtagende selskab omfattes af aktieavancebeskatningslovens §  

 2 a efter en selvstændig bedømmelse.
3.2. Førhen kunne skatteministeren eller den, han bemyndigede  

 dertil, give tilladelse til, at reglerne i §§ 9 og 11 også fandt anvendelse  

 ved fusion af selskaber hjemmehørende i udlandet.
Kompetencen til at meddele  

 sådanne tilladelser er nu overført til Ligningsrådet, som tillige kan  

 opstille vilkår for tilladelsen.
 Når selskaber eller foreninger, der alle er hjemmehørende i udlandet,  

 fusionerer, og der er danske deltagere i et eller flere af de indskydende  

 selskaber, kan de danske deltagere således anvende regelsættene i §§ 9 og 11.  

 Har et eller flere af de indskydende selskaber aktiver og passiver tilknyttet  

 et fast driftssted eller en fast ejendom i Danmark, således at § 15, stk. 3,  

 finder anvendelse, vil den skattemæssige succession på deltagersiden følge  

 direkte af §§ 9 og 11.
4. AKTIEOMBYTNING Reglen om aktieombytning i aktieavancebeskatningslovens § 13, stk. 3, er  

 blevet udvidet.
Tidligere kunne der efter denne bestemmelse kun foretages  

 ombytning af aktier omfattet af aktieavancebeskatningslovens § 2 og § 4. Fra  

 og med indkomståret 1996 er det nu også muligt at ombytte aktier omfattet af  

 aktieavancebeskatningslovens § 2 a-§ 3 i medfør af reglerne i § 13, stk. 3.
Ved aktieombytning finder fusionsskattelovens §§ 9-11 tilsvarende  

 anvendelse.
Der henvises herom til afsnit 1.11.1-1.11.2. i cirkulære nr. 31  

 af 22. februar 1996, til punkt 15 og 16 i cirkulære nr. 137 af 19. juli 1994  

 samt til afsnit 3.1. ovenfor.
Såfremt de ombyttede aktier er anskaffet som led i aktionærens næringsvej,  

 anses de modtagne aktier således også som næringsaktier.
Er de ombyttede  

 aktier omfattet af aktieavancebeskatningslovens § 2 b, § 2 c eller § 2 e, vil  

 de modtagne aktier tilsvarende blive anset for omfattet af disse  

 bestemmelser.
Er de ombyttede aktier omfattet af aktieavancebeskatningslovens § 2 a,  

 anses de modtagne aktier for § 2 a-aktier i de for selskabsdeltageren  

 følgende tre indkomstår regnet fra ombytningsdatoen.
Tre-års-grænsen gælder  

 ikke, hvis de modtagne aktier omfattes af aktieavancebeskatningslovens § 2 a  

 efter en selvstændig bedømmelse.
 5. IKRAFTTRÆDEN M.V.
 Lov nr. 487 af 12. juni 1996 (International sambeskatning m.v.) trådte i  

 kraft den 14. juni 1996. De ændringer, der med loven blev gennemført i  

 reglerne om spaltning, fusion, og aktieombytning, og som er omtalt i  

 nærværende cirkulære, har virkning fra og med indkomståret 1996. Er  

 indkomståret 1996 påbegyndt før den 6. december 1995, har loven dog først  

 virkning fra og med indkomståret 1997.
 Punkt F, kapitel 4, i cirkulære nr. 31 af 22. februar 1996 om  

 fusionsskatteloven ophæves.
