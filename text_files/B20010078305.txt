Bekendtgørelse om adgangskursus og  

 adgangseksamen  

 til ingeniøruddannelserne I medfør af § 6, stk. 1, og § 6 a i lov om teknika,  

 jf. lovbekendtgørelse nr. 865 af 27. september 1996, og § 2,  

 stk. 1, og § 11, stk. 2, i lov om universiteter m. fl.  

 (universitetsloven), jf. lovbekendtgørelse nr. 1177 af 22. december  

 1999, som ændret ved § 26 i lov nr. 483 af 31. maj 2000,  

 fastsættes:
Kapitel 1 Formål og struktur m.v.
§ 1. Adgangskursus til  

 ingeniøruddannelserne har til formål at kvalificere studerende  

 uden adgangsgivende eksamen, jf. § 3, stk. 1, i  

 bekendtgørelse om adgang, indskrivning og orlov m.v. ved  

 videregående uddannelser, til optagelse på  

 ingeniøruddannelserne.
Adgangskursus fører frem til  

 adgangseksamen.
 § 2. Adgangskursus kan udbydes af institutioner  

 under Undervisningsministeriet, der udbyder  

 ingeniøruddannelserne.
 § 3. Adgangskursus er en heltidsuddannelse, der  

 efter institutionens afgørelse kan udbydes som en 1-årig  

 uddannelse eller som en 1½-årig uddannelse.
 Stk. 2. Institutionen kan udbyde enkeltfag fra  

 adgangskursus.
 § 4. Institutionen bestemmer selv, hvor mange  

 studerende den vil optage, medmindre Undervisningsministeriet  

 fastsætter et årligt minimums- eller maksimumstal for  

 optagelseskapaciteten.
 Stk. 2. Udbud af adgangskursus skal annonceres offentligt.
Kapitel 2 Adgang m.v.
 § 5. Adgang til adgangskursus er betinget af, at  

 ansøgeren har aflagt folkeskolens afgangsprøver (skriftlig og  

 mundtlig del) i dansk og engelsk samt 10. klasse-prøver i matematik  

 (skriftlig og mundtlig del) og fysik/kemi med en karakter på mindst 6 i  

 hver prøve eller tilsvarende prøver på samme eller  

 højere niveau samt har mindst 2 års relevant  

 erhvervserfaring.
 Stk. 2. Institutionen kan på grundlag af en individuel  

 vurdering give adgang til adgangskursus for ansøgere, der ikke  

 opfylder betingelserne i stk. 1, men som på andet grundlag  

 skønnes at have de nødvendige forudsætninger for at kunne  

 gennemføre adgangskursus.
 Stk. 3. Institutionen træffer afgørelse om  

 optagelse af den enkelte ansøger.
 Stk. 4. Institutionerne fastsætter fælles regler  

 om optagelsen, herunder frister samt kriterier for optagelse, hvor ikke alle  

 ansøgere kan optages.
Kapitel 3 Tilrettelæggelse, indhold m.v.
 § 6. Adgangskursus omfatter følgende fag  

 på et niveau svarende til gymnasialt niveau:
 Obligatoriske fag:
 Niveau:
Matematik A Fysik B Kemi C Dansk A Engelsk C Valgfag:
Idéhistorie eller filosofi C Kemi B Engelsk A Engelsk B Tysk B Tysk C Fransk B Spansk C Stk. 2. Institutionen fastsætter selv udbudet af valgfag  

 efter stk. 1. Den enkelte institution kan efter godkendelse af  

 Undervisningsministeriet udbyde andre gymnasiale fag som valgfag, herunder  

 andre gymnasiale niveauer af fagene.
 Stk. 3. Undervisningen i valgfag kan for den enkelte  

 studerende højst udgøre 20 pct. af den samlede  

 undervisningstid.
 Stk. 4. IT skal inddrages i undervisningen.
 Stk. 5. Dele af uddannelsen kan tilrettelægges som  

 projektarbejde.
Kapitel 4 Eksamen § 7. Alle fag afsluttes med prøve, jf. dog  

 stk. 2. I matematik afholdes 1 mundtlig og 2 skriftlige prøver.
I  

 dansk og engelsk på A-niveau afholdes 1 mundtlig og 1 skriftlig  

 prøve.
I fysik og kemi afholdes 1 skriftlig eller mundtlig  

 prøve i hvert fag efter regler fastsat af institutionerne.
I  

 idéhistorie, filosofi og sprogfag, bortset fra engelsk på  

 A-niveau, afholdes 1 mundtlig prøve i hvert fag.
 Stk. 2. En studerende, der deltager i prøve i et  

 valgfag på B- eller A-niveau, skal ikke deltage i prøve på  

 C- eller B-niveau i det pågældende fag.
 § 8. Ved skriftlige prøver i de  

 obligatoriske fag anvendes opgaver, der er udarbejdet af en opgavekommission,  

 der nedsættes i fællesskab af de institutioner, der udbyder  

 adgangskursus.
Stk. 2. For hver prøve gives én karakter efter  

 13-skalaen.
For at bestå adgangseksamen kræves et gennemsnit af  

 de prøvekarakterer, der indgår i adgangskursus, på mindst  

 6,0. Kravet om et gennemsnit på mindst 6,0 kan ikke opfyldes ved  

 oprunding.
 Stk. 3. En studerende har ret til at få udstedt bevis  

 for et fag, der indgår i adgangseksamen, hvis den  

 pågældende ved prøven eller som gennemsnit af de  

 prøver, der er aflagt i faget på det pågældende  

 niveau, har opnået en karakter på mindst 6,0. Kravet om et  

 gennemsnit på mindst 6,0 kan ikke opfyldes ved oprunding.
Stk. 4. Ved mundtlige prøver medvirker faglæreren  

 og 1 censor, der er beskikket af Undervisningsministeriet.
Hver  

 opgavebesvarelse ved skriftlige prøver bedømmes af  

 faglæreren og 1 censor, der er beskikket af Undervisningsministeriet,  

 eller af 2 censorer beskikket af Undervisningsministeriet.
 Stk. 5. Én mundtlig prøve kan erstattes af en  

 mundtlig evaluering af et projektarbejde, der er afsluttet med et skriftligt  

 projekt.
 § 9. For eksamen gælder i  

 øvrigt:
 1)	Bekendtgørelse om eksamen ved visse videregående  

 uddannelser under Undervisningsministeriet  

 (eksamensbekendtgørelsen).
 2)	Bekendtgørelse om censorinstitutionen for visse  

 videregående uddannelser under Undervisningsministeriet  

 (censorbekendtgørelsen) med de fravigelser, der følger af, at  

 adgangskursus ikke er en videregående uddannelse.
 3)	Bekendtgørelse om karakterskala og anden  

 bedømmelse.
Kapitel 5 Studieordning § 10. Institutionerne fastsætter i  

 fællesskab en fælles studieordning for henholdsvis det  

 1-årige og det 1½-årige adgangskursus.
Studieordningen, herunder  

 ændringer af studieordningen, skal godkendes af  

 Undervisningsministeriet.
 Stk. 2. Studieordningen indeholder de regler, som  

 institutionerne i henhold til denne bekendtgørelse fastsætter  

 om:
 1)	Optagelse, jf. § 5, stk. 4.
 2)	De enkelte obligatoriske fag og valgfag:
 a)	Mål.
 b)	Indhold.
 c)	Omfang, omregnet til undervisningstimer à 45 minutter.
 d)	Tilrettelæggelse af undervisningen i de enkelte fag, herunder  

 inddragelse af IT i undervisningen.
 e)	De enkelte institutioners udbud af valgfag.
 f)	Prøver og prøveformer, jf. § 7 og § 8.
 g) Overgangsordninger, jf. § 11, stk. 3, og § 17,  

 stk. 3 og 4.
 Stk. 3. Ud over regler fastsat i henhold til denne  

 bekendtgørelse indeholder studieordningen regler fastsat i henhold til  

 eksamensbekendtgørelsen.
 Stk. 4. Det skal af studieordningen fremgå, at  

 institutionen, når det er begrundet i usædvanlige forhold, kan  

 dispensere fra de regler i studieordningen, der alene er fastsat af  

 institutionen.
 § 11. Ved udarbejdelse af studieordninger og  

 væsentlige ændringer heraf indhenter institutionerne udtalelse  

 fra censorformandskabet, jf. censorbekendtgørelsen.
 Stk. 2. Studieordninger og væsentlige ændringer  

 heraf træder i kraft ved et studieårs begyndelse.
 Stk. 3. Studieordninger og væsentlige ændringer  

 heraf skal indeholde de fornødne overgangsordninger.
 Stk. 4. Gældende studieordninger skal være  

 offentligt tilgængelige på institutionernes hjemmesider.
Kapitel 6 Andre regler § 12. Beståede prøver i henhold til  

 denne bekendtgørelse giver ret til merit efter  

 Meritbekendtgørelsen.
 § 13. Deltagelse i undervisningen er vederlagsfri,  

 jf. dog stk. 2.
 Stk. 2. De studerende anskaffer selv undervisningsmidler.
§ 14. Undervisningsministeriet kan tillade  

 fravigelse af denne bekendtgørelse som led i forsøg.
Samtidig  

 fastsættes forsøgets varighed og rapporteringsformen.
 § 15. Undervisningsministeriet træffer  

 afgørelse om at dispensere fra denne bekendtgørelse, når  

 det er begrundet i usædvanlige forhold, bortset fra det tilfælde,  

 der er nævnt i § 5, stk. 2.
§ 16. Institutionens afgørelser i henhold  

 til denne bekendtgørelse kan indbringes for Undervisningsministeriet,  

 når klagen vedrører retlige spørgsmål.
Klagen  

 indgives til institutionen, der afgiver en udtalelse, som klageren skal have  

 lejlighed til at kommentere inden for en frist af mindst 1 uge.
Institutionen  

 sender klagen til ministeriet vedlagt udtalelsen og klagerens eventuelle  

 kommentar hertil.
 Stk. 2. Fristen for at indgive klage efter stk. 1 er 2  

 uger fra den dag, afgørelsen er meddelt klageren.
Kapitel 7 Ikrafttræden og overgangsregler § 17. Bekendtgørelsen træder i kraft  

 den 1. september 2002.
 Stk. 2. Samtidig ophæves bekendtgørelse nr. 628  

 af 22. juli 1993 om adgangseksamen til teknika  

 (ingeniørhøjskolerne) og om kursus til adgangseksamen, jf. dog  

 stk. 3.
 Stk. 3. Studerende, der er begyndt på adgangskursus  

 før den 1. september 2002, har ret til at fuldføre kursus efter  

 reglerne i bekendtgørelse nr. 628 af 22. juli 1993. Institutionerne  

 fastsætter regler om, hvornår der sidste gang afholdes  

 prøver i henhold til bekendtgørelse nr. 628 af 22. juli 1993.
 Stk. 4. Institutionerne fastsætter overgangsregler for  

 studerende, der er omfattet af stk. 3, men som ønsker at  

 fuldføre kursus efter denne bekendtgørelse.
