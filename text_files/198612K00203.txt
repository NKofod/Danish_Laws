Nr LSF 203 Forslag til Lov om ændring af lov om skattemæssig opgørelse af varelagre  

 m.v. (Begrænsning af adgangen til nedskrivning på udenlandske varelagre m.v.) Fremsat af ministeren for skatter afgifter (Foighel) den 18. februar 1987 Vedtaget ved tredjebehandling den 22. maj 1987 Lov nr 304 af 25/05/1987 § 1 I lov om skattemæssig opgørelse af varelagre m.v., jf.
lovbekendtgørelse nr. 255 af 10. maj 1973, foretages følgende ændringer:
 1. Kapitel II og Kapitel II a ophæves, og i stedet indsættes:
»Kapitel II Udenlandske varelagre m.v.
§ 3. Når skat eller indkomst af udenlandsk virksomhed er omfattet af en overenskomst, der er indgået med en fremmed stat, Færøerne eller Grønland, til undgåelse af dobbeltbeskatning eller er omfattet af ligningslovens § 33, begrænses adgangen til nedskrivning efter § 1, stk. 4. Begrænsningen gælder, når der efter nedskrivning på udenlandske virksomheders varelagre eller varelagre tilknyttet virksomhed på Færøerne eller i Grønland er et underskud, der kan fradrages i den skattepligtige indkomst her i landet.
Nedskrivningerne nedsættes med et beløb svarende til underskuddet, dog højst med det beløb, hvormed nedskrivningerne overstiger virksomhedens tilsvarende nedskrivninger ved udgangen af det foregående indkomstår.
§ 4. Ophører en persons skattepligt efter kildeskattelovens § 1 som følge af fraflytning til udlandet, kan der ikke i ophørsåret foretages varelagernedskrivning.
Dette gælder dog ikke i det omfang, varelageret er tilknyttet virksomhed, af hvis indkomst den pågældende vil være skattepligtig her til landet efter kildeskattelovens § 2, stk. 1, litra d. 1. pkt. finder tilsvarende anvendelse ved ophør af skattepligt efter kildeskattelovens § 2, stk. 1, litra d, medmindre der i stedet indtræder skattepligt efter kildeskattelovens § 1. Med ophør af fuld skattepligt her til landet sidestilles, at en person i medfør af en dobbeltbeskatningsoverenskomst med en fremmed stat, Færøerne eller Grønland bliver hjemmehørende deer.
§ 5. Ophører et selskab, der er hjemmehørende i udlandet, med at være sambeskattet med et her i landet hjemmehørende moderselskab, skal den nedskrivning, der er foretaget på det varelager, der er knyttet til det udenlandske selskab, og som er foretaget i det sidste indkomstår, hvori sambeskatningen bestod, medregnes i det følgende indkomstårs skattepligtige indkomst for moderselskabet.
Stk. 2. Såfremt der i det første indkomstår, hvori sambeskatningen bestod, er foretaget en indtægtsførsel af en i det udenlandske datterselskab tidligere foretagen varelagernedskrivning, kan dette beløb fradrages i den opgørelse, der skal finde sted efter stk.
1.« 2. I § 6 og § 7 ændres »kapitel I og II a« til: »kapitel I  

 og II«.
§ 2 Stk. 1. Loven træder i kraft dagen efter bekendtgørelsen i Lovtidende.
Stk. 2. Loven har virkning fra og med indkomståret 1987. Dette gælder dog ikke, hvis skattepligten er bortfaldet eller sambeskatningen er ophørt inden den 18. februar 1987.
Oprindeligt fremsat lovforslag Blad nr 554 § 1 I lov om skattemæssig opgørelse af varelagre m.v., jfr.
lovbekendtgørelse nr. 255 af 10. maj 1973, foretages følgende ændringer:
 1. KAPITEL II og KAPITEL II A ophæves og i stedet indsættes:
»Kapitel II UDENLANDSKE VARELAGRE M.V.
§ 3. Når skat eller indkomst af udenlandsk virksomhed er omfattet af en overenskomst, der er indgået med en fremmed stat, Færøerne eller Grønland, til undgåelse af dobbeltbeskatning eller er omfattet af ligningslovens § 33, begrænses adgangen til nedskrivning efter § 1, stk. 4. Begrænsningen gælder, når der efter nedskrivning på udenlandske virksomheders varelagre eller varelagre tilknyttet virksomhed på Færøerne eller i Grønland er et underskud, der kan fradrages i den skattepligtige indkomst her i landet.
Nedskrivningerne nedsættes med et beløb svarende til underskuddet, dog højst med det beløb, hvormed nedskrivningerne overstiger virksomhedens tilsvarende nedskrivninger ved udgangen af det foregående indkomstår.
§ 4. Ophører en persons skattepligt efter kildeskattelovens § 1 som følge af fraflytning til udlandet, kan der ikke i ophørsåret foretages varelagernedskrivning.
Dette gælder dog ikke i det omfang, varelageret er tilknyttet virksomhed, af hvis indkomst den pågældende vil være skattepligtig her til landet efter kildeskattelovens § 2, stk. 1, litra d. 1. pkt. finder tilsvarende anvendelse ved ophør af skattepligt efter kildeskattelovens § 2, stk. 1, litra d, medmindre der i stedet indtræder skattepligt efter kildeskattelovens § 1. Med ophør af fuld skattepligt her til landet sidestilles, at en person i medfør af en dobbeltbeskatningsoverenskomst med en fremmed stat, Færøerne eller Grønland bliver hjemmehørende deer.
§ 5. Ophører et selskab, der er hjemmehørende i udlandet, med at være sambeskattet med et her i landet hjemmehørende moderselskab, skal den nedskrivning, der er foretaget på det varelager, der er knyttet til det udenlandske selskab, og som er foretaget i det sidste indkomstår, hvori sambeskatningen bestod, medregnes i det følgende indkomstårs skattepligtige indkomst for moderselskabet.
Stk. 2. Såfremt der i det første indkomstår, hvori sambeskatningen bestod, er foretaget en indtægtsførsel af en i det udenlandske datterselskab tidligere foretagen varelagernedskrivning, kan dette beløb fradrages i den opgørelse, der skal finde sted efter stk.
 1.«.
 2. I § 6 og § 7 ændres »kapitel I og II a« til: »kapitel I  

 og II«.
§ 2 Stk. 1. Loven træder i kraft dagen efter bekendtgørelsen i Lovtidende.
Stk. 2. Loven har virkning fra og med indkomståret 1987. Dette gælder dog ikke, hvis skattepligten er bortfaldet eller sambeskatningen er ophørt inden den 18. februar 1987.
BEMÆRKNINGER TIL LOVFORSLAGET ALMINDELIGE BEMæRKNINGER Lovforslagets formål Lovforslaget går ud på at imødegå skatteflugt ved DELS at udvide den nuværende begrænsning i adgangen til nedskrivning på udenlandske varelagre til at omfatte enhver nedskrivning på varelagre, der er tilknyttet en virksomhed uden for Danmark, DELS at opnå beskatning af tidligere foretagen varelagernedskrivning ved ophør af skattepligt her til landet samt ved ophør af sambeskatning mellem et her i landet hjemmehørende moderselskab og et udenlandsk selskab.
Lovforslaget er et led i den aftale om en skattereform, som blev indgået den 19. juni 1985 mellem regeringspartierne (Det konservative Folkeparti, Venstre, Centrum-Demokraterne og Kristeligt Folkeparti), Socialdemokratiet og Det radikale Venstre.
GæLDENDE REGLER Ifølge varelagerloven kan næringsdrivende personer, dødsboer samt selskaber og foreninger ved opgørelsen af den skattepligtige indkomst og formue foretage et nedslag på indtil 30 pct. af værdien af deres varelager.
Den skattepligtige kan vælge at opgøre varelageret enten på grundlag af dagsprisen, indkøbsprisen eller fremstillingsprisen.
Den værdiansættelse af varelageret, der er anvendt ved slutningen af et regnskabsår, skal benyttes ved værdiansættelsen af det samme varelager ved begyndelsen af det efterfølgende regnskabsår.
Ved indkomstopgørelsen skal værdien af ultimolageret fremgå som en indtægtspost i regnskabet, og værdien af primolageret som en udgiftspost.
Såvel fuldt som begrænset skattepligtige er berettigede til at foretage varelagernedskrivning, og nedskrivning kan foretages på både varelagre i Danmark og i udlandet.
Gennem varelagerreglerne kan den skattepligtige opnå en udskydelse af beskatningen.
 a) Begrænsning i adgangen til nedskrivning på udenlandske varelagre.
Indtil 1973, hvor § 5 a blev indsat i varelagerloven, blev mulighederne for at fratrække underskud hidrørende fra udlandet bl.a. udnyttet ved hjælp af svingende varelagernedskrivninger i den udenlandske virksomhed, der som følge af globalindkomstprincippet var undergivet dansk beskatning.
Dette fandt især sted i lande, hvormed Danmark havde indgået en dobbeltbeskatningsoverenskomst efter exemptionsmetoden.
Fremgangsmåden var den, at den skattepligtige i de opgørelser, der blev foretaget efter danske regler, skiftevis skrev den udenlandske virksomheds varelager op og ned efter varelagerloven (den såkaldte »elevatorteknik«). Nedskrivninger, der medførte underskud i den samlede udenlandske indkomst, kom til fradrag i Danmark.
I det følgende år tilbageførte skatteyderen varelagernedskrivningen, således at den udenlandske indkomst efter danske regler blev positiv.
Denne positive indkomst blev medregnet til den skattepligtige indkomst, men der skulle gives nedslag med den del af den danske skat, som faldt på den udenlandske indkomst.
 Med indførelsen af § 5 a blev nedskrivningsadgangen begrænset.
Begrænsningen gælder, hvor der fremkommer et underskud til fradrag i Danmark som følge af nedskrivning på den udenlandske virksomheds varelagre.
Nedskrivningen begrænses i denne situation med størrelsen af underskuddet, idet en nedskrivning, der svarer til det foregående års, dog altid accepteres.
Den gældende begrænsning gælder, hvor der er tale om en virksomhed, der befinder sig i et land, med hvilket Danmark har indgået en dobbeltbeskatningsoverenskomst, hvor exemptionsprincippet (gammel eller ny metode) anvendes til at undgå dobbeltbeskatning.
Efter den ny exemptionsmetode indgår den udenlandske indkomst i den danske indkomstopgørelse, og dobbeltbeskatning undgås ved, at den samlede danske indkomstskat nedsættes med det beløb, der forholdsmæssigt vedrører den udenlandske indkomst.
Beskatningsmæssigt opnås det samme resultat, hvis den gamle exemptionsmetode anvendes.
Forskellen mellem de 2 metoder er, at den udenlandske indkomst efter den gamle metode ikke medtages i den danske indkomstopgørelse, men alene i forbindelse med selve skatteberegningen.
Der er efter begge metoder ingen maksimumsgrænse for lempelsens størrelse, således som det er tilfældet, når creditmetoden anvendes.
Lempelsen kan dog aldrig overstige den skat, som i indkomståret i alt skal betales her i landet.
b) Beskatning af varelagre ved ophør af skattepligt samt ved ophør af sambeskatning.
Den gældende varelagerlov indeholder ingen bestemmelser om beskatning ved fraflytning.
Efter § 5 A i lov om særlig indkomstskat anses virksomhed her i landet først for opgivet, når der har fundet afståelse sted af virksomhedens varelager, maskiner, driftsmidler m.v.
Overføres danske varelagre til udlandet, sidestilles dette imidlertid med salg og beskattes efter § 5 A.
For selskaber, hvor skattepligten ophører, fordi selskabet flytter til udlandet og derfor skal opløses efter reglerne i selskabsskatteloven, skal der i henhold til selskabsskattelovens § 5 foretages en afsluttende ansættelse.
Herved kommer nedskrivninger, der er foretaget på udenlandske filialers varelagre til beskatning.
Der sker derimod ingen beskatning af foretagne nedskrivninger på varelagre ved ophør af skattepligt for personer her til landet, hvis ikke varelageret sælges eller overføres til udlandet.
Der sker heller ingen beskatning af foretagne nedskrivninger ved ophør af sambeskatning mellem et dansk moderselskab og et udenlandsk selskab.
Dette skal dog ses i sammenhæng med, at det for udenlandske selskaber er en betingelse for opnåelse af tilladelse til sambeskatning med et dansk moderselskab, at en eventuel nedskrivning på det udenlandske selskabs varelager ved begyndelsen af det første sambeskatningsår indtægtsføres.
Dette vilkår er bl.a. begrundet i, at der som nævnt ikke foretages efterbeskatning af varelagerreserverne ved sambeskatningens ophør.
LOVFORSLAGET a) Begrænsning i adgangen til nedskrivning på udenlandske varelagre.
Lovforslaget går ud på at udvide nedskrivningsbegrænsningen i den gældende bestemmelse i varelagerloven til at omfatte enhver nedskrivning på udenlandske virksomheders varelagre.
Forslaget betyder, at den hidtidige begrænsning udvides til også at finde anvendelse på varelagre, der er tilknyttet virksomheder i lande, med hvilke Danmark har indgået en dobbeltbeskatningsoverenskomst efter creditprincippet, eller i lande med hvilke der ikke er indgået nogen overenskomst.
Baggrunden for forslaget er, at de nugældende regler åbner mulighed for, at en skattepligtig ved at variere store og små nedskrivninger år for år kan opnå fordele i forbindelse med lempelse for udenlandsk skat, såvel hvor der gives lempelse efter en aftale, der bygger på creditmetoden, som hvor lempelse gives efter ligningslovens § 33.
Ved lempelse efter creditmetoden medregnes den udenlandske indkomst fuldt ud ved opgørelsen af den skattepligtige indkomst.
Dobbeltbeskatning undgås her ved, at Danmark i de beregnede skatter giver nedslag med den del af den danske skat, der forholdsmæssigt falder på den udenlandske indkomst.
Lempelsen kan dog aldrig overstige størrelsen af den skat, der skal betales i udlandet.
Der gives altså fuldt fradrag for en udenlandsk skat, når denne er mindre end eller lig med den forholdsmæssigt beregnede danske skat, som falder på den udenlandske indkomst.
Er den udenlandske skat højere, gives der ikke lempelse for den del, der overstiger den danske skat af den udenlandske indkomst.
Dette betyder, at den skattepligtige med »passende« nedskrivninger i  

 de enkelte år, i tilfælde hvor den udenlandske skatteprocent overstiger den danske, kan omgå begrænsningen i den almindelige creditregel, når den er udformet efter princippet i ligningslovens § 33. Ved at variere varelagernedskrivningen ved opgørelsen af den danske indkomst kan det bl.a. sikres, at der fås credit for hele den udenlandske skat.
Dette sker ved, at der foretages store varelagernedskrivninger i år, hvor den udenlandske indkomst er lille, således at der opstår et underskud i opgørelsen af den udenlandske indkomst efter danske regler, for dernæst på ny at opskrive varelageret i et senere indkomstår.
Dette kan belyses med et eksempel, idet det antages, at skatteprocenten i x-land er 60 pct. og 50 pct. i Danmark, og at beregningsgrundlaget i udlandet er det samme som i Danmark (bortset fra varelagernedskrivningerne, der alene foretages med virkning for den danske indkomst).
 Der ses bort fra lagerbevægelser.
 År 1:
Skattepligtig indkomst, Danmark 140.000 kr.
Skattepligtig indkomst, udland, FøR nedskrivning på varelager 0 kr.
Nedskrivning på udenlandsk varelager 40.000 kr.
Dansk skat, 50 pct. af (140.000 ¬ 40.000) = 50.000 kr.
Udenlandsk skat 0 kr.
INGEN lempelse År 2:
Skattepligtig indkomst, Danmark 140.000 kr.
Skattepligtig indkomst, udland, FøR indtægtsføring af varelagernedskrivning fra år 1 160.000 kr.
Indtægtsføring af tidligere nedskrivning på udenlandsk varelager 40.000 kr.
Dansk skat, 50 pct. af (140.000 + 160.000 + 40.000) = 170.000 kr.
Udenlandsk skat, 60 pct. af 160.000 96.000 kr.
Forholdsmæssig skat af udenlandsk indkomst, 50 pct. af (160.000 + 40.000) = 100.000 kr.
 Fuld credit = 96.000 kr.
Dvs. at der opnås fuld credit for den skat, der er betalt i udlandet, selv om skatteprocenten i udlandet er højere end i Danmark.
Hvis der ikke var foretaget op- og nedskrivning på varelageret i de 2 år, skulle der alene have været givet lempelse i den danske skat i år 2 med 80.000 kr.
Den foreslåede ændring indebærer, at den skattepligtige i det anførte eksempel i år 1 afskæres fra at foretage nedskrivningen på 40.000 kr.
Begrænsningsreglen hindrer dog ikke, at der foretages nedskrivninger af samme størrelse som i det foregående år.
Forslaget tilsigter således alene at imødegå ekstraordinære varelagerdispositioner.
b) Beskatning af varelagre ved ophør af skattepligt samt ved ophør af sambeskatning.
Forslaget går ud på, at der ikke skal kunne foretages varelagernedskrivninger på et varelager i det år, hvor en fuldt eller begrænset skattepligtig persons skattepligt her til landet ophører.
Det samme gælder, når en person fortsat er fuldt skattepligtig her til landet, men i medfør af en dobbeltbeskatningsoverenskomst bliver skattemæssigt hjemmehørende i en fremmed stat, på Færøerne eller i Grønland.
For begrænset skattepligtige kan en beskatning komme på tale, hvor den begrænset skattepligtige ophører med at have et fast driftssted her i landet.
På tilsvarende vis foreslås det, at varelagernedskrivning, der er foretaget på et udenlandsk selskabs varelager i det sidste år, hvor betingelserne for sambeskatningen mellem det danske og det udenlandske selskab er opfyldt, indtægtsføres i moderselskabets indkomst i det følgende år.
Da indkomsten medregnes på det tidspunkt, hvor sambeskatningen er ophørt, vil indtægten ikke indgå i grundlaget for lempelsesberegningerne.
Den adgang, der efter de gældende regler er til at undgå beskatning i Danmark ved for sambeskattede selskaber at udnytte underskud i et udenlandsk selskab, kan belyses ved følgende, forenklede eksempel:
Skattepligtig indkomst, dansk selskab 100.000 kr.
Skattepligtig indkomst, udenlandsk selskab 0 kr.
Nedskrivning på udenlandsk varelager 100.000 kr.
Samlet skattepligtig indkomst 0 kr.
Hvis sambeskatningen derefter ophæves, vil den foretagne nedskrivning på varelageret ikke kunne beskattes i Danmark, da der ikke foretages afsluttende ansættelse af det udenlandske hidtil sambeskattede selskab.
Forslaget betyder, at den skattekredit, der i tidligere år er blevet givet i form af en varelagernedskrivning, kommer til beskatning i ophørsåret, for selskaber dog altid i det indkomstår, der følger efter det sidste indkomstår, hvori selskaberne har været sambeskattede.
Herved opnås, at de nedskrivninger, der har været foretaget på varelagre med virkning i den danske indkomst, kommer til beskatning i Danmark.
Det under de gældende regler nævnte vilkår om indtægtsførsel af nedskrivning på det udenlandske selskabs varelager ved begyndelsen af første sambeskatningsår vil samtidig blive ophævet.
FORSLAGETS PROVENUMæSSIGE OG ADMINISTRATIVE VIRKNINGER Der foreligger ikke statistiske oplysninger om omfanget af varelagernedskrivninger på udenlandske varelagre.
Det er derfor ikke muligt at foretage et egentligt skøn over lovforslagets provenumæssige virkning.
Forslaget om begrænsningen i adgangen til nedskrivning på udenlandske varelagre, når der er underskud i udlandet, vil medføre en vis provenugevinst, da forslaget forhindrer omgåelse af creditreglen gennem varierende varelagernedskrivninger.
Det må dog antages, at provenugevinsten her vil være af forholdsvis begrænset størrelsesorden.
Forslaget om beskatning af varelagernedskrivninger ved ophør af skattepligt og ved ophør af sambeskatning med et udenlandsk selskab vil ligeledes medføre en provenugevinst.
Denne del af lovforslaget vil formentlig kun få virkning for et meget begrænset antal skatteydere.
Det begrænsede antal skatteydere gør, at provenuvirkningen vil være meget svingende fra år til år.
Der kan i nogle tilfælde blive tale om betydelige beløb i merskat.
Det kan alt i alt konkluderes, at lovforslaget vil medføre et merprovenu.
Det er dog ikke muligt at angive størrelsen heraf.
Forslaget skønnes ikke at have nævneværdige administrative konsekvenser.
BEMæRKNINGER TIL DE ENKELTE BESTEMMELSER Til § 1, nr. 1 Fra og med indkomståret 1976 har der ikke længere været adgang til at foretage nedskrivning på varepartier indkøbt på bindende kontrakt.
Bestemmelserne i det hidtidige kapitel II har således ikke længere virkning.
Det foreslås derfor at ophæve kapitel II.
Ad foreslået § 3 Den gældende bestemmelse om begrænsning i adgangen til nedskrivning på udenlandske virksomheders varelagre foreslås udvidet til at omfatte nedskrivning på varelagre tilhørende virksomheder i lande, med hvilke Danmark har indgået aftale om undgåelse af dobbeltbeskatning efter creditprincippet.
Om samspillet mellem varelagerlovens nedskrivningsregler og lempelse for dobbeltbeskatning efter creditprincippet henvises til de almindelige bemærkninger.
Har Danmark ikke indgået en dobbeltbeskatningsaftale med et land, vil der blive givet lempelse for en eventuel dobbeltbeskatning efter ligningslovens § 33. Lempelse ifølge ligningslovens § 33 sker efter creditprincippet.
Det forelås derfor, at begrænsningen i nedskrivningsadgangen også skal omfatte nedskrivning på varelagre tilhørende virksomheder i lande, med hvilke Danmark ikke har indgået en dobbeltbeskatningsaftale.
I forslaget er medtaget varelagre tilknyttet virksomhed på Færøerne og i Grønland.
Begrundelsen er, at Færøerne og Grønland i skattemæssig henseende betragtes som udland.
Forslaget medfører, at den gældende begrænsning i nedskrivningsadgangen fremover vil omfatte nedskrivning på ethvert varelager, der er tilknyttet en virksomhed uden for Danmark.
Ad foreslåede §§ 4 og 5 Det foreslås, at der ved ophør af personers skattepligt til Danmark som følge af fraflytning ikke skal kunne foretages nedskrivning på et varelager i ophørsåret.
En bestemmelse med lignende virkning foreslås indsat for så vidt angår sambeskattede selskaber, hvor sambeskatningen med det udenlandske selskab ophører.
TIL § 1, NR. 2 Ændringerne er en konsekvens af § 1, nr. 1.
TIL § 2 Det foreslås, at loven træder i kraft dagen efter bekendtgørelsen i Lovtidende.
Det foreslås samtidig, at loven får virkning fra og med indkomståret 1987, dog ikke i tilfælde hvor skattepligten er bortfaldet eller sambeskatningen er ophørt inden den 18. februar 1987.
BILAG I dette bilag er (markeret med --/ og /-- ) indsat gældende formulering af de bestemmelser, der berøres af lovforslaget § 1 I lov om skattemæssig opgørelse af varelagre m.v., jfr.
lovbekendtgørelse nr. 255 af 10. maj 1973, foretages følgende ændringer:
 1. KAPITEL II og KAPITEL II A ophæves og i stedet indsættes:
»Kapitel II UDENLANDSKE VARELAGRE M.V.
§ 3. Når skat eller indkomst af udenlandsk virksomhed er omfattet af en overenskomst, der er indgået med en fremmed stat, Færøerne eller Grønland, til undgåelse af dobbeltbeskatning eller er omfattet af ligningslovens § 33, begrænses adgangen til nedskrivning efter § 1, stk. 4. Begrænsningen gælder, når der efter nedskrivning på udenlandske virksomheders varelagre eller varelagre tilknyttet virksomhed på Færøerne eller i Grønland er et underskud, der kan fradrages i den skattepligtige indkomst her i landet.
Nedskrivningerne nedsættes med et beløb svarende til underskuddet, dog højst med det beløb, hvormed nedskrivningerne overstiger virksomhedens tilsvarende nedskrivninger ved udgangen af det foregående indkomstår.
§ 4. Ophører en persons skattepligt efter kildeskattelovens § 1 som følge af fraflytning til udlandet, kan der ikke i ophørsåret foretages varelagernedskrivning.
Dette gælder dog ikke i det omfang, varelageret er tilknyttet virksomhed, af hvis indkomst den pågældende vil være skattepligtig her til landet efter kildeskattelovens § 2, stk. 1, litra d. 1. pkt. finder tilsvarende anvendelse ved ophør af skattepligt efter kildeskattelovens § 2, stk. 1, litra d, medmindre der i stedet indtræder skattepligt efter kildeskattelovens § 1. Med ophør af fuld skattepligt her til landet sidestilles, at en person i medfør af en dobbeltbeskatningsoverenskomst med en fremmed stat, Færøerne eller Grønland bliver hjemmehørende deer.
§ 5. Ophører et selskab, der er hjemmehørende i udlandet, med at være sambeskattet med et her i landet hjemmehørende moderselskab, skal den nedskrivning, der er foretaget på det varelager, der er knyttet til det udenlandske selskab, og som er foretaget i det sidste indkomstår, hvori sambeskatningen består, medregnes i det følgende indkomstårs skattepligtige indkomst for moderselskabet.
Stk. 2. Såfremt der i det første indkomstår, hvori sambeskatningen bestod, er foretaget en indtægtsførsel af en i det udenlandske datterselskab tidligere foretagen varelagernedskrivning, kan dette beløb fradrages i den opgørelse, der skal finde sted efter stk.
 1.«.
--/ Kapitel II VAREPARTIER INDKøBT På BINDENDE KONTRAKT § 3. Skattepligtige som nævnt i § 1, stk. 1, der inden indkomstårets udløb  

 har indgået bindende kontrakt om køb af varer som nævnt i § 1, stk. 5, til  

 levering senest i løbet af det følgende indkomstår, kan ved opgørelsen af den  

 skattepligtige indkomst for indkomstårene 1973, 1974 og 1975 foretage en  

 nedskrivning, som højst kan andrage det beløb, hvormed den aftalte købspris  

 måtte overstige nedenstående procentdele af dagsprisen: INDKOMSTåR:
 Stk. 2. Nedskrivning kan ikke foretages ved indkomstopgørelsen for  

 indkomståret 1976 og følgende indkomstår.
 Stk. 3. Ved opgørelsen af købs- og dagspris kan den skattepligtige ikke  

 medregne afgift, der ved opgørelsen af hans afgiftstilsvar efter loven om  

 almindelig omsætningsafgift kan fradrages som indgående afgift.
 § 4. Nedskrivning kan ikke foretages, hvis varepartiet er leveret til den  

 skattepligtige eller videresolgt af denne.
 Stk. 2. Nedskrivningen kan kun med tilladelse fra statens  

 ligningsdirektorat omfatte et større kvantum end 1/4 af virksomhedens normale  

 årlige indkøb af varer af den pågældende art.
Stk. 3. Nedskrivning kan endvidere kun foretages, såfremt såvel mængden af  

 varer, der skal leveres, som den pris, der skal betales derfor, er fastsat i  

 den indgåede kontrakt.
Går kontrakten ud på betaling efter leveringsdagens  

 pris, kan nedskrivning efter § 3 dog foretages, hvis der tillige er fastsat  

 en mindstepris, men nedskrivningen kan i så fald kun foretages på grundlag af  

 denne.
§ 5. Det beløb, hvormed der nedskrives efter § 3, opføres i den  

 skattepligtiges formueopgørelse som en særskilt passivpost og tages til  

 indtægt i det følgende år.
Kapitel II a UDENLANDSKE VARELAGRE M.V.
§ 5 a.
Når overskud af virksomhed i et andet land er fritaget for  

 beskatning her i landet, fordi Danmark og det andet land har indgået  

 overenskomst til undgåelse af dobbeltbeskatning, begrænses den adgang til  

 nedskrivning, der er nævnt i § 1, stk. 4, og kapitel II.
Begrænsningen  

 gælder, når der efter sådan nedskrivning på den udenlandske virksomheds  

 varelagre og bindende kontrakter vil være et underskud, som den  

 skattepligtige kan fradrage i indtægter, hvoraf han skal beskattes her i  

 landet.
I så fald skal de nævnte nedskrivninger nedsættes med et beløb  

 svarende til underskuddet, dog højst med det beløb, hvormed nedskrivningerne  

 overstiger virksomhedens tilsvarende nedskrivninger ved udgangen af det  

 foregående indkomstår.
Den skattepligtige bestemmer selv, hvorledes  

 nedsættelsen skal fordeles på lager- og kontraktnedskrivningerne.
/-- 2. I § 6 og § 7 ændres »kapitel I og II a« til: »kapitel I  

 og II«.
--/ § 6. Det er en forudsætning for anvendelsen af reglerne i kapitel I-II a,  

 at den skattepligtiges regnskab er aflagt efter de regler, der gælder for  

 ordentlig forretningsførelse.
 § 7. Efter udløbet af fristen for indgivelse af selvangivelse kan den  

 skattepligtiges opgørelse af varelagre m.v. efter reglerne i kapitel I-II a  

 kun ændres med ligningsrådets tilladelse.
