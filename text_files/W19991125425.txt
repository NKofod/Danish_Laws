I september 1993 slog pigen sine fortænder alvorligt ved et fald, og  

 hun fik sine beskadigede tænder behandlet af en tandlæge ved den  

 kommunale tandpleje.
Al behandling i anledning af traumet rettede sig mod at  

 redde alt, hvad der reddes kunne.
Lange observationstider var hele tiden  

 nødvendige på grund af det voldsomme traume, og en mere  

 langsigtet behandlingsplan kunne derfor ikke udarbejdes.
Behandlingen  

 kompliceredes af, at midterste fortand i venstre side (+1) faldt ud og skulle  

 sættes på plads med efterfølgende 3 rodbehandlinger, at  

 nerven i den lille fortand i højre side af overmunden (2+) døde  

 (pulpanekrose), hvilket blev konstateret den 11. april 1994, og at der skete  

 en opløsning af roden (rodresorption) i begge tænder (+1, 2+),  

 hvilket blev diagnosticeret den 5. december 1994. Først i  

 foråret 1996 så det ud til, at resorptionerne var standset, og  

 på udskrivningstidspunktet fra den kommunale tandpleje i juni 1996 blev  

 tilstanden vurderet som rimelig stabil.
På baggrund heraf var  

 rekonstruktionen af de mistede fortænder alene af midlertidig karakter.  

 Det blev vurderet, at det var kontraindiceret at påbegynde en  

 tandregulering på overkæbens fortænder i den kommunale  

 tandpleje.
Da pigen forlod den kommunale tandpleje, valgte hun en  

 tandlæge, som i 1997 planlagde, at hun skulle have indsat 4 kunstige  

 fortænder (implantater), hvilket først kunne udføres  

 på det tidspunkt, hvor hun var så godt som voksen.  

 Tandlægen henviste hende til en specialtandlæge, som i et  

 udateret brev (fra november eller december 1997) forklarede, at når hun  

 skulle have indsat de 4 kunstige fortænder, ville det blive  

 nødvendigt, at hun fik rettet sine tænder først, idet de  

 kunstige fortænder ville komme til at stå for langt fremme, fordi  

 kæbeknoglen i fortandsområdet i overkæben gik lidt udad, og  

 den stilling, som de kunstige fortænder ville få uden  

 forudgående tandreguleringsbehandling, ville være ugunstig, idet  

 de ville blive udsat for et fremadrettet tryk af underlæben, hvilket  

 sådanne implantattænder ikke kan tåle.
 Der blev klaget over, at den kommunale tandpleje ikke tilbød hende  

 tandreguleringsbehandling, hverken før eller efter det traume i 1993,  

 hvor hun slog de 4 fortænder i overmunden i stykker.
Afslag på tandregulerings betydning for  

 efterfølgende fald og beskadigelse af tænder Nævnet fandt, at det på baggrund af pigens  

 tandstilling var i overensstemmelse med de gældende regler for  

 udvælgelse af børn til tandreguleringsbehandling, at  

 specialtandlægen ikke tilbød hende tandreguleringsbehandling.  

 Nævnet fandt imidlertid, at det havde været  

 hensigtsmæssigt, om specialtandlægen i forbindelse med  

 visitationen havde anført, om læbelukket var sufficient.
 Nævnet fandt endvidere, at tandlægen havde  

 handlet i overensstemmelse med normen for almindelig anerkendt faglig  

 standard ved behandlingen af pigen, idet tandlægen ikke havde mulighed  

 for at forudse, at pigen ville få brug for at få udført  

 tandreguleringsbehandling, når hun skulle have udført den  

 endelige behandling af sine beskadigede fortænder.
 Afslutningsvis bemærkede nævnet, at  

 nævnet var opmærksom på, at det efterfølgende havde  

 vist sig, at det vil være nødvendigt, at pigen fik udført  

 tandreguleringsbehandling, idet dette er en forudsætning for at kunne  

 indsætte implantattænder i rigtig stilling.
