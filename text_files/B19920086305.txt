 I medfør af § 2, § 3, stk. 2, § 4, stk. 4 og § 5, stk. 2 i Lov nr. 228 af  

 8. april 1992 om tilvejebringelse af befordringsmidler til det militære  

 forsvar og civilforsvaret fastsættes efter forhandling med  

 Indenrigsministeren følgende:
Udpegning § 1.  Udpegning af motorkøretøjer (personbiler,  

 lastbiler, varevogne, busser, påhængsvogne, sættevogne, traktorer,  

 motorcykler mv.) til det militære forsvar og civilforsvaret foretages af  

 Motorudskrivningstjenesten ved Hærens Materielkommando.
 Stk. 2.  Udpegningen sker på baggrund af oplysninger  

 overført fra Centralregistret for Motorkøretøjer til forsvarets  

 motorudskrivningsregister.
 Stk. 3. .  Motorudskrivningstjenesten fordeler de  

 udpegede motorkøretøjer mellem det militære forsvar og civilforsvaret.
 Stk. 4 .  Antallet, der udpeges, kan være ca. 15% større  

 end det antal, der skal bruges.
Stk. 5.  Udpegning af lastbiler, varevogne, busser,  

 påhængsvogne, sættevogne, traktorer og lignende finder sted i fredstid.
De  

 udpegede køretøjer kan synes af den udpegende myndighed.
 Stk. 6.  Udpegning af personbiler og motorcykler finder  

 først sted i tilfælde af krig eller krise.
 § 2.  Udpegning af luftfartøjer til det militære  

 forsvar og civilforsvaret foretages af Flyvertaktisk Kommando efter  

 forhandling med Trafikministeriet og Civilforsvarsstyrelsen.
 Stk. 2.  Udpegningen sker på baggrund af oplysninger i  

 luftfartøjsregistre.
 Stk. 3.  Flyvertaktisk Kommando fordeler de udpegede  

 luftfartøjer mellem det militære forsvar og civilforsvaret.
Stk. 4.  Udpegning af luftfartøjer finder sted i  

 fredstid.
De udpegede luftfartøjer kan synes af den udpegende myndighed.
 § 3.  Udpegning af flydende materiel til det militære  

 forsvar og civilforsvaret foretages af Søværnets Operative Kommando efter  

 forhandling med Søfartsstyrelsen og Civilforsvarsstyrelsen.
 Stk. 2.  Udpegning sker på baggrund af oplysninger i  

 skibsregistre og fartøjsfortegnelser.
 Stk. 3.  Søværnets Operative Kommando fordeler de  

 udpegede fartøjer mellem det militære forsvar og civilforsvaret.
Stk. 4.  Udpegning af flydende materiel finder sted i  

 fredstid.
Det udpegede flydende materiel kan synes af den udpegende  

 myndighed.
 § 4.  Ejere af udpegede befordringsmidler  

 (motorkøretøjer, luftfartøjer og flydende materiel mv.) får skriftlig besked,  

 såfremt deres befordringsmiddel er blevet udpeget.
Udskrivning § 5.  Udskrivning (ekspropriation) af  

 befordringsmidler kan ske til eje eller til brug.
 Stk. 2.  Udskrivning finder sted i tilfælde af krig  

 eller krise samt ved mønstringer og øvelser af særlig art.
 Stk. 3.  Indkaldelse og udskrivning foretages af den  

 enkelte modtagende enhed ved det militære forsvar eller civilforsvaret.
Fritagelse § 6.  Dronningen, medlemmer af det kongelige hus og  

 fremmede regerende kongehuse eller lignende, fremmede magters repræsentanter  

 i Danmark, for så vidt disse nyder eksterritorialrettigheder, er fritaget for  

 at stille befordringsmidler til rådighed for det militære forsvar og  

 civilforsvaret.
 Stk. 2.  Fritaget for at stille befordringsmidler til  

 rådighed er endvidere:
 Til disse funktioner henregnes ud over opretholdelse af regeringens  

 funktioner og den statslige og kommunale forvaltning bl.a. energiforsyning,  

 vandforsyning og renovation, kommunikations- og transportvirksomhed, social-  

 og sundhedsvæsen, redningskorps, produktions- og forsyningsvirksomhed mv.
 Stk. 3.  Såfremt der er behov for befordringsmidler af  

 en ganske speciel art, er institutionerne og personerne, som er nævnt i stk.  

 2 1) og 3), dog forpligtet til at stille disse til rådighed.
Erstatning § 7.  Erstatning for motorkøretøjer, der er udskrevet  

 til eje, ydes med udgangspunkt i genanskaffelsesværdien.
 Stk. 2.  Erstatningens størrelse fastsættes efter  

 principperne i § 37 i Forsikringsaftaleloven, jf. lovbekendtgørelse nr. 726  

 af 24. oktober 1986.
 Stk. 3.  Erstatningsværdien fastsættes af den modtagende  

 myndighed i forbindelse med udskrivningen.
 Stk. 4.  Ved udskrivningen skal ejeren fremkomme med  

 skøn over eller dokumentation for motorkøretøjets genanskaffelsesværdi.
 § 8.  Erstatning for luftfartøjer, der er udskrevet  

 til eje, fastsættes med udgangspunkt i luftfartøjets kaskoforsikringsværdi.
 Stk. 2.  Ved udskrivningen skal ejeren oplyse  

 luftfartøjets kaskoforsikringsværdi.
 § 9.  Erstatning for flydende materiel, der er  

 udskrevet til eje, fastsættes med udgangspunkt i betingelserne for  

 krigsforsikring for danske skibe.
 Stk. 2.  Ved udskrivningen skal ejeren oplyse det  

 flydende materiels krigsforsikringsværdi.
 § 10.  Ved udskrivning til eje skal ejeren til den  

 modtagende myndighed give oplysning om eventuelt pant i eller andre  

 trediemandsrettigheder over befordingsmidlet.
 § 11.  Erstatninger efter §§ 7-9 udbetales i  

 umiddelbar forbindelse med udskrivning af befordringsmidlet til eje.
 Stk. 2.  Erstatning udbetales af den modtagende  

 myndighed normalt til den, der i respektive registre over befordringsmidler  

 er opført som ejer.
 Stk. 3.  Er der pant i befordringsmidlet, og er fornøden  

 sikringsakt iagttaget, fyldestgøres panthaveren af den modtagende myndighed.
 Stk. 4.  Er der usikkerhed om, hvorvidt der er pant i  

 det udskrevne befordringsmiddel, om pantets størrelse, panthavers identitet  

 o.lign., kan den modtagende myndighed helt eller delvist deponere den  

 beregnede erstatning efter reglerne i lov nr. 29 af 16. februar 1932 om  

 skyldners ret til at frigøre sig ved deponering.
 § 12.  Erstatning for befordringsmidler, der er  

 udskrevet til brug, ydes for afsavn og slid.
 Stk. 2.  Erstatning for afsavn fastsættes skønsmæssigt  

 af den modtagende myndighed.
 Stk. 3.  Erstatning for slid på motorkøretøjer ydes med  

 udgangspunkt i en kilometertakst, der fastsættes af Forsvarsministeren.
 Stk. 4.  Erstatning for slid på luftfartøjer og flydende  

 materiel fastsættes skønsmæssigt af den modtagende myndighed.
Stk. 5.  Erstatning efter stk. 2.-4., herunder en  

 eventuel forrentning af erstatningskravet, udbetales normalt ved  

 tilbagelevering af befordringsmidlet.
Der kan dog på begæring ved udskrivning  

 udbetales et skønsmæssigt ansat beløb i forskud.
 Stk. 6.  Såfremt der fremsættes skriftlig begæring  

 herom, kan der a conto for hver 2 måneders brug af det udskrevne  

 befordringsmiddel udbetales et skønsmæssigt ansat beløb for afsavn og slid.
Stk. 7.  Såfremt befordringsmidlet efter anvendelse  

 leveres tilbage i beskadiget stand, ydes der yderligere erstatning for  

 værdiforringelsen.
Bliver befordringsmidlet totalskadet, ydes erstatning  

 efter §§ 7-9 med fradrag af eventuel allerede ydet erstatning for slid.
 § 13.  Såfremt der ved udskrivning af et  

 befordringsmiddel til eje eller brug sker indgriben i trediemands brugsret  

 (leasing, leje eller lignende) kan erstatning ydes, såfremt denne kan  

 dokumentere et tab.
 § 14.  Opnås ikke enighed om erstatningens størrelse  

 kan spørgsmålet indbringes for et nævn, nedsat af Forsvarsministeren.
 Stk. 2.  Nævnet nedsættes, når udskrivning af  

 befordringsmidler påbegyndes.
 Stk. 3.  Nævnets formand og medlemmer samt supplanter  

 skal være udnævnt i fredstid.
 Stk. 4.  Nævnet kan med Forsvarsministerens godkendelse  

 antage sekretærhjælp.
 Stk. 5.  Til nævnets medlemmer og eventuel sekretærhjælp  

 ydes vederlag som til medlemmer mv. af taksations- og  

 overtaksationskommissioner, der er nedsat i medfør af lov om offentlige veje.  

 Vederlaget afholdes ligeligt fordelt mellem Forsvarsministeriet og  

 Indenrigsministeriet.
Straf § 15.  Medmindre højere straf er forskyldt efter anden  

 lovgivning straffes med bøde eller hæfte den, der afgiver urigtige  

 oplysninger efter § 7 stk. 4, § 8 stk. 2, § 9 stk. 2 og § 10.
Stk. 2.  Er en overtrædelse begået af et selskab, en  

 forening, en selvejende institution, en fond eller lignende, kan der pålægges  

 den juridiske person som sådan bødeansvar.
Er overtrædelsen begået af staten,  

 en kommune eller et kommunalt fællesskab, jf. § 60 i lov om kommunernes  

 styrelse, kan der pålægges staten, kommunen eller det kommunale fællesskab  

 bødeansvar.
Ikrafttræden § 16.  Bekendtgørelsen træder i kraft den 1. november  

 1992.
