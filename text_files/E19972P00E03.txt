E.C.1 Driftsmidler der udelukkende benyttes  

 erhvervsmæssigt E.C.2 Blandede driftsmidler E.C.3 Skibe E.C.4 Bygninger og installationer m.v.
 E.C.5 Afskrivning med dobbelte satser på bygninger og  

 installationer i erhvervszoner.
E.C.6 Ombygningsudgifter i lejede lokaler E.C.7 Ejendomme med hjemfaldsforpligtelse.
 E.C.8 Afskrivning på goodwill og immaterielle  

 rettigheder mv.
Ved skattemæssige afskrivninger på fysiske aktiver forstås en nedskrivning  

 af aktivets værdi med virkning for den skattepligtige indkomst.
Da  

 værdiforringelsen af aktivet ikke sker på en gang, men over en årrække,  

 fordeles fradraget i indkomsten på et antal år bl.a. under hensyn til  

 aktivets levetid.
 Anskaffelsessummen fradrages altså ikke på anskaffelsestidspunktet, (jf.  

 dog de særlige regler om straksafskrivning på småaktiver), men optages som  

 aktiv i regnskabet (aktiveres) og bringes derpå til fradrag i indkomsten i de  

 senere indkomstår ved afskrivninger.
 Skattemæssige afskrivninger er beskrevet i afskrivningsloven (AL),*  

 lovbek.nr. 932 af 24. okt. 1996 som ændret ved lov nr. 1223 af 27. dec. 1996*  

 samt skd.cirk. nr. 188 af 22. nov. 1983 (kaldet afskrivningscirkulæret =  

 afskr.cirk.) og skd.cirk. nr. 198 af 4. dec. 1991, kap. 2.
 Om de tidligere regler og overgangssituationer, se de tidligere udsendte  

 cirkulærer til afskrivningsloven: skd.cirk. nr. 172 af 31. okt. 1957 og skd.  

 cirk.nr. 167 af 9. juli 1968.
 AL indeholder de nærmere regler om afskrivning på:
a.
Maskiner, inventar og lignende driftsmidler, der udelukkende benyttes  

 erhvervsmæssigt. (Afsnit I) b.
Maskiner, inventar og lignende driftsmidler, der både benyttes  

 erhvervsmæssigt og privat. (Afsnit II) c.
Skibe til erhvervsmæssig brug. (Afsnit III) d.
Bygninger (Afsnit IV) (se E.C.4) e.
Dræningsanlæg på jordbrugsbedrifter. (Afsnit IV B) (se E.E.3.3).
 I AL's afsnit IV A findes reglerne vedrørende forskudsafskrivninger på  

 visse anskaffelser af maskiner mv. og bygninger (se E.C.4.4).
Reglerne i AL gælder også, hvor de nævnte aktiver benyttes til forsøgs-  

 eller forskningsvirksomhed, som er knyttet til den skattepligtiges erhverv  

 jf.
AL § 1 (se E.B.3.11).
 Skattemæssig afskrivning kan endvidere foretages med hjemmel i SL § 6 a  

 (se E.C.4.6 og E.C.6), og LL § 16 F (se E.C.8).
 Investeringsfondsloven (se E.D.1) i henhold til hvilken, der kan foretages  

 forlods afskrivning, foreligger som* lovbek. nr. 933 af 24. okt. 1996*,  

 hvortil hører skd.cirk.nr. 166 af 29. okt. 1984.
 Ved lov nr. 486 af 24. juni 1992 blev AL ændret således, at der på visse  

 aktiver kan foretages afskrivning med dobbelte satser i områder, der efter §  

 3 i lov om planlægning er udpeget til erhvervszoner.
Af hensyn til EU's regler om statsstøtte indførtes der ved lov nr. 1114 af  

 22. dec. 1993 visse indskrænkninger i disse reglers anvendelsesområde, jf.  

 afsnit E.C.1.1.6. Adgangen til at afskrive med dobbelte satser gælder med  

 denne modifikation for driftsmidler, der udelukkende benyttes erhvervsmæssigt  

 i en erhvervszone, og som er anskaffet, efter at erhvervszonen blev udpeget  

 samt for bygninger og installationer som nævnt i AL § 18, stk. 1, og § 19,  

 stk. 1, der er beliggende i en erhvervszone, og som er anskaffet, efter at  

 erhvervszonen blev udpeget.
Der er tale om en forsøgsordning, der er  

 begrænset til virksomheder, der inden udgangen af 1994 etablerer sig inden  

 for et erhvervszoneareal eller som allerede er etableret i en erhvervszone.  

 De under ordningen ydede begunstigelser ophører med udgangen af 1999.
De særlige undtagelsesregler for erhvervszoner er godkendt af EU, og Miljøministeriet har udsendt cirk. nr. 30 af 8. feb. 1994 om oprettelse og  

 afgrænsning af erhvervszonerne (nærmere angivne arealer i Aakirkeby, Nexø, Sindal, Løkken-Vrå, Løgstør, Støvring, Aars og Arden kommuner).
Ved Miljøministeriets cirk. af 17. maj 1994 er cirkulæret om erhvervszoner  

 ændret, således, at erhvervszonen i Løgstør kommune udgår, mens der oprettes  

 nye erhvervszoner inden for nærmere angivne områder i Nørager, Fjerritslev og Farsø kommuner, TfS 1994, 425.
Samtidig er reglerne om dobbelt afskrivning i erhvervszoner sat i kraft  

 pr. 15. feb. 1994, jfr.
TfS 1994, 170.
E.C.1 Driftsmidler der udelukkende benyttes erhvervsmæssigt E.C.1.1 Driftsmidler, der udelukkende benyttes erhvervsmæssigt AL afsnit I Reglerne i AL afsnit I finder anvendelse på alle driftsmidler, der  

 benyttes erhvervsmæssigt, hvad enten ejeren er bogførings-/regnskabspligtig  

 eller ikke, og hvad enten ejeren driver selvstændig erhvervsvirksomhed eller  

 ikke, jf. lsr. 1981.5.
 Der er kun tale om erhvervsmæssigt benyttede driftsmidler, hvis de  

 anvendes i den pågældendes eget erhverv eller er udlejet, hvorimod der ikke  

 er tale om driftsmidler, såfremt de uden vederlag stilles til rådighed for  

 andre.
 Det er uden betydning for adgangen til at foretage skattemæssige  

 afskrivninger, om de pågældende driftsmidler er anskaffet som nye eller  

 brugte.
 Om lønmodtageres adgang til at foretage afskrivninger henvises til  

 A.F.1.18.
Ejerens brug er afgørende Det er ejeren, der kan foretage afskrivning.
Se i den forbindelse TfS  

 1995, 198, hvor Ligningsrådet fandt, at et selskab skattemæssigt kunne anses  

 som ejer af driftsmidler, der var leaset for 9 år.
Ved leasingperiodens udløb  

 havde selskabet ret til at købe driftsmidlerne til 10 pct. af kostprisen.  

 Hvis selskabet ikke udnyttede denne option, skulle selskabet alligevel betale  

 det samme beløb til leasingselskabet.
Disse kontraktsvilkår fandt  

 Ligningsrådet måtte sidestilles med en egentlig købepligt for selskabet.* I  

 TfS 1997, 7 fandt Landsskatteretten, at der i et sale-and-leaseback arrangement alene var  

 etableret en formel ejendomsret.
Skatteyderen havde købt edb-udstyr af et  

 selskab, hvorefter udstyret var tilbageleaset til selskabet.  

 Landsskatteretten lagde vægt på, at selskabets pligt til at anvise en køber  

 til en forudsat pris måtte sidestilles med en købepligt ved leasingaftalens  

 ophør og lagde endvidere vægt på, at skatteyderen i.h.t. kontraktgrundlaget  

 ikke havde sædvanlige ejerbeføjelser.
Endelig henså retten til, at der med  

 undtagelse af et beskedent indskud ikke havde været pengestrømme mellem  

 skatteyderen og selskabet.* Det er ejerens brug af driftsmidlet, der er afgørende for, om det anses  

 for at være udelukkende erhvervsmæssigt benyttet.
At ejeren f.eks. stiller et  

 driftsmiddel til rådighed f.eks. for en ansat til dennes private brug berøver  

 ikke driftsmidlet dets karakter af at være »udelukkende erhvervsmæssigt  

 anvendt«.
Edb - software Den gængse måde at overdrage edb-software på sker i form af licensaftaler,  

 hvor erhververen opnår en nærmere fastsat brugsret til det pågældende  

 eksemplar af softwaren.
Omfanget af brugsretten kan variere, men vil typisk  

 indeholde adgang for licenshaveren til at bruge softwaren i hans virksomhed  

 til interne formål.
Licenshaveren vil således bl.a. ikke have adgang til at  

 overdrage brugsretten til det pågældende software til tredjemand.
Brugsretten  

 vil oftest være tidsubegrænset og derfor kun kunne ophæves af licensgiveren  

 ved licenshaverens misligholdelse.
Efter AL § 3, stk. 1 kan  

 anskaffelsessummen for edb-software fradrages fuldt ud i anskaffelsesåret.
Interessentskab Driftsmidlerne i et interessentskab afskrives efter afsnit I i AL, når den  

 pågældende interessent alene benytter driftsmidlet erhvervsmæssigt, men efter  

 afsnit II, når han tillige benytter det privat.
Er det kun den ene af  

 interessenterne, der benytter driftsmidlet til såvel erhvervsmæssig som  

 privat benyttelse, skal han afskrive efter reglerne i afsnit II, medens de  

 øvrige interessenter skal afskrive efter afsnit I.
 Den andel af en bil, der tilhører medinteressenten, skal betragtes som en  

 arbejdsgiverbil og værdien heraf beskattes efter reglerne for firmabiler, jf.  

 A.B.1.9.2.
Kun afskrivning ved forringelse Ifølge praksis er det en forudsætning for afskrivning, at der sker en  

 forringelse af det pågældende driftsmiddel som følge af brugen.
I  

 overensstemmelse hermed er der nægtet afskrivning på bronzestatuer og  

 malerier, som en skatteyder havde anskaffet til opstilling eller ophængning i  

 virksomheden, lsr. 1961.116, 1964.132 og Skat 1990.5.383 (TfS 1990, 246). Der  

 er anerkendt afskrivning på antikke møbler og tæpper, der benyttes  

 erhvervsmæssigt på en sådan måde, at de undergår forringelse ved brugen.
I  

 lsr. 1970.80 blev antikke møbler og lysekroner i en ejendomsmæglers kontor  

 dog sidestillet med kunstgenstande, hvis værdi ikke forringes ved brugen, jf.  

 tilsvarende lsr. 1981.119.
 I et tilfælde, hvor et tæppefirma solgte tæpper, som det til enhver tid  

 efter 3 år fra salget lovede at tage tilbage til fuld pris, kunne der ikke  

 foretages skattemæssige afskrivninger.
Spørgsmålet om, hvorvidt ægte tæppers værdi forringes, må afgøres ud fra  

 et konkret skøn.
Ved skønnets udøvelse må der henses til, om tæppet er  

 anbragt således, at det udsættes for slitage.
Desuden må der henses til  

 tæppets pris. Ægte tæpper, hvis anskaffelsespris pr. m2 ikke overstiger ca.  

 5.000 kr. anses for afskrivningsberettigede, da de må antages at være  

 underkastet værdiforringelse ved brugen.
En revisor kunne ikke fratrække udgifter til indkøb af serigrafier til  

 udsmykning af kontorer, idet det måtte antages, at serigrafierne ikke  

 undergik en sådan forringelse ved slid og ælde, som forudsættes i AL.
Derimod  

 kunne udgifterne til de udskiftningsrammer, som serigrafierne var indsat i,  

 fratrækkes, lsr. 198224.
Eksempler på afskrivning efter AL afsnit I En forhandler af køkkener kunne afskrive på nogle udstillingskøkkener,  

 idet disse ikke var bestemt til salg, lsr. 1982.8.
 En campingvogn, der var opstillet bag en restauration og som blev anvendt  

 af restaurationens discjockey til overnatning samt til opbevaring af plader  

 og lysanlæg, kunne afskrives efter AL afsnit I, lsr. 1982.100.
 Campinghytter af træ til udlejning - indeholdende 4 køjepladser, men uden  

 varme, sanitet eller el indlagt - som ikke krævede støbning af fundament  

 eller lignende, som kunne flyttes umiddelbart fra en campingplads til en  

 anden, og som ikke var placeret med henblik på varig forbliven på  

 campingpladsen, kunne afskrives i medfør af afsnit I.
 Det samme gælder hytter, der udlejes for en kortere periode til  

 byggepladser og lign.
Derimod kunne campinghytter af træ opstillet på sokkelsten ikke afskrives  

 i medfør af reglerne om afskrivning på driftsmidler.
Der var indgået aftale  

 med campingejerne om opstilling og udlejning af hytterne for en 10-årig  

 periode.
Landsskatteretten lagde vægt på, at hytterne havde været opstillet  

 samme sted i 4 år og i øvrigt var af god kvalitet, t&s nyt 1991.4.213. Se  

 også TfS 1995, 562 VLD.
I TOLD-SKAT Nyt 1993.15.746 (TfS 1993, 373) fandt Landsskatteretten, at en træpavillion, der var opstillet af et  

 entreprenørfirma med henblik på for en periode på 2 - 3 år at skaffe  

 klublokaler til en idrætsforening, kunne afskrives efter AL afsnit I.
E.C.1.1.1 Saldoafskrivning (§ 2) Skattemæssig afskrivning skal efter AL § 2 foretages som en  

 saldoafskrivning på samtlige driftsmidler, der hører til den skattepligtiges  

 virksomhed.
Efter saldometoden beregnes den årlige afskrivning med en vis procent af  

 det restbeløb, som aktivet ved indkomstårets begyndelse er opført til  

 (anskaffelsessummen * tidligere foretagne afskrivninger) med tillæg af  

 købesummer og fradrag af salgssummer for driftsmidler, som er købt  

 henholdsvis solgt i løbet af indkomståret.
Afskrivningsgrundlaget nedsættes  

 således hvert år med den afskrivning, der er foretaget det foregående år.
Der  

 kan højst afskrives 30 pct. årligt.
Saldoafskrivning skal foretages for hver virksomhed for sig.
En  

 skattepligtig, der driver flere virksomheder, kan ikke benytte en fælles  

 saldoafskrivning for disse.
Fremkommer der i en af virksomhederne en negativ  

 saldo (se E.C.1.1.3) kan denne negative saldo ikke udlignes i en positiv  

 saldo i en anden virksomhed.
Driftsmidler i erhvervszoner De af en virksomheds driftsmidler, der udelukkende benyttes  

 erhvervsmæssigt i en erhvervszone, og som er anskaffet efter, at  

 erhvervszonen blev udpeget, og som i øvrigt opfylder betingelserne for  

 afskrivning med forhøjet afskrivningssats, jf. afsnit E.C.1.1.6, afskrives på  

 en særskilt saldo for det indkomstår, hvor virksomheden i erhvervszonen  

 påbegyndes, og for senere indkomstår, dog senest indkomståret 1999. Kravet om  

 afskrivning på en særskilt saldo får betydning for hidtidige virksomheder  

 uden for erhvervszonen, som inden udgangen af kalenderåret 1994 gennem en  

 afdeling eller filial påbegynder virksomhed i en erhvervszone, idet sådanne  

 virksomheder vil komme til at føre to driftsmiddelsaldi.
Kravet om særskilt  

 saldo får endvidere betydning for virksomheder i erhvervszoner, der har  

 driftsmidler som f.eks. automobiler, der ikke opfylder kravet om, at  

 driftsmidlerne udelukkende skal anvendes i erhvervszonen.
Selskabers udlejningsdriftsmidler I henhold til AL § 2, stk. 8, gælder en særregel for selskaber omfattet af  

 SEL § 1, stk. 1, nr. 1 og 2 (indregistrerede aktieselskaber og andre  

 selskaber, hvor ingen af deltagerne hæfter personligt for selskabets  

 forpligtelser, og hvor overskuddet fordeles i forhold til deltagernes  

 indskudte kapital). Erhverver et sådant selskab et driftsmiddel med henblik  

 på udlejning, eller erhverver det et driftsmiddel, der allerede ved  

 erhvervelsen er udlejet, indgår anskaffelsessummen ikke i den  

 afskrivningsberettigede saldoværdi for anskaffelsesåret eller for  

 indkomståret efter anskaffelsesåret.
Der kan ikke afskrives i  

 anskaffelsesåret, men i året efter anskaffelsesåret kan der særskilt  

 afskrives indtil 60 pct. af anskaffelsessummen.
Den del af  

 anskaffelsessummen, som ikke er blevet afskrevet, tillægges herefter den  

 almindelige afskrivningssaldo.
Det følger af AL § 2, stk. 9, at dersom et  

 selskab, som nævnt i AL § 2, stk. 8 sælger et udlejningsdriftsmiddel i  

 anskaffelsesåret eller indkomståret efter anskaffelsesåret, skal fortjeneste  

 eller tab ved handlen fradrages henholdsvis tillægges saldoværdien for  

 afståelsesåret, jf. dog AL § 6. Ved salg i anskaffelsesåret eller året efter  

 anskaffelsesåret finder bestemmelsen om særskilt afskrivning af  

 udlejningsaktiver med indtil 60 pct. ikke anvendelse.
Begrebet "udlejning" må her forstås på samme måde som i  

 anpartsreglerne, jfr.
E.F.1.2, og i LL § 15, stk. 5, om  

 underskudsbegrænsning.
Se også Told- og Skattestyrelsens kommentar i TfS  

 1995, 553.
Saldoværdien Saldoværdien ved indkomstårets slutning opgøres som den  

 afskrivningsberettigede saldoværdi med fradrag af årets afskrivning.  

 Saldoværdien ved indkomstårets slutning svarer til saldoværdien ved næste  

 indkomstårs begyndelse.
Udgifter til forbedring af driftsmidler behandles på samme måde som den  

 oprindelige anskaffelsessum for driftsmidlerne.
Se eksempelvis TfS 1995, 471  

 LSR.
 Udgår driftsmidlet af driften i anledning af en skade, skal en eventuel  

 forsikrings- eller erstatningssum fradrages i saldoværdien på samme måde som  

 beløb, der indvindes ved salg.
Hvis et driftsmiddel, der udelukkende anvendes erhvervsmæssigt i en  

 erhvervszone, og som afskrives på en særskilt saldo, flyttes uden for  

 erhvervszonen til fortsat udelukkende erhvervsmæssig benyttelse, skal den  

 afskrivningsberettigede saldoværdi på den særskilte saldo i henhold til AL §  

 32 B, stk. 1 reduceres med driftsmidlets handelsværdi på  

 flytningstidspunktet.
Samtidig tillægges handelsværdien virksomhedens  

 ordinære driftsmiddelsaldo.
 Såfremt et udelukkende erhvervsmæssigt benyttet driftsmiddel, flyttes ind  

 i en erhvervszone til fortsat udelukkende erhvervsmæssig benyttelse og  

 betingelserne for særskilt afskrivning med forhøjet sats er opfyldt, skal den  

 afskrivningsberettigede saldoværdi på den ordinære driftsmiddelsaldo i  

 henhold til AL § 32 B, stk. 2 reduceres med driftsmidlets handelsværdi.  

 Handelsværdien tillægges samtidig den særskilte driftsmiddelsaldo.
 Der kan kun afskrives, når afskrivningsgrundlaget (saldoværdien) udgør et  

 positivt beløb.
Driftsmidler, der købes og sælges inden for samme indkomstår, behandles  

 efter den almindelige regel.
Det vil sige, at salgssummen skal fragå i  

 saldoværdien ved årets begyndelse, og at købesummen skal tillægges  

 saldoværdien.
I henhold til SEL § 7 A, stk. 2, og KSL § 8 A, stk. 2 sidestilles en  

 skattepligtigs overførsel til benyttelse i udlandet af varelager, maskiner,  

 driftsmidler og inventar mv., der har været anvendt i en skattepligtig  

 virksomhed her i landet, med salg.
Som salgssum betragtes værdien i handel og  

 vandel på overførselstidspunktet.
Med LL § 5 I er der indført en begrænsning i skattepligtiges mulighed for  

 at undlade at foretage skattemæssige afskrivninger m.v. med virkning for den  

 danske skattepligtige indkomst fra udenlandske sambeskattede datterselskaber  

 og faste driftssteder.
Ifølge bestemmelsen skal afskrivninger eller udgifter  

 fradrages ved opgørelsen af den skattepligtige indkomst fra et fast  

 driftssted eller et udenlandsk sambeskattet datterselskab i det omfang, den  

 skattepligtige indkomst overstiger beregningsgrundlaget for den udenlandske  

 skat i det land, hvor det faste driftssted er beliggende eller datterselskab  

 er hjemmehørende, omregnet til danske kroner ved udløbet af indkomståret.
 Fortjeneste og tab på afskrivningsberettigede aktiver, der er solgt som  

 led i den skattepligtiges næringsvirksomhed eller erhvervet i  

 spekulationsøjemed, behandles efter SL § 5 a.
Har den skattepligtige anvendt investeringsfondsmidler til forlods  

 afskrivning på nyanskaffede driftsmidler, skal anskaffelsessummen formindskes  

 med forlods afskrivningen, inden driftsmidlets værdi indgår i den samlede  

 driftsmiddelsaldo.
Lignende fremgangsmåde skal anvendes, hvor der er hævet  

 etableringskontomidler, eller hvor der er foretaget forskudsafskrivning i  

 medfør af lovens afsnit IV A.
Se evt. eksemplet i afskr.cirk. pkt. 11.
Restafskrivning af små saldi Er den afskrivningsberettigede saldoværdi *(i 1997) 8.700 kr. eller  

 derunder, kan beløbet fradrages fuldt ud.
Beløbsgrænsen reguleres efter PSL §  

 20.
Saldoen skal være nedbragt til *8.700 kr. eller derunder inden årets  

 afskrivninger.
Den skattepligtige kan ikke ved først at afskrive med op til  

 30 pct. bringe saldoen ned på *8.700 kr. eller derunder, som han derefter  

 fradrager fuldt ud.
Adgangen til at fradrage hele saldoen er ikke begrænset til det  

 indkomstår, hvori saldoen kommer under den nævnte grænse.
Den skattepligtige  

 kan vente til et senere indkomstår.
Den skattepligtige kan ikke vælge at fradrage en del af saldoen.
Saldoen  

 skal i sin helhed fradrages eller afskrives efter de almindelige regler i AL.
E.C.1.1.2 Skade på et driftsmiddel (§ 4) Når et driftsmiddel udgår af driften i anledning af en skade skal en  

 eventuel forsikrings- eller erstatningssum fradrages i saldoværdien på samme  

 måde som en salgssum.
Hvis et skadelidt driftsmiddel ikke udgår af driften, men repareres, og  

 der ikke udbetales nogen forsikrings- eller erstatningssum, kan hele  

 reparationsudgiften fradrages.
Er der udbetalt en forsikrings- eller  

 erstatningssum, kan fradraget kun foretages med det beløb, der overstiger  

 forsikrings- eller erstatningssummen.
 Er forsikrings- eller erstatningssummen større end reparationsudgiften,  

 skal forskelsbeløbet fradrages i saldoværdien for driftsmidlerne.
Som reparationsudgifter betragtes udgifter, der medgår til at sætte  

 aktivet i den stand, hvori det befandt sig ved skadens indtræden.
Overstiger  

 den afholdte udgift, hvad der kan betragtes som reparationsudgift, betragtes  

 det overskydende beløb som en forbedringsudgift og tillægges saldoværdien for  

 driftsmidlerne til afskrivning.
Eksempel I anledning af en skade på et driftsmiddel udbetales en forsikringssum på  

 24.500 kr.
Den skattepligtige afholder udgifter på driftsmidlet på i alt  

 33.000 kr.
Det ville have kostet 28.000 kr. at bringe driftsmidlet i samme  

 stand, som før skaden skete.
Herefter kan forskellen mellem de 28.000 kr. og  

 den udbetalte forsikringssum 24.500 kr. eller 3.500 kr. fradrages fuldt ud,  

 medens forskellen mellem den afholdte udgift på 33.000 kr. og de 28.000 kr.  

 eller 5.000 kr. skal tillægges saldoværdien som en forbedringsudgift.
 Hvis skaden er forvoldt ved ejerens forsætlige adfærd eller i forbindelse  

 med hans strafbare handlinger, f.eks. under spirituskørsel, lsr. 1971.39, kan  

 der dog ikke foretages noget fradrag.
 Med hensyn til tab ved konfiskation af driftsmidler gælder det, at et tab,  

 der skyldes konfiskation på grund af skatteyderens egen strafbare adfærd,  

 ikke kan fratrækkes, lsr. 1955.138, hvorimod der vil være fradragsret for  

 konfiskationstab, der skyldes personalets strafbare forhold, lsr. 1958.41.
 Om forbedring af nykøbt flyvemaskine, se lsr. 1969.140. (En udskiftning af  

 flyets motor blev af Landsskatteretten anset for en forbedring, da  

 udskiftningen blev foretaget ganske kort tid efter købet).
 Om magasinvarer, der skal anvendes til vedligeholdelse af  

 produktionsapparatet (beredskabslager), henvises til E.B.2.
E.C.1.1.3 Negativ saldo (§ 5) De beløb, der skal fragå i saldoværdien som følge af salg mv., kan være så  

 store, at saldoværdien bliver negativ.
Afhændes der driftsmidler på et tidspunkt, hvor saldoværdien er negativ,  

 vokser den negative saldo med de modtagne salgssummer m.m.
Anskaffes der  

 derimod driftsmidler, medens saldoværdien er negativ, udlignes den negative  

 saldo helt eller delvis med anskaffelsessummerne.
En negativ saldoværdi repræsenterer en ikke indkomstbeskattet fortjeneste  

 på driftsmidler.
Den skattepligtige kan vælge helt eller delvis at udligne  

 den negative saldo i det indkomstår, hvori den er opstået, ved at tage  

 beløbet til indtægt.
Hvis den negative saldo ikke udlignes på en af de foran omtalte måder i  

 det år, den er opstået, overføres den til næste indkomstår, hvor den kan  

 udlignes ved anskaffelser i løbet af dette indkomstår.
Sker dette ikke, skal  

 den negative saldo medregnes ved opgørelsen af indkomsten for sidstnævnte  

 indkomstår.
 Er den negative saldo formindsket ved udgangen af det år, hvori den skal  

 indtægtsføres (år 2), skal der indtægtsføres et beløb, således at saldoen  

 bliver nul, jf. pkt .19, eksempel 5 i afskr.cirk.
Hvis den negative saldo er forøget ved udgangen af år 2, skal kun den  

 negative saldo ved udgangen af år 1 indtægtsføres i år 2. Det resterende  

 negative beløb kan overføres til år 3, jf.
Skat 1986.8.520 ( TfS 1986, 448).
 Såfremt en virksomhed i en erhvervszone afskriver på såvel en særskilt  

 saldo som en ordinær saldo, kan en negativ saldo efter frit valg udlignes  

 ved, at der sker fradrag i den anden saldo.
Fristforlængelse Den kommunale skattemyndighed kan, når ganske særlige omstændigheder taler  

 derfor, forlænge fristen for udligning af et negativt saldobeløb.
Fristforlængelse gives eksempelvis, når der til levering inden udløbet af  

 fristen, er foretaget bestilling af aktiver, der vil kunne udligne den  

 negative saldo, men hvor leveringen som følge af leverandørens forhold først  

 finder sted efter fristens udløb.
For fiskekuttere gælder dog, at det er  

 tilstrækkeligt, at bestilling er afgivet inden fristens udløb.
 Fristforlængelsen kan betinges af, at der stilles sikkerhed for det  

 skattekrav, der vil opstå, hvis den negative saldo må tages til indtægt ved  

 fristens udløb.
 Når den kommunale skattemyndighed har forlænget fristen for udligning af  

 en negativ saldo, er den skattepligtige berettiget til inden for den nye  

 frist helt eller delvist at tage den negative saldo til indtægt.
 Hvis den negative saldo ikke er udlignet inden udløbet af den nye frist,  

 skal det ikke udlignede beløb medregnes ved opgørelsen af indkomsten for det  

 indkomstår, hvori fristen udløber.
E.C.1.1.4 Anskaffelsessummen Det er aktivernes faktiske anskaffelsessum, dvs. købesum inklusive told,  

 fragt, montering mv. plus eventuelle forbedringsudgifter, der indgår i  

 saldoværdien.
Derimod kan prioriteringsomkostninger (herunder kurstab) ikke  

 medtages i saldoværdien, jf. lsr. 1962.27. Stempel- og tinglysningsafgift på  

 pantebreve mv. kan heller ikke medregnes.
 Ifølge AL § 30 A medregnes ikke moms, som af den pågældende kan fratrækkes  

 i hans afgiftstilsvar som indgående afgift, jf. afskr.cirk. pkt. 177-181.
 Vedrørende afgift af biler mv. se E.B.2.
Omregning til kontantværdi Anskaffelsessummen for driftsmidler omfattet af AL afsnit I-II omregnes  

 til kontantværdi, jfr. bek. om kontantværdiansættelse af overdragelsessummer  

 efter AL m.v., Skatteministeriets bek. nr. 486 af 31.maj 1994. Omregningen  

 sker efter kursværdierne på anskaffelsestidspunktet ved at lægge den kontante  

 del af overdragelsessummen sammen med kursværdien af den resterende del af  

 overdragelsessummen m.v.
Ved kontantkøb skal den aftalte købesum lægges til grund ved opgørelsen af  

 anskaffelses- og afståelsessummer efter AL, mens der ved køb på kredit skal  

 ske kontantomregning.
Det er Told- og Skattestyrelsens opfattelse, at der er  

 tale om kontantkøb, når køber henholdsvis sælger har ret til at kræve ydelse  

 mod ydelse, d.v.s. når der er tale om køb omfattet af købelovens §§ 14 - 16.
Der er således også tale om kontantkøb, når en køber selv finansierer  

 anskaffelsen af et aktiv ved at optage lån hos trediemand, f.eks. en bank  

 eller et finansieringsinstitut.
Det afgørende er, at der sker samtidig  

 udveksling af ydelserne.
Kun hvor det er sælgeren, der i forbindelse med  

 købet yder kredit, skal der ske kontantomregning ( af den ikke kontante del  

 af købesummen) eller der er indestående lån, der overtages af køber ( sælger  

 udtræder som debitor, køber indtræder som debitor).
Told- og Skattestyrelsen udsender kvartalsvist en særlig kurstabel, der  

 skal anvendes ved kontantomregning af overdragelser for aktiver m.v. omfattet  

 af AL afsnit I -III og LL.*For 1997, se TfS1996,833, 1997,304, 1997,523 og  

 1997,718.* Både køber og sælger er forpligtet til at anvende disse kurser, medmindre  

 parterne i overensstemmelse med bekendtgørelsens § 5, stk. 3, aftaler at  

 fravige tabellen.
 Lån i skibe, der ydes i form af børsnoterede obligationer, ansættes til  

 børskursen, jf. bekendtgørelsens § 4, stk. 1. Andre lån med sikkerhed i skibe  

 kursansættes efter ovennævnte regler.
Ved overdragelse mellem en person og et selskab m.v. og mellem selskaber,  

 hvor den ene part har bestemmende indflydelse på den anden parts handlemåde,  

 skal kursansættelse af fordringer og gæld foretages under hensyn hertil, jf.  

 bekendtgørelsens § 5, stk. 2 a.
Denne bestemmelse indebærer, at der i sådanne  

 tilfælde kan anvendes en kurs, der afviger fra tabelmaterialet.
Det er  

 eksempelvis tilfældet, når der handles mellem en hovedaktionær og et selskab,  

 idet parterne er interesseforbundne og hovedaktionæren har et indgående  

 kendskab til og indflydelse på selskabets forhold, og idet gældsbrevet ikke  

 er bestemt til overdragelse.
Den hidtidige praksis med hensyn til  

 kursansættelse af gælds- eller pantebreve udstedt i forbindelse med  

 omdannelse af en personlig virksomhed til et selskab gælder således fortsat.
 Kursværdien vil efter hidtidig praksis ikke kunne sættes lavere end kurs  

 80.
Hvor der er tale om en overdragelse mellem en person og et selskab mv.,  

 mellem selskaber indbyrdes eller mellem personer indbyrdes, og parterne ikke  

 har modstridende interesser, skal kursansættelsen ifølge § 5, stk. 2 b  

 foretages under hensyntagen hertil.
I disse tilfælde vil det dog normalt  

 kunne accepteres, at parterne anvender de kurser, der følger af  

 tabelmaterialet.
 Som eksempel på en situation omfattet af § 5, stk. 2 b kan nævnes, at  

 overdrageren beskattes lavt eller slet ikke af avancen ved afståelsen, mens  

 erhververen naturligvis ønsker at få størst mulig anskaffelsessum og  

 afskrivningsgrundlag.
§ 5, stk. 2 b omfatter ligeledes tilfælde, hvor overdrageren er et selskab  

 omfattet af KGL § 2, og som derfor er skattepligtig af kursgevinsten i alle  

 tilfælde.
Selskabet har således ikke modstridende interesser med erhververen,  

 som ønsker den højst mulige kurs.
Hvis parterne ikke er omfattet af § 5, stk. 2, kan der anvendes en anden  

 kurs, end den der fremgår af tabelmaterialet, hvis det godtgøres, at  

 kontantværdien af den ikke kontante del af overdragelsessummen afviger mere  

 end 5 procentpoint fra tabelmaterialets kurs, og den af parterne aftalte kurs  

 må antages at være udtryk for handelsværdien, jfr. § 5, stk. 3.  

 Skattemyndighederne er berettigede til at reducere afskrivningsgrundlaget for  

 et aktiv til den reelle handelsværdi, dersom interesseforbundne parter  

 aftaler en overdragelsessum, der afviger herfra, jf. f.eks.
Told-Skat  

 1993.10.473 ( TfS 1993, 219).
Dekort - nedslag i købesummen Hvor der efterfølgende opnås en dekort i den aftalte købesum, vil der  

 undertiden være anledning til at reducere afskrivningsgrundlaget med et til  

 dekorten svarende beløb.
I UfR 1966.493 ØLD, fandt retten, at der i hvert  

 fald i et tilfælde, som det foreliggende, hvor dekorten var hjemlet allerede  

 i den oprindelige salgsaftale, måtte ske en tilsvarende reduktion af  

 afskrivningsgrundlaget.
I overensstemmelse hermed må afskrivningsgrundlaget  

 også reduceres i tilfælde, hvor der kutymemæssigt ydes en dekort f.eks. ved  

 hurtigere betaling.
 I lsr. 1981.117 skulle afskrivningssaldoen derimod ikke reduceres, idet  

 der blev henset til, at købekontrakten ikke indeholdt bestemmelser om, at  

 debitor havde mulighed for at opnå dekort ved indfrielse af restgælden før  

 kontraktens udløb, at der ikke blev stillet betingelser af nogen art i  

 forbindelse med indfrielsen, at tilbuddet var fremsat fra kreditors side  

 frivilligt og uopfordret, uden at der i debitors økonomiske eller andre  

 forhold havde været omstændigheder, der kunne give anledning til dette  

 tilbud, samt at der var forløbet ca. 3 1/2 år fra gældens opståen til  

 fremsættelsen af tilbuddet.
 Ifølge lsr. 1985.38 skulle afskrivningsgrundlaget for et skib nedsættes  

 med en erstatning, som skibsværftet måtte betale til ejerne, fordi skibet  

 havde mindre lasteevne end aftalt.
Aftægt, gave og arv I de tilfælde, hvor købesummen erlægges i form af aftægt, livrenteydelse  

 eller lignende, kan der foretages afskrivning på den kapitaliserede værdi af  

 den årlige ydelse, jfr. § 7 i bekendtgørelse om kontantværdiansættelse af  

 overdragelsessummer efter AL mv., hvortil kommer, at de løbende årlige  

 ydelser kan fradrages efter reglen i LL § 12, stk. 7, jf. lsr. 1963.19.
Er driftsmidler erhvervet ved gave, betragtes det beløb, der er lagt til  

 grund ved gaveafgiftsberegningen eller ved indkomstbeskatningen, som  

 anskaffelsessum.
Er der hverken svaret gaveafgift eller indkomstskat af det  

 modtagne driftsmiddels værdi, betragtes driftsmidlets værdi i handel og  

 vandel på gavetidspunktet som anskaffelsessum, jf.
AL § 31.
Om afskrivningsgrundlaget ved erhvervelse af driftsmidler ved arv henvises  

 til *LVB* Ændret benyttelse Overfører en skattepligtig driftsmidler, som hidtil har været anvendt til  

 udelukkende privat eller til blandet erhvervsmæssig og privat benyttelse, til  

 udelukkende erhvervsmæssig benyttelse, behandles dette som et salg og et køb,  

 og driftsmidlerne indgår i saldoværdien med deres værdi i handel og vandel på  

 overførselstidspunktet, jf.
AL § 32. En ændret retlig vurdering af  

 benyttelsen behandles ikke som salg efter AL § 32.
Tilflytter I forbindelse med skattepligtens indtræden og i forbindelse med, at  

 udenlandske selskaber inddrages under dansk sambeskatning i henhold til SEL §  

 31, gælder der særlige regler for fastsættelse af indgangsværdier for  

 afskrivningsberettigede aktiver, som ikke i forvejen er omfattet af dansk  

 beskatning, jf.
SEL § 4 A, stk. 2, SEL § 31, stk. 6, og KSL § 9, stk. 2.
Herefter anses afskrivningsberettigede aktiver for erhvervet på det  

 faktiske anskaffelsestidspunkt til den faktiske anskaffelsessum afskrevet  

 maksimalt efter danske regler indtil tilflytningstidspunktet.
Ved beregningen  

 anvendes reglerne på tilflytningstidspunktet.
Hvis den herved beregnede værdi  

 af aktiverne overstiger handelsværdien på tilflytningstidspunktet, anses  

 aktiverne for erhvervet til handelsværdien på tilflytningstidspunktet.
I tilflytningsåret kan kun foretages en forholdsmæssig afskrivning for  

 delperioden.
Saldoværdien reduceres kun med det tilsvarende beløb, jf.
Skat  

 1988.285 (TfS 1988,56).
*Reglerne om beskatning af genvundne afskrivninger på aktiver, der anses  

 for afskrevet forud for inddragelse under dansk beskatning findes i SEL § 4  

 A, stk. 3, SEL § 31, stk. 7 og KSL § 9, stk. 3. Se også skd. cirk. nr. 82 af  

 29. maj 1997 om international beskatning.* Efter disse regler kan genvundne  

 afskrivninger højst udgøre det beløb, hvormed summen af de foretagne  

 afskrivninger efter skattepligtens indtræden overstiger det faktiske værditab  

 efter inddragelse under dansk beskatning.
Fortjenesten i forhold til  

 anskaffelsessummen kan højst medregnes med et beløb svarende til forskellen  

 mellem salgssummen og handelsværdien på tidspunktet for inddragelse under  

 dansk beskatning.
For aktiver, der afskrives efter saldometoden ansættes  

 afståelsessummen til den nedskrevne værdi på afståelsestidspunktet med tillæg  

 af genvundne afskrivninger og fortjeneste som beskrevet ovenfor.
E.C.1.1.5 Afskrivning kan påbegyndes i leveringsåret Det er en betingelse for at foretage afskrivning på et driftsmiddel, at  

 der er sket levering i købelovens forstand, hvilket ikke nødvendigvis er  

 sammenfaldende med det tidspunkt, hvor risikoen for varens hændelige  

 undergang overgår fra sælger til køber.
I Skat 1990.2.136 (TfS 1990, 86) har Landsskatteretten således nægtet afskrivning på et driftsmiddel, der ved  

 årets udgang endnu ikke var overgivet til køberen, men hvor der var sket  

 overgang af risikoen for driftsmidlets hændelige undergang.
I TfS 1996, 578  

 har Landsskatteretten nægtet afskrivning på skibe, som først skulle leveres  

 fire år efter afleveringsforretningen, og hvor sælger bar risikoen for  

 skibenes hændelige undergang indtil leveringen.
Om reglerne for levering se  

 E.B.2.6.1.2.
 Som nævnt under E.C.1.1.1. kan selskaber omfattet af SEL § 1, stk. 1, nr.  

 1 og 2, der erhverver driftsmidler med henblik på udlejning eller  

 driftsmidler der allerede ved erhvervelsen er udlejet, ikke afskrive i  

 anskaffelsesåret, men først i året efter anskaffelsesåret.
Afskrivning kan påbegyndes allerede i leveringsåret, selv om driftsmidlet  

 først indsættes i driften i et senere indkomstår.
I TfS 1996,399 og 400 fandt Østre Landsret dog, at afskrivning på indkøbt edb-programmel først kunne  

 foretages i det år, hvor markedsføring og salg af edb-systemer blev mulige.
 Det er en forudsætning for afskrivning, at driftsmidlet er anskaffet for  

 at indgå i virksomhedens drift, jf. lsr. 1980.120. Hvis det af de konkrete  

 forhold fremgår, at »driftsmidlet« kort efter skal videresælges  

 eller indgå i en byttehandel, kan afskrivning ikke foretages, lsr. 1980.71.  

 Se også Skat 1988.3.152 (TfS 1988, 107).
 Se i øvrigt SO 1982, s.266 ff om, hvornår afskrivning på driftsmidler kan  

 påbegyndes.
 Med hensyn til forbedringsudgifter er det afgørende, hvornår udgiften er  

 afholdt.
Driftsmidlet skal være færdiggjort Det er yderligere en forudsætning for påbegyndelse af afskrivning, at der  

 er tale om levering af færdige driftsmidler, jf. lsr. 1966.118 og UfR  

 1967.443 ØLD.
Ved dommen blev anskaffelsessummen for et lastvognchassis, der  

 blev leveret i dec., og umiddelbart derefter afleveret til en karetmager til  

 montering af lad og først færdiggjort fra karetmageren i jan. og derpå  

 indregistreret, først tilladt afskrevet i det år, hvor vognen var  

 færdigmonteret og kunne anvendes i driften.
Se endvidere lsr. 1969.132  

 (lastbil med midlertidigt påsat lad) samt 1977.160 (ikke-installerede  

 maskiner i møntvaskeri). I TOLD-SKAT Nyt 1993.4.149. fandt Landsskatteretten,  

 at en vindmølle, der blev leveret i indkomståret 1989, men som først blev  

 samlet og rejst den 10. februar 1990, ikke kunne afskrives i indkomståret  

 1989.
 Der stilles ikke krav om, at en bil skal være indregistreret, lsr.  

 1967.129.
 Fremstilles driftsmidlet i virksomheden, skal det være færdigt til brug i  

 den igangværende virksomhed, før der kan afskrives.
Igangværende virksomhed Det er ligeledes en forudsætning for afskrivningsret, at der er tale om  

 driftsmidler leveret til en igangværende virksomhed.
 En række kendelser belyser kravet herom:
Lsr. 1965.128 (En direktør havde fra den 1. sept. 1962 lejet  

 forretningslokaler, i hvilke han indrettede et selvbetjeningsrenseri- og  

 vaskeri.
Han engagerede endvidere fra den 1. okt. en bestyrer, der skulle  

 forestå den daglige drift.
Renserimaskinerne blev leveret og monteret den 19.  

 dec., men åbning for publikum skete først i begyndelsen af 1963.  

 Landsskatteretten anså ikke virksomheden for at være i drift i 1962, idet der  

 hertil måtte kræves, at der havde været almindelig adgang til forretningen  

 for publikum).
Lsr. 1966.114 (En skatteyder, der ville etablere sig som gartner, købte i  

 1963 et jordstykke, hvorpå han opførte et drivhus.
Dette færdigbyggedes i  

 slutningen af året og benyttedes til udsåning af sommerblomster mv.  

 Centralfyret kom dog først i gang i 1964. Gartnerivirksomheden afkastede ikke  

 indtægter i 1963. Han kunne ikke anses at have drevet erhvervsmæssig  

 virksomhed i 1963, selv om han henviste til, at det var typisk for hans  

 erhverv, at der gik en vis tid, inden kulturerne blev tjenlige til salg).
Lsr. 1971.44 (Skatteyderen havde anpart i to kuttere, som ankom her til  

 landet hhv. 15. dec. og 22. dec. 1967 fra et østtysk værft.
De to kuttere  

 afgik fra havnen på den første fisketur omkring den 20. jan. 1968.  

 Landskatteretten udtalte, at erhvervsmæssig virksomhed først var påbegyndt  

 omkring den 20. jan. 1968).
 Se endvidere lsr. 1967.49 og 1975.60.
E.C.1.1.6 Afskrivningen - og eventuel senere ændring På den opgjorte saldoværdi kan der foretages afskrivning med hele  

 procenter fra 0-30 pct.
 Driftsmidler, der udelukkende benyttes erhvervsmæssigt i en erhvervszone,  

 og som er anskaffet, efter at erhvervszonen blev udpeget, kan dog afskrives  

 med indtil 60%. Anvendelse af den forhøjede sats er betinget af, at  

 virksomheden er påbegyndt inden udgangen af kalenderåret 1994, at  

 driftsmidlerne afskrives på en særlig konto, og at virksomheden har været i  

 uafbrudt drift i hele indkomståret.
 Af hensyn til foreneligheden med EU's statsstøtteregler er der i AL § 2 A,  

 stk. 3 og 4, indsat nogle begrænsninger i anvendelsesområdet for de særlige  

 regler i AL § 2 A, stk. 2, om afskrivning i erhvervszoner.
 I henhold til AL § 2 A, stk. 3 finder reglerne om afskrivning i  

 erhvervszoner ikke anvendelse på driftsmidler inden for landbrug og fiskeri,  

 herunder forædlingsindustrien vedrørende landbrugsvarer og  

 fiskeforædlingsindustrien, såfremt der ydes eller er ydet offentlig støtte  

 til anskaffelsen af de pågældende driftsmidler, og der i forbindelse med  

 salget opstår tilbagebetalingskrav herfor, der ikke er endeligt indfriet.
Det følger endvidere af AL § 2 A, stk 4, at reglerne om afskrivning i  

 erhvervszoner ikke finder anvendelse på driftsmidler i landbruget og  

 forædlingsindustrien vedrørende landbrugsvarer, medmindre betingelserne for  

 støtte i forordning nr. 2328/91 om forbedring af landbrugsstrukturens  

 effektivitet og forordning nr. 866/90 om forbedring af vilkårene for  

 forarbejdning og afsætning af landbrugsprodukter er opfyldt.
Såfremt der ikke  

 søges støtte efter forordning 866/90, skal alene de materielle bestemmelser i  

 forordningen være opfyldt, og det er således ingen betingelse, at de formelle  

 og administrative regler i forordningen er opfyldt.
 Endelig finder reglerne om afskrivning i erhvervszoner ikke anvendelse på  

 driftsmidler i:
1. skibsbygningsindustrien, 2. kunstfiberindustrien, 3. motorkøretøjsindustrien for så vidt angår projekter over 90 mill. kr.,  

 eller 4. kul- og stålindustrien.
 Som nævnt under E.C.1.1.1. kan selskaber, der er omfattet af SEL § 1, stk.  

 1, nr. 1 og 2, der erhverver driftsmidler med henblik på udlejning, eller  

 driftsmidler, der allerede ved erhvervelsen er udlejet, ikke afskrive i  

 anskaffelsesåret, men kan i året efter anskaffelsesåret afskrive indtil 60  

 pct.
Efter udløbet af fristen for indgivelse af selvangivelse, kan  

 afskrivninger der er foretaget efter afskrivningslovens bestemmelser, kun  

 ændres efter tilladelse, jf.
AL. § 30, stk. 3. Der er ikke i denne  

 bestemmelse hjemmel til at nægte afskrivning med den begrundelse, at  

 selvangivelsen var indsendt efter indsendelsesfristens udløb, lsr. 1975.150.
 I TSS-cirk.1994-12 har Ligningsrådet bemyndiget de lignende myndigheder  

 til at tillade ændring af af - og nedskrivninger, således at hvis  

 ligningsmyndigheden påtænker at forhøje eller nedsætte den selvangivne eller  

 ansatte indkomst, har skatteyderen ret til inden for lovens rammer at få  

 ændret af - og nedskrivninger i et sådant omfang, at den skattemæssige effekt  

 af den påtænkte ændring udlignes helt eller delvist.
 Hvis indkomstansættelsen ikke er ændret, har skatteyderen adgang til at  

 ændre af - og nedskrivninger, hvis ansøgning herom indgives til  

 ligningsmyndighederne inden 3 måneder efter fristen for indgivelse af  

 selvangivelse for det pågældende indkomstår.
 Indgives ansøgningen på et senere tidspunkt, er der adgang til  

 efterfølgende ændring af af - og nedskrivninger, hvis ligningsmyndigheden  

 skønner, at der er tale om at berigtige fejl eller forglemmelser, som var  

 åbenbare på tidspunktet for udarbejdelsen af selvangivelsen for det  

 pågældende indkomstår.
 Som udgangspunkt er der tale om en åbenbar fejl, hvis det på  

 selvangivelsestidspunktet stod klart, at foretagne af - og nedskrivninger var  

 uden skattemæssig effekt, eller at undladte afskrivninger ikke kunne udnyttes  

 på et senere tidspunkt.
 Ansøgninger kan ikke forventes imødekommet, hvis ansøgningen er begrundet  

 i efterfølgende ændret skattelovgivning, hensyn til udbetalinger fra de  

 sociale myndigheder, bidragspligt o.lign. eller udbetaling af  

 rentegodtgørelse.
Ligningsmyndighedernes bemyndigelse efter cirkulæret omfatter ikke  

 efterfølgende ændring af af - og nedskrivninger, hvis virksomheden er ophørt,  

 eller der foreligger bødegivende forhold.
Endvidere omfatter bemyndigelsen  

 ikke efterfølgende ændring af afskrivninger, hvis aktivet er afhændet, og der  

 er foretaget en endelig avanceopgørelse.
Endelig omfatter bemyndigelsen ikke  

 ansøgninger, der indgives senere end 3 år efter udløbet af det pågældende  

 indkomstår.
I sådanne tilfælde kan efterfølgende af - og nedskrivninger kun tillades  

 af Ligningsrådet.
 * TSS-cirk. 1994-12 gælder alle afskrivningsformer efter AL.
Principperne i de nedenfor omtalte afgørelser finder således også  

 anvendelse på ansøgninger om efterfølgende afskrivning på driftsmidler.* I TfS 1996, 542 afslog Ligningsrådet en ansøgning om efterfølgende  

 afskrivninger på nogle bygninger, som var afhændet.
Ligningsrådet fandt , at  

 der som udgangspunkt måtte meddeles afslag, da der ikke forelå ekstraordinære  

 omstændigheder, som kunne begrunde, at udgangspunktet blev fraveget.  

 Afgørelsen er kommenteret i TfS 1996, 545.
* Derimod imødekom Ligningsrådet ansøgningen i TfS 1997, 70, der også  

 vedrørte en situation, hvor der blev ansøgt om efterfølgende afskrivning på  

 en bygning, der var afhændet.
Ansøgningen skyldtes et ønske om at udligne en  

 forhøjelse af den skattepligtige indkomst, foretaget efter afhændelsen.
Ligningsrådet fandt, at det forhold, at ansøgningen skyldtes et ønske om  

 at udligne en ansættelsesændring, var en så ekstraordinær omstændighed, at  

 ansøgningen blev imødekommet, uanset at bygningen var afhændet.
I* TfS 1997,  

 71 meddelte Ligningsrådet afslag.
En skatteyder ansøgte om at tilbage-føre  

 skattemæssige afskrivninger på et butikscenter.
Som begrundelse for afslaget  

 henviste Ligningsrådet dels til, at ansøgningen skyldtes, at der var truffet  

 et bevidst valg, der efterfølgende havde vist sig uhensigtsmæssigt, dels til,  

 at ansøgningen var indgivet senere end tre år efter udløbet af de pågældende  

 indkomstår, uden at der efter Ligningsrådets opfattelse forelå særlige  

 omstændigheder.
Afgørelserne er kommenteret i TfS 1997, 72.* * I TfS 1997, 113 afslog Ligningsrådet en ansøgning om efterfølgende  

 afskrivninger på en afhændet bygning.
Rådet fandt, at der som udgangspunkt  

 måtte meddeles afslag på ansøgningen, da bygningen var afhændet og lagde til  

 grund, at der ikke forelå særlige omstændigheder, der kunne medføre, at dette  

 udgangspunkt blev fraveget, uanset at der ikke var foretaget en endelig  

 avanceopgørelse.
* I TfS 1997, 187 ansøgte et moderselskab om at udligne  

 indtægtsforhøjelser ved efterfølgende afskrivninger i bl.a. et udenlandsk  

 datterselskab, der var udtrådt af sambeskatningen.
Ligningsrådet imødekom  

 ansøgningen, idet Rådet ikke fandt, at der var grundlag for at antage, at et  

 udenlandsk datterselskabs udtræden af sambeskatning kunne sidestilles med  

 ophør i TSS-cirkulærets forstand.* Om begrænsningen i kommanditisters adgang til at foretage afskrivninger,  

 se E.F.2.
E.C.1.1.7 AL § 3 - Straksafskrivning for visse aktiver For driftsmidler, hvis anskaffelsessum *(i 1997) er 8.700 kr. eller  

 derunder, eller som har en forventet levetid på ikke over 3 år, har  

 skatteyderen valgfrihed mellem at medregne anskaffelsessummen under  

 saldoværdien eller at fradrage anskaffelsessummen fuldt ud i  

 anskaffelsesåret.
Det samme gælder for anskaffelsessummen for edb-software og  

 for driftsmidler til forsøgs- og forskningsvirksomhed bortset fra  

 driftsmidler, der anvendes til efterforskning af råstoffer.
Der er intet i vejen for, at udgiften til nogle af småaktiverne fratrækkes  

 straks, medens udgiften til andre indgår i saldoværdien.
Det er det enkelte  

 aktivs anskaffelsessum, der er afgørende for, om udgiften kan fradrages  

 straks.
 Eksempelvis kan anskaffelsessummen for 10 maskiner á 8.700 kr.  

 udgiftsføres straks med 87.000 kr.
 I et interessentskab, der anskaffer driftsmidler, for hvilke  

 anskaffelsesprisen for det enkelte driftsmiddel er over 8.700 kr., vil  

 anskaffelsessummerne ikke kunne fradrages i anskaffelsesåret, selv om den  

 enkelte interessents andel af anskaffelsessummen er under 8.700 kr., idet det  

 er den samlede anskaffelsessum for driftsmidlet, der lægges til grund ved  

 bedømmelsen af, hvorvidt anskaffelsessummen er 8.700 kr. eller derunder.
 Ved afgørelsen af, hvorvidt anskaffelsessummen er 8.700 kr. eller  

 derunder, ses der bort fra merværdiafgiften, såfremt køberen i sit  

 afgiftstilsvar kan fratrække den betalte afgift.
Selskaber omfattet af SEL § 1, stk. 1, nr. 1 og 2 kan for aktiver, der  

 anskaffes med henblik på udlejning, eller som allerede ved erhvervelsen er  

 udlejet, først foretage straksafskrivning i indkomståret efter  

 anskaffelsesåret, jf.
AL § 3, stk. 7.
 Der kan ikke foretages straksafskrivning, hvis der i anskaffelsesåret er  

 benyttet investeringsfondshenlæggelser eller etableringskontomidler til  

 forlods afskrivning på de pågældende aktiver.
 Om straksafskrivning med visse tilskudsbeløb, se LL § 27 B og E.B.6.7.
Forbedringsudgifter Forbedringsudgifter på sådanne småaktiver og aktiver med særlig kort  

 levetid behandles på samme måde, som selve anskaffelsessummen for de  

 pågældende aktiver i sin tid er behandlet.
Hvis den oprindelige  

 anskaffelsessum er ført til udgift i anskaffelsesåret, fratrækkes  

 forbedringsudgiften i det indkomstår, hvori den er afholdt (uanset udgiftens  

 størrelse). Hvis den oprindelige anskaffelsessum i anskaffelsesåret er  

 tillagt saldoværdien, tillægges forbedringsudgiften saldoværdien i det år,  

 hvor forbedringsudgiften afholdes.
Det kan forekomme, at et driftsmiddel gennem forbedring i den grad ændrer  

 karakter, at man ikke længere kan henregne det til denne gruppe.
Hvor dette  

 er tilfældet, skal forbedringsudgiften tillægges saldoværdien i det  

 indkomstår, hvori den er afholdt.
 Forbedringsudgifter vedrørende andre end de her omhandlede driftsmidler  

 skal altid tillægges saldoværdien, uanset om forbedringsudgiften i sig selv  

 er under eller over 8.700 kr., og uanset om forbedringen ikke får virkning ud  

 over 3 år.
Højst 333.100 kr. i visse tilfælde Efter AL § 3, stk. 6 kan reglen om straksafskrivning i det indkomstår,  

 hvori en virksomhed påbegyndes og det følgende indkomstår, kun anvendes på  

 driftsmidler til en samlet anskaffelsessum på * (i 1997) indtil 333.100 kr.  

 (beløbet reguleres efter PSL § 20). AL § 3, stk. 6, fortolkes således, at en  

 skattepligtig, der i 1996 påbegyndte en virksomhed, for 1996 og 1997  

 tilsammen er berettiget til at straksafskrive aktiver for * 333.100 kr.
 Tilsvarende er en skatteyder, der i 1997 påbegynder en virksomhed,  

 berettiget til for 1997 og 1998 tilsammen at foretage straksafskrivning op  

 til den beløbsgrænse, der gælder for 1998.
Denne begrænsning gælder kun, når der er tale om at etablere en ny  

 virksomhed, og ikke ved overtagelse af en bestående virksomhed.
For at tale  

 om »overtagelse af en bestående virksomhed« (og dermed mulighed for  

 ubegrænset fradrag) må det efter LSR's opfattelse være en forudsætning, at  

 køberen af virksomheden umiddelbart viderefører denne med samme karakter,  

 herunder nogenlunde samme varesortiment, som hidtil, lsr. 1980.13.
Et anpartsselskab blev omdannet til et kommanditselskab, som overtog nogle  

 anpartsselskabet tilhørende udlejningsejendomme.
Kommanditselskabet, der  

 foretog omfattende ombygning og anskaffede driftsmidler til udlejning, blev  

 anset for at havde overtaget en bestående udlejningsvirksomhed, og var derfor  

 ikke omfattet af begrænsningen i AL § 3, stk. 6, jf.
Skat 1985.6.165.
 De nævnte 333.100 kr. forstås som bruttoanskaffelsessummen.
 For interessenter i et nystartet interessentskab gælder beløbsgrænsen for  

 deres samlede anskaffelser, lsr. 1979.113.
Levealder ikke over 3 år Bestemmelsen kan kun anvendes, hvor driftsmidlet vil være fysisk opslidt i  

 løbet af 3 år fra erhvervelsen.
Det er ikke tilstrækkeligt, at driftsmidlet i  

 løbet af 3 år ikke vil være anvendeligt i en bestemt virksomhed eller til et  

 bestemt formål, når det dog efter denne tid fortsat kan anvendes som  

 driftsmiddel, enten hos den aktuelle ejer eller på andre hænder.
Det er  

 således den fysiske - ikke den økonomiske - levetid (restlevetid), der er afgørende.
 Ved bedømmelsen af levealderen for et driftsmiddel må man i almindelighed  

 søge vejledning i den gennemsnitlige levealder for driftsmidler af den  

 pågældende kategori, og der bør stilles ret strenge beviskrav for i det  

 enkelte tilfælde på grund af konkrete forhold at fravige  

 gennemsnitslevetiden.
Praksis vedrørende AL § 3 I forbindelse med en skatteyders indkøb af driftsmiddelsæt, hvis samlede  

 pris overstiger 8.700 kr., opstår spørgsmålet, hvorvidt der kan ske opdeling  

 i mindre enheder, der hver især har en anskaffelsessum på under  

 beløbsgrænsen.
Det er ved denne vurdering afgørende, om den enkelte genstand  

 efter sin bestemmelse kan fungere som et selvstændigt driftsmiddel.
Se lsr.  

 1962121 (et arkivskab og et hængemappesystem til indsætning i skabet og et  

 skrivebord som i den ene side understøttedes af et løst tilsluttet skab af  

 samme højde og bredde som skrivebordet blev betragtet som enheder, hvis  

 anskaffelsessummer oversteg den i AL § 3 fastsatte grænse), lsr. 1964. 129 og  

 lsr. 1965.120 (reolsystemer sammenkædet med fælles skinner, baldakiner og  

 gennemgående hylder ligeledes betragtet som en helhed).
I Skat 1988.3.141(TfS 1988, 134 ) fandt LSR , at udgifterne til  

 anskaffelse af inventar (drægtighedsbokse, drægtighedsboksskillerum, bidsler  

 og nakkelåse) til en staldbygning kunne straksafskrives.
Retten udtalte, at  

 selv om de pågældende bokse med tilbehør normalt blev anvendt i større eller  

 mindre enheder, måtte de foreliggende oplysninger om muligheden for at ændre  

 indretningen af stalden efter driftsformen samt muligheden for at anvende  

 boksene enkeltvis kunne begrunde, at der skete straksafskrivning.
I TfS 1988, 582 fandt LSR ligeledes, at staldinventar (bidsler,  

 vandkopper, forværk og skillerum til spaltebokse) kunne straksafskrives.
LSR  

 omgjorde herved under henvisning til Skat 1988.3.141(TfS 1988, 134) sin  

 oprindelige afgørelse af sagen (TfS 1988, 177), hvor straksafskrivning af de  

 enkelte genstande blev nægtet, da de anvendtes i samlede enheder.
I TfS 1996,  

 100 fandt LSR, at en pc og en printer, købt samme dag, i skattemæssig  

 henseende var selvstændige driftsmidler, der kunne straksafskrives hver for  

 sig. * I TfS 1997, 182 fandt LSR ligeledes, at køb af to pc'er Á 8.250  

 kr. og to edb-skærme Á henholdsvis 3.560 kr. og 6.800 kr. var  

 selvstændige driftsmidler, som hver for sig kunne straksafskrives.* Andre eksempler på anvendelse af reglen om straksafskrivning:
 Lsr. 1967.52 (maskindele og værktøjer til en slidse- og tappemaskine til  

 fremstilling af vippevinduer anset som selvstændige værktøjsaggregater), lsr.  

 1968.121 (inventar til udlejning i en campingudstyrsforretning), lsr. 1969.  

 133 (22 lysstofarmaturer fastskruet til loftet anset for inventargenstande  

 omfattet af AL § 3), lsr. 1975.62 (stilladsdele, der kunne opstilles i  

 praktisk anvendelige enheder til en samlet pris under beløbsgrænsen, tilladt  

 fratrukket straks), lsr. 1983.89 (køkkenelementer mv. til et samlet beløb af  

 32.400 kr., men hver især under beløbsgrænsen, til brug i et lægehus, til  

 dels som fritstående bordelementer, kunne fratrækkes straks).
 Eksempler på 3-års reglens anvendelse:
 Lsr. 1967.128 (brugte lastbiler til kørsel i en grusgrav), lsr. 1971.136  

 (motordreven skovsav). Endvidere er reglen i praksis fundet anvendelig på  

 syntetiske fiskegarn.
 Derimod er reglen ikke fundet anvendelig i lsr. 1970.139 (lastbiler, der  

 kørte ca. 150.000 km. årligt).
 En virksomhed, der drev handel og udlejning af edb-udstyr kunne ikke  

 anvende AL § 3, stk. 1, på edb-udstyr, idet udstyret ikke kunne antages at  

 være fysisk udslidt inden for 3 år, t&s nyt 1990.12.981 (lsr).
Et selskab påtænkte at købe alle rettighederne til et edb-system, med  

 hensyn til hvilket selskabet i forvejen drev virksomhed med salg og  

 implementering.
LR fandt, at selskabet efter AL § 3, stk. 1 ville kunne  

 foretage fradrag for anskaffelsessummen for edb-softwaret fuldt ud i den  

 skattepligtige indkomst for det indkomstår, hvori anskaffelsen af  

 rettighederne eller en ideel andel af disse fandt sted, Told-Skat Nyt  

 1993.19.871(BF). I TfS 1995, 727 fandt LSR, at et selskab kunne  

 straksafskrive forme til fremstilling af gummistøvler, da det var godtgjort,  

 at formene definitivt blev udrangeret og skrottet inden for 3 år.
Salg af aktiver, der er straksafskrevet Ved salg af sådanne fratrukne driftsmidler, skal hele salgssummen  

 beskattes som personlig indkomst, medmindre salget finder sted i det  

 indkomstår, hvori virksomheden ophører.
Hvis salget sker i ophørsåret,  

 medregnes salgssummen til den skattepligtige indkomst, jf.
AL § 6. Ifølge LL  

 § 7 P medregnes 85 % ved opgørelsen af den skattepligtige indkomst for  

 indkomstårene 1996 og 1997. Fra og med indkomståret 1998 medregnes 90 %. Der  

 er ikke hjemmel til at udskyde beskatningen.
 Sælger et selskab et driftsmiddel, der er omfattet af bestemmelsen i AL §  

 3, stk. 7, skal salgssummen, med fradrag af en eventuel anskaffelsessum, der  

 ikke fuldt ud er fradraget i den skattepligtige indkomst, medregnes i den  

 skattepligtige indkomst for det indkomstår, hvori afhændelsen finder sted.
 Sker salget i ophørsåret, indgår fortjeneste eller tab i opgørelsen af den  

 skattepligtige indkomst efter reglerne i AL § 6. Forsikrings- eller  

 erstatningssummer vedrørende sådanne driftsmidler behandles på samme måde som  

 beløb, der indvindes ved salg af de pågældende driftsmidler.
E.C.1.1.8 AL § 6 A - Dyre biler For biler, der er anskaffet før 17. maj 1983, og som er indregistreret til  

 privat personbefordring, udlejning uden fører eller skolevogne, gælder der  

 særlige regler, når anskaffelsessummen har oversteget 93.600 kr. (før 1. jan.  

 1983, 65.000 kr.). Se herom LV 1983, side 765 f.
E.C.1.1.9 Oplysningspligt Bek. nr. 486 af 31.maj 1994, kapitel II, indeholder regler om  

 oplysningspligt, der er fastsat med hjemmel i AL § 44.
 E.C.1.1.10 Forskudsafskrivning på visse maskiner m.v.
 I henhold til AL afsnit IV A kan der afskrives på visse anskaffelser af  

 maskiner m.v. og bygninger, så snart der er truffet aftale om købet, se herom  

 afsnit E.C.4.4.
 Selskaber omfattet af § 1, stk. 1, nr. 1 og 2 i SEL, se afsnit E.C.1.1.1,  

 kan dog tidligst foretage forskudsafskrivning for driftsmidler, der er  

 erhvervet med henblik på udlejning, eller som ved indgåelse af bindende  

 aftale om levering er udlejet i året efter det indkomstår, hvori nævnte  

 aftale er indgået.
 Der er fortsat mulighed for saldoafskrivning i leveringsåret, når et  

 forskudsafskrivningsberettiget udlejningsdriftsmiddel er kontraheret, og  

 levering sker i det følgende indkomstår.
E.C.2 Blandede driftsmidler E.C.2.1 Blandede driftsmidler AL afsnit II Reglerne om afskrivning på driftsmidler, der anvendes både erhvervsmæssigt  

 og privat, kommer i praksis især til anvendelse på biler (se herom afsnit  

 A.F.3.4.3), men reglerne omfatter alle driftsmidler, der benyttes både  

 erhvervsmæssigt og privat.
Se også afsnit A.F.1.18.
Som nævnt under E.C.1 er kriteriet for, om et driftsmiddel henhører til de  

 udelukkende erhvervsmæssigt anvendte eller til de blandede driftsmidler,  

 alene den brug ejeren gør af driftsmidlet.
Hvis ejeren vederlagsfrit  

 overlader dette til slægtninges og bekendtes brug, sidestilles dette med egen  

 privat benyttelse, lsr. 1971.137 og Skat 1990.2.132 (TfS 1990, 98).
I VLD af 22.7.1974 (skd. 31.43) fandt retten det efter bevisførelsen  

 (logbøgerne samt flyets rejse- og luftfartsjournal var fremlagt) godtgjort,  

 at det pågældende fly udelukkende havde været anvendt til flyvninger af  

 erhvervsmæssig karakter.
Se også lsr. 1975.59 (Et fly tilhørende en kommis  

 blev anset som et rent erhvervsmæssigt benyttet driftsmiddel, da flyet havde  

 været udlejet hele indkomståret, og da klageren ved sin begrænsede benyttelse  

 af flyet havde betalt leje på lige fod med andre lejere).
 En skatteyder som ejede to biler, der dels anvendtes som taxa og for den  

 enes vedkommende tillige som udlejningsvogn, og hvor begge biler også  

 anvendtes til privatkørsel, skulle derimod afskrive de omhandlede biler efter  

 reglerne i afsnit II, jf. også lsr. 1961.119 om en skatteyder med 4  

 udlejningsbiler.
Særskilt afskrivning Afskrivningen på blandede driftsmidler foretages særskilt for hver enkelt  

 driftsmiddel.
Afskrivningen kan beregnes med indtil 30 pct. af  

 anskaffelsessummen.
Om forbedringsudgifter, se A.F.3.4.3.
 Fremgangsmåden ved afskrivning på blandede driftsmidler er den, at der  

 først beregnes en afskrivning på grundlag af anskaffelsesummen (saldoen).
Ved opgørelsen af indkomsten kan kun fradrages den del af den beregnede  

 afskrivning, som forholdsmæssigt svarer til den erhvervsmæssige benyttelse af  

 driftsmidlet i det pågældende indkomstår.
Dette fradrag udgør altså den  

 skattemæssige afskrivning.
Se afskr.cirk. pkt. 26-37.
Tab ved salg af et afskrivningsberettiget driftsmiddel, der benyttes både  

 til erhvervsmæssige og til private formål, kan af selvstændigt  

 erhvervsdrivende fradrages ved opgørelsen af den personlige indkomst.
Hvis  

 aktivet er medtaget i virksomhedsordningen, skal tabet fradrages ved  

 opgørelsen af virksomhedsindkomsten.
Se om opgørelsen SD-cirk. 1987-46, TfS  

 1994.492, og *TfS 1997, 598(LSR).* Restafskrivning af små saldi Er anskaffelsessummen inden årets afskrivning nedbragt til 8.700 kr. eller  

 mindre, kan det beløb der svarer til den erhvervsmæssige benyttelse,  

 fradrages fuldt ud.
Herefter kan der ikke beregnes yderligere afskrivninger.
Det betyder for »blandede driftsmidler« i praksis, at der er  

 adgang til restafskrivning året efter, at anskaffelsessummen er nedbragt til  

 8.700 kr. eller derunder ved afskrivning. * I TfS 1997, 369 fastslog LSR, at  

 straksafskrivning ikke kunne foretages på en blandet benyttet printer i  

 anskaffelsesåret, uanset at anskaffelsessummen ikke oversteg beløbsgrænsen.* Adgangen til at fradrage hele det beløb, der svarer til den  

 erhvervsmæssige andel, er ikke begrænset til det indkomstår, hvori  

 anskaffelsessummen er nedbragt til 8.700 kr. eller derunder.
Den  

 skattepligtige kan vente til et senere indkomstår.
Den skattepligtige kan  

 ikke vælge at fradrage en del af det beløb der svarer til den erhvervsmæssige  

 anvendelse.
Dette beløb skal i sin helhed fradrages, eller der skal ske  

 afskrivning.
Skade på blandet driftsmiddel Hvis der er tale om skade på et blandet driftsmiddel, følger det af AL §  

 10, stk. 1, at tab ved en totalskade, der medfører, at driftsmidlet udgår af  

 driften, er fradragsberettiget i samme forhold som den til den  

 erhvervsmæssige anvendelse svarende andel af de samlede afskrivninger for  

 tidligere år, uanset om skaden er indtruffet under privat eller  

 erhvervsmæssig benyttelse.
Foreligger der ikke totalskade, således at skaden udbedres gennem  

 reparation, kan de afholdte reparationsudgifter, reduceret med udbetalte  

 forsikrings- eller erstatningssummer, som hovedregel kun fradrages, såfremt  

 skaden er indtruffet under erhvervsmæssig benyttelse, jf.
AL § 10, stk. 2. Se  

 også A.F.3.4.3 om biler.
E.C.3 Skibe E.C.3.1 Skibe AL afsnit III Afskrivningen på skibe foretages efter samme regler, som gælder med hensyn  

 til udelukkende erhvervsmæssigt anvendte driftsmidler, jf.
E.C.1.
Anskaffelsessummen for en virksomheds skibe optages under en fælles  

 saldoværdi.
Se evt. afskr.cirk. pkt. 54-57 og pkt. 68-71.
Skattedepartementet har udtalt, at lystfartøjer, som ejeren udelukkende  

 benytter erhvervsmæssigt, herunder til udlejning, må anses for skibe, der  

 skal afskrives efter reglerne i afskrivningslovens afsnit III.
Dette gælder  

 uanset fartøjets størrelse og indretning og uanset, om lejeren benytter det  

 til lystfartøj eller til andre formål.
Se afsnit E.A.1.2.3.4 om sondringen  

 mellem hobby og erhverv i relation til lystfartøjer.
I lsr. 1983.44 fandt Landsskatteretten ikke i investeringsfradragsloven,  

 eller dens forarbejder, holdepunkter for at antage, at der var sammenfald  

 mellem AL og skibsregistreringslovens kriterier for, hvad der i de pågældende  

 love skal forstås ved skibe.
På denne baggrund fandtes de indkøbte flåder og  

 pramme efter en vurdering af det omhandlede materiels funktion at måtte anses  

 som driftsmidler, der er afskrivningsberettigede efter AL afsnit I, medens  

 bugserbåde måtte anses for omfattet af lovens afsnit III.
 Af kendelsen fremgår i øvrigt, at Højesteret i en dom af 6. juni 1974 har  

 udtalt, at et i fartøjsfortegnelsen optaget opmudringsfartøj i relation til  

 den skattemæssige avanceopgørelse var et driftsmiddel og ikke et skib, mens  

 lovgiver havde henført uddybningsmaskiner o.l. til skibsregistreringslovens §  

 2, stk. 3.
Det er en forudsætning for afskrivning, at der er tale om et færdigt skib,  

 og at skibet leveres til en igangværende virksomhed, jf.
E.C.1.1.5 om  

 udelukkende erhvervsmæssigt anvendte driftsmidler.
Overførsel til anden anvendelse Overføres et hidtil erhvervsmæssigt benyttet skib til enten blandet  

 erhvervsmæssig og privat benyttelse eller udelukkende privat benyttelse,  

 sidestilles en sådan overførsel med salg og køb af skibet.
Overføres et skib  

 fra udelukkende privat benyttelse enten til udelukkende erhvervsmæssig  

 benyttelse eller til blandet erhvervsmæssig og privat benyttelse, sidestilles  

 en sådan overførsel med køb af skibet, AL § 32.
Blandet anvendelse AL indeholder ingen særlige regler om afskrivning på skibe, der benyttes  

 både erhvervsmæssigt og privat, men hvor en sådan anvendelse forekommer, må  

 afskrivningen foretages efter reglerne i lovens afsnit II om blandede  

 driftsmidler, se E.C.2.
Driftsmidler om bord Anskaffelsessummen for driftsmidler, der findes ombord, indgår i skibenes  

 saldoværdi og afskrives sammen med skibene.
Det er en forudsætning for  

 afskrivning sammen med skibet, at de pågældende driftsmidler naturligt hører  

 til skibet og tjener skibet som sådant.
Fiskenet og fiskeredskaber, polygrab  

 på stenfiskerbåd o.lign. anses som selvstændige driftsmidler, der skal  

 afskrives efter afsnit I i AL.
Afskrivningsgrundlaget Afskrivningsgrundlaget er skibets anskaffelsessum, hvortil henregnes -  

 handelsomkostninger, skødeudgifter, mæglersalær, stempelafgifter mv.
Derimod kan kurstab ved prioritering ikke anses som en del af  

 anskaffelsessummen, lsr. 1962.27. Stempel- og tinglysningsafgift på  

 pantebreve mv. kan heller ikke medregnes.
Om eventuel dekort, se E.C.1.1.4.
Omregning til kontantværdi Anskaffelsessummen omregnes til kontantværdi, jfr. bek. nr. 486 af 31.maj  

 1994 om kontantværdiansættelse af overdragelsessummer efter AL m.v., § 1,  

 stk. 1, nr. 2. Omregning til kontantværdi sker ved at lægge den kontante del  

 af overdragelsessummen sammen med kursværdien af den resterende del af  

 overdragelsessummen.
Den ikke kontante del af overdragelsessummen omregnes  

 til kursværdi, se bekendtgørelsens §§ 4-7 om kursansættelse af obligationslån  

 og andre fordringer m.v.
Omregningen sker efter kursværdierne på  

 overdragelsestidspunktet. * Told- og Skattestyrelsen udsender kvartalsvist en  

 særlig kurstabel, der skal anvendes ved kontantomregning.
For 1997, se TfS 1996, 833, 1997, 304, 1997, 523 og 1997, 718.* Salg af skib Ved salg af et skib fragår salgssummen i saldoværdien, når skatteyderen  

 har flere skibe.
 Når en skatteyder sælger sit eneste skib, kan der opstå spørgsmål om,  

 hvorvidt virksomheden er ophørt, således at de særlige regler om beskatning  

 af fortjeneste eller tab ved virksomhedsafståelse kommer til anvendelse,  

 eller om der er opstået en negativ saldo i en igangværende virksomhed.  

 Spørgsmålet behandles nærmere nedenfor under E.I.3.
 LR har udtalt, at deltagerne i et kommanditselskab vil bevare  

 afskrivningsretten på et skib, der sælges til et af kommanditselskabet ejet  

 Singapore-aktieselskab, hvorfra det igen tilbageleases til  

 kommanditselskabet.
Formålet med salget var udelukkende at få skibet registreret under  

 Singapore-flag, og den samlede aftale var udformet således, at  

 Singaporeselskabet - bortset fra at stå som formel ejer af skibet - ikke  

 ville få nogen selvstændig økonomisk betydning, jf.
Skat 1987.7.525.
Forskudsafskrivning Når der er indgået kontrakt om bygning af et skib, kan der under visse  

 betingelser forskudsafskrives på den aftalte byggesum.
Der kan kun forskudsafskrives på nybygninger, hvorimod der ikke kan  

 foretages forskudsafskrivning på købesummer for endnu ikke leverede, gamle  

 skibe.
Der kan heller ikke forskudsafskrives på ombygningsudgifter.
Det forekommer, at ombygningen af et skib er så omfattende, at forholdet  

 må sidestilles med bygning af et nyt skib.
Det er således antaget, at der kan  

 forskudsafskrives på den aftalte ombygningsudgift ved jumboizing (forlængelse  

 af et skib).
Det er en forudsætning, at den aftalte byggesum for skibet udgør mindst  

 200.000 kr.
Hvor flere parthavere har indgået kontrakten, kan disse  

 forskudsafskrive, selv om hver enkelts anpart af kontraktsummen ikke andrager  

 200.000 kr., når blot den samlede byggesum overstiger dette beløb.
 Forskudsafskrivningen kan foretages med indtil 30 pct. af den aftalte  

 kontraktsum, og i det enkelte år kan der højst afskrives 15 pct. af  

 kontraktsummen.
Forskudsafskrivning kan foretages første gang i det år, hvori kontrakten  

 indgås, og sidste gang i året forud for leveringsåret.
Det er ikke en  

 forudsætning for forskudsafskrivning, at skatteyderen driver en igangværende  

 rederi- eller fiskerivirksomhed.
Selskaber omfattet af SEL § 1, stk. 1., nr. 1 og 2, der har indgået  

 kontrakt om bygning af et skib, der erhverves med henblik på udlejning, kan  

 tidligst foretage forskudsafskrivning i året efter det indkomstår, hvori  

 kontrakten er indgået.
Der er fortsat mulighed for saldoafskrivning i  

 leveringsåret, når et forskudsafskrivningsberettiget skib er kontraheret, og  

 levering sker i det følgende indkomstår.
Forskudsafskrivning på et kontraheret skib formindsker tilsvarende den  

 skattemæssige henlæggelse til investeringsfond eller indskud på  

 etableringskonto, som den skattepligtige ellers kunne foretage for det  

 pågældende indkomstår, jf.
IFL § 4, stk. 2, og ETBL § 3, stk. 2.
Hvem kan forskudsafskrive Retten til at foretage forskudsafskrivning tilkommer alene de skatteydere,  

 der har indgået bygningsaftale med værftet, eller som tilfældet var i  

 TOLD-SKAT Nyt 1993.1.35 (lsr) køber en skibsbygningskontrakt gennem en  

 formidler.
Kommanditister og partredere kan således kun forskudsafskrive,  

 hvis kommanditselskabet eller partrederiet har indgået aftale med værftet på  

 en sådan måde, at kommanditisterne eller partrederne er forpligtet direkte  

 over for værftet, eller formidleren.
I lsr. 1983.2 har LSR godkendt forskudsafskrivning for en kommanditist,  

 der var indtrådt i kommanditselskaberne på et tidspunkt, der lå før  

 forfaldstidspunktet for den rate, der forfaldt senest før  

 leveringstidspunktet.
Det var oplyst, at kommanditisten samtidig med sin  

 indtræden havde tegnet sig på de foreliggende værftskontrakter og samtidig  

 forpligtet sig til at erlægge købesummen for anparterne til tidspunkter, der  

 var afstemt med de betalingstidspunkter, som var gældende i henhold til  

 skibsbygningskontrakterne, samt at betaling vedrørende allerede på  

 tegningstidspunktet forfaldne rater, skulle erlægges ved tegningen eller kort  

 derefter.
 Forskudsafskrivning forudsætter, at der foreligger en bindende aftale om  

 bygning af et skib, lsr. 1968.127, 1972.42 og 1974.45. Det i mange  

 værftskontrakter tagne standardforbehold om finansiering anses for at være  

 uden betydning for spørgsmålet om, hvorvidt aftalen er bindende.
Kun den aftalte byggesum Afskrivningen kan alene foretages på den oprindeligt aftalte byggesum.  

 Pris- og lønstigninger, som bygherren har forpligtet sig til at betale, kan  

 således ikke indgå i afskrivningsgrundlaget.
Der kan heller ikke foretages  

 forskudsafskrivning på en prisstigning, der skyldes devaluering af den danske  

 krone, lsr. 1969.43 og UfR 1971.543 ØLD.
Aftales der væsentlige ændringer i  

 den oprindelige aftale, vil der dog kunne afskrives på tillægget til den  

 oprindeligt aftalte byggesum.
Begrænsning ved negativ saldoværdi Hvor saldoværdien af en skatteyders skibe er negativ, begrænses adgangen  

 til at foretage forskudsafskrivning, idet der sker en nedsættelse, såvel af  

 maksimum for forskudsafskrivningen, som af den beregnede årlige, maksimale  

 forskudsafskrivning, med et beløb svarende til den negative saldo.
Eksempel Begrænsningen medfører ikke, at der dermed skattemæssigt er gjort op med  

 den negative saldoværdi.
Begrænsningen bortfalder, hvis den negative  

 saldoværdi i det pågældende år tages til indtægt.
Begrænsningen forudsætter,  

 at der ved udgangen af det pågældende indkomstår er en uberigtiget negativ  

 saldoværdi.
Selv om der i det følgende år sker indtægtsføring eller udligning  

 af den negative saldo, sker der ikke nogen forøgelse i det samlede  

 forskudsafskrivningsmaksimum, der i eksemplet fortsat vil være 2.000.000 kr.
 Se evt. også eksemplet i afskr.cirk. pkt. 61.
Ophævelse eller salg af kontrakten Ophæves en kontrakt om bygning af skib, skal summen af de foretagne  

 forskudsafskrivninger tages til indtægt i det år, hvori kontrakten ophæves.
 Dette gælder, selv om kontrakten ophæves med tab for skatteyderen, AL §  

 16.
Ved salg af kontrakt om bygning af skib skal fortjeneste eller tab tages i  

 betragtning ved opgørelsen af indkomsten i salgsåret, jf.
AL § 17. Ved  

 opgørelsen af fortjenesten eller tabet skal de forskudsafskrivninger, som  

 sælgeren har foretaget på kontrakten, tages i betragtning, men bestemmelsen  

 skal bringes i anvendelse, selv om der ikke har været forskudsafskrevet på  

 kontrakten.
Bestemmelsen omfatter enhver afhændelse af retten i henhold til en  

 kontrakt om bygning af et skib.
Det er uden betydning, om salget af retten i  

 henhold til kontrakten sker under virksomhedens almindelige drift, eller det  

 sker i tilknytning til afhændelse, afståelse eller opgivelse af den  

 pågældende virksomhed.
Bestemmelsen omfatter også tilfælde, hvor en kontrakt om bygning af et  

 skib ophæves og der i den anledning udbetales en erstatning.
Et rederi, som  

 annullerede en kontrakt om bygning af et skib, kunne i medfør af AL § 17,  

 stk. 1 i samme indkomstår fradrage hele den erstatning, det skulle yde  

 værftet for annulleringen.
Fradrag af en del af erstatningen kunne ikke  

 udskydes under henvisning til, at denne del af erstatningen skulle refunderes  

 af værftet, såfremt rederiet senere traf aftale med værftet om bygning af et  

 andet skib.
 E.C.4 Bygninger og installationer m.v.
Afskrivning i henhold til afskrivningsloven Reglerne findes i AL (lovbekendtgørelse nr. 932 af 24. oktober 1996, som  

 ændret ved lov nr. 1223 af 27. december 1996,), afsnit IV, jf. indledningen  

 til afsnit E.C.
Det er en betingelse for at afskrive efter afskrivningsloven, at  

 skatteyderen ejer de pågældende aktiver.
Om afskrivning efter andre regler,  

 se E.C.6-7.
E.C.4.1 Bygninger E.C.4.1.1 Hvilke bygninger? Skattemæssig afskrivning kan i henhold til AL § 18 foretages på følgende  

 bygninger, der benyttes erhvervsmæssigt:
Stk. 1 a.
Driftsbygninger inden for landbrug, pelsdyravl, fjerkræavl,  

 dambrug, fiskeri, skovbrug, gartneri, industri og håndværk, butikshandel,  

 sportshaller, benzinstationer, vognvaskerier, fragtmandscentraler,  

 lagerbygninger, der benyttes i forbindelse med de nævnte virksomheder, og  

 lagerbygninger inden for engroshandel.
Stk. 1 b.
Biografer, teatre, forlystelsesetablissementer,  

 forsamlingsbygninger, selskabslokaler, hoteller (bortset fra hoteller, der er  

 opdelt i ejerlejligheder), restauranter, skoler, plejehjem, der omfattes af  

 kap. 16 ( nu kap. 17 ) i lov om social bistand, (bortset fra plejehjem, der  

 er opdelt i ejerlejligheder), garager og laboratorier samt lagerbygninger,  

 der benyttes i forbindelse med de nævnte virksomheder.
Stk. 1 c.
Bygninger eller lokaler, der er beliggende i eller i umiddelbar  

 tilknytning til bygninger af den under a) eller b) nævnte art og som tjener  

 driften af den virksomhed, hvortil disse bygninger anvendes.
Under samme  

 betingelser kan der foretages afskrivning på udgravninger, veje,  

 gårdspladser, parkeringspladser, hegn og lign.
Stk. 1 d.
Andre bygninger, som på grund af deres opførelsesmåde eller  

 andre ganske særlige omstændigheder må antages at være udsat for en sådan  

 fysisk forringelse, at deres værdi ikke vil blive opretholdt gennem normal  

 vedligeholdelse.
Stk. 3, 2. pkt.
Beboelsesbygninger, der benyttes erhvervsmæssigt og er  

 beliggende i udlandet, når de på grund af ganske særlige omstændigheder,  

 herunder navnlig klimatiske forhold, er udsat for fysisk forringelse som  

 nævnt under stk. 1 d.
Eksempler på anvendelse af AL § 18, stk. 1 a og b AL § 18, stk. 1 a, har f.eks. været anvendt på:
 Ridehal, lsr. 1979.8.
 Svømmehal.
 Overdækning til svømmebassin bestående af bærende stålkonstruktion og  

 foliobelægning.
 Vandland indeholdende forskellige former for svømmebade, rutchebaner,  

 saunaer, solarier, motionscenter m.m.
 Tandteknikerbygninger (dentallaboratorier), lsr. 1980.117.
 Honningslyngerum.
 Kajanlæg bestående af to betonkajer på træstolper.
 Kajanlæg opbygget af en stenmole samt en spunsvæg af stål.
 Flydebroer opført af betonkasser eller -elementer.
 Værksteds- og lagerbygninger til en skorstensfejervirksomhed.
 Halvt dobbelthus, der udelukkende blev anvendt erhvervsmæssigt  

 (grossistvirksomhed med reparation i mindre omfang af de solgte varer), lsr.  

 1981.3.
 Garagebygning med lastbilværksted, lsr. 1981.114 samt Skat 1985.3.70 (TfS  

 1985,315).
 Pølsevogn (-kiosk) på over 21 m2, der hvilede på fliser anbragt under  

 hjørnerne, og som var tilsluttet vand, kloak og el, lsr. 1984.93.
 Foderhus, læskur og indhegning til brug for erhvervsmæssigt drevet  

 hjortefarm.
 Galleri med udstilling og salg.
 Vildthegn om juletræsplantage, Skat 1989.12.961 (TfS 1989,663).
 Tidligere driftsbygninger til landbrugsejendom anvendt i forbindelse med  

 kunstig sø til lystfiskeri, TfS 1995,369 (LSR).
*Fritliggende stålskur, hvori var placeret halmfyr, TfS 1997,148 (LSR).* AL § 18, stk. 1 b, har f.eks. været anvendt på:
 Carport til en udlejningsejendom, lsr. 1978.4.
 Hotel garni, hvor der ofte var gæster med en eller få overnatninger, lsr.  

 1978.114.
 Lokaler benyttet til sprogskole, lsr. 1979.105.
 Kursusejendom, se dog TfS 1996.746.
 Lejrskole.
 Kørelærers teorilokale (med tilhørende træningsbaner).
 Kørelærers øvelsesplads bestående af kørebane, indhegning og indkørsel med  

 bom, Skat 1986.3.236 (TfS 1986,209).
*Ejerlejlighed udlejet på hotelvilkår. (Da opdelingen i ejerlejligheder  

 var foretaget før 1981, var ejendommen ikke omfattet af AL § 18, stk. 4).* E.C.4.1.2 § 18, stk. 1 c Accessoriske bygninger mv.
Bygninger og bygningsdele, som isoleret set ikke er  

 afskrivningsberettigede, kan dog afskrives, hvis de har en særlig tilknytning  

 - accessorisk - til en afskrivningsberettiget bygning.
Dette er i  

 lovbestemmelsen defineret således:
1) at de skal være beliggende i eller i umiddelbar tilknytning til en  

 afskrivningsberettiget bygning og 2) at de skal tjene driften af den virksomhed, hvortil den  

 afskrivningsberettigede bygning anvendes.
Ved accessoriske lokaler forstås f.eks. kontorer, kantiner, bade- og  

 garderoberum, ekspeditionslokaler, receptionslokaler mv.
Det er som nævnt en  

 forudsætning, at de pågældende lokaler er knyttet til virksomheden  

 beliggenheds og funktionsmæssigt, men det kræves ikke, at de er beliggende på  

 samme matr. nr. som de afskrivningsberettigede bygninger i øvrigt.
På den  

 anden side må man være opmærksom på, at der ikke kan foretages afskrivning,  

 hvis f.eks. en administrationsbygning er beliggende i én del af  

 landet, medens produktionen foregår i en anden del af landet.
 Der kan også afskrives på lokaler, der benyttes accessorisk til lejede  

 lokaler, der anvendes til et afskrivningsberettiget formål.
Beliggenheden Ad 1): Landsskatteretten har givet en købmand ret til som accessorium at  

 afskrive en til gasflasker indrettet plads, der indgik i en driftsøkonomisk  

 helhed med afskrivningsberettigede bygninger.
Plads og bygninger lå i byens  

 midte med nogle få hundrede meters indbyrdes afstand, lsr. 1977.55.
 I tilfælde hvor de accessoriske bygninger vil være værdiløse ved anden  

 anvendelse, bør der indrømmes større spillerum med hensyn til den  

 accessoriske bygnings geografiske afstand fra den afskrivningsberettigede  

 bygning.
 Vedrørende udgifter til brøndboring bemærkes, at brøndens afstand fra  

 driftsbygningerne normalt ikke bør tillægges betydning, da afstanden fra  

 driftsbygningerne normalt bestemmes af, hvor vand bedst og billigst har  

 kunnet udvindes, jf. i øvrigt E.K.2.10.
 En afstand på 2,5 km mellem produktionsbygningen og  

 administrationsbygningen opfyldte ikke kravet om umiddelbar nærhed, TfS  

 1996.717.
Driften Ad 2): Landsskatteretten har godkendt, at et handelsselskab kunne afskrive  

 hele administrationsbygningen mv. som accessorium til en lagerbygning, da  

 hele selskabets virksomhed måtte anses for »uløseligt« knyttet til  

 lagerfunktionen, lsr. 1977.57.
Et selskab opførte en værkstedsbygning og en administrationsbygning i  

 umiddelbar nærhed af hinanden.
Bygningerne blev lejet ud til et  

 datterselskab, bortset fra ca. 1/4 af administrationsbygningen, som selskabet  

 selv benyttede.
Landsskatteretten fandt imidlertid, at  

 administrationsbygningen og værkstedsbygningen udgjorde en driftsøkonomisk  

 helhed, og at anskaffelsessummen vedrørende hele den del af  

 administrationsbygningen, der anvendtes af datterselskabet, kunne indgå ved  

 opgørelsen af afskrivningsgrundlaget for forskudsafskrivning, Skat  

 1987.10.725 (TfS 1987,472).
Et selskabs administrationsbygning kunne fortsat anses som accessorisk til  

 selskabets afskrivningsberettigede produktionsanlæg, uanset selskabets salg  

 af administrationsbygningen til et 100 pct.-ejet datterselskab, t&s nyt  

 1991.5.285 ( TfS 1991,115). Se også TOLD-SKAT Nyt 1992.1.20 (TfS 1992,4) om  

 et aktieselskab, der havde udlejet en del af sin ejendom til et andet  

 aktieselskab, stiftet af tidligere medarbejdere, således at selskaberne i  

 henhold til aftale indgik i en driftsøkonomisk enhed.
Lokaler som det  

 udlejende selskab benyttede til ikke selvstændigt afskrivningsberettigede  

 formål blev anset for accessoriske til de afskrivningsberettigede lokaler,  

 der var delvist udlejede, idet de formelle ejerforhold i den forbindelse ikke  

 tillagdes afgørende betydning.
Se endv.
TOLD-SKAT Nyt 1992.8.244 ( TfS  

 1991,215), hvor hovedejendommen og den accessorisk benyttede ejendom ejedes  

 af selskaber med samme aktionærkreds.
Et selskab opførte i tilknytning til en  

 fuldt afskrivningsberettiget trykkerihal en ny bygning indrettet med  

 swimmingpool til brug for selskabets ansatte.
Ligningsrådet fandt, at  

 nybygningen ikke kunne afskrives som en sportshal efter AL § 18, stk. 1,litra  

 a, men at bygningen var accessorisk til trykkerihallen, hvorfor den kunne  

 afskrives i medfør af AL § 18, stk. 1 c, jf. stk. 1a.
Et selskab påtænkte at anlægge 2 tennis- og 2 badmintonbaner på en  

 selskabet tilhørende grund.
Banerne forventedes at kunne udlejes ca. 8 timer  

 om dagen i sæsonen.
Selskabet drev i forvejen kolonialforretning fra lokaler,  

 som selskabet lejede af dets hovedanpartshaver.
Kolonialforretningen lå i  

 umiddelbar nærhed af grunden.
Ligningsrådet fandt, at projektet ikke kunne  

 antages at have en sådan tilknytning til driften af kolonialforretningen, at  

 anlægsudgifterne kunne afskrives som accessorium til kolonialbygningerne.
Delvis accessorisk Hvis en kontorbygning el.lign. dels tjener driften af en virksomhed, der  

 ligger i bygningens umiddelbare nærhed, dels tjener driften af en anden  

 virksomhed, der ikke opfylder denne betingelse, kan der afskrives på en  

 forholdsmæssig del af kontorbygningen, jf. princippet i AL § 20. Det er dog  

 en forudsætning for afskrivning i disse tilfælde, at de accessoriske lokaler  

 udgør mindst 30 pct. af bygningens etageareal eller mindst 300 m2, lsr.  

 1973.40 og 1976.142 (jf.
E.C.4.1.7).
 *Hvor der i en bygning både er lokaler, der er direkte  

 afskrivningsberettigede efter AL § 18, stk. 1 a eller b, accessoriske  

 lokaler, der er afskrivningsberettigede efter AL § 18, stk. 1 c, samt  

 lokaler, der ikke er afskrivningsberettigede, skal der ved afgørelsen af, om  

 betingelserne i AL § 20 er opfyldt, både medregnes de direkte  

 afskrivningsberettigede lokaler og de accessoriske lokaler, TfS 1997,351  

 (Lsr).* (Afskrivning på en blandet benyttet bygning er ifølge AL § 20  

 betinget af, at mindst 30 pct. eller mindst 300 m2 benyttes erhvervsmæssigt).
Beboelsesbygninger Der kan ikke foretages skattemæssige afskrivninger på beboelsesbygninger  

 her i landet, selv om de må anses som accessoriske i forhold til  

 afskrivningsberettigede bygninger, f.eks. en villa, der benyttes til portner-  

 eller forvalterbolig.
En skoles elevbygning, som udelukkende anvendes til  

 beboelse, kan heller ikke afskrives, lsr. 1975.15.
 Hvis en accessorisk bygning indeholder dels kontorer, dels beboelse kan  

 der afskrives på en forholdsmæssig andel svarende til kontoranvendelsen, når  

 betingelserne i AL § 20 med hensyn til arealstørrelse (se E.C.4.1.7) er  

 opfyldt, lsr. 1973.40 samt 1976.142 vedrørende et kontorlokale i et stuehus.
 Derimod kan afskrivningsgrundlaget for en ren accessorisk bygning mv.,  

 f.eks. en kontorbygning, ikke begrænses ud fra det synspunkt, at den i  

 størrelse overstiger, hvad der er nødvendigt til hovedvirksomhedens behov.
 Udgravninger, veje, pladser og hegn mv.
På udgifter til udgravninger, veje, gårdspladser, parkeringspladser, hegn  

 og lignende giver § 18, stk. 1, litra c, adgang til afskrivning under samme  

 betingelser som for accessoriske lokaler.
Afskrivning efter denne regel er  

 tilladt ved lsr. 1971.41 (jordarbejde ved etablering af dambrugs damme og  

 kanaler), lsr. 1973.131 (forbedringsudgifter vedr. dambrugs-damme), TfS  

 1995,369 (LSR) (udgifter til etablering af kunstig sø til lystfiskeri), lsr.  

 1975.149 (brøndboring), lsr. 1977.57 (haveanlæg mv.), lsr. 1977.60  

 (tennisbane i forbindelse med campingplads), *TfS 1997,770 (LSR) (Læhegn  

 omkring minkfarm)* samt på sportsbaner i forbindelse med en sportshal og  

 endvidere på udgifter til en branddam og en hovedvandledning.
 En skatteyder havde af reklamemæssige årsager opført et springvandsanlæg  

 på grunden foran sin butiksejendom.
Udgravningsudgifterne og udgifterne til støbning af springvandsbassinet  

 kunne afskrives efter § 18, stk. 1 c.
Den til anlægget hørende  

 centrifugalpumpe kunne afskrives efter afsnit I (driftsmiddel). En  

 bronzestatue i et springvandsanlæg kunne derimod ikke afskrives, idet den  

 ikke kunne antages at være udsat for værdiforringelse som følge af brugen, Skat 1990.5.383 (TfS 1990,246).
En landmand ejede en ejendom på 35 tdr.land, hvoraf halvdelen lå på den  

 anden side af en å.
Udgifterne til en bro over åen kunne afskrives efter AL §  

 18, stk. 1c.
 Afskrivningsretten omfatter ikke udgiften til erhvervelse af selve det  

 areal, der benyttes til anlægget, lovens § 29 B, men kun de særlige udgifter  

 til udgravning, vejbelægning mv.
 Parkeringspladser m.v.
Udgifter til anlæg af parkeringspladser, udgravninger mv., der alene  

 tjener den afskrivningsberettigede del af en bygning med blandet benyttelse,  

 kan afskrives fuldt ud.
Tjener parkeringspladsen mv. både den  

 afskrivningsberettigede og den ikke-afskrivningsberettigede del af  

 ejendommen, må anlægsudgiften afskrives i forhold til den brug, den  

 afskrivningsberettigede del af bygningen medfører.
 Om afskrivning på bidrag til offentlige parkeringspladser, se E.A.2.3.
 E.C.4.1.3 § 18, stk. 1 d - Erhvervsbygninger af træ og lign.
 Efter denne regel kan der afskrives på erhvervsmæssigt anvendte bygninger  

 af træ eller andet let forgængeligt materiale, selv om de ikke i øvrigt hører  

 til de afskrivningsberettigede kategorier.
 Begrundelsen for afskrivning er, at disse bygninger normalt må antages at  

 gå til grunde efter en kortere årrække end ellers selv ved god  

 vedligeholdelse.
Alle erhvervsmæssigt anvendte træbygninger, bortset fra  

 beboelsesbygninger, er tidligere anset for omfattet af denne regel.
Med  

 SD-cirk. 1987-9 har Ligningsrådet med virkning for bygninger, der er erhvervet efter den 27.  

 feb. 1987, vedtaget, at træbygninger kun kan henføres til afskrivning efter  

 en konkret vurdering af, om bygningerne på grund af anvendte materialer,  

 konstruktion, benyttelse og placering må antages at have kortere levetid end  

 almindelige bygninger.
Træbygninger, der er opført af trykimprægneret træ på  

 betonfundament i sædvanlig bygningsudførelse, kan ikke afskrives efter AL §  

 18, stk. 1 d.
 En bygning, som var opført af trykimprægneret træ og taget i brug før  

 ikrafttrædelsen af SD-cir. 1987-9, kunne afskrives efter AL § 18, stk. 1 d,  

 jfr.
 TOLD-SKAT Nyt 1993.22.1037 (TfS 1993,510).
 I lsr. 1965.123 godkendtes der i henhold til § 18, stk. 1 d, afskrivning  

 på en emballagehal under hensyn til dennes konstruktion og anvendelse.
 Se også TOLD-SKAT Nyt 1993.15.746 (TfS 1993,373), hvor en træpavillon  

 kunne afskrives efter afskrivningslovens afsnit I, jfr. afsnit E.C.1.1.
 Beboelsesbygninger af træ, herunder udlejningssommerhuse, kan ikke  

 afskrives, lsr. 1966.119.
E.C.4.1.4 § 18, stk. 3, 2. pkt. - Beboelsesbygninger i udlandet Loven giver en begrænset afskrivningsadgang på erhvervsmæssigt anvendte  

 beboelsesbygninger beliggende i udlandet, når de på grund af ganske særlige  

 omstændigheder, herunder navnlig klimatiske forhold, er udsat for en sådan  

 fysisk forringelse, at deres værdi ikke kan opretholdes gennem normal  

 vedligeholdelse.
Landsskatteretten har i lsr. 1968.41 godkendt afskrivninger på  

 funktionærboliger af træ ved Frederiksdal i Grønland.
Afgørelsen er begrundet  

 med stedets særlige klimatiske forhold.
Ligningsrådet finder ikke, at  

 kendelsen bør give anledning til, at der i almindelighed kan foretages  

 afskrivning på funktionærboliger i Grønland, og har derfor ikke tilladt  

 afskrivning på træbygninger i Godthåb opført til anvendelse til beboelse og  

 advokatkontor.
E.C.4.1.5 A.L. § 18, stk. 2 - Ligningsrådets dispensationsbeføjelse Ligningsrådet kan tillade, at reglerne for de under gruppe a. og b. nævnte  

 bygninger anvendes på bygninger, som efter rådets skøn kan sidestilles med de  

 der nævnte.
 Ligningsrådet har bl.a. truffet følgende afgørelser:
 Sidestilling med a-gruppen godkendt:
Billedhuggers atelier og værksted.
Kunstners atelier og værksted med  

 større værktøj og installationer (mørkekammer, litografipresse,  

 svejseapparat, boremaskine). Kunstcenter.
Galleri og kunstforretning.  

 Udstillingsbygning for beklædningsindustrien.
Udstillingsbygninger for  

 butikshandel og håndværksvirksomheder.
Lager- og værkstedsbygning til en  

 flytteforretning.
 Udstillingslokale for bl.a. kunstforening og filatelistklub med salg fra  

 lokalet.
Badeanstalt og motionsstudio.
Motions- og helseinstitut.
Aktivitetscenter  

 med svømmehal, pool-bad og sauna samt med motions-, gymnastik- og  

 genoptræningslokale.
Diner-transportablevirksomhed.
Dyrehospital og  

 dyrepension, herunder hunde- og kattepension.
Bygning til ophold for  

 vagthunde.
Terra-riumbygning.
EDB-bygning med egentlig industriel produktion.  

 Pladestudie.
Judoklubs træningslokaler.
Lagerbygning for  

 rengøringsvirksomhed.
Lagerhal til opbevaring af både.
Bygning til opbevaring  

 og reparation af Civilforsvarsstyrelsens vognpark samt tilkørsel og  

 reparation af materiel.
Bilsynshal til brug for Statens Bilinspektion, TfS  

 1995,730. Bygning, der anvendtes til praktisk undervisning i svejsning,  

 snedkeri og autoreparation.
Dyreklinik, der hovedsageligt behandlede heste,  

 TfS 1995,196. *Edb-central, der anvendtes af institution inden for den  

 finansielle sektor, TfS 1997,631.* Dyrlægeklinik indrettet til behandling af store landbrugsdyr, TOLD-SKAT  

 1993.14.688 (TfS 1993,388). *"Stordyrs-rum" i dyrehospital,  

 arealkrav i AL § 20, stk. 2, dog ikke opfyldt, TfS 1997,633.* Sidestilling med b-gruppen godkendt:
Feriehoteller med serviceniveau på linie med egentlige hoteller.  

 Ungdomsklub.
Forsknings- og kursusejendom.
Fritidshjem.
Bygninger, der  

 anvendes til børn og unges lejrophold.
Daghjem, dagcenter og værkstedscenter.
Plejehjem, der er omfattet af  

 kapitel 17 i lov om social bistand.
Børnehave. »Kvindehus«, der  

 anvendes til mødested for kvinder og kvindegrupper.
Lokaler der anvendes til  

 kurser i fysioterapi.
Musikskole.
Døgninstitution for børn og unge mennesker,  

 godkendt efter bistandslovens § 66. Behandlingshjem for alkoholikere.
Kunstcenter med udstilling og salg af kunstværker, offentlige koncerter,  

 foredrag mv. samt konferencer.
Bygning med lokaler til dart, billard og  

 bordtennis samt keglebaner.
Vandrerhjem.
Vuggestue, TOLD-SKAT Nyt 1993.10.499  

 (TfS 1993,267). Lokaler indrettet til undervisning for 100 dag- og døgnelever  

 (flygtninge), afskrivning nægtet for den øvrige del af bygningerne.
Ligningsrådets afgørelser i disse tilfælde betyder, at betingelserne for  

 sidestilling med afskrivningsberettigede bygninger har været anset for  

 opfyldt på grundlag af de foreliggende oplysninger.
Dette medfører ikke, at  

 der ikke i andre tilfælde skal foretages en konkret bedømmelse af, om en  

 bygning kan anses som afskrivningsberettiget.
Der skal således tages hensyn  

 til bygningens eller lokalernes indretning og benyttelse, slid,  

 værdiforringelse mv.
Det er derfor ikke i sig selv afgørende, hvad  

 virksomheden i bygningen kaldes, men de faktiske, konkrete forhold er  

 afgørende for, om der vil kunne afskrives.
*Retningslinierne for Ligningsrådets seneste praksis for meddelelse af  

 tilladelse til sidestilling efter AL § 18, stk. 2, er beskrevet af  

 Skatteministeriet i TfS 1997,638. Det fremgår heraf, at det er en  

 forudsætning for sidestilling, at bygningen enten svarer til en af de direkte  

 nævnte afskrivningsberettigede bygninger, eller at bygningen ikke svarer til  

 en bygning, der er undtaget for afskrivning, og herudover er udsat for en  

 fysisk slitage og/eller en teknisk-økonomisk forældelse, svarende til den  

 slitage/forældelse, bygningerne nævnt i AL § 18, stk. 1, litra a eller b, er  

 udsat for.* Hvis en bygning efter Ligningsrådets skøn kan sidestilles med de under  

 gruppe a eller b nævnte bygninger, har ejeren mulighed for at afskrive i  

 samme omfang, som hvis bygningen omfattes direkte af § 18, stk. 1 a eller b,  

 uanset om bygningen anvendes af ejeren selv eller af en eventuel lejer, TOLD-SKAT Nyt 1993.10.499 ( TfS 1993,267).
 Afslag på ansøgning om sidestilling:
Solcenter.
Bibliotek.
Banklokale.
Civilforsvarets beredskabslager.
Postekspedition.
Kunstmalers atelierbygning.
Reklamebureau.
Ventesal på  

 rutebilstation.
Fritidscenter på et selskabs ejendom til brug for de ansatte.
Campinghytter på en campingplads.
Ungdomsboliger.
Musikøvelokale.
Billardklubs lokaler.
Foredragssal.
Ejerlejlighed på 57 m2 med dyreklinik.
*Dyrlægeklinik til behandling af mindre dyr, TfS 1997,634. Lokaler i  

 dyrehospital til behandling af mindre dyr, TfS 1997,633.* Edb-bygning med  

 produktion af software, Skat 1988.10.614 (TfS 1988,556). *Lokaler, der  

 anvendtes af selskab, der gjorde udbredt anvendelse af edb, og hvis  

 virksomhed bestod i katalogisering i en database samt udgivelse af kataloger,  

 lister m.v.,TfS 1997,632.* Bygning til lokalradio.
TV-station.
 Ejendomshandlers »boligbutik« med udstillingslokale og  

 café.
Reklamebureau med filmproduktion.
Yoga-institut.
Dag- og døgninstitution  

 med plads til 5-6 dag- og 1-2 døgnplejebørn.
 E.C.4.1.6 Ikke-afskrivningsberettigede bygninger mv.
 I AL § 18, stk. 3 fastslås, at der som hovedregel ikke kan foretages  

 skattemæssige afskrivninger på kontor- og beboelsesbygninger.
Afskrivning på hoteller og plejehjem, der er opdelt i ejerlejligheder, kan  

 ifølge AL § 18, stk. 4, ikke finde sted, hvis anmeldelse til  

 tinglysningsmyndighederne om opdeling i ejerlejligheder er foretaget 1. jan.  

 1981 eller senere.
Se nærmere afskr.cirk. pkt. 78. Bestemmelsen omfatter ikke  

 et hotel, hvor hele hotellet, værelser og restaurant mv., udgør én  

 ejerlejlighed.
 Ifølge AL § 18, stk. 5, kan afskrivning heller ikke foretages på  

 hospitaler, fødeklinikker, lægeklinikker og -huse, tandlægeklinikker og  

 klinikker for fysioterapi.
 Ifølge afskr.cirk. pkt. 73 kan der heller ikke afskrives på  

 civilbeskyttelsesrum, kantiner, garderober, baderum, vejanlæg,  

 parkeringspladser, udgravninger og bygninger anvendt til pensionater,  

 tegnestuer, arkiver, biblioteker og museer.
 Herudover er der i praksis nægtet afskrivning på kollektivhuse og  

 bygninger anvendt til klublejligheder, hvilehjem, banker og  

 forsikringsselskaber.
Endvidere kan nævnes bygninger anvendt til dyrlægeklinik (lsr. 1976.47 og  

 1979.103), sparekasser, ingeniørkontorer, politistation, studenterkursus,  

 adressograffirma og posthus (lsr. 1970.150 og 1971.40), samt  

 rejsebureauvirksomhed.
I lsr. 1979.106 nægtedes afskrivning på en komponists  

 udgifter til indretning af musikstudie i en villa.
En biludlejers vaske- og  

 smørehal kunne iflg. lsr. 1976.45 ikke gøres til genstand for afskrivning og  

 iflg. lsr. 1982.94 og Skat 1986.6.413 (TfS 1986,370) kunne der ikke afskrives  

 på campinghytter på en campingplads, ligeledes TfS 1995,22 (se dog E.C.1 om  

 afskrivning på campinghytter, der opstilles midlertidigt).
 Der henvises i øvrigt til E.C.4.1.5 angående de tilfælde, hvor  

 Ligningsrådet har givet afslag på andragender om sidestilling med de i § 18,  

 stk. 1 a og b nævnte bygninger.
 Afskrivning på feriehuse ved Vesterhavet, herunder et til  

 »feriebyen« hørende forsamlingshus, blev nægtet ved ØLD af 7. marts  

 1972, UfR 1972.685, da feriehusene ikke kunne sidestilles med hotelbygninger,  

 og forsamlingshuset ikke kunne anses som en forsamlingsbygning i  

 afskrivningslovens forstand.
Afskrivning nægtet på et feriecenter, der bestod af 138 fritliggende  

 feriehuse.
Centret havde ikke traditionel hotelservice og udlejning skete for  

 en uge eller mere ad gangen, TfS 1996,267 (LSR). Et hotelanlæg havde karakter  

 af sommerhusbebyggelse og ikke af hotel i afskrivningsmæssig henseeende, da  

 hotellejlighederne var placeret i 10 rækkehusblokke i 2 plan i forhold til  

 hotelbygningen, og anlæget påtænktes opdelt i mindre matrikulære enheder, TfS  

 1996,718 (LR).
 De ovenfor nævnte bygninger er altså isoleret set ikke  

 afskrivningsberettigede, men der vil ofte kunne foretages afskrivning også på  

 sådanne bygninger - bortset fra beboelsesbygninger - hvis de har en  

 accessorisk tilknytning til en afskrivningsberettiget bygning, se E.C.4.1.2.
E.C.4.1.7 AL § 20 - Delvis afskrivning Når bygninger kun for en dels vedkommende bruges til formål, der  

 berettiger til afskrivning, kan afskrivning kun ske på den del af  

 anskaffelsessummen, der forholdsmæssigt svarer til den nævnte bygningsdels  

 etageareal.
 Såfremt den afskrivningsberettigede del er under 30 pct. af det samlede  

 etageareal, kan der ikke afskrives på bygningen, medmindre det  

 afskrivningsberettigede areal er mindst 300 m2, se eksemplerne i afskr.cirk.  

 pkt. 87 og 88.
Af en bygning, der havde et samlet areal på 227 m2, blev 65 m2 anvendt til  

 forretning, 100 m2 til privat bolig og 62 m2 henlå ubenyttet.
Den ubenyttede  

 del skulle henregnes til den del af bygningen, der ikke anvendtes  

 erhvervsmæssigt, og herefter kunne der ikke afskrives på bygningen, jf. lsr.  

 1985.85.
*Ved afgørelsen af om arealkravet i AL § 20 er opfyldt, skal der både  

 medregnes det areal, der er omfattet af AL § 18, stk. 1a eller b, samt et  

 evt. areal, der er accessorisk knyttet hertil, jf.
AL § 18, stk. 1 c, TfS  

 1997, 351 (LSR).* Afskrivning på accessoriske lokaler, der findes i en  

 selvstændig bygning, kan foretages, selv om der i den pågældende bygning også  

 er lokaler, der ikke er afskrivningsberettigede, men det er en forudsætning,  

 at betingelserne i § 20 er opfyldt, dvs., at mindst 30 pct. eller 300 m2 er  

 accessoriske, lsr. 1973.40 og 1976.142.
 Der kan afskrives på den erhvervsmæssigt anvendte del af en ejendom, der  

 anvendes til både beboelse og erhverv, også selv om standardfradrag skal  

 benyttes ved beboelsesdelen.
 Ved VLD af 16. dec. 1980 (skd. 61.182) godkendtes der kun afskrivning på  

 halvdelen af anskaffelsessummen for en staldbygning, hvor loftet blev anvendt  

 til opbevaring af halm, medens underetagen anvendtes til opbevaring af  

 havemøbler og haveredskaber til brug for stuehuset, der var udlejet.
En bagermester drev bagerivirksomhed fra lokaler i en ejendom, hvoraf han  

 ejede 5/12. Ejendommen var kun delvis afskrivningsberettiget.
Han havde  

 forbedret ejendommen ved isolering af lokalet omkring bageovnen, idet loft og  

 vægge bl.a. var blevet beklædt med brandfri plader. 5/12 af udgifterne -  

 svarende til bagermesterens ejerandel af ejendommen - skulle afskrives efter  

 AL § 20, således at der på denne del kun kunne afskrives forholdsmæssigt  

 efter en arealfordeling, medens der for de resterende 7/12 ikke skulle ske  

 arealfordeling, da bagermesteren for denne del måtte betragtes som lejer af  

 ejendommen, hvorefter denne del af udgifterne kunne afskrives fuldt ud med 20  

 pct. om året (jf.
E.C.6), lsr. 1983.82.
 Om forbedrings- eller ombygningsudgifter på en delvis  

 afskrivningsberettiget bygning, se E.C.4.1.10.
Etagearealet afgørende Fordelingen sker udelukkende på grundlag af antal etagemeter.
Fordeling  

 kan ikke ske på grundlag af f.eks. rumindhold eller andet.
Er der eksempelvis  

 tale om sammenbygning af et landbrugs driftsbygning med stuehuset, skal  

 afskrivningsgrundlaget, uanset en eventuel stuehusvurdering, beregnes efter  

 arealfordelingen.
 Er der tale om flere selvstændige bygninger med blandet benyttelse, er det  

 fordelingen af etagearealet i den enkelte bygning, der er afgørende for  

 afskrivningsadgangen.
Garager Garager, der benyttes i forbindelse med de i § 18, stk. 1, a og b nævnte  

 virksomheder, kan afskrives sammen med disse efter accessoriereglerne.
 Selvstændige garagebygninger og -anlæg afskrives efter reglerne i stk. 1  

 b.
 En selvstændigt beliggende garage ved en privat villa kan afskrives, når  

 den bruges til en udelukkende erhvervsmæssigt anvendt bil, f.eks. en hyrebil  

 eller en lastbil, selv om standardfradraget anvendes.
 I lsr. 1978.4 er en carport med plads til 4 biler ved en udlejningsejendom  

 sidestillet med en garage.
E.C.4.1.8 Den faktiske anvendelse er afgørende Det er en forudsætning for afskrivning, at bygningen mv. anvendes til  

 afskrivningsberettiget formål.
Det er den faktiske anvendelse, der er  

 afgørende.
 Det forhold, at en skatteyder udlejer en i princippet  

 afskrivningsberettiget ejendom (f.eks. indrettet til hotel) til et firma, der  

 benytter bygningen til et ikke-afskrivningsberettiget formål (f.eks.  

 kontorbrug), udelukker afskriv ningsret for ejeren, jf. bl.a. lsr. 1970.150.
Der kan heller ikke afskrives på bygninger, der står ubenyttede hen, lsr.  

 1968.40. Af VLD af 6. dec. 1978 (Skd. 49.112) fremgår, at en minimal  

 benyttelse af en udhusbygning til opbevaring af halm, kunstgødning samt en  

 traktor var tilstrækkeligt til at berettige afskrivning.
Landsretten lagde  

 vægt på, at udhusbygningen var blevet benyttet til landbrugsformål i et efter  

 driftsforholdene naturligt omfang.
Det kunne ikke tillægges afgørende  

 betydning, at bygningens udnyttelse i en 3-årig periode med lucerneavl på  

 hele ejendommen havde været mindre intensiv end ved normal drift.
VLD af 16. dec. 1980 (skd. 59.357): Godset Palstrup var indtil 1968 drevet  

 med store svine- og kreaturbesætninger, men fra 1968 blev godset drevet som  

 kvægløst landbrug, og kreatur-, svine- og hestestalde blev kun anvendt  

 lejlighedsvis.
Landsretten tillod afskrivning, og retten henviste til, at  

 godset stadig blev drevet som en betydelig landbrugsvirksomhed, og at en  

 væsentlig del af det samlede bygningskompleks anvendtes til landbrugsformål.  

 At visse bygningsafsnit som følge af driftsomlægningen henstod ubenyttede,  

 var ikke afgørende, når henses til bygningernes karakter af dele af et samlet  

 bygningskompleks, og til muligheden for, at bygningerne påny tages i  

 anvendelse.
 Kravet til den faktiske anvendelse kan for landbrugets driftsbygninger  

 udtrykkes således: Driftsbygningerne kan afskrives, hvis de anvendes i et  

 naturligt omfang efter driftsforholdene, jf. bl.a. lsr. 1982.95 og HD af 5.  

 maj 1987, (Skat 1987.6.430 , TfS 1987,280) og afskrivning kan kun nægtes i  

 klare tilfælde, hvor en bygning ikke benyttes eller benyttes til et  

 ikke-afskrivningsberettiget formål.
Afskrivninger på en bygning kan ikke beskæres efter et skøn over  

 intensiteten af den erhvervsmæssige anvendelse, f.eks. kan afskrivningerne  

 ikke begrænses, selv om der kun opbevares enkelte maskiner i en maskinhal, og  

 resten af pladsen ikke udnyttes.
Enten må der gives fuld afskrivning eller  

 ingen afskrivning.
 Hvor dele af en bygning enten slet ikke benyttes, eller benyttes til et  

 ikke-afskrivningsberettiget formål, skal der dog ske en fordeling af  

 anskaffelsessummen efter AL § 20. Som eksempel herpå kan nævnes VLD af 16.  

 dec. 1980 (skd. 61.182), omtalt under E.C.4.1.7, hvor underetagen på en  

 bygning også anvendtes til et ikke-afskrivningsberettiget formål.
 Se også landsskatteretskendelse af 30. jan. 1992, TOLD-SKAT Nyt 1992.7.219  

 (TfS 1992,174), hvorefter AL § 20 fandt anvendelse, da det ikke var  

 sandsynliggjort, at en ikke udlejet beboelsesdel havde været ubrugelig eller  

 værdiløs.
 Afskrivning på landbrugets driftsbygninger kan ikke begrænses som følge  

 af, at bygningen også anvendes til opbevaring af halm, der anvendes til  

 privat fyring, lsr. 1983.1.
E.C.4.1.9 Afskrivningsgrundlaget Afskrivning foretages særskilt for hver enkelt bygning, AL § 25. Om der  

 foreligger en eller flere bygninger, se E.C.4.1.10.2.
 Afgørelsen af, om der foreligger en eller flere bygninger, må foretages på  

 grundlag af tilstanden ved udgangen af indkomståret, jf. lsr.1985.1.
 Ejerlejligheder, der anvendes til afskrivningsberettigede formål,  

 afskrives hver for sig.
 Udgangspunktet for afskrivningerne er bygningens anskaffelsessum, herunder  

 afholdte udgifter til forbedringer.
E.C.4.1.9.1 Omregning til kontantværdi AL § 19 A For bygninger mv., anskaffet i 1982 eller senere, skal anskaffelsessummen  

 omregnes til kontantværdien på anskaffelsestidspunktet.
Skatteministeren har fastsat de nærmere regler for omregningen til  

 kontantværdi i bkg.nr. 486 af 31. maj 1994. Med hjemmel i denne  

 bekendtgørelse offentliggør Told- og Skattestyrelsen de køberkurser, der skal  

 anvendes. *For 1997, se TfS 1996,833, 1997,304, 1997,523 og 1997,718.* Den  

 kontantværdi, der er beregnet for anskaffelsessummen på købstidspunktet, skal  

 danne grundlag for afskrivningen i årene fremover.
Omregning til kontantværdi  

 får kun betydning ved erhvervelse af prioriterede afskrivningsberettigede  

 bygninger og installationer i sådanne bygninger.
Hvis skatteyderen derimod  

 selv opfører og prioriterer bygningen mv., kan kurstab ikke medregnes til  

 anskaffelsessummen.
Heller ikke ved forbedringsudgifter på bygninger mv. skal  

 der ske omregning til kontantværdi.
Bygninger anskaffet før 1. jan. 1982 For bygninger, der er anskaffet før 1. jan. 1982, er  

 afskrivningsgrundlaget den nominelle købesum.
Dette gælder også, selv om  

 bygningen først overgår til afskrivningsberettiget anvendelse i 1982 eller  

 senere.
 Forlods afskrivning kan for disse bygningers vedkommende ske på grundlag  

 af den nominelle anskaffelsessum i det år, hvori bygningen første gang tages  

 i brug til et afskrivningsberettiget formål.
E.C.4.1.9.2 Pristalsregulering ophævet Fra og med indkomståret 1991 er indekseringen (pristalsreguleringen) af  

 afskrivningsgrundlaget ophævet.
Se LV 1992 E.C.4.1.9.2. Afskaffelsen af  

 indekseringen ændrer ikke reglerne for fastsættelse af afskrivningsgrundlag.
 Anskaffelsessummen for bygninger og installationer i  

 afskrivningsberettigede bygninger skal fortsat omregnes til kontantværdi  

 efter AL § 19 A.
E.C.4.1.9.3 Opgørelse af anskaffelsessummen i øvrigt Anskaffelsessummen skal reduceres med anvendte  

 investeringsfondshenlæggelser og indskud på etableringskonto samt med  

 foretagen forskudsafskrivning.
 Er en bygning afskrivningsberettiget både i medfør af § 18, stk. 1, a og  

 b, fordeles de forlods afskrevne investeringsfonds-/etableringskontomidler i  

 forhold til de respektive etagearealer, således at begge de opgjorte  

 afskrivningsgrundlag for bygningen reduceres med en forholdsmæssig del af de  

 anvendte midler.
En forholdsmæssig del af handelsomkostningerne, såsom advokat- og  

 mæglersalær, stempel- og tinglysningsafgift vedrørende skødet, kan medregnes  

 i anskaffelsessummen.
Gebyr for byggetilladelse kan også medregnes.
 Hvis købesummen for en bygning helt eller delvis erlægges i form af  

 livrente- eller aftægtsydelse, medregnes kapitalværdien heraf i  

 afskrivningsgrundlaget, lsr. 1962.117.
Lovens § 29 B bestemmer, at prioriteringsomkostninger - herunder kurstab - ikke kan henregnes til anskaffelsessummen eller til forbedringsudgifter  

 mv.
 Stempel- og tinglysningsafgift på pantebreve kan heller ikke medregnes.
 Betalte merværdiafgifter medregnes ikke i afskrivningsgrundlaget, når  

 afgifterne i henhold til loven om almindelig omsætningsafgift kan fradrages  

 som indgående afgift, AL § 30 A, jf. afskr.cirk. pkt. 184.
 I anskaffelsessummen kan værdien af eget arbejde, herunder mestersalær,  

 kun medtages i det omfang, hvori det har været medregnet ved opgørelsen af  

 den skattepligtige indkomst.
 Ved opgørelsen af afskrivningsgrundlaget for driftsbygningerne til en  

 landbrugsejendom skulle anskaffelsessummen for en tilhørende mælkekvote indgå  

 i såvel den samlede anskaffelsessum for ejendommen som i den ejendomsværdi,  

 der skulle anvendes ved fordelingen af anskaffelsessummen på de enkelte  

 aktiver, TfS 1995, 903 (LSR).
En ejendom, der er erhvervet ved gave med forbeholdt nytte eller brug for  

 den tidligere ejer, skal værdiansættes på modtagelsestidspunktet,uanset  

 giverens brugsret. *Er gaven modtaget den 1. jan. 1997 eller senere, kan  

 kapitalværdien af giverens rettighed fratrækkes, jf.
BAL § 24, stk. 2, lov  

 nr. 1222 af 27/12 1996. Når rettigheden derpå ophører ved død eller opgives,  

 og gaven er ydet inden for den gaveafgiftspligtige personkreds, indtræder  

 afgiftspligt af værdien af rettigheden, svarende til den tidligere fratrukne  

 værdi efter BAL kap. 1 eller 5 ( bo- eller gaveafgift).* Er overdragelsen  

 inden for den gaveafgiftspligtige personkreds, skal gaven anmeldes inden den  

 1. maj året efter overdragelsen, jf.
BAL § 26. Hvis ejendommens værdi sættes  

 højere ved gaveafgiftsberegningen end værdien på erhvervelsestidspunktet, kan  

 der afskrives på grundlag af denne højere værdi, lsr. 1981.2.
 Om opgørelse af anskaffelsessummen for en ejendom erhvervet på  

 tvangsauktion af en ufyldestgjort panthaver, se E.J.1.3.1.
 Ikke udgifter til grund m.v.
 Udgifter til erhvervelse af grunden henregnes ikke til anskaffelsessummen,  

 AL § 29 B.
Det kan være vanskeligt at afgøre, om en bestemt udgift vedrører grunden  

 eller kan betragtes som en udgift vedrørende bygningen, der i givet fald kan  

 afskrives sammen med denne.
Vejledning kan hentes i, om udgiften ved  

 ejendomsvurderingen henregnes til grundværdien eller til forskelsværdien.
Eksempelvis kan nævnes, at planeringsudgifter må anses som grundudgifter,  

 medens udgifter til arbejder på grunden afholdt med henblik på selve  

 bygningen, bl.a. pilotering, anses som hørende under forskelsværdien.
Det kan  

 endvidere nævnes, at udgifter til vej og kloak uden for grunden medtages  

 under grundværdien, medens de tilsvarende udgifter inden for grunden  

 henregnes til forskelsværdien.
Hvor der er flere bygninger på en ejendom, og f.eks. en af bygningerne  

 anvendes privat, medens de øvrige bygninger anvendes til  

 afskrivningsberettigede formål, er ejerboligfordelingen ikke umiddelbart  

 anvendelig til at fordele købesummen på afskrivningsberettigede og  

 ikke-afskrivningsberettigede bygninger.
Dette skyldes, at  

 ejerboligfordelingen også indeholder en grundværdi.
 En gårdejer afholdt en udgift på 2.000 kr. til flytning af en  

 højspændingsledning for at få tilladelse til at udvide sin svinestald og  

 lade.
 Udgiften kunne ikke fratrækkes som driftsomkostning, men kunne tillægges  

 anskaffelsessummen for tilbygningen og dermed afskrives, lsr. 1979.134.
Fordeling af en købesum på grund og bygninger Når der sker køb mv. af jord og bygninger under ét, kan det ikke  

 umiddelbart ses, hvad købesummen andrager for jord og for bygninger og for de  

 enkelte bygninger.
Der må derfor foretages en fordeling af købesummen.
Parternes fordeling af købesummen er ikke ubetinget bindende for  

 skattemyndighederne, men vil kunne tilsidesættes, hvor det er åbenbart, at  

 fordelingen ikke svarer til de faktiske værdier.
En vejledning ved  

 fordelingen af købesummen på hhv. jord og bygninger kan findes i forholdet  

 mellem forskelsværdi og ejendomsværdi ved sidste ejendomsvurdering, jf. pkt.  

 206 i afskr.cirk.
I Skat 1988.7.405 (TfS 1988,410) blev ejendomsvurderingen ikke godkendt  

 som grundlag for fordeling af købesummen for en ejerlejlighed på grund og  

 bygning mv. ved opgørelse af afskrivningsgrundlaget.
Området var ikke fuldt  

 udbygget, og grundværdien måtte antages at falde, efterhånden som området  

 udbyggedes, idet der i takt hermed blev flere enheder at fordele grundværdien  

 på.
Landbrugets driftsbygninger Fordelingen ved ejendomsvurderingen vil i de færreste tilfælde være egnet  

 til fastsættelse af afskrivningsgrundlaget for landbrugets driftsbygninger på  

 grund af vurderingslovens særlige bestemmelser om ansættelse af grundværdi.  

 Ejendomsværdien er ofte ansat ud fra tillægsparcelværdiprincippet, dvs. at  

 såvel grundværdien, et procenttillæg på mellem 150-200 pct., som  

 stuehusværdien indgår i ejendomsværdien, hvorfor forskelsværdien ikke svarer  

 til driftsbygningernes værdi, idet forskelsværdien vil være for høj.
Dette  

 gælder især i de tilfælde, hvor fordelingen vedrører større  

 landbrugsejendomme samt ejendomme med små eller teknisk set ikke fuldt  

 tidssvarende driftsbygninger, eller hvor der overtages større  

 jordbeholdninger ved købet af ejendommen.
Landbrugets driftsbygninger vil  

 derfor i reglen skulle afskrives på grundlag af den byggetekniske værdi.
Andre erhvervsbygninger De samme forhold kan foreligge ved fordeling af anskaffelsesummen for  

 andre erhvervsejendomme, f. eks. forretningsejendomme, lager- og  

 fabriksejendomme, håndværksejendomme mv.
Det drejer sig om de situationer,  

 hvor ejendommen er overbebygget, dvs. hvor tidligere bebyggelsesregulerende  

 bestemmelser har muliggjort en større bebyggelse, end de nugældende  

 bestemmelser tillader.
Ejendomsvurderingens grundværdi fastsættes efter de  

 nugældende retlige bebyggelsesmuligheder, og dette medfører, at  

 ejendomsvurderingens forskelsværdi ikke udelukkende er et udtryk for en  

 bygningsværdi, men også vil indeholde den ekstra beliggenhedsværdi, som  

 overbebyggelsen betinger.
Med bistand af vurderingsmyndighederne vil der i disse tilfælde kunne  

 opnås et sikrere grundlag for fordelingen, se bl.a.
HD af 5. maj 1987. Skat  

 1987.6.430 ( TfS 1987,280).
Med henblik på tilvejebringelse af de sikrest mulige afskrivningsgrundlag  

 anmodes ligningsmyndighederne derfor om, eventuelt gennem told- og  

 skatteregionerne, at rette henvendelse til vurderingsmyndighederne om disses  

 medvirken til fordeling af anskaffelsessummerne mellem  

 afskrivningsberettigede bygninger og den øvrige del af ejendommen.   

 20 pct.-reglen Ligningsrådet har vedtaget, at der normalt kun skal ske regulering af  

 afskrivningsgrundlaget, såfremt det afskrivningsgrundlag, myndighederne kan  

 godkende ved ligningen, er mere end 20 pct. lavere end det af skatteyderen  

 anvendte.
*Det er forskelsværdien på tidspunktet for den offentlige vurdering, der  

 ligger tættest på handelstidspunktet, der skal danne udgangspunkt for  

 afskrivningsgrundlagets beregning, dog forudsat at denne vurdering var kendt  

 på tidspunktet for fristen for indgivelse af selvangivelse, TfS 1997,915  

 (LSR). I andre tilfælde skal beregningen af afskrivningsgrundlaget foretages  

 med udgangspunkt i forskelsværdien på tidspunktet for indgivelse af  

 selvangivelse.* Når afskrivningsgrundlaget ændres, skal der i almindelighed kun ske  

 forhøjelse af indkomstansættelsen for det aktuelle indkomstår.
 Der kan herefter højst foretages afskrivning svarende til det ændrede  

 afskrivningsgrundlag med fradrag af allerede foretagne afskrivninger.
 Eksempel:
 Er ændringen af afskrivningsgrundlaget større end 500.000 kr., eller har  

 skatteyderen ved beregningen af dette medtaget aktiver, som ikke er  

 afskrivningsberettigede - f.eks. bygninger, der ikke er  

 afskrivningsberettigede, såsom beboelsesbygninger og ikke benyttede  

 driftsbygninger, skov på ejendommen eller differencebeløb, jf. § 14 i  

 vurderingsloven - forhøjes indkomstansættelserne dog også for tidligere år.
 Ved overdragelse af landbrugsejendomme må de lignende myndigheder foretage  

 en prøvelse af det selvangivne afskrivningsgrundlag i forbindelse med  

 ligningen for overdragelsesåret.
Det er prisforholdene ved ejendommens erhvervelse, der skal lægges til  

 grund ved fastsættelse af afskrivningsgrundlaget, jf.
SD-cirk. 1978-40.
I Skat 1988.12.781 (TfS 1988,688) havde skatteyderen opgjort  

 afskrivningsgrundlaget efter den vejledende regel i afskr.cirk.pkt. 206, men  

 som følge af en fejl ved kontantomregningen var afskrivningsgrundlaget ansat  

 for højt.
Korrigeret for denne fejl var afskrivningsgrundlaget mindre end 20  

 pct. højere end det, som myndighederne kunne godkende.
Det af skatteyderen  

 korrigerede afskrivningsgrundlag blev derfor godkendt.
I Skat 1990.9.709 (TfS 1990,412) havde skatteyderen ved beregning af  

 afskrivningsgrundlaget for en landbrugsejendom, som han havde købt og  

 overtaget i 1986, taget udgangspunkt i årsreguleringen pr. 1. april 1985,  

 medens myndighederne havde lagt 18.alm. vurdering pr. 1. jan. 1986 til grund.  

 Den fremkomne difference var mindre end 20 pct.
Landsskatteretten fandt, at  

 20 pct.-reglen ikke kunne anvendes, da det var en forudsætning herfor, at det  

 selvangivne afskrivningsgrundlag var opgjort på grundlag af forskelsværdien  

 og ejendomsværdien ved den sidst kendte vurdering på tidspunktet for  

 selvangivelsens indgivelse. 20 pct.-reglen finder tilsvarende anvendelse ved  

 ændring af afskrivningsgrundlaget for driftsbygninger inden for andre erhverv  

 end landbruget, når det afskrivningsgrundlag, der er beregnet efter den  

 ovenfor omhandlede vejledende fordelingsregel, ændres som følge af indhentet  

 udtalelse fra vurderingsmyndighederne.
Skønsmæssigt fastsatte afskrivningsgrundlag Afskrivningsgrundlag bør udtages til ligning i det første år, hvor der  

 afskrives efter erhvervelsen af ejendommen.
Hvis afskrivningsgrundlag  

 fastsættes efter skøn, kan ændring kun ske inden for fristen i SSL § 35, stk.  

 1, regnet fra udløbet af det første år, hvor der afskrives.
 Landsskatteretten har i TfS 1995,469 lagt til grund, at  

 skattemyndighederne efter udløbet af den tidligere 3-års-frist i SSL § 35,  

 stk. 1, var afskåret fra at ændre et afskrivningsgrundlag, der beroede på et  

 skøn.
E.C.4.1.9.4 Afskrivning efter skade AL § 26 Lovens § 26 indeholder regler for foretagelsen af afskrivninger i  

 tilfælde, hvor der på en bygning eller en installation sker en skade, som  

 ikke kan udbedres ved normal vedligeholdelse.
Efter disse regler kan  

 afskrivning fra og med det indkomstår, hvori skaden indtræffer, kun beregnes  

 på grundlag af en så stor del af bygningens eller installationens  

 kontantværdiansatte erhvervelsessum, som svarer til forholdet mellem  

 bygningens eller installationens værdi efter skadens indtræden og værdien  

 umiddelbart forinden.
Udgifter, der anvendes til udbedring af en sådan skade,  

 kan afskrives efter lovens § 21, stk. 1, eller fradrages helt eller delvis i  

 overensstemmelse med reglen i lovens § 21, stk. 2, hvis betingelserne herfor  

 i øvrigt er opfyldt.
Se eksemplet i afskr.cirk. pkt. 119.
E.C.4.1.10 Ombygning og forbedring - AL § 21, stk. 1 Når forbedringsudgifter på en bygning er afholdt efter den 1. jan. 1982  

 omfattes forbedringsudgifterne af de fra den 1. jan. 1982 gældende regler,  

 uanset om bygningen er anskaffet før den 1. jan. 1982. Det betyder, at  

 bygningen og den afholdte forbedringsudgift afskrives særskilt efter to  

 forskellige sæt regler, når bygningen er anskaffet før den 1. jan. 1982, og  

 forbedringsudgiften er afholdt efter denne dato.
 Ved afholdelse af forbedrings- eller ombygningsudgifter på en bygning, der  

 kun delvis er afskrivningsberettiget, kan den del af de afholdte udgifter,  

 der forholdsmæssigt svarer til den afskrivningsberettigede bygningsdels  

 etageareal, afskrives, lsr. 1970.43 og 1980.115. Dette gælder, uanset om det  

 er den afskrivningsberettigede eller den ikke-afskrivningsberettigede del af  

 ejendommen, der er forbedret.
 Hvor der afholdes udgifter til en tilbygning til en bygning med blandet  

 benyttelse, må udgiften hertil ligesom den oprindelige anskaffelsessum for  

 selve bygningen deles op i en afskrivningsberettiget og en  

 ikke-afskrivningsberettiget del efter forholdet mellem de etagemeter, der  

 anvendes til afskrivningsberettiget formål, og hele etagemeterarealet efter  

 tilbygningen, lsr. 1975.148.
 Udgifter til forbedringer betalt ved statstilskud til forbedringer mv.,  

 energibesparende foranstaltninger og brandsikringsforanstaltninger indgår kun  

 i afskrivningsgrundlaget, såfremt tilskuddet er skattepligtigt.
E.C.4.1.10.1 Eventuelt fradrag straks - Straksafskrivning AL § 21, stk.  

 2-3 I stedet for at afskrive ombygnings- og forbedringsudgifter over en  

 årrække kan skatteyderen inden for visse rammer vælge at fradrage udgifterne  

 på én gang i det indkomstår, hvori udgifterne afholdes  

 (straksafskrive).
 Fradraget (straksafskrivningen) kan foretages i det omfang, årets udgifter  

 til om bygning og forbedring ikke overstiger 5 pct. af det nedenfor omtalte  

 beregningsgrundlag, se E.C.4.1.10.3. Reglen gælder for udgifter til ombygning  

 og forbedring af bygninger, der kan afskrives efter AL § 18, og ved ombygning  

 og forbedring af særlige installationer i sådanne bygninger.
Afholdes udgiften på en bygning, der kun delvis benyttes til et  

 afskrivningsberettiget formål, kan reglen også anvendes.
Det gør ingen  

 forskel, om det er den afskrivningsberettigede eller  

 ikke-afskrivningsberettigede del af bygningen mv., der ombygges eller  

 forbedres, idet den afskrivningsberettigede del af udgiften under alle  

 omstændigheder kan fradrages efter lovens § 21, stk. 2.
 Ombygninger og forbedringer på installationer i bygninger, der ikke er  

 afskrivningsberettigede, er derimod ikke omfattet af ordningen.
Adgangen til fradraget gælder både ved ombygning og forbedring af  

 bygninger mv., der er anskaffet før den 1. jan. 1982, og for bygninger mv.,  

 der er anskaffet efter denne dato.
Det afgørende er, hvornår udgiften til  

 ombygningen eller forbedringen er afholdt.
Fradraget kan dog tidligst tages  

 for det indkomstår, hvori ombygningen mv. er fuldført og taget i brug til et  

 afskrivningsberettiget formål, Skat 1990.1.48 (TfS 1990,5).
Det er ikke en betingelse, at selve bygningen er taget i brug til et  

 afskrivningsberettiget formål på det tidspunkt, hvor ombygningen mv.  

 foretages, når blot ibrugtagningen sker inden udløbet af det indkomstår, hvor  

 ombygningen er sket. *I TfS 1997,407 nægtede Landsskatteretten  

 straksafskrivning af ombygningsudgifter vedrørende lokaler, der efter  

 ombygningen ikke mere anvendtes til afskrivningsberettigede formål.* Der  

 kunne ikke foretages straksfradrag på en tilbygning til en landbrugsejendom i  

 1990, uanset at bygningen blev taget i brug til landbrugsformål i 1990, da  

 byggeriet først blev fuldført i 1991, TfS 1996,318. I TfS 1996,770 HD havde  

 et selskab, der drev virksomhed med opførsel og salg af ejendomme, udlejet en  

 ejendom til et koncernforbundet selskab, der drev automobilhandel.
Efter at  

 det koncernforbundne selskab havde afholdt udgifter til indretning af de  

 lejede lokaler, gik ejendommen tilbage til det selskab, der ejede ejendommen.  

 Retten nægtede dette selskab fradrag for de afholdte udgifter, jf.
AL § 21,  

 stk. 2, idet retten fandt, at adgangen til straksafskrivning er betinget af,  

 at ejeren selv har foranlediget arbejdet udført.
*I TfS 1997,762 skete der matrikulær sammenlægning af landbrugsejendomme  

 og genopførelse af en lade på den ene ejendom inden udløbet af skatteyderens  

 regnskabsår.
Landsskatteretten fandt, at straksfradrag kunne beregnes på  

 grundlag af de samlede afskrivningsgrundlag for ejendommene.* De særlige regler om straksafskrivning på miljøforbedrende investeringer i  

 landbrug mv., der gælder ved siden af de her omhandlede regler, er beskrevet  

 i E.E.3.15.
E.C.4.1.10.2 Tilbygning kontra nybygning Tilbygninger til eksisterende bygninger omfattes også af reglerne om  

 straksafskrivning.
 Det må være en forudsætning for at anse en bygningsudvidelse for en  

 tilbygning, dels at der er en direkte fysisk sammenhæng mellem den nye og den  

 gamle bygning, dels at der er en indre naturlig forbindelse eller gennemgang  

 mellem den oprindelige bygning og den senere opførte bygning.
 Det afgørende er herefter, hvornår der foreligger en ny bygning eller  

 installation - set i modsætning til tilbygning/ombygning eller forbedring af  

 en eksisterende bygning eller installation.
 Ejendommens matrikulære status har ikke nogen selvstændig betydning ved  

 afgørelsen af, om der er tale om en bygningsmæssig enhed.
 Det er ikke muligt at opstille et enkelt afgørende kriterium for, hvornår  

 der foreligger én eller flere bygninger, og afgørelsen heraf må derfor  

 bero på et samlet skøn over, om ejendommen udgør en bygningsmæssig helhed,  

 jf. eksempelvis lsr. 1980.115, hvor Landsskatteretten statuerede, at  

 bygninger, der var forbundet med hinanden gennem en gangbygning, udgjorde en  

 bygningsmæssig helhed.
I VLD af 16. marts 1992 var stuehuset på en landbrugsejendom bygget sammen  

 i vinkelform med en staldbygning til brug for kvæghold.
Imellem de to  

 bygninger var der alene fri passage over loftet.
Bygningerne var opført af  

 samme bygningsmaterialer med et sammenbygget eternittag.
I landsrettens dom  

 lagdes vægt på, at stuehus og stald var sammenbygget med fælles sokkel og  

 mur, at vindfanget til stuehuset var beliggende i staldlængen, og at der var  

 fri adgang over loftet fra stalden til stuehuset, og at stuehusloftet i et  

 vist omfang sammen med staldloftet anvendtes til opbevaring af halm.
 Stuehuset og staldlængen fandtes i relation til afskrivningslovens § 20 at  

 udgøre en bygning med blandet benyttelse.
 Afgørelsen af om der er tale om en eller flere bygninger er - som hidtil -  

 truffet på grundlag af et samlet skøn, her vedrørende en landbrugsejendom.
 Det er således ikke et enkelt kriterium, der er afgørende for, om der  

 foreligger en eller flere bygninger.
 Såfremt der foretages byggeri i tilslutning til en eksisterende bygning,  

 således at den nye del har mur tilfælles med den oprindelige del, og der er  

 indendørs gennemgang mellem de to dele, må det antages, at der foreligger  

 én bygning.
 Der kan endvidere ses på benyttelsen af de enkelte bygningsdele, idet den  

 omstændighed, at der f.eks. foregår samme produktion i hele byggeriet, taler  

 for at anse byggeriet for een bygning, i modsætning til, hvis bygningsdelene  

 anvendes til forskellige formål.
Et nyopført fritliggende maskinhus, der erstattede et utidssvarende  

 nedrevet maskinhus, blev anset for en ny selvstændig bygning, der ikke var en  

 integreret del af produktionsanlægget på en emballagefabrik. *I TfS 1997,334  

 fandt Landsskatteretten ligeledes, at en lagerhal, der opførtes i ca. 5  

 meters afstand fra eksisterende bygninger, måtte anses som en selvstændig  

 bygning og ikke en tilbygning, uanset at den cementerede gårdbelægning mellem  

 bygningerne var en bygningsbestanddel, idet gårdbelægningen mellem de to  

 bygninger ikke var tilstrækkelig til at skabe den ifølge praksis  

 "nødvendige" fysiske forbindelse mellem bygningerne.* Der kunne ikke straksafskrives ved opførelse af et nyt drivhus, som kun  

 var fysisk forbundet med de bestående drivhuse på ejendommen gennem de fælles  

 installationer til elektricitet, vand og varme, jf. ØLD af 28. aug. 1987, Skat 1987.10.718 (TfS 1987,460).
 Afgørelsen af, om der foreligger en eller flere bygninger, må foretages på  

 grundlag af tilstanden ved udgangen af indkomståret, jf. lsr. 1985.1.
Ved anskaffelse af aktiver, der vurderingsmæssigt betragtes som  

 bygningsbestanddele, kan der foretages straksafskrivning, såfremt aktiverne  

 placeres i tilknytning til bygningerne på ejendommen.
Der kan således  

 straksafskrives ved opførelse af nye gyllebeholdere, ajlebeholdere,  

 ensilagesaftbeholdere og møddingspladser, når anlæggene placeres i  

 tilknytning til bygningerne på ejendommen.
Det samme gælder opførelse af en  

 ny ensilagesilo, såfremt denne anses for en bygningsbestanddel, f.eks. en  

 plansilo af beton, jf.
Skat 1986.5.348, 1987.5.346 og 1987.5.349 (TfS  

 1986,317, 1987,260 og 1987,246).
Et nyopført dyrehegn af metaltråd, der blev etableret i forbindelse med en  

 dådyrfarms eksisterende stalde, var ikke omfattet af AL § 21, stk. 2. Der  

 havde ikke tidligere været opført dyrehegn, hvorfor der var tale om en  

 nyopførelse.
Hegnet udgjorde en del af den faste ejendom og var  

 afskrivningsberettiget efter AL § 18, stk. 1, se også t&s nyt 1991.1.31  

 (TfS 1991,35).
 Se tillige Skat 1986.7.479 (TfS 1986,395), hvor der kunne foretages  

 straksafskrivning ved etablering af et halmfyringsanlæg i en ny bygning, idet  

 halmfyringsanlægget blev forbundet med det eksisterende varmeanlæg i de  

 øvrige bygninger, samt Skat 1986.10.606 (TfS 1986,545), hvorefter der kunne  

 straksafskrives på en kornsilo, der var placeret uden for de eksisterende  

 bygninger, men fungerede sammen med det i bygningerne værende silo- og  

 foderblandingsanlæg.
 En silo til opbevaring af korn og foder blev anset for en egentlig  

 bygning, der var en integreret del af foderprocessen og dermed  

 produktionsanlægget, således at straksafskrivning blev godkendt, Skat  

 1988.12.782 (1988,664).
Tilsvarende kan der straksafskrives på udgifter til ombygning eller  

 forbedring af eksisterende installationer.
Etablering af nye installationer  

 giver ikke ret til straksafskrivning, hvad enten der sker fuldstændig  

 udskiftning af en gammel installation eller indsættelse af en installation,  

 der ikke tidligere har været i bygningen.
 Udskiftning af et oliefyr med et kombinationsfyr, der kan anvendes til  

 både fast brændsel og olie, berettigede til straksafskrivning, idet der var  

 tale om en forbedring af centralvarmeanlægget, der i denne forbindelse  

 betragtes som en samlet installation.
 Udskiftes installationer i forbindelse med ombygning mv. af bygningen,  

 således at udgiften kan afskrives samlet, kan straksafskrivning beregnes.
E.C.4.1.10.3 Beregningsgrundlaget Beregningsgrundlaget for straksafskrivningen (på indtil 5 pct.) opgøres  

 efter forskellige regler, afhængigt af, om bygningen, der ombygges eller  

 forbedres, er anskaffet før eller efter den 1. jan. 1982.
Nyere bygning Er bygningen anskaffet den 1. jan. 1982 eller senere, er  

 beregningsgrundlaget afskrivningsgrundlaget for året før det indkomstår,  

 hvori udgiften kan fradrages.
Foretages fradraget allerede i det år, hvori  

 bygningen mv. anskaffes, eller i året efter anskaffelsesåret, er  

 beregningsgrundlaget den kontant omregnede anskaffelsessum, der er fastsat  

 efter lovens § 19 A.
Foretagne afskrivninger skal ikke fragå i beregningsgrundlaget.
Er der  

 foretaget forlods afskrivninger eller forskudsafskrivninger, skal disse  

 heller ikke fragå i beregningsgrundlaget, selv om disse afskrivninger har  

 formindsket afskrivningsgrundlaget.
Ved opgørelsen af beregningsgrundlaget  

 skal den foretagne forlods afskrivning eller forskudsafskrivning derfor  

 lægges sammen med afskrivningsgrundlaget.
 Er der flere afskrivningsberettigede bygninger og installationer i disse  

 bygninger på samme ejendom, indgår afskrivningsgrundlagene for samtlige  

 afskrivningsberettigede bygninger og installationer i beregningsgrundlaget,  

 selv om f.eks. kun én af bygningerne eller installationerne forbedres.
Er der på ejendommen bygninger mv., der kun delvis benyttes til et  

 afskrivningsberettiget formål, indgår kun den del af den kontantværdiansatte  

 anskaffelsessum, der kan henføres til den afskrivningsberettigede del af  

 bygningen, i beregningsgrundlaget.
Det er den afskrivningsberettigede andel  

 for året før det indkomstår, hvori ombygnings- eller forbedringsudgiften kan  

 fradrages, der skal benyttes.
Gammel bygning For bygninger mv., der er anskaffet før den 1. jan. 1982, er  

 beregningsgrundlaget for 5 pct.s fradraget den del af ejendomsværdien, der  

 kan henregnes til de afskrivningsberettigede bygninger, der er beliggende på  

 samme ejendom.
 Er der således flere afskrivningsberettigede bygninger og installationer i  

 disse bygninger på samme ejendom, er beregningsgrundlaget den del af  

 ejendomsværdien, der kan henføres til disse bygninger og installationer, selv  

 om f.eks. kun én af bygningerne eller installationerne forbedres.
 Er der på ejendommen bygninger mv., der kun delvis benyttes til et  

 afskrivningsberettiget formål, indgår kun den del af ejendomsværdien, der kan  

 henføres til den afskrivningsberettigede del af bygningen, i  

 beregningsgrundlaget.
Hvis vurderingsmyndighederne har foretaget en fordeling af ejendomsværdien  

 på beboelse og erhvervsmæssig del af ejendommen, skal denne fordeling  

 anvendes ved opgørelsen af beregningsgrundlaget for straksafskrivning.  

 Foreligger der ikke fordeling af ejendomsværdien, f.eks. på en ejendom med  

 butik og kontor, må ejendomsværdien fordeles efter et skøn, og her kan  

 arealfordelingen være vejledende.
Der må dog herved henses til, at  

 ejendommens lokaler i vurderingsmæssig henseende kan indgå med forskellig  

 vægt i ejendomsværdien.
Ved opgørelsen lægges den ejendomsværdi til grund, der er ansat ved den  

 seneste ejendomsvurdering inden begyndelsen af det indkomstår, hvori  

 ombygnings- eller forbedringsudgiften kan fradrages.
Det er kontantværdien  

 ved den seneste ejendomsvurdering, der skal benyttes.
Det kan være en  

 almindelig vurdering efter vurderingslovens § 1 eller en årsomvurdering efter  

 samme lovs § 2. Det kan også være en vurdering, der foretages på ejerens  

 anmodning i henhold til vurderingslovens § 4, eller en vurdering, der  

 foretages efter lovens § 4 A som følge af, at en landbrugsejendom er  

 inddraget under byzone eller sommerhusområde.
Derimod kan en vurdering efter  

 vurderingslovens § 4 B ikke anvendes, da en sådan vurdering alene har  

 betydning for opgørelse af den skattepligtige avance efter  

 ejendomsavancebeskatningsloven, jfr. § 4 B, sidste pkt.
 Er ejendomsvurderingen årsreguleret efter vurderingslovens § 2A, er det  

 den årsregulerede værdi, der skal lægges til grund.
 Uanset hvilken slags ejendomsvurdering, der lægges til grund, er det  

 således den sidste vurdering inden begyndelsen af det indkomstår, hvori  

 ombygnings- eller forbedringsudgiften kan fradrages, der skal benyttes som  

 beregningsgrundlag.
Både nyere og gamle bygninger Skal der i beregningsgrundlaget både indgå bygninger mv., der er anskaffet  

 før den 1. jan. 1982, og bygninger mv., der er anskaffet efter denne dato, må  

 de to omtalte opgørelsesmåder kombineres.
Den del af ejendomsværdien, der kan  

 henregnes til afskrivningsberettigede bygninger mv. fra før den 1. jan. 1982,  

 skal altså lægges sammen med afskrivningsgrundlaget for bygninger, der er  

 anskaffet den 1. jan. 1982 eller senere.
Ejendomsværdien vil som oftest indeholde værdien af de bygninger, hvor  

 afskrivningsgrundlaget er beregningsgrundlag for straksafskrivning.
I disse  

 tilfælde må der foretages en skønsmæssig fordeling af ejendomsværdien,  

 således at bygninger mv., anskaffet den 1. jan. 1982 eller senere, udskilles  

 af den del af ejendomsværdien, der indgår i beregningsgrundlaget.
Såfremt der den 1. jan. 1982 eller senere er foretaget forbedringer af en  

 bygning, der er anskaffet før denne dato, indgår afskrivningsgrundlaget for  

 forbedringen i beregningsgrundlaget for straksafskrivningen.
Forbedringen vil  

 også komme til at indgå i ejendomsvurderingen, og derfor må der foretages et  

 skøn over bygningens ejendomsværdi uden forbedringen, da det kun er denne  

 værdi, der skal indgå i beregningsgrundlaget for straksafskrivningen.
Hvad enten beregningsgrundlaget skal opgøres med udgangspunkt i  

 afskrivningsgrundlaget eller på grundlag af ejendomsvurderingen, skal det  

 både omfatte afskrivningsberettigede bygninger og installationer i sådanne  

 bygninger.
Det gælder, selv om den skattepligtige alene ombygger eller  

 forbedrer enten bygningen eller installationen.
Dræningsanlæg på  

 jordbrugsbedrifter indgår ikke i beregningsgrundlaget.
Selv om flere ejendomme drives sammen som en virksomhed, skal  

 beregningsgrundlaget opgøres særskilt for hver ejendom.
Det har f.eks.  

 betydning, når to landbrugsejendomme drives sammen.
Se Skat 1987.10.729 (TfS  

 1987,471).
Afskrivningsgrundlaget for nyerhvervede bygninger indgår i  

 beregningsgrundlaget, selv om sådanne bygninger ikke var omfattet af  

 afskrivningsgrundlaget for året før forbedringsåret.
Det betyder, at der  

 allerede kan foretages fradrag efter 5 pct.s reglen i anskaffelsesåret.
I lsr. 1985.86 fandt Landsskatteretten, at der ved beregning af  

 straksfradrag for byggeri, der var foretaget i 2 forskellige perioder i samme  

 indkomstår, både tidsmæssigt og i henseende til de formål og funktioner, som  

 de 2 byggerier tog sigte på, var en sådan sammenhæng i de udførte  

 byggearbejder, at de måtte anskues som én samlet ombygning.
Herefter  

 måtte straksafskrivning opgøres på grundlag af kontantejendomsværdien ved  

 indkomstårets begyndelse af de ved købet af ejendommen medfølgende  

 driftsbygninger.
 Udbedringsudgifter, der afholdes efter brandskade, kan straksafskrives.
Beregningsgrundlaget opgøres som anført ovenfor, jf.
AL § 21, stk. 3. Der  

 sker altså ingen reduktion for nedbrændte bygninger.
Tidligere ombygning eller forbedring Er der i årene før ombygnings- eller forbedringsfradraget afholdt  

 afskrivningsberettigede udgifter til ombygning eller forbedring, indgår  

 afskrivningsgrundlaget for disse udgifter i beregningsgrundlaget, hvis  

 udgifterne er afholdt den 1. jan. 1982 eller senere.
Er den tidligere  

 afholdte udgift fratrukket efter 5 pct.s reglen, indgår den dog ikke i  

 beregningsgrundlaget.
 En ombygnings- eller forbedringsudgift afholdt før den 1. jan. 1982,  

 indgår i beregningsgrundlaget i det omfang, den har forøget ejendomsværdien,  

 der danner grundlag for beregningen.
Tilbygninger berettiger som tidligere nævnt til straksafskrivning.
Det er  

 ikke afgørende, om tilbygningen skal benyttes til et afskrivningsberettiget  

 formål eller ikke, jf. princippet i AL § 20. Ved en tilbygning vil der ofte  

 ske en ændring i fordelingen af bygningens areal mellem  

 afskrivningsberettiget anvendelse og anden anvendelse.
Dette påvirker dog  

 ikke beregningsgrundlaget for straksfradraget for den pågældende tilbygning,  

 idet det er afskrivningsgrundlaget for året før, eller den seneste vurdering  

 forud for indkomståret, der er beregningsgrundlag.
 Efter færdiggørelse af tilbygningen skal afskrivning på såvel den  

 oprindelige bygning som tilbygningen (den del, der ikke er straksafskrevet)  

 ske på grundlag af arealfordelingen efter tilbygningen.
Såfremt der efter tilbygningen er sket et fald i den  

 afskrivningsberettigede andel, skal dette dog først påvirke  

 afskrivningsgrundlaget for indkomståret efter tilbygningsåret.
Er den  

 afskrivningsberettigede andel steget, forøges afskrivningsgrundlaget fra og  

 med tilbygningsåret.
 Den ikke straksafskrevne del af udgifterne til tilbygningen indgår i  

 beregningsgrundlaget for straksafskrivning i det følgende indkomstår.
E.C.4.1.10.4 Skatteyderen kan frit vælge Den skattepligtige kan frit vælge, om han vil fradrage udgiften helt eller  

 delvis inden for 5 pct.s grænsen eller aktivere udgiften og afskrive den  

 efter reglerne i lovens § 21, stk. 1. Det gælder, hvad enten den samlede  

 udgift udgør mere eller mindre end de 5 pct.
Den del af udgiften, der  

 overstiger 5 pct.s grænsen, skal altid aktiveres og afskrives efter § 21,  

 stk. 1.
De udgifter, der fradrages efter 5 pct.s reglen, skal efter lovens § 21,  

 stk. 4, ikke indgå i afskrivningsgrundlaget.
Udgifterne skal derfor ikke  

 opføres særskilt efter lovens § 25, stk. 2.
Der kan ikke anvendes investeringsfondsmidler eller indskud på  

 etableringskonti til ombygnings- eller forbedringsudgifter, der ønskes  

 fradraget efter 5 pct.s reglen.
Det skyldes, at der kun kan foretages forlods  

 afskrivning efter lov om investeringsfonds eller lov om indskud på  

 etableringskonto, når udgiften aktiveres til afskrivning.
Den skattepligtige  

 kan dog vælge at fradrage en del af udgiften efter 5 pct.s reglen, selv om  

 han anvender investeringsfonds- eller etableringskontomidler til en anden del  

 af udgiften, som da forlods afskrives med de hævede henlæggelser eller  

 indskud.
 Det følger af TfS 1995,753 (Lsr), at forlods afskrivning med  

 investeringsfondsmidler frigivet til ét bestemt formål skal foretages  

 forud for al anden afskrivning på samme aktiv, herunder straksafskrivning  

 efter AL § 21, stk. 2.
Der kan i et enkelt indkomstår i alt højst fradrages 5 pct. af  

 beregningsgrundlaget.
Ombygges eller forbedres flere afskrivningsberettigede  

 bygninger på samme ejendom i løbet af et indkomstår, og overstiger den  

 samlede udgift 5 pct.s grænsen, må den skattepligtige vælge, hvilken del af  

 udgiften, der skal fradrages.
Det har betydning, når flere bygninger mv. på  

 samme ejendom afskrives efter forskellige afskrivningssatser samt ved  

 opgørelse af genvundne afskrivninger.
E.C.4.1.10.5 Afskrivning på den del der ikke straksafskrives Eksempel 1 Ejendommen er erhvervet før 1. jan. 1982, og kontantværdien for bygningen  

 udgør 8.000.000 kr.
I 1995 og i 1996 anvendes 50 pct. af bygningen til  

 afskrivningsberettiget formål, mens der for år 1997 anvendes 75 pct. til  

 afskrivningsberettiget formål.
Ejendommen ombygges i 1996 for 300.000 kr.,  

 hvilket giver mulighed for straksafskrivning op til 200.000 kr. ( 5 pct. af  

 50 pct. af 8.000.000 kr.).
 Der kan ikke i denne situation ske straksafskrivning i 1997 af det  

 yderligere beløb, som kunne have været straksafskrevet i 1996, såfremt den  

 erhvervsmæssige anvendelse havde udgjort 75 pct. også i 1996.
Eksempel 2 Ejendommen er erhvervet før 1. jan. 1982, og kontantværdien for bygningen  

 udgør 2.000.000 kr.
Der ombygges for 300.000 kr. i 1996, hvilket giver  

 mulighed for straksafskrivning op til 50.000 kr. (5 pct. af 50 pct. af  

 2.000.000 kr.). I lighed med eksempel 1 ovenfor anvendes 50 pct. af bygningen  

 til afskrivningsberettiget formål i 1995 og i 1996, mens 75 pct. anvendes i  

 1997.
 Formindskelse af det afskrivningsberettigede areal behandles på  

 tilsvarende måde, blot skal den til formindskelsen svarende del af  

 anskaffelsessummen fratrækkes afskrivningsgrundlaget.
 Se LV 1992 E.C.4.1.10.5. for eksempler på ændret arealanvendelse af en  

 ombygning, hvor ombygningen er sket i perioden med pristalsregulering.
E.C.4.1.11 Afskrivningens påbegyndelse og ophør Afskrivning kan påbegyndes i anskaffelsesåret.
Ved anskaffelsesåret  

 forstås ifølge AL § 22, stk. 1 det indkomstår, hvori bygningen erhverves  

 eller fuldføres og tages i brug til et formål, der berettiger til  

 skattemæssig afskrivning.
Bygningen anses for erhvervet, når der er indgået en endelig og bindende  

 aftale om overdragelsen.
Den omstændighed, at overtagelsen først sker det  

 følgende år, udelukker ikke i sig selv, at afskrivning kan påbegyndes i  

 erhvervelsesåret.
Det må dog kræves, at bygningen efter erhvervelsen har  

 været anvendt til formål, der berettiger til afskrivning, jf. lsr. 1975.63.
Er bygningen nyopført, kan afskrivning påbegyndes, når bygningen er taget  

 i brug til et afskrivningsberettiget formål.
Tidspunktet for udstedelse af  

 ibrugtagningstilladelse har ingen selvstændig betydning.
I praksis har man ikke anset en bygning for fuldført i et tilfælde, hvor  

 et par etager i en større ejendom var taget i brug, medens der fortsat  

 arbejdedes på færdiggørelsen af de øvrige etager, jf. lsr. 1978.3. Er der  

 derimod tale om f.eks. fabrikshaller, der opføres i vertikalt opdelte  

 sektioner, som successivt tages i brug (som færdige bygninger), kan der i  

 almindelighed tillades afskrivning i ibrugtagelsesåret, selv om der fortsat  

 arbejdes videre på nabosektionerne.
Se også t&s nyt 1991.15.846 (TfS  

 1991,337).
 Såfremt kun en del af en nyopført bygning er udlejet til et  

 afskrivningsberettiget formål, kan der alene afskrives på denne del.
 Afskrivningen er dog betinget af, at arealkravet i AL § 20, stk. 2 er  

 opfyldt, se E.C.4.1.7.
 Det bestemmes i lovens § 24, stk. 2, at der ikke kan afskrives i det  

 indkomstår, hvori bygningen afhændes eller nedrives, eller installationen  

 afhændes, udskiftes eller nedtages endeligt.
Ophører den skattepligtige med at anvende en bygning mv. til formål, der  

 giver ret til skattemæssig afskrivning, kan han ifølge lovens § 24, stk. 3,  

 ikke afskrive på bygningen i de indkomstår, hvor afskrivningsberettiget  

 anvendelse ikke har fundet sted.
Skattemæssig afskrivning kan altså sidste  

 gang foretages i ophørsåret.
Tager den skattepligtige på ny bygningen mv. i brug til et  

 afskrivningsberettiget formål efter år med ikke-afskrivningsberettiget  

 anvendelse, kan der igen afskrives.
De afskrivningsprocenter, der tidligere  

 er anvendt, skal da medregnes ved sammentællingen af anvendte  

 afskrivningsprocenter.
 Se afskr.cirk. pkt. 117.
E.C.4.1.12 Afskrivningssatserne På bygninger omfattet af AL § 18, stk. 1 a, kan der foretages afskrivning  

 med indtil 6 pct. pr. år af anskaffelsessummen (begyndelsesafskrivninger),  

 hvorefter der kan afskrives med indtil 2 pct. pr. år af anskaffelsessummen  

 (normalafskrivninger).
 På de i § 18, stk. 1 b, nævnte bygninger, kan der afskrives med indtil 4  

 pct. som begyndelsesafskrivninger, mens normalafskrivningerne for disse  

 bygninger er 1 pct.
 På bygninger og lokaler mv. omfattet af litra c (accessorierne), benyttes  

 de afskrivningssatser, der er gældende for den bygning, de knytter sig til.
Såfremt litra b-bygninger er accessoriske i forhold til bygninger, der er  

 nævnt i litra a, kan de afskrives med de for litra a gældende satser.
Se i  

 øvrigt lsr. 1976.43, hvori det udtales, at afskrivning på nogle accessoriske  

 bygninger kunne foretages med de høje begyndelsesafskrivninger, selv om  

 moderbygningen kun kunne afskrives med 2 pct. (normalafskrivning). For de  

 bygninger, hvorpå afskrivning kan foretages, fordi bygningerne på grund af  

 deres opførelsesmåde eller andre ganske særlige omstændigheder må antages at  

 være udsat for en særlig fysisk forringelse (litra d), udgør  

 begyndelsesafskrivningerne indtil 4 pct. pr. år og normalafskrivningerne 1  

 pct. pr. år.
Det samme er tilfældet for de i § 18, stk. 3, 2. pkt. omhandlede  

 erhvervsmæssigt benyttede, i udlandet beliggende beboelsesejendomme, der er  

 udsat for en særlig fysisk forringelse.
 Om afskrivning på bygninger og installationer i erhvervszoner, se E.C.5.
 Efter udløbet af fristen for indgivelse af selvangivelse kan afskrivninger  

 foretaget efter afskrivningslovens bestemmelser kun ændres efter tilladelse,  

 se E.C.1.1.6.
Ombygning og forbedring Ombygnings- og forbedringsudgifter skal afskrives med den sats, der er  

 gældende for den bygning, som den pågældende udgift vedrører.
De højere  

 begyndelsesafskrivningsprocenter kan anvendes, selv om bygningen kun kan  

 afskrives med normalprocenten.
Begyndelsesafskrivninger for bygninger anskaffet 1.jan. 1982 eller senere Den skattepligtige kan frit vælge at afskrive med den højere  

 begyndelsessats til der i alt er afskrevet med indtil ti gange denne sats.
En  

 bygning, der er afskrivningsberettiget efter § 18, stk. 1 a, kan således  

 afskrives med fra 0-6 pct. hvert år indtil der i alt er afskrevet med 60 pct.  

 I det år, summen af afskrivninger når den fastsatte grænse, skal der dog  

 altid være adgang til at afskrive med normalafskrivningsprocenten.
For §  

 b-bygninger og installationer i afskrivningsberettigede bygninger er den  

 tilsvarende procentgrænse henholdsvis 40 og 80.
 Afskriver en skatteyder i et begyndelsesår alene med  

 normalafskrivningsprocenten, indebærer dette, at denne procent fragår i  

 summen af de procenter, der må afskrives, indtil normalafskrivningssatsen  

 skal benyttes.
 Summen af de anvendte afskrivningsprocenter kan aldrig overstige 100.
 Der kan afskrives med hele eller brudte procenter.
 Om begyndelsesafskrivninger på bygninger anskaffet før 1982, se LV 1992  

 E.C.4.1.12.
Forhøjelse af afskrivningsprocenterne Såfremt det sandsynliggøres, at den afskrivningsberettigede bygning er  

 udsat for en sådan forringelse i fysisk henseende, at den trods normal  

 vedligeholdelse må antages at have mistet sin værdi inden udløbet af følgende  

 åremål: for bygninger omfattet af AL § 18, stk. 1 a: 50 år, og bygninger  

 omfattet af AL § 18, stk. 1 b: 100 år, kan der i medfør af AL § 22, stk. 2 og  

 3, foretages større afskrivninger end normalt forudsat i loven, idet såvel  

 begyndelsessom normalafskrivningssatserne forhøjes med forskellen mellem  

 normalafskrivningsprocenten og den højere afskrivningsprocent, der svarer til  

 bygningens formodede levetid.
Eksempel Drivhuses levetid ansættes til 20 år, dvs. en årlig afskrivning på 5 pct.
 Normalafskrivningsprocenten er 2.
 Derfor forhøjes såvel begyndelsessom normalafskrivningsprocenten med 3,  

 dvs. til henholdsvis 9 og 5. Drivhusets anskaffelsessum vil herefter kunne  

 afskrives over 12 år.
 Hvis en bygning, anskaffet i 1982 eller senere, efter de hidtidige regler  

 f.eks. kan afskrives med 9 pct. pr. år i de første 10 år og derefter med 5  

 pct. pr. år, kan den nu afskrives med den forhøjede afskrivningssats på 9  

 pct. indtil det indkomstår, hvori summen af de anvendte afskrivningsprocenter  

 overskrider 90.
 En eventuel forhøjelse af afskrivningssatserne for bygningerne omfattet af  

 AL § 18. stk. 1a og b medfører, at eventuelle accessoriske bygninger mv. også  

 kan afskrives med den forhøjede sats.
 Reglerne om forhøjelse af afskrivningsprocenterne vil også kunne anvendes  

 for bygninger, der omfattes af AL § 18, stk. 1 d og stk. 3, 2. pkt.
Antagelige levetider Til vejledning anføres nedenstående oversigt over den antagelige fysiske  

 levetid for visse bygninger - omfattet af AL § 18, stk. 1 a - regnet fra  

 opførelsen.
De anførte levetider kan fraviges, hvor den pågældende bygnings  

 art og benyttelse i det enkelte tilfælde giver anledning dertil.
Der henvises endvidere til lsr. 1975.147, 1976.17 og 1977.20, hvor der  

 ikke kunne foretages forhøjede afskrivninger for svinestalde og hestebokse af  

 en nærmere beskrevet lettere bygningstype end traditionelt.
Derimod  

 godkendtes der i lsr. 1977.54 forhøjede afskrivninger ud fra en levetid på 20  

 år for et kyllingehus bestående af en rørgitterkonstruktion beklædt med  

 galvaniserede bølgeplader og uden støbt fundament.
E.C.4.1.13 Nedrivningsfradrag AL § 27 Når en afskrivningsberettiget bygning nedrives, eller en  

 afskrivningsberettiget installation udskiftes eller nedtages endeligt, kan  

 der efter lovens § 27 foretages et nedrivningsfradrag, hvorefter den  

 uafskrevne del af anskaffelsessummen kan fradrages ved indkomstopgørelsen.  

 Beløb, som den skattepligtige modtager ved salg af materialer mv. fra den  

 nedrevne bygning, går dog fra i det beløb, der kan fradrages.
 For afskrivningsberettigede bygninger og installationer i disse bygninger  

 opgøres den uafskrevne del som anskaffelsessummen med fradrag af foretagne  

 skattemæssige afskrivninger pristalsreguleret til og med indkomståret 1990.
 For afskrivningsberettigede installationer i ikke-afskrivningsberettigede  

 bygninger opgøres den uafskrevne del som anskaffelsessummen med fradrag af de  

 faktisk foretagne skattemæssige afskrivninger.
 For bygninger, der afskrives efter de før 1982 gældende regler, udgør  

 nedrivningsfradraget anskaffelsessummen med fradrag af de faktisk foretagne  

 skattemæssige afskrivninger, jf. § 13 i lov nr. 197 af 18. maj 1982.
Spørgsmålet om, hvornår der foreligger nedrivning, der berettiger til  

 nedrivningsfradrag, må afgøres efter et skøn.
I lsr. 1979.108 udtales, at  

 nedrivningsfradrag er begrænset til tilfælde, hvor en bygning helt fjernes,  

 eller hvor der kun er uvæsentlige dele tilbage af den gamle bygning.
 I lsr. 1984.97 fastslås det, at der kan foretages nedrivningsfradrag, når  

 en del af en bygning fjernes fuldstændig.
 De med nedrivningen forbundne udgifter kan ikke fratrækkes, lsr. 1970.143.  

 Derimod kan udgiften til nedrivning af bygninger og installationer eventuelt  

 indgå i afskrivningsgrundlaget for en ny bygning og/eller nye installationer.
Ejeren af en landbrugsejendom nedrev flere af ejendommens driftsbygninger,  

 der havde været sammenbyggede.
Efter det oplyste var det af de nedrevne  

 driftsbygninger kun en lade, der havde været anvendt til  

 afskrivningsberettiget formål, og han opnåede derfor kun nedrivningsfradrag  

 for laden, lsr. 1985.88.
 Ved beregning af nedrivningsfradrag for én af de oprindelige  

 driftsbygninger til en landbrugsejendom, hvor der fra købet til nedrivningen  

 var foretaget om- og tilbygninger, kunne alene tages udgangspunkt i de  

 oprindelige driftsbygningers areal og den for disse bygninger uafskrevne  

 saldoværdi, idet ingen af de foretagne om- og tilbygninger var nedrevet, Skat  

 1989.7.538 (TfS 1987,407). Se tillige TfS 1994, 687 (Lsr).
Mindst 5 år Nedrivningsfradraget er betinget af, at skatteyderen har ejet ejendommen i  

 mindst 5 år, og at han i besiddelsestiden i et samlet - men ikke nødvendigvis  

 sammenhængende - tidsrum af mindst 5 år har anvendt den til et formål, der  

 giver ret til skattemæssig afskrivning.
 Nedrivningsfradrag blev givet med hele det uafskrevne beløb på en ejendom,  

 som havde været i ejerens besiddelse i mere end 5 år, herunder også den  

 uafskrevne del af forbedringsudgifter, der var afholdt inden for de sidste 5  

 år, lsr. 1978.119.
 Nedrivningsfradrag blev givet på en svinestald, som havde været anvendt i  

 mere end 5 år, selv om den ikke blev benyttet på nedrivningstidspunket, lsr.  

 1978.120.
 De 5 år (5x12 mdr.) løber fra datoen for anskaffelsen til datoen for  

 nedrivningen.
 For installationer kræves der ikke 5 års ejertid for at kunne opnå  

 nedrivningsfradrag.
Kun ved nedrivning Nedrivningsfradrag kan ikke foretages, når en bygning nedbrænder, lsr.  

 1972.40. Der kan heller ikke foretages nedrivningsfradrag ved skade som følge  

 af storm.
 Hvor en bygning er nedbrændt delvis, kan der foretages nedrivningsfradrag  

 vedrørende den resterende del.
Ved salg af ejendommen kan nedrivningsfradrag i almindelighed kun  

 foretages, såfremt nedrivningen sker inden der er indgået en endelig og  

 bindende aftale om overdragelse af ejendommen.
Foretages nedrivningen efter  

 overdragelsen, kan der ikke foretages nedrivningsfradrag, selv om det kan  

 godtgøres, at bygningen var værdiløs ved overdragelsen.
 Når en sælger i henhold til salgsaftalens bestemmelser har ret eller pligt  

 til at foretage nedrivning inden køberens overtagelse af ejendommen kan han  

 dog foretage nedrivningsfradrag, såfremt ejendommen rent faktisk nedrives.
Bortset herfra kan der ikke foretages nedrivningsfradrag i forbindelse med  

 salg af ejendommen.
I TfS 1995,366 fandt Landsskatteretten, at et selskab,  

 der solgte en ejendom med en forpligtelse til at nedrive en nærmere angivet  

 del af bygningerne, ikke kunne få nedrivningsfradrag, fordi nedrivningen  

 først fandt sted efter køberens overtagelse af ejendommen.
Det var i skødet  

 bestemt, at selskabet havde krav på at forestå nedrivningen af den resterende  

 del af bygningerne, dersom køber besluttede sig for at lade disse nedrive.
Heller ikke for så vidt angik denne del af bygningerne, kunne selskabet få  

 nedrivningsfradrag, da selskabet ikke havde ret eller pligt til at nedrive  

 disse bygninger inden køberens overtagelse af ejendommen.
En sælger af en  

 afskrivningsberettiget ejendom kunne foretage nedrivningsfradrag, uanset at  

 nedrivningen skete efter indgåelse af aftale om overdragelse af ejendommen,  

 da ejendommen i følge skødet skulle overtages uden ejendommens bygninger, TfS  

 1996,749.
 Ved avanceopgørelsen efter ejendomsavancebeskatningsloven, skal  

 anskaffelsessummen ikke reduceres, selv om bygningerne er nedrevet inden  

 salget, lsr. 1975.32 og 1978.36.
E.C.4.1.14 Beskatning ved salg AL § 29 I AL § 29 findes reglerne om beskatning ved salg af bygninger og  

 installationer, hvorpå der har været foretaget skattemæssige afskrivninger.  

 Når en ejendom, hvorpå der har været foretaget skattemæssige afskrivninger,  

 er erhvervet som led i skatteyderens næringsvej, beskattes hele forskellen  

 mellem afståelsessummen og den nedskrevne værdi som personlig indkomst, jf.  

 AL § 30. I disse tilfælde skal hverken anskaffelses- eller afståelsessummen  

 omregnes til kontantværdi efter AL § 19 A.
I øvrigt skal fortjenesten i salgstilfælde medregnes til den  

 skattepligtige indkomst, når skatteyderen har afskrevet på den afhændede  

 bygning eller installation, - bortset fra afskrivninger på installationer i  

 en ikke-afskrivnings-berettiget bygning, hvor der ikke sker beskatning efter  

 reglerne om genvundne afskrivninger.
De genvundne afskrivninger beskattes som  

 personlige indkomst, medmindre virksomheden er omfattet af personskattelovens  

 anpartsregler, dvs.
PSL § 4, stk. 1, nr. 10, 12 og 13, på det tidspunkt, hvor  

 fortjenesten konstateres.
Hvis virksomheden er omfattet af anpartsreglerne på dette tidspunkt, skal  

 fortjenesten medregnes ved opgørelsen af kapitalindkomsten, selv om  

 afskrivningerne har været foretaget i den personlige indkomst.
Hvis  

 virksomheden omvendt har været har været omfattet af anpartsreglerne, men  

 ikke længere er det, når de genvundne afskrivninger konstateres, skal  

 fortjenesten medregnes ved opgørelsen af den personlige indkomst , selv om  

 afskrivningerne har været foretaget i kapitalindkomsten, se Skm. cirk. nr.  

 181 af 1. dec. 1995.
Fortjenesten medregnes uanset bestemmelsen i LL § 7 P med 85 % i  

 indkomståret 1997, jfr. lov nr. 313 af 17. maj 1995 § 19, stk. 2. Eventuelt  

 tab kan ikke fradrages ved opgørelsen af den skattepligtige indkomst, jf.
AL  

 § 29, stk. 1, sidste pkt.
 Bestemmelsen i den nu ophævede lov om særlig indkomstskat vil dog fortsat  

 få betydning i det omfang, der anvendes forskudt indkomstår, og dette  

 indkomstår træder i stedet for kalenderåret 1995.
 Ved salg af en ejendom med flere driftsbygninger skal opgørelse af  

 genvundne afskrivninger ske særskilt for hver enkelt bygning, Skat 1987.5.  

 360 (TfS 1987,234).
 Ved opgørelse af genvundne afskrivninger ved salg af en landbrugsejendom  

 blev driftsbygninger, mellem hvilke der var intern passage, anset for en  

 enkelt bygning, hvorfor der skulle foretages en samlet opgørelse af genvundne  

 afskrivninger for bygningen og de på denne foretagne forbedringer, Skat  

 1989.4.337 (TfS 1989,266).
 En bygnings overgang til anden anvendelse sidestilles ikke med salg, lsr.  

 1968.124 og 1980.5, idet AL § 32 ikke omfatter bygninger.
Anskaffet i 1982 eller senere For bygninger mv., anskaffet i 1982 eller senere gælder følgende: Ved  

 opgørelse af fortjenesten skal salgssummen omregnes til kontantværdi efter AL  

 § 19 A, jf.
E.C.4.1.9.1.
 Fortjenesten beregnes herefter som forskellen mellem den kontant omregnede  

 salgssum og bygningens nedskrevne værdi, som består af de skattemæssigt  

 afskrivningsberettigede udgifter til anskaffelse mv. med fradrag af de  

 skattemæssige afskrivninger.
Er der i anskaffelsesåret hævet midler fra en investeringsfondshenlæggelse  

 eller et etableringskontoindskud, foretages en forlods afskrivning på den  

 kontant omregnede anskaffelsessum.
Det samme er tilfældet, når der har været  

 forskudsafskrevet på den aftalte eller beregnede byggesum.
Forlods afskrivninger og forskudsafskrivninger skal medregnes ved  

 opgørelsen af det beløb, der højst kan beskattes som genvundne afskrivninger.  

 Til grund for opgørelsen af fortjenesten efter afskrivningslovens § 29, stk.  

 1, opgøres anskaffelsessummen som de afskrivningsberettigede udgifter til  

 anskaffelse, forbedringer mv., der efter forlods afskrivning eller  

 forskudsafskrivning er pristalsreguleret til og med indkomståret 1990, med  

 tillæg af udgifter til installationer eller forbedringer mv., der henholdsvis  

 er anskaffet eller afholdt i indkomståret 1990 eller senere indkomstår.
De på  

 bygningen og installationen foretagne afskrivninger, herunder forlods  

 afskrivninger og forskudsafskrivninger, opgøres som de til og med  

 indkomståret 1990 foretagne afskrivninger pristalsreguleret til og med  

 indkomståret 1990.
 Forlods afskrivninger og forskudsafskrivninger pristalsreguleres fra året  

 efter forlodsafskrivningen eller anskaffelsen til og med indkomståret 1990.  

 Hertil lægges summen af afskrivninger foretaget med virkning for indkomståret  

 1991 og senere indkomstår.
 Princippet kan kort skitseres således:
 Af fortjenesten beskattes maksimalt summen af de foretagne afskrivninger,  

 dvs. afskrivninger foretaget i perioden 1982-90 pristalsreguleret til og med  

 indkomståret 1990 plus afskrivninger foretaget i indkomståret 1991 og senere.
Eksempel En bygning, der er afskrivningsberettiget efter afskrivningslovens § 18,  

 stk. 1, litra a, er anskaffet i 1985 for en kontantomregnet anskaffelsessum  

 på 500.000 kr.
Der afskrives maksimalt.
I 1997 sælges bygningen for en  

 kontantomregnet afståelsessum på 800.000 kr.
Af fortjenesten medregnes 85 pct. af de genvundne afskrivninger, 393.036  

 kr., til den skattepligtige indkomst, jf.
LL § 7 P.
Udgifter til forbedring mv., som er fradraget under 5 pct.  

 straksfradragsreglen i afskrivningslovens § 21, stk. 2-4, indgår ikke i  

 opgørelsen af anskaffelsessummen.
Det er udgifterne, der er afskrevet  

 særskilt, der skal tillægges.
Anskaffet før 1982 Ved afståelse af bygninger m.v., der er afskrivningsberettigede efter de  

 regler, der gælder for anskaffelser fra før 1. jan. 1982, skal fortjenesten  

 fortsat opgøres efter de dagældende regler.
Er der på sådanne bygninger eller  

 installationer afholdt ombygnings- eller forbedringsudgifter, som er  

 afskrevet efter de regler, der gælder for anskaffelser den 1. jan. 1982 eller  

 senere, skal opgørelsen af fortjenesten ske i to led jf. nedenfor.
 Beskatningen af genvundne afskrivninger omfatter også bygninger, der er  

 erhvervet før 15. marts 1968, men der gælder særlige overgangsregler, se G  

 6.3 i ligningsvejledningen for 1981.
 Hverken anskaffelsessummen eller afståelsessummen skal omregnes til  

 kontantværdi, jf. afskr.cirk. pkt. 153, når bygninger m.v. er anskaffet før  

 1982.
Sælges en bygning, der er anskaffet før 1982, skal fortjeneste på  

 bygningen opgøres efter de hidtidige regler, mens fortjeneste på ombygnings-  

 eller forbedringsudgiften skal opgøres efter de nye regler.
Beløb, der er  

 fradraget efter 5 pct.s reglen i AL § 21, stk. 2, indgår dog ikke i  

 opgørelsen.
 I eksempel 51 i afskr.cirk. 151 sker denne opgørelse derfor i to led.  

 Først opgøres fortjenesten på bygningen, og derefter fortjenesten på  

 ombygningen.
1. led: Ved opgørelsen af fortjenesten på bygningen anvendes  

 afhændelsessummen med kursnedslag på sælgerprioriteten, og herfra trækkes  

 bygningens nedskrevne værdi.
Af den således opgjorte fortjeneste beskattes  

 dog højst et beløb lig de foretagne afskrivninger på bygningen.
Er der  

 overskydende fortjeneste fortsættes til 2. led.
2. led: Den overskydende fortjeneste omregnes til kontantværdi, og  

 derefter fratrækkes den nedskrevne værdi af forbedringen.
Fremkommer der her  

 et positivt beløb (fortjeneste), beskattes dette beløb, dog højst et beløb  

 lig de foretagne afskrivninger på ombygningen.
 Såfremt der konstateres et tab på ombygningen, skal der foretages en  

 opgørelse som vist i eksempel 1 og 2:
 De beregnede genvundne afskrivninger på bygningen skal kun beskattes i det  

 omfang, de overstiger tabet på ombygningen.
Eksempel 1 En bygning anskaffes i 1970 for 2.000.000 kr.
I 1982 foretages en  

 ombygning for 543.500 kr. kontant.
Bygningen sælges i 1997 for 2.100.000 kr.  

 Efter fradrag af kursnedslag på sælgerprioriteten udgør salgssummen 1.800.000  

 kr.
Den kontante salgssum udgør 1.500.000 kr.
 Den oprindelige bygning er afskrevet med 900.000 kr., og ombygningen er  

 afskrevet med 566.992 kr. (pristalsreguleret).
Eksempel 2 Som eksempel 1, men afhændelsessummen ændres til 2.760.000 efter  

 kursnedslag på sælgerprioriteten.
 Da dette beløb er større end de foretagne afskrivninger på den oprindelige  

 bygning (900.000 kr.), således at der også genvindes afskrivninger på  

 ombygningen, forholdes således, jf. cirkulærets punkt 151, eksempel 51:
 Se også Skat 1987.10.735( skd).
Blandet benyttelse Har ejendommen været benyttet både til afskrivningsberettigede og  

 ikke-afskrivningsberettigede formål (blandet benyttelse), skal der foretages  

 en opdeling af henholdsvis anskaffelses- og salgssummen, så kun den del, der  

 kan henføres til den afskrivningsberettigede andel af bygningen, indgår i  

 opgørelsen, jf.
Skat 1988.4.224 (TfS 1988,181). Se eksemplet i afskr. cirk.  

 pkt. 130.
Ved salg af en tidligere blandet benyttet ejendom, der efter at være  

 opdelt i ejerlejligheder nu anvendes til beboelse, skal der alene ske  

 beskatning af genvundne afskrivninger for de ejerlejligheder, der har været  

 benyttet til afskrivningsberettigede formål.
Ved opgørelsen skal  

 anskaffelses- og forbedringsudgifter fordeles på de lejligheder, hvortil  

 udgifterne har været afholdt, i modsætning til en kvadratmeterfordeling.
Generelt - Fordeling af salgssummen på bygning og grund m.m.
 Salgssummens fordeling på bygning og grund kan i almindelighed beregnes  

 efter forholdet mellem forskelsværdien og ejendomsværdien, jf. lsr. 1974.139,  

 hvor en påstand om en anden fordeling ikke blev godkendt.
 Undertiden kan det være hensigtsmæssigt at indhente en udtalelse fra  

 vurderingsmyndighederne om salgssummens fordeling på bygning og grund.
 Se lsr. 1975.31 hvor en påstand om, at salgssummen ikke indbefattede  

 betaling for bygningerne, fordi disse var værdiløse, ikke blev taget til  

 følge.
Ved beregning af afskrivningsgrundlag ved et køb af en ejendom, skulle den  

 sidst kendte vurdering ved udfærdigelsen af selvangivelsen lægges til grund  

 ved fordelingen af salgssummen på jord og bygninger.
Skat 1990.9.709. Det  

 afgørende er, hvad den sidst kendte vurdering var på det almindelige  

 tidspunkt for indgivelse af selvangivelse.
Dvs. at en udskydelse af fristen  

 ikke har betydning for opgørelsen af afskrivningsgrundlaget.
Er der tale om landbrugsejendomme svarer forskelsværdien i reglen ikke til  

 bygningsværdien.
For opgørelse af afskrivningsgrundlaget for  

 landbrugsejendomme henvises der til afsnit E.C.4.1.9.3.
 I VLD af 23. maj 1985 (Skd. 77.910) fandtes den seneste offentlige  

 vurdering uanvendelig som grundlag for fordelingen af salgssummen på jord og  

 bygninger ved beregningen af genvundne afskrivninger, idet det ved salget var  

 forudsat, at ejendommens bygninger (brødfabrik) skulle nedrives, medens  

 vurderingen var foretaget under forudsætning af fabrikkens fortsatte  

 forbliven på stedet.
 I VLD af 14. maj 1985 (skd.76.764) fandt retten, at en virksomheds  

 ejendomsoverdragelse bestående af 2 matrikelnumre, der lå samlet i et  

 industrikvarter, skulle betragtes som én samlet overdragelse, således  

 at skattemyndighederne var berettiget til at se bort fra skødets fordeling af  

 købesummen på de enkelte arealer ved opgørelsen af de genvundne  

 afskrivninger.
 Iflg. lsr. 1982.99 kan der ved opgørelse af genvundne afskrivninger ikke  

 medregnes udgifter, der er afskrevet i henhold til LL § 8 C.
 I lsr. 1983.3 fandt Landsskatteretten, at der ved salg af restejendommen  

 til en landbrugsejendom, hvor en del af jorden var frasolgt, ikke var hjemmel  

 til ved opgørelse af de genvundne afskrivninger på driftsbygningerne at  

 reducere afskrivningsgrundlaget som følge af frasalg af jorden.
Ved ekspropriation af jord til en landbrugsejendom blev der bl.a. ydet  

 erstatning for ejendomsindskrænkning, og denne erstatning måtte efter Landsskatterettens opfattelse antages at indeholde erstatning for den  

 værdiforringelse af ejendommens driftsbygninger, der fulgte af, at disse på  

 grund af afståelsen af jorden var for store i forhold til restarealet.
Ved  

 det efterfølgende salg af restejendommen skulle denne del af erstatningen  

 medregnes ved opgørelsen af genvundne afskrivninger, Skat 1987.8.600 ( TfS  

 1987,384).
 Et eventuelt tab kan ikke fradrages i den skattepligtige indkomst.
E.C.4.1.15 Skadestilfælde Indvindes en fortjeneste ved modtagelse af en forsikrings- eller  

 erstatningssum beskattes den i princippet på samme måde som ved salg.
Forsikringssummer, der udbetales i anledning af mindre skader på fast  

 ejendom, kan normalt ikke anses at omfatte udgifter til vedligeholdelse og  

 skal derfor behandles som salgssummer.
Udgifter til udbedring af skaden  

 afskrives i henhold til AL § 21.
Fritagelse for beskatning efter AL § 29 A Fortjenesten skal dog ikke henregnes til den skattepligtiges  

 skattepligtige indkomst, hvis forsikrings- eller erstatningssummen anvendes  

 fuldt ud til genopførelse eller genanskaffelse af det skadelidte formuegode  

 og fortjenesten anvendes til forlods afskrivning på udgiften til  

 genopførelsen eller genanskaffelsen, jf.
AL § 29 A.
Det er ikke en  

 betingelse, at der genopføres eller genanskaffes en bygning af samme art og  

 beliggenhed som den skadelidte.
Derimod er det en betingelse, at den  

 genopførte eller genanskaffede bygning er afskrivningsberettiget efter  

 afskrivningsloven.
 Ombygning af eksisterende bygning sidestilles med genopførelse af den  

 skadelidte bygning.
 Ifølge afskr.cirk. pkt. 133 omfattes ekspropriationserstatninger ikke af  

 reglerne i § 29 A.
 Erklæring om, at forsikrings- eller erstatningssummen vedrørende en  

 skadelidt bygning eller installation er anvendt eller agtes anvendt på den  

 oven for angivne måde, skal afgives senest samtidig med udløbet af fristen  

 for indgivelsen af selvangivelse for det indkomstår, hvori fortjenesten er  

 konstateret.
Genopførelse eller genanskaffelse skal ske enten i det indkomstår, hvori  

 fortjenesten konstateres, eller i det nærmest følgende indkomstår.
Finder  

 genopførelse eller genanskaffelse ikke sted inden udløbet af denne periode,  

 skal fortjenesten tillægges den skattepligtige indkomst for det indkomstår,  

 hvori fortjenesten blev konstateret.
Når ganske særlige omstændigheder taler  

 derfor, kan fristen for genopførelse eller genanskaffelse forlænges efter  

 andragende til de kommunale skattemyndigheder.
Beskatning af evt. overskydende del Viser det sig, at forsikrings- eller erstatningssummen ikke fuldt ud  

 medgår til genopførelse eller genanskaffelse, anvendes ifølge § 29 A, stk. 5,  

 de foranstående regler om beskatning (ved salg) på den overskydende del af  

 forsikrings- eller erstatningssummen.
Beskatningen kan dog højst ske på  

 grundlag af et beløb, der svarer til fortjenesten (= de genvundne  

 afskrivninger).
Eksempel Den nye bygning fuldføres i år 6. Hvis udgiften til den nye bygning udgør  

 1.500.000 kr. eller derover, skal der ikke ske efterbeskatning.
 Hvis udgiften til den nye bygning udgør 1.236.462 kr. (1.500.000 kr. *  

 263.538 kr.) eller mindre, skal der efterbeskattes 263.538 kr.
 Hvis udgiften udgør mellem 1.236.462 kr. og 1.500.000 kr., skal der  

 efterbeskattes et beløb svarende til forskellen mellem 1.500.000 kr. og  

 udgiften til den nye bygning.
Afskrivning efter fritagelse Skattemæssige afskrivninger på det genopførte eller genanskaffede  

 formuegode beregnes ifølge § 29 A, stk. 7, på grundlag af anskaffelsessummen  

 for det   

 genopførte eller genanskaffede formuegode med fradrag af det beløb, der skal  

 afskrives forlods.
Anskaffelsessummen kontantværdiansættes.
Eksempel Årlig afskrivning kan foretages med 6 pct. af afskrivningsgrundlaget  

 indtil summen af anvendte afskrivningsprocenter overskrider 60. Herefter kan  

 der årligt afskrives med 2 pct.
De afskrivningsprocenter, der er anvendt før  

 genopførelsesåret, medregnes således ikke.
Fritagelse for beskatning efter EBL Fortjeneste indvundet ved modtagelse af erstatnings- og forsikringssummer  

 kan tillige medføre beskatning efter EBL § 1, jf. § 2, men der er ved EBL §  

 10 åbnet adgang til at begære fritagelse for beskatning af erstatnings- eller  

 forsikringssummer i anledning af en indtruffen skade, se E.J.2.1.
I henhold til EBL § 6 B kan den skattepligtige i visse tilfælde vælge at  

 lade fortjeneste indvundet ved modtagelse af erstatnings- og  

 forsikringssummer nedsætte anskaffelsessummen på den genopførte ejendom i  

 stedet for at medregne fortjenesten til den skattepligtige indkomst, se  

 E.J.2.5. Anvendes EBL § 6 B gælder de nedenfor beskrevne regler i AL § 26 A ikke.
AL § 26 A AL § 26 A giver særlige regler om afskrivningsgrundlaget i tilfælde, hvor  

 en skattepligtig har modtaget en erstatnings- eller forsikringssum for en  

 skadelidt ejendom og efter bestemmelsen i EBL § 10 har begæret sig fritaget  

 for beskatning af den hermed opståede fortjeneste.
Det er en betingelse for  

 at anvende reglen, at den skadelidte bygning genopføres inden for de frister,  

 der er nævnt i EBL § 10, og at udgiften til genopførelse mindst svarer til  

 den erstatnings- eller forsikringssum, som den skattepligtige har modtaget i  

 anledning af skaden.
Afskrivningen fastlåses AL § 26 A tilsigter at fastlåse de skattemæssige afskrivninger på  

 bygninger og installationer, som genopføres efter brand eller anden skade.
 Fastlåsningen sker til det afskrivningsgrundlag, som gjaldt før  

 genopførelsen, så den skattepligtige ikke som følge af genopførelsen får et  

 forøget afskrivningsgrundlag.
 Svarer det beløb der anvendes til genopførelse til forsikrings- eller  

 erstatningssummen, skal de årlige afskrivninger på en genopført ejendom i  

 medfør af § 26 A, stk. 2, beregnes som procentdele af de pristalsregulerede  

 afskrivningsberettigede anskaffelses- og forbedringsudgifter, der var afholdt  

 før skaden skete.
 I indkomstårene efter skadens indtræden kan de samlede afskrivninger højst  

 udgøre de beløb, hvortil de nævnte udgifter var nedskrevet inden skadens  

 indtræden.
 De afskrivningsprocenter, der er anvendt før skaden skete, medregnes ved  

 afgørelsen af, om summen af anvendte afskrivningsprocenter overskrider ti  

 gange den forhøjede afskrivningssats.
Eksempel En afskrivningsberettiget bygning, der er anskaffet i 1991, er afskrevet  

 hvert år med 6 pct.
I 1996 udgør afskrivningsgrundlaget 878.460 kr.
Bygningen  

 nedbrænder totalt i 1997. Samme år genopføres bygningen for et beløb, der  

 svarer til den udbetalte forsikringssum på 1.500.000 kr.
 Den skattepligtige skal fortsat afskrive på grundlag af 878.460 kr.
De samlede afskrivninger på de genopførte bygninger kan højst svare til  

 bygningens nedskrevne værdi før skaden.
Dette beløb opgøres således:
Den nedskrevne værdi svarer derfor stadig til 64 pct. af årets  

 afskrivningsgrundlag.
Det betyder, at afskrivningen ophører, når der i alt er  

 nedskrevet med 100 pct., jf.
AL § 22, stk. 7. De afskrivningsprocenter, der  

 er anvendt før branden, medregnes ved afgørelsen af, om de 100 pct. er nået.
Evt. overskydende beløb I AL § 26 A, stk. 3, der angår tilfælde, hvor genopførelsessummen er  

 større end forsikrings- eller erstatningssummen, er det bestemt, at  

 fastlåsningen af afskrivningsgrundlaget ikke skal gælde for overskydende  

 beløbs vedkommende.
Den skattepligtige kan udover afskrivninger efter stk. 2  

 foretage afskrivninger på den del af det overskydende beløb, der er anvendt  

 til afskrivningsberettigede bygninger eller installationer.
Eksempel En bygning som omtalt i eksemplet foran nedbrænder totalt i det sjette år.
Samme år genopføres bygningen for 1.700.000 kr., medens den udbetalte  

 forsikringssum udgør 1.500.000 kr.
Ud over den afskrivning, der er beskrevet  

 foran, kan den skattepligtige afskrive på grundlag af forskellen mellem de  

 1.700.000 kr. og de 1.500.000 kr. = 200.000 kr., jf.
AL § 21, stk. 1. Den  

 skattepligtige kan også vælge at fradrage udgiften i medfør af AL § 21, stk.  

 2 (5 pct.s reglen), i det omfang betingelserne herfor er opfyldt.
§ 26 A i øvrigt AL § 26 A, stk. 4, angår tilfælde, hvor der efter afskrivningslovens  

 almindelige regler gælder andre afskrivningssatser for de genopførte  

 bygninger eller installationer end for de skadelidte.
Afskrivningerne efter  

 genopførelsen skal da ske efter satserne for de bygninger mv., der nu findes  

 på ejendommen.
 I AL § 26 A, stk. 5, er det af administrative grunde bestemt, at reglerne  

 i § 25 om, at de skattemæssige afskrivninger på bygninger og installationer  

 skal foretages særskilt for hver enkelt bygning eller installation, også skal  

 gælde afskrivninger efter § 26 A.
 Ved den skønsmæssige fordeling på de afskrivningsberettigede nyopførte  

 bygninger mv. skal der lægges vægt på, hvad der efter det enkelte formuegodes  

 værdi og beskaffenhed må anses for en rimelig anpart i det samlede  

 afskrivningsgrundlag.
 Hvis skadelidte ikke beskattes af fortjenesten efter AL § 29 A, skal  

 ifølge AL § 26 A, stk. 6, den forlods afskrivning i henhold til § 29 A, stk.  

 1, fratræk-kes ved opgørelsen af de beløb, hvorpå der kan afskrives efter §  

 26 A, stk. 2 og 3.
§ 26 A vedr. gamle bygninger Hvis den skattepligtige anvender reglen i § 26 A i forbindelse med en  

 skadelidt ejendom, som er anskaffet før 1. jan. 1982, og hvortil der er  

 udbetalt en erstatnings- eller forsikringssum, skal de hidtidige regler  

 anvendes.
Det betyder, at den skadelidte også efter skaden skal fortsætte med  

 at afskrive på det oprindelige afskrivningsgrundlag, der er opgjort efter de  

 hidtidige regler.
 Er genopførelsessummen større end forsikrings- eller erstatningssummen,  

 bestemmer AL § 26 A, stk. 3, at der kan afskrives på den overskydende del.
Ved salg af en sådan bygning sker opgørelsen af genvundne afskrivninger  

 også efter de hidtidige regler.
Se eventuelt G 6.1.14 i ligningsvejledningen  

 for 1982.
 Er der afholdt forbedringsudgifter mv., som er afskrivningsberettigede  

 efter reglerne gældende fra den 1. jan. 1982, opgøres denne del af  

 fortjenesten efter disse regler.
AL § 26 A kombineret med AL § 29 A Hvis den skattepligtige begærer sig fritaget for beskatning efter EBL § 10  

 og betingelserne for skattefrihed efter § 29 A er til stede, skal det  

 fastlåste afskrivningsgrundlag for den oprindelige ejendom forlods afskrives  

 med fortjenesten (= de genvundne afskrivninger).
 Det sker som vist i følgende eksempel:
 Efter branden kan der afskrives med indtil 6 pct. årlig af 562.214 kr.,  

 indtil summen af de i alt anvendte afskrivningsprocenter overskrider 60. De  

 afskrivningsprocenter, der er anvendt på den oprindelige bygning, medregnes.
 Anvender den skattepligtige reglen i AL § 29 A om fritagelse for  

 beskatning af genvundne afskrivninger i tilfælde, hvor der til en bygning,  

 der er skadelidt, er udbetalt en forsikrings- eller erstatningssum, skal  

 reglerne gældende fra den 1. jan. 1982 anvendes, hvis genopførelsen sker den  

 1. jan. 1982 eller senere.
 Hvis den skattepligtige begærer fritagelse efter EBL § 10 og der ikke sker  

 beskatning efter § 29 A, er det derimod de tidligere gældende regler, der  

 skal anvendes, hvis den skadelidte bygning er anskaffet før den 1. jan. 1982.
 Afskrivningsgrundlaget for den genopførte bygning behandles altså efter de  

 tidligere gældende regler, selv om genopførelsen er sket den 1. jan. 1982  

 eller senere.
EBL § 6 B kombineret med AL § 29 A Hvis den skattepligtige begærer fritagelse efter EBL § 6 B, er der ikke  

 noget til hinder for, at der samtidig begæres fritagelse efter AL § 29 A.
E.C.4.2 Installationer Der kan foretages skattemæssig afskrivning på særlige installationer,  

 såsom centralvarmeanlæg, elevatorer o.lign.
Afskrivning kan foretages både på  

 installationer i afskrivningsberettigede og i ikke-afskrivningsberettigede  

 bygninger.
E.C.4.2.1 Hvilke installationer? Som eksempler på særlige installationer (foruden de i loven nævnte) kan  

 nævnes varmtvandsanlæg og centralkuldeanlæg.
Mere generelt udtales det i  

 afskr.cirk. pkt. 80, at særlige installationer, er installationer, der har en  

 fastere forbindelse med bygningen og tjener denne som sådan.
 Der kan dog ikke afskrives på særlige installationer i beboelsesejendomme  

 med en eller to selvstændige lejligheder (en- og tofamilieshuse). Ejere af  

 ejerlejligheder, der benyttes til beboelse, kan ikke foretage skattemæssig  

 afskrivning på særlige installationer i den bygning, hvori ejerlejligheden  

 findes, AL § 19, stk. 2, og heller ikke på installationerne i den enkelte  

 lejlighed, jf. lsr. 1982.96. Om afgrænsningsproblemerne med hensyn til en- og  

 tofamilieshuse og ejerlejligheder, se nedenfor.
 Installationer, der fysisk er placeret i én bygningstype (dvs. i en  

 afskrivningsberettiget bygning eller en ikke-afskrivningsberettiget bygning  

 eller en beboelsesbygning med 1 eller 2 lejligheder), men som udelukkende  

 tjener driften af en bygning af anden type, kan under hensyn til definitionen  

 af særlige installationer ovenfor ikke anses for en installation i  

 førstnævnte bygning.
Et fyringsanlæg, der er placeret i en driftsbygning til en  

 landbrugsejendom, men som udelukkende tjener til opvarmning af stuehuset, kan  

 således ikke afskrives (jf.
AL § 19, stk. 2).
Benyttes fyringsanlægget også til opvarmning af driftsbygningen, kan det  

 efter praksis afskrives fuldt ud efter de for installationer i  

 afskrivningsberettigede bygninger gældende regler.
Dette gælder dog ikke,  

 hvis benyttelsen i langt overvejende grad er privat.
 Vedligeholdelsesudgifter på installationer, der f.eks. er placeret i en  

 driftsbygning, men som tjener såvel driftsbygningen som stuehuset, kan  

 fortsat fradrages fuldt ud på samme måde som afskrivningerne på  

 installationen.
 Installationerne i en bygning med blandet benyttelse, f.eks. en kombineret  

 forretnings- og beboelsesejendom, afskrives efter praksis i fuldt omfang  

 efter reglerne for installationer i afskrivningsberettigede bygninger.
 I TfS 1994.414 (Lsr) var ejendommens stuehus og driftsbygning(er)  

 sammenbygget, således at der var tale om én bygning, hvorpå der var  

 foretaget bygningsafskrivninger efter reglerne om blandede bygninger.  

 Udgifter afholdt til indkøb af hårde hvidevarer i forbindelse med stuehusets  

 ombygning var afskrivningsberettiget i fuldt omfang, uanset at  

 installationerne kun tjente den privat benyttede del af bygningen.
 Om afgrænsningen mellem installationer og inventar, se nedenfor.
En- og tofamilieshuse og ejerlejligheder Ejere af en- og tofamilieshuse samt ejerlejligheder, der benyttes til  

 beboelse, kan som nævnt ikke afskrive på særlige installationer, heller ikke  

 på installationer i den enkelte lejlighed, lsr. 1982.96, og dette gælder,  

 hvad enten ejeren selv bor i ejendommen eller ej.
Til en- og tofamilieshuse  

 henregnes i denne forbindelse også de til land- og skovbrugsejendomme og  

 lignende ejendomme hørende beboelsesbygninger, der ikke rummer mere end 2  

 selvstændige lejligheder.
Installationer i et sommerhus kan ikke afskrives,  

 selv om huset udelukkende anvendes til udlejning, lsr. 1980.10. En ejendom,  

 der indeholdt 2 forretninger og ejerens beboelseslejlighed, blev ikke anset  

 for et en- eller tofamilieshus, og der kunne således afskrives på et oliefyr,  

 der forsynede lejligheden med varme og varmt vand og de 2 forretninger med  

 varmt vand, lsr. 1963.127.
 Hvor en ejendom indeholder tre selvstændige lejligheder med eget køkken,  

 kan afskrivninger på installationer foretages, selv om ejeren bebor den ene  

 lejlighed, lsr. 1960.134 og 159.
 Såfremt en installation, f.eks. et centralvarmeanlæg, betjener såvel den  

 private beboelse som f.eks. kontorlokaler, kan der alene afskrives, hvis den  

 erhvervsmæssige anvendelse kan anses for den overvejende, og i så fald  

 indrømmes fuld afskrivning på installationen, (AL § 23, stk. 2), lsr.  

 1963.25.
 Hvis omvendt installationens hovedformål er at betjene  

 beboelseslejligheden, kan afskrivning ikke foretages, heller ikke  

 forholdsmæssigt, lsr. 1966.117. (Se om installationer i  

 blandede«bygninger nedenfor under E.C.4.2.2.).
 Når en beboelsesejendom med flere end 2 lejligheder opdeles i  

 ejerlejligheder, bortfalder retten til at afskrive på særlige installationer  

 fra tidspunktet for anmeldelsen til tinglysning, skd. 17.99. Dette gælder,  

 uanset om ingen eller en del af lejlighederne er solgt, lsr. 1973.124 samt  

 ØLD af 11.12.1978 (Skd. 50.214). Afskrivning afskæres for (hele) det år, hvor  

 ejendommen opdeles i ejerlejligheder, lsr. 1973.124.
Hvis ejerlejligheden ikke anvendes til beboelse, men erhvervsmæssigt, kan  

 ejeren dog afskrive på den del af de særlige installationer, som kan henføres  

 til ejerlejligheden.
Der tages udelukkende hensyn til ejerlejlighedens  

 anvendelse.
Visse »installationer« er bygningsbestanddele Visse installationer i fast ejendom anses ikke som særlige installationer,  

 men som egentlige bygningsbestanddele, der afskrivningsmæssigt følger  

 bygningen.
Det vil sige, at afskrivning kun kan foretages, hvis bygningen er  

 afskrivningsberettiget.
 Sådanne bygningsbestanddele medregnes altid ved vurderingen af den faste  

 ejendom, hvad enten det er en ejer eller en lejer, der ejer indretningen.
Bygninger omfatter bygningsværker af enhver art på eller i jorden, blot de  

 kan betragtes som et bygningsværk bestemt til forbliven på stedet.
Af en  

 bygning medtages til den faste ejendom alt, hvad der efter almindelig  

 opfattelse må anses som en integreret del af bygningen, herunder f.eks. døre,  

 vinduer, faste gulve-, væg-, lofts- og facadebeklædninger, indbyggede skabe  

 og lignende.
Endvidere vandledninger, spildevandsafløb, gasrør, elledninger  

 og sanitære anlæg, og yderligere kan nævnes hegn, broer, kørebaner, bolværk,  

 bassiner, nedgravede svømmebassiner, herunder overdækning, faste dokker,  

 skinne- og røranlæg og brønde.
 Se nærmere om afgrænsningen mellem bygningsbestanddele og installationer  

 under eksempler nedenfor.
Afgrænsningen mellem bygningsbestandel/installation og løsøre Den vurderingsmæssige behandling er i almindelighed afgørende for, om et  

 aktiv skal afskrives som bygningsbestanddel/installation eller inventar.
Hvis  

 et aktiv medtages ved ejendomsvurderingen, afskrives det som  

 bygningsbestanddel/installation i medfør af afskrivningslovens afsnit IV,  

 hvorimod det anses for inventar, der afskrives efter afsnit I, hvis det ikke  

 medtages ved vurderingen.
Ved ansættelsen af ejendomsværdien medtages, foruden de egentlige  

 bygninger og bygningsbestanddele, sædvanligt tilbehør (installation) til den  

 faste ejendom.
Derimod medtages ikke besætning, inventar, maskiner og andet  

 driftsmateriel.
 Medens bygningen og dens bestanddele (bygningsbestanddele) altid medtages  

 ved ejendomsvurderingen, selv om ejendommens lejer måtte eje enkelte af dens  

 bestanddele, skal sædvanligt tilbehør til den faste ejendom kun medtages,  

 såfremt det er ejendommens ejer, der ejer dette tilbehør.
 Efter tinglysningslovens § 38 omfatter tinglyst pant i en fast ejendom  

 tilbehør til bygningen, som er indlagt af ejeren til brug for bygningens  

 anvendelse som erhvervsejendom, mens pantesikkerheden ikke omfatter tilbehør,  

 der er indlagt i ejendommen til brug for en der værende erhvervsvirksomhed.
 På baggrund heraf har Ligningsrådet med vurderingsmæssig virkning fra 18.  

 alm. vurdering (1. jan. 1986) vedtaget følgende vurderingspraksis:
 »Som sædvanligt tilbehør til en bygning anses installationer, som er  

 indlagt i ejendommen til brug for dennes anvendelse til erhverv i  

 almindelighed, hvorimod installationer til brug for en særlig  

 erhvervsvirksomhed, der drives i ejendommen, ikke i vurderingsmæssig  

 henseende fremtidig skal betragtes som sædvanligt tilbehør«.
 Ændringen berører ikke beboelsesejendomme, men kun ejendomme, i hvilke der  

 drives erhverv.
 Som eksempler på effekter, der skal anses som sædvanligt tilbehør til den  

 faste ejendom og derfor medtages ved ejendomsvurderingen, kan nævnes:
1) Enhver effekt, der har til formål at opvarme ejendommen, dvs.  

 centralfyr (oliefyr, halmfyr, gasfyr o.a.), ovne, olietanke mv. herunder også  

 løst ophængte el-panel-radiatorer, jf.
Skat 1986.4.288 (TfS 1986,158), samt  

 stokeranlæg, jf.
Skat 1986.2.169 (TfS 1986,69).
 2) Elevatorer.3) Køleanlæg, varmegenvindingsanlæg og ventilationsanlæg,  

 med mindre disse specielt er anskaffet med henblik på et særligt erhverv, der  

 drives i ejendommen.
 4) Diverse el-kabler, f.eks. kabler til edb-anlæg.
 5) Grundvandspumper, vandpumpeanlæg samt vandrensningsanlæg.
6) »Hårde hvidevarer«, placeret i erhvervsejendomme, i det  

 omfang de tjener bygningen.
Dette vil f.eks. være tilfældet for fryse- og  

 køleskabe, som er placeret i en personalekantine, og endvidere  

 ventilationsanlæg samme sted.
 7) Lysarmaturer til lysstofrør, plader til forsænkning af loftet.
 Som eksempler på effekter, der tidligere har været medregnet ved  

 vurderingen af den faste ejendom som sædvanligt tilbehør til denne, men som  

 er omfattet af praksisændringen, idet de betragtes som løsøre, kan inden for  

 forskellige typer af erhvervsejendomme nævnes følgende:
 1) Fabrikker og værksteder: Faste transport- og lageranlæg medtages ikke  

 ved vurderingen, medmindre de er egentlige bygningsbestanddele eller tjener  

 bygningens almindelige udnyttelse.
 2) Landbrugsejendomme: Staldinventar, f.eks. skillerum, farebøjler,  

 bindsler, fodertrug og drikkekar med tilhørende vandrør, gyllepumper,  

 gødningsriste, udmugningsanlæg mv. medtages normalt ikke.
 Ventilationsanlæg, udsugningsanlæg og varmegenvindingsanlæg medtages ikke  

 ved ejendomsvurderingen, da de må anses at være anskaffet direkte til speciel  

 anvendelse i landbrugsvirksomheden.
 Derimod medtages betongulv i stalde, gyllebeholdere, gyllekanaler og  

 gødningskanaler, der er egentlige bygningsdele, fortsat ved  

 ejendomsvurderingen som bygningsbestanddele.
 3) Siloer: Medtages ved vurderingen som egentlige bygninger, når det  

 drejer sig om meget store siloer, oftest anbragt udendørs og opført med  

 henblik på forbliven på stedet, således at de ikke eller kun meget vanskeligt  

 kan flyttes.
Andre siloer betragtes som løsøre og medtages ikke ved  

 ejendomsvurderingen.
Ifølge Skat 1986.11.670 ( TfS 1986,571) anses en BB  

 plansilo (betonsilo uden forankring eller nedstøbning) som løsøre.
 4) Restauranter: »Hårde hvidevarer«, stålborde, bardiske eller  

 lignende medtages ikke.
 5) Laboratorier: Laboratorieborde og vaske, stinkskabe, reoler, special  

 el-installation og varmegenvindingsanlæg i reproduktionsrum medtages ikke.
 6) Kontorer: Metalskinne til billedophæng, udvendige firmaskilte,  

 indvendige navneskilte og informationsskilte medtages ikke.
 7) Detailforretninger: »Hårde hvidevarer« (af enhver art)  

 medtages ikke.
8) Drivhuse: De såkaldte »skyggegardiner« anses for løsøre og  

 medtages ikke.
Derimod er opvarmningen i drivhuse sædvanligt tilbehør.
 9) Vindmøller: Medtages ikke ved vurderingen.
 Aktiver, der i henhold til ovenstående ikke længere vil blive medtaget ved  

 ejendomsvurderingen, kan afskrives som driftsmidler efter afskrivningslovens  

 afsnit I.
 Denne praksis har virkning for afskrivning på aktiver, der er anskaffet i  

 indkomståret 1984 og senere.
 Anskaffelser, der er foretaget før indkomståret 1984, behandles  

 afskrivningsmæssigt efter den dagældende praksis.
 Se nærmere om afgrænsningen mellem installationer og inventar under  

 eksempler nedenfor.
Afgrænsningen mellem bygningsbestanddel og installation/løsøre Af afgørelser vedrørende afgrænsningen mellem bygningsbestanddel og  

 installation/løsøre kan nævnes:
 Agerhønsevoliere: Bygningsbestanddel.
 Autodæksystem, hvor port og porthus blev anset for bygningsbestanddel,  

 medens læsserampe og portsluse blev anset som installationer.
Kontorbarak indsat af lejer i lejet industribygning anset som  

 bygningsbestanddel.
Kølevandsforsyningsanlæg, hvor kanal, pumpestation og  

 stålrør blev anset for bygningsbestanddele, medens div. filterarrangementer  

 og eludrustning blev anset som inventar.
Rullegitter: Bygningsbestanddel, jf.
Skat 1989.2.158 (TfS 1989,65) og TfS  

 1995,340 VLD.
Sikkerhedsglas: Bygningsbestanddel.
Skillevægge, lofter og gulve i  

 systemer, som træder i stedet for sædvanlige vægge, lofter og gulve, skal i  

 deres helhed medregnes ved ejendomsvurderingen som bygningsbestanddele.
Såfremt systemet ikke træder i stedet for sædvanlige vægge, lofter og  

 gulve, betragtes det som inventar.
Spa-bad med tilbehør, installeret i den  

 villa, hvor skatteyderen bor, anset for løsøre, da spa-badet udelukkende er  

 installeret i erhvervsmæssigt øjemed.
Såfremt spa-bad indlægges i private  

 boliger til private formål, må sådant bad anses for bygningsbestanddel, jf.  

 Skat 1990.2.143 (TfS 1990,106). Spa-bad i luksussommerhus anset for  

 bygningsbestanddel/installation under hensyn til, at der ikke opkræves  

 separat leje for spa-badet, og at spa-badet er installeret med henblik på  

 udlejning af sommerhuset i sin helhed.
 Tankanlæg til distribution af olie, hvor der i forbindelse med anlægget er  

 nedgravet tanke med tilhørende rørforbindelse: Kloakker, vognport, lager,  

 pumpeø, smøregrav og belægning anses som bygningsbestanddel, mens de  

 nedgravede tanke med tilhørende rørforbindelse blev anset som inventarer, jf.  

 Skat 1986.2.169 (TfS 1986,50).
Tyverialarm med tilhørende aluminiumsdørparti, jerngitter for kældervindue  

 eller tilmuring af dette: Selve tyverialarmen: Inventar, idet der var tale om  

 en lejer i ejendommen.
Resten: Bygningsbestanddele, jf.
Skat 1986.7.486 (TfS  

 1986,372).
 Vandrensningsanlæg: Pumpestationer, bassiner, veje, nedgravede kloak- og  

 vandledningsanlæg anset som bygningsbestanddel, medens maskiner, pumper,  

 filterarrangementer, elledninger og kontrolpaneler er anset som inventar, jf.  

 Skat 1989.5.410 (1989,338). Vandrutchebane:
 Bygningsbestanddel, bortset fra div. løsdele, der blev anset som  

 inventar.Vildthegn: Bygningsbestanddel.
 Nedenfor nævnes afgørelser, der afgrænser installation over for løsøre.  

 Der er medtaget eksempler på hidtidige afgørelser, der anses for at være i  

 overensstemmelse med de nye regler efter ændringen af tinglysningslovens § 38  

 samt afgørelser truffet efter praksisændringen.
 Alarmsystem i bank, hvor banken selv ejer bygningen, anset som inventar,  

 idet anlægget er indlagt til brug for den særlige erhvervsvirksomhed, Skat  

 1990.5.383 (TfS 1990,244). Anlæg til komprimering af affald: inventar.
Antenneanlæg: installation.
Autovaskeanlæg: De stationært anbragte  

 bestanddele såsom vandtank, raffineringsanlæg, shampootank, centrifugalpumpe,  

 betjeningskabinet og køreskinne samt et bevægeligt grundelement med  

 påmonteret tilbehør: inventar.
Derimod skal rørsystemer til vandforsyning og  

 -afledning, som er tilsluttet en ejendoms rørsystem, afskrives sammen med  

 bygningen, såfremt den er afskrivningsberettiget.
Badekabiner: installation, lsr. 1973.130. Baldakin af letmetal:  

 installation, skd. 35.6. Benzinstandere på benzinstationer: inventar.  

 Brandhaner: installation.
Burfjerkræanlæg (mærket Big Dutchman) bestående,  

 udover burene, af foderanlæg, vandanlæg, gødningstransportanlæg, i sin  

 helhed: inventar, Skat 1988.4.238 (TfS 1988,186).
 Campinghytte: inventar, såfremt den er placeret for en kortere periode, og  

 bygning, såfremt den er beregnet til varig forbliven på stedet.
Centralkuldeanlæg: installation.
Centralvarmeanlæg: installation.
Combimetre (energimåler): installation.
Damprensningsanlæg: inventar.
Edb-kabel: installation.
Ekspansionsbeholder: installation.
Elevator:  

 installation.
El-låse, opsat i yderdøre i udlejningsejendom: installation,  

 Skat 1988.7.415 (TfS 1988,336). Escalatorer: installation.
Elevatorer og  

 escalatorer er bygningsbestanddele, f.s.v. der ikke er trapper i ejendommen.
Fiskedamme: bygningsbestanddel.
Flagstang: installation.
Flishugger,  

 fritstående: inventar, lsr.1985.89. Forsatsvinduer: bygningsbestanddel, lsr.  

 1984.94. Frysereoler, indfrysningstunneller, kølefordampere, afrimnings- og  

 spildevandssystemer, rørsystemer og ventiler i frysehusbygning: inventar.
Fundamenter og bærende stålkonstruktioner til maskiner og kedler mv., der  

 er opbygget på en sådan måde, at det ved fjernelse eller udskiftning af  

 driftsmidlet (maskinen, kedlen o.s.v.) er nødvendigt at fjerne eller ombygge  

 fundamentet eller stålkonstruktionen: inventar.
Fyringsanlæg i drivhuse:  

 installation.
Fællesantenneanlæg: installation (anses dog for inventar, hvis  

 anlægget er opført på lejet grund).
Gartneres dyrkningsborde, i sin helhed: inventar, Skat 1988.10.622 (TfS  

 1988,551). Gasbrændere hos forbrugere af naturgas: installation.
Gasmåler:  

 installation.
Gas- og elkomfur: installation.
Gas- og elvandvarmere, der  

 indgår i rørsystemet: installationer, lsr. 1965.121. Gas- og elvandvarmere,  

 der ikke indgår i rørsystemet og i øvrigt er let fjernelige: inventar.
 Gylleseparator (mærket Hydromix): inventar, Skat 1988.10.621 (TfS 1988,  

 539).
 Halmfyringsanlæg: installation. »Hårde hvidevarer« i  

 restauration: inventar.
Indendørs tanke til varmeanlæg: installation.
Industribafler: inventar.
 Jordvarmeanlæg: installation.
Kakkelovne og kaminer: installationer, lsr. 1962.125. Klimaanlæg i mindre  

 frisørsalon, let nedtageligt: inventar, lsr. 1980.12. Klima-, køle- og  

 fryseanlæg i centrallager for kolonial- og slagtervarer: inventar, Skat  

 1988.1.53 ( TfS 1988,35). Kornopbevaring, moduler til: inventar, Skat  

 1986.4.287 ( TfS 1986,100). Kraft-varme-anlæg, naturgasfyret: installation, Skat 1988.12.792 (TfS 1988,650). Køledisk: inventar.
Kølereol: inventar.
Kølerum: installation.
Køle- og fryserum, installeret i en slagters udhus:  

 inventar, lsr. 1981.8. Køleskabe og frysere i udlejningsejendomme:  

 installationer.
Lynaflederanlæg: installation.
Lysstofrør: De enkelte lysstofrør anses for  

 inventar.
Det samme gælder lysstofarmaturer, der er løst ophængt, lsr.  

 1969.133 og 1975.61. Løbegårde i et dyrehospital: installation, hvorimod  

 hunde- og katterum anses som bygningsbestanddele, lsr. 1976.47.
Mikroovn i restaurant: inventar.
Minkbure: Inventar.
Modulfrostrum,  

 flytbart: inventar, lsr.1982.7.
Natsænkningsanlæg: installation.
Neonreklame: Rørene anses for inventar,  

 medens jernkonstruktionen anses for installation: Nødstrømsanlæg, såvel  

 transportable som de mere stationære: inventar.
Men større anlæg, indføjet i  

 bygningen, f.eks. i forbindelse med dennes opførelse og dermed bestemt til  

 forbliven på stedet: installation.
Oliefyr: installation.
Oliekaminer: installation.
Olietanke: installation,  

 lsr. 1979.111.
Pladefryser til minkfoder: inventar.
Portsluser: installation.
Pumpeanlæg  

 ved brønd: installation.
 Rørledninger, der er nedlagt uden for en virksomheds område til afledning  

 af spildevand, kan afskrives efter AL afsnit I, hvis de tilhører  

 virksomheden.
 Rørsystem og kedelanlæg til gasfyret boligopvarmning afskrives efter  

 reglerne i afsnit IV.
 Seddelautomat, fastskruet på benzinstander: inventar, lsr. 1976.144.
Solafskærmning, udvendig på bygningen: installation.
Solarium i  

 udlejningssommerhus: inventar.
Solfangere, der indgår som en del af taget,  

 anses for en bygningsbestanddel.
Solfilm på vinduer: installation.  

 Sprinkleranlæg: installation.
Solvarmeanlæg: installation.
Sprøjtekabine, der  

 var fastboltet til vinkeljernskinner nedstøbt i gulvet: inventar, lsr.  

 1976.51. Spånfyringsanlæg: installation, lsr. 1980.124. Staldvarmeanlæg, som  

 alene var indlagt for at forsyne stuehuset med varme: installation, Skat  

 1988.10.622 (TfS 1988,538).
Tagventiler: installation.
Tank til oliefyringsanlæg: installation.
Tankanlæg o.lign., der udelukkende anvendes i selve fabrikationsprocessen:  

 inventar.
Transformatorer, el-værkers: inventar, Skat 1988.8.497 (TfS  

 1988,440). Tunnelovne i teglværker samt værkernes kammer- og  

 tunneltørreanlæg: inventar.
 Tyverialarm: installation, jfr. dog TOLD-SKAT Nyt 1993.22.1036 (TfS  

 1993,525). hvor en tyverialarm, der kunne tilsluttes el-nettet ved almindelig  

 stikkontakt, blev betragtet som inventar.
 Tørrestyringsanlæg: inventar.
 Udmugningsanlæg til pelsdyrfarm (mærket Finelco), fortank og lagertank:  

 bygningsbestanddel, øvrige dele: inventar, Skat 1988.3.160 (TfS 1988,74).
 Universalløfter (donkraft): inventar.
Varmekabler: installation.
Varmepumpe: installation, lsr.1985.2.  

 Varmeruller: inventar.
Varmluftstæppe ved stormagasins hovedindgang:  

 installation.
 Varmtvandsbeholder og varmtvandsledninger: installationer, lsr. 1965.121.
Vaskemaskiner: installationer, lsr. 1980.11. Ventilations- og  

 vandbehandlingsanlæg i svømmehal: inventar, Skat 1988.4.238 (TfS 1988,187).  

 Ventilationsanlæg i banklokale med edb-terminaler: installation, Skat 1988.11.697 (TfS 1988,596).
Afgrænsningen mellem installation og løsøre Ligningsrådet har vedtaget, at opvaskemaskiner, tørretumblere og  

 tørreskabe skal medtages ved vurderingen af den faste beboelsesejendom som  

 sædvanligt tilbehør til denne.
SD-cirk. 1987-8. Disse maskiner anses  

 afskrivningsmæssigt som installationer, der kan afskrives efter  

 afskrivningslovens afsnit IV.
Denne praksis har virkning for afskrivning på  

 aktiver, der anskaffes efter 12. feb. 1987. Anskaffelser, der er foretaget  

 før dette tidspunkt, behandles afskrivningsmæssigt efter hidtidig praksis som  

 driftsmidler.
E.C.4.2.2 Afskrivningen Afskrivningsgrundlaget opgøres på tilsvarende måde som for bygninger.
 Skattemæssig afskrivning skal foretages særskilt for hver enkelt  

 installation.
Hvis installationer vedrørende en bygning er anskaffet samtidig og  

 afskrives med samme sats, kan afskrivning dog foretages under et på de  

 pågældende installationer.
Hvor en bygning og dens installationer er  

 anskaffet samtidig og afskrives med samme sats, kan afskrivning på bygning og  

 installationer også foretages under ét, AL § 25.
 Selv om den skattepligtige har erhvervet bygninger og installationer for  

 et samlet beløb, skal afskrivningsgrundlaget for installationerne fastsættes  

 skønsmæssigt efter en konkret vurdering af installationernes værdi og ikke  

 som en bestemt procentdel af bygningernes anskaffelsessum, TfS 1995,148.
 Installationsafskrivningen kan påbegyndes i anskaffelsesåret, AL § 23.
 Afskrivning kan ikke foretages i det indkomstår, hvori installationen  

 afhændes, udskiftes eller nedtages endeligt, AL § 24.
 Afskrivning på installationer i afskrivningsberettigede bygninger kan på  

 samme måde som bygningsafskrivningerne placeres efter ønske i de enkelte  

 indkomstår.
 Afskrivningerne på installationer i ikke-afskrivningsberettigede bygninger  

 er derimod bundne, dvs., at undladelse af at udnytte afskrivningerne ikke  

 medfører, at afskrivningerne kan udstrækkes over en længere periode end den,  

 hvorover installationen ellers kunne afskrives, AL § 24.
Satserne På installationer i afskrivningsberettigede bygninger, kan der i  

 anskaffelsesåret og i hvert af de følgende 9 indkomstår foretages afskrivning  

 med indtil 8 pct., hvorefter der hvert år kan afskrives med indtil 4 pct., AL  

 § 23, stk. 1. Når disse installationer er anskaffet i 1982 eller senere, kan  

 de højere begyndelsesafskrivninger på 8 pct. foretages, indtil der i alt er  

 afskrevet 80 pct., se E.C.4.1.12.
Installationer i andre bygninger kan afskrives med 4 pct., hvert år.
Der  

 er ikke her fastsat særlige begyndelsesafskrivninger, AL § 23, stk. 2. *Hvis  

 den skattepligtige vælger at afskrive bygning og installationer under  

 ét , jf.
AL § 25, skal satsen nedsættes til 2 pct. for det indkomstår,  

 hvor de samlede afskrivninger overskrider det fastsatte maksimum på 40-  

 henholdsvis 60 pct. for forhøjede begyndelsesafskrivninger, jf.
TfS 1997,147  

 (LSR).* Installationer i en »blandet« bygning, f.eks. en kombineret  

 forretnings- og beboelsesejendom, afskrives i fuldt omfang efter reglerne for  

 installationer i afskrivningsberettigede bygninger, lsr. 1980.11, dvs., at  

 der også her kan foretages de særlige begyndelsesafskrivninger.
Er  

 arealkravet i AL § 20 (for delvis afskrivning på bygningen) ikke opfyldt (se  

 E.C.4.1.7.), afskrives der på installationerne efter AL § 23, stk. 2.
Såfremt en installations fysiske levetid kan antages at være mindre end 25  

 år, forhøjes afskrivningssatserne efter tilsvarende regler, som gælder for  

 bygningsafskrivninger, jf.
E.C.4.1.12.
Om afskrivningssatser i erhvervszoner, se ndf.
E.C.5.
E.C.4.2.3 Antagelig fysisk levetid for installationer Som nævnt kan der i visse tilfælde ske en forhøjelse af de i  

 afskrivningsloven fastsatte afskrivningsprocenter.
 Til vejledning anføres nedenstående oversigt over den antagelige fysiske  

 levetid for visse installationer regnet fra installationens fuldførelse.
 De anførte levetider kan fraviges, hvor et skøn under hensyn til den  

 pågældende installations art eller benyttelse i det enkelte tilfælde måtte  

 give anledning dertil.
Badekabiner: 10 år.
Bageovn, herunder oliefyringsanlæg i forbindelse  

 hermed: 20 år.
Baldakiner i letmetal: 20 år.
 Dybfrysningsanlæg: 10 år.
El- og gaskomfurer: 20 år.
El- og gasvandvarmere: 10 år.
El-standere på  

 campingpladser med jordkabler: 10 år.
 Fællesantenneanlæg: 10 år.
 Gasradiatorer: 15 år.
 Halmfyr: 10 år.
 Køleskabe: 20 år.
 Løbegårde i et dyrehospital: 10 år.
Oliefyringsaggregater: 10 år.
Oliekaminer: 20 år.
 »Rullende trapper« (escalator): 15 år.
 Stålpladekedler i centralvarmeanlæg: 15 år.
 Varmegenvindingsanlæg: 10 år.
Varmtvandsbeholdere: 15 år.
Vaskerimaskiner: 10 år.
 Vedrørende centralvarmeanlæg bemærkes, at levealderen for radiatorer og  

 varmerør er 25 år.
E.C.4.2.4 Nedrivningsfradrag Der kan foretages et nedrivningsfradrag efter de under E.C.4.1.13 nævnte  

 regler, når en afskrivningsberettiget installation udskiftes eller nedtages  

 endeligt, AL. § 27. Det er dog ikke her en betingelse, at den skattepligtige  

 har ejet bygningen eller installationen i 5 år.
 E.C.4.2.5 Beskatning ved salg mv.
 Beskatning af genvundne afskrivninger på installationer i  

 afskrivningsberettigede bygninger (herunder blandede bygninger) sker efter  

 samme regler som for bygninger, se E.C.4.1.14 og E.C.4.1.15.
 Fortjeneste ved afhændelse af installationer i  

 ikke-afskrivningsberettigede bygninger medfører derimod ikke beskatning efter  

 reglerne om genvundne afskrivninger.
Som følge af den ændrede afgrænsning mellem installationer og inventar,  

 jf. foran under E.C.4.2.1 kan told- og skatteregionerne ved opgørelse af  

 genopførelses-/genanskaffelsessummer i relation til bestemmelserne i EBL § 10  

 og AL § 29 A tillade, at den hidtidige afgrænsning valgfrit kan tillægges  

 betydning, når skaden vedrører aktiver, der er anskaffet af skatteyderen  

 forinden den ændrede praksis, jf.
Skat 1985.2.56.
E.C.4.3 De gamle ekstraordinære afskrivninger Ved afhændelse af bygninger og installationer, der har været genstand for  

 ekstraordinær afskrivning, er de regler om indkomstbeskatning af avance, som  

 foreskrives i cirkulærerne vedr. disse afskrivninger, fortsat gældende, jf.  

 AL § 43.
E.C.4.4 Forskudsafskrivning - Afsnit IV A Forskudsafskrivning efter AL afsnit IV A kan foretages på nybygninger,  

 anlæg og installationer, hvorpå der kan afskrives efter afsnit IV, såfremt  

 følgende betingelser er opfyldt:
1. at den skattepligtige enten har truffet bindende aftale om opførelse af  

 bygninger og installationer eller har planlagt at fremstille dem i egen  

 virksomhed, 2. at fuldførelse af bygninger og installationer ifølge aftalen eller  

 planer tidligst skal ske i det første og senest i det fjerde indkomstår efter  

 bestillings- eller planlægningsåret, 3. at den samlede aftalte anskaffelsessum - eller hvis bygningerne skal  

 fremstilles i egen virksomhed den beregnede anskaffelsessum - er over 700.000  

 kr.
I TfS 1994.615 havde en skatteyder som deltager i et interessentskab  

 indgået bindende aftale om opførelse af et byggeri.
Uanset at  

 interessentskabet senere blev opløst, og uanset at byggeriet blev gennemført  

 med andre entreprenører og i modificeret form, fandt Landsskatteretten, at  

 han var berettiget til at forskudsafskrive.
Forskudsafskrivningen foretages på det beløb, hvormed den samlede aftalte  

 (beregnede) anskaffelsessum overstiger 700.000 kr., og kan i alt højst udgøre  

 30 pct. af det overskydende beløb.
Der kan i intet indkomstår  

 forskudsafskrives mere end 15 pct. af det overskydende beløb, jf. nærmere AL  

 § 29 H.
Forskudsafskrivninger fradrages - ligesom afskrivninger i øvrigt - i den  

 personlige indkomst, jf.
TOLD*SKAT Nyt 1993.24.1116 ØLD (TfS 1993,497). Efter  

 praksis er der adgang til forskudsafskrivning ikke blot på udgifter til  

 nybygninger, men også på betydelige udgifter til om- og tilbygninger, der  

 medfører så væsentlige ændringer, at der for så vidt bliver tale om en ny  

 bygning, jf. lsr 1980.113 samt TfS 1994.447 (Lsr).
Også inventar mv. (Afsnit I) *Forskudsafskrivning på en bygning udelukker ikke, at der tillige  

 foretages straksafskrivning efter AL § 21, stk. 2, jf.
TfS 1996,874.* De her omtalte regler omfatter også forskudsafskrivning på maskiner,  

 inventar og lignende driftsmidler, hvorpå der kan afskrives efter afsnit I,  

 jf. dog reglen vedrørende selskaber omfattet af SEL § 1, stk. 1, nr. 1 og 2 i  

 AL § 29 F, stk. 1, 2. pkt.
Tilkommer retten til skattemæssig afskrivning på aktiverne flere  

 skattepligtige deltagere i interessentskab, kommanditselskab eller lignende,  

 kan personligt skattepligtige deltagere kun forskudsafskrive, hvis den  

 enkelte persons andel i den aftalte eller beregnede anskaffelsessum er over  

 700.000 kr., jf.
AL § 29 E, stk. 3, jfr.
TfS 1994.446.(lsr).
Forskudsafskrivning kan første gang foretages i bestillings- eller  

 planlægningsåret og sidste gang i det tredje indkomstår efter bestillings-  

 eller planlægningsåret.
Forskudsafskrivning kan alene foretages på de ved  

 slutningen af indkomståret endnu ikke fuldførte bygninger mv.
 Skattepligtige, der ønsker at foretage forskudsafskrivning, skal fremsætte  

 begæring herom i forbindelse med selvangivelsen for det indkomstår, i hvilket  

 bestilling (planlægning) af bygningen har fundet sted, AL § 29 L.
Denne betingelse for forskudsafskrivning anses for opfyldt, såfremt  

 ansøgningen er fremsat senest 4 uger efter modtagelsen af årsopgørelsen for  

 bestillings - eller planlægningsåret, forudsat at den almindelige frist for  

 indgivelse af selvangivelse er overholdt.
Dette gælder selv om 3-måneders  

 fristen, jf.
TSS-cirk. 1994-12, pkt. 2.1., herved overskrides.
Ansøgningen skal være ledsaget af en specificeret opgørelse over de af  

 forskudsafskrivningen omfattede bygninger med angivelse af den aftalte (eller  

 beregnede) anskaffelsessum og fuldførelsestidspunktet for hver enkelt  

 bygning.
For bygninger, der ikke er planlagt fremstillet i egen virksomhed,  

 skal der vedlægges dokumentation for bestillingen, for den aftalte  

 anskaffelsessum og for fuldførelsestidspunktet.
Som dokumentation kan  

 anvendes attest fra arkitekt, entreprenør eller håndværksmester mv.
Selv om  

 byggesummen er indexreguleret kan der kun forskudsafskrives på den  

 oprindelige aftalte (beregnede) anskaffelsessum.
Hvor bygningerne er planlagt  

 fremstillet i egen virksomhed, skal dette udtrykkeligt bemærkes, og  

 begæringen skal ledsages af en specifikation i hovedposter af den beregnede  

 anskaffelsessum for den enkelte bygning, lsr. 1974.44.
Eventuel regulering Såfremt fuldførelse af de forskudsafskrevne bygninger ikke finder sted i  

 overensstemmelse med de i begæringen meddelte oplysninger, enten fordi  

 bygningerne eller nogle af disse ikke bliver fuldført inden for den gældende  

 frist, eller fordi den faktiske anskaffelsessum for bygningerne er mindre end  

 den aftalte (beregnede) anskaffelsessum, skal der foretages en regulering af  

 de indkomstansættelser, der påvirkes af forskudsafskrivningerne i  

 overensstemmelse med de i AL § 29 P fastsatte regler. Ændring af  

 ansættelserne sker ved den kommunale ligningsmyndighed med adgang til påklage  

 i sædvanlig instansfølge.
Regulering af skatteansættelserne påvirker ikke  

 foretagne henlæggelser til investeringsfond eller konjunkturudligning.
Er fuldførelse ikke sket inden udløbet af det fjerde indkomstår efter  

 bestillings- eller planlægningsåret, kan Ligningsrådet fritage for regulering  

 efter reglerne i § 29 P, når rådet skønner, at den skattepligtige hverken har  

 kunnet forudse eller afværge forsinkelsen.
Fritagelsen skal betinges af, at  

 fuldførelse sker inden en af Ligningsrådet fastsat frist på højst 3 år regnet  

 fra udløbet af det fjerde indkomstår efter bestillings- eller  

 planlægningsåret, AL § 29 Q.
Det er en forudsætning for, at Ligningsrådet kan  

 behandle en ansøgning om fristforlængelse, at det ved ligningen er blevet  

 lagt til grund, at betingelserne for at kunne forskudsafskrive er opfyldt.
 En skatteyder fik fristforlængelse, da forsinkelsen med et motelbyggeri  

 hovedsagelig skyldtes, at den kommune, der havde afgivet hensigtserklæring om  

 større anlægsinvesteringer i området, ikke så sig økonomisk i stand til at  

 gennemføre anlægsarbejderne inden for den fastsatte tidsplan, TfS 1996,514.
En anden skatteyder fik afslag på fristforlængelse.
Det omhandlede byggeri  

 havde været stillet i bero som følge af vanskeligheder med at få indgået  

 lejekontrakter, en entreprenørs konkurs , og problemer med nabohøringer, TfS  

 1996,515.Afgørelserne er kommenteret i TfS 1996.637, hvor Ligningsrådets praksis gennemgås.
I tilfælde af den skattepligtiges død eller konkurs inden fuldførelsen af  

 de forskudsafskrevne bygninger, skal de tidligere indkomstansættelser  

 reguleres på samme måde som angivet i AL § 29 P, jf. § 29 R.
Dog kan en  

 efterlevende ægtefælle eller højst én arving efter afdøde overtage  

 forskudsafskrivningen på de for afdøde gældende betingelser, jf.
AL § 29 R,  

 stk. 2. Om et tilfælde, hvor betingelsen for at foretage forskudsafskrivning - nemlig at det drejede sig om en afskrivningsberettiget bygning -  

 svigtede, se lsr. 1970.150. Se endvidere lsr. 1973.128 (4-års fristen ikke  

 overholdt på grund af manglende indlæggelse af vand og manglende  

 færdiggørelse af de sanitære installationer). Ligningsrådet har i en bindende  

 forhåndsbesked udtalt, at et selskab kunne forskudsafskrive på en bestilt  

 ejendom i indkomståret 1. maj 1989 - 30. april 1990, uanset ejendommen i  

 indkomståret måtte blive solgt til overtagelse sept. 1990. Salgsaftalen blev  

 anset for en aftale om en køberet, t&s nyt 1991.14.788 (TfS 1991,326).
En skatteyder kunne ikke foretage forskudsafskrivning på en ejerlejlighed  

 under opførelse, idet den økonomiske risiko i forbindelse med byggeriet ikke  

 påhvilede ham.
Aftale om byggeriet var indgået mellem sælgeren og  

 håndværkere, jf.
TOLD-SKAT Nyt 1992.19.572 (TfS 1992,461).
E.C.4.5 Dok- og beddingsanlæg Ifølge AL § 29 D kan der afskrives efter AL afsnit I på dok- og  

 beddingsanlæg.
Se afskr.cirk. pkt. 145-147.
E.C.4.6 Afskrivning med hjemmel i SL § 6 a Hvor der påhviler en fast ejendom hjemfaldsforpligtelse eller anden  

 forpligtelse af lignende art, kan de almindelige regler om  

 bygningsafskrivninger fraviges, AL § 29 C.
Ved »anden forpligtelse af  

 lignende art« er ifølge afskr.cirk. pkt. 143 navnlig tænkt på tilfælde,  

 hvor bygninger opføres på lejet grund med forpligtelse til at aflevere  

 grunden i ryddeliggjort stand ved lejeperiodens udløb.
I disse tilfælde  

 foretages afskrivningen med hjemmel i SL § 6 a.
Afskrivningen fratrækkes i den indkomstart (personlig indkomst/  

 kapitalindkomst), som ejendommens over- eller underskud henregnes til.
 Om erhvervsdrivendes afskrivning på bidrag til udgifter ved anlæg af  

 gågader og offentlige parkeringspladser, se E.A.2.3.
 Hvis både de almindelige betingelser for at foretage bygningsafskrivninger  

 og betingelserne for at afskrive efter hjemfaldsregler mv. er opfyldt, kan  

 skatteyderen vælge, efter hvilke regler han ønsker at afskrive, men det  

 én gang valgte princip kan ikke senere ændres, lsr. 1975.64.
Et selskab havde købt en grund og opført nogle bygninger.
Sælgeren kunne  

 ifølge skødet efter ca. 45 år kræve grund og bygninger tilbage helt eller  

 delvist uden vederlag.
Selskabet blev anset for berettiget til at afskrive  

 bygningerne efter afskrivningsloven samtidig med, at grunden afskrives efter  

 hjemfaldsreglerne, t&s nyt 1991.6.329 (TfS 1991,138).
Begrænsning for sommer- og fritidsboliger Ifølge AL § 29 C, stk. 2, kan ovennævnte afskrivninger ikke foretages på  

 fast ejendom, der af ejeren anvendes til sommer- eller fritidsbolig, 1. når hjemfaldsforpligtelsen (eller anden forpligtelse af lignende art)  

 er påtaget den 1. jan. 1978 eller senere, eller 2. når lejemålet for grunden er indgået den 1. jan. 1978 eller senere,  

 eller 3. når ejendommen (bygningen) den 1. jan. 1978 eller senere er overgået  

 til en ny ejer.
 Ifølge lsr. 1982.97 kunne der fortsat afskrives på et sommerhus på lejet  

 grund, selv om der i 1979 var indgået en ny lejekontrakt til erstatning af  

 den tidligere kontrakt, som var indgået før den 1. jan. 1978, idet de to  

 kontrakter var identiske, bortset fra lejens størrelse, og den nye kontrakt  

 måtte derfor anses for en forlængelse af et allerede indgået lejemål.
Anvendes en væsentlig del af en sommer- eller fritidsbolig til  

 erhvervsmæssigt formål, kan der dog foretages afskrivning på så stor en del  

 af anskaffelsessummen, som svarer til den erhvervsmæssigt anvendte del af  

 ejendommen.
Det anses ifølge lovteksten ikke for erhvervsmæssig anvendelse af  

 ejendommen, at ejeren i en del af året udlejer sin bolig i ejendommen til  

 andre.
 Selv om ejendommen benyttes ud over sommersæsonen, må den anses for en  

 sommer- eller fritidsbolig, medmindre den lovligt bebos af personer, som er  

 tilmeldt det stedlige folkeregister med fast adresse i den pågældende bolig.
 Anvendes en væsentlig del (mindst 25%) af en ejendom, der omfattes af § 29  

 C, stk. 2, erhvervsmæssigt, kan der imidlertid foretages afskrivning på så  

 stor en del af anskaffelsessummen, som forholdsmæssigt svarer til denne del  

 af ejendommen.
 Er der tale om et sommerhus eller en fritidsbolig som ovenfor anført, der  

 først er anskaffet efter 1. jan. 1978, kan der ikke foretages afskrivning på  

 sommer- eller fritidsboligen, men såfremt dette af den samme ejer inddrages  

 til benyttelse som helårshus, vil der herefter kunne foretages afskrivning på  

 ejendommen, forudsat at der er tale om en lovlig benyttelse som helårsbolig.
 Afskrivningen vil i så fald kunne foretages på ejendommens oprindelige  

 anskaffelsessum med tillæg af eventuelle ombygningsomkostninger, der for  

 eksempel er afholdt for at gøre sommerhuset egnet til helårsbeboelse, men de  

 afskrivninger, der ikke kunne foretages i perioden, indtil huset benyttes som  

 helårsbolig, er tabt.
 Er det en ny ejer, der lovligt tager ejendommen i anvendelse som  

 helårshus, vil denne kunne afskrive på ejendommens anskaffelsessum.
 Afskrivning efter særreglerne uden for afskrivningsloven kan fortsat  

 foretages på alle helårsboliger og erhvervsbygninger, herunder  

 kontorbygninger og udlejningsejendomme, der er opført på lejet grund, eller  

 hvorpå der hviler en hjemfaldsforpligtelse eller nedrivningsdeklaration.
Beskatning af genvundne afskrivninger - alle bygninger Afskrivninger på bygninger på lejet grund mv. foretaget for indkomståret  

 1978 eller senere, skal tages i betragtning ved opgørelse af fortjenesten ved  

 eventuel afståelse af ejendommen.
Dette gælder altså ikke blot sommer- og  

 fritidshuse, men alle bygninger på lejet grund eller med  

 hjemfaldsforpligtelse eller lignende forpligtelse (AL § 29, stk. 2).
En sådan fortjeneste skal medregnes til den personlige indkomst.
Dette  

 gælder, selv om de løbende afskrivninger er fratrukket i kapitalindkomsten  

 efter PSL § 4, stk. 1, nr. 6. Fortjenensten opgøres på grundlag af den  

 nominelle købs- og salgssum med fradrag af evt. kursnedslag på  

 sælgerprioriteten.
 Henlæggelser til investeringsfond og indskud på etableringskonto kan ikke  

 benyttes til forlods afskrivning på bygninger, der afskrives efter de her  

 omtalte regler uden for afskrivningsloven.
 Om afskrivning på udgifter til ombygning og forbedring af lejede lokaler  

 henvises til E.C.6.
E.C.4.6.1 Bygninger på lejet grund Afskrivninger kan foretages ikke alene på erhvervsmæssigt anvendte  

 bygninger på lejet grund, men også på bygninger anvendt til privat beboelse  

 som f.eks. en- og tofamilieshuse, sommer- og fritidshuse (med foran nævnte  

 begrænsning) samt ejerlejligheder, lsr. 1970.44 og 145. Afskrivning kan  

 foretages ved siden af et eventuelt standardfradrag.
 Forholdet mellem skatteyderen og grundejeren kan indicere, at der ikke  

 foreligger nogen reel risiko for opsigelse, hvorfor afskrivning efter disse  

 regler må nægtes.
 Afskrivning er blevet nægtet, hvor lejeren efter udløbet af en 49 års  

 uopsigelig lejeperiode efter kontrakten kunne vælge imellem at udnytte en  

 køberet eller at fortsætte lejemålet, skd. 30.244. En tillagt forkøbsret er  

 derimod ikke til hinder for afskrivning, lsr. 1970.145 og 1976.48.Et selskab,  

 der drev virksomhed fra henholdsvis lejede lokaler i den ejendom, hvor  

 hovedaktionærerne havde bolig, og fra bygninger, der var opført på en grund,  

 der tilhørte hovedaktionærerne, blev ikke anset for at opfylde betingelserne  

 for afskrivning på bygning på lejet grund, da udlejer og lejer var  

 interesseforbundne parter, hvorved der ikke forelå en reel risiko for  

 opsigelse, TfS 1996,454 (HD).
Afskrivningen tilsigter at dække det tab, der opstår for bygningens ejer  

 ved, at han ikke kan råde over bygningen ud over lejeperioden.
Afskrivning er  

 derfor udelukket, hvis huset uden videre kan overflyttes til en anden grund.  

 Ligeledes er afskrivning udelukket, hvis der ved lejemålets ophør ydes  

 erstatning for bygningerne efter vurdering, eller med et bestemt beløb, der  

 overstiger anskaffelsessummen.
 Drejer det sig om normalt afskrivningsberettigede bygninger på lejet grund  

 som f.eks. en butiksbygning, kan ejeren vælge at afskrive enten over  

 lejeperioden eller efter afskrivningslovens almindelige regler.
Beregning af afskrivningen Afskrivningsgrundlaget er anskaffelsessummen med tillæg af omkostninger  

 ved erhvervelsen.
I anskaffelsessummen indgår også grundmodningsudgifter  

 (evt. incl. renter), lsr. 1976.65. Prioriteringsomkostninger, herunder  

 kurstab, kan ikke henregnes til anskaffelsessummen, lsr. 1969.137. Udgifter  

 til forbedringer afskrives særskilt.
Hvis der ved lejemålets ophør ydes  

 erstatning for bygningerne med et på forhånd fikseret beløb, der er mindre  

 end skatteyderens anskaffelsessum, kan der afskrives på differencen mellem de  

 to beløb.
 I de år, hvor afskrivning påbegyndes eller ophører, kan der kun fratrækkes  

 en forholdsmæssig del af et fuldt års afskrivning.
 Hvis lejemålet er indgået for et bestemt tidsrum, foretages afskrivningen  

 med lige store årlige beløb over lejeperioden, lsr. 1970.145. Hvis det er  

 sandsynligt, at lejemålet vil blive forlænget, godkendes kun en mindre  

 afskrivning, jf. bl.a. lsr. 1976.48.
 Er lejemålet indgået på ubestemt tid, kan en afskrivning på 5 pct. p.a.  

 normalt godkendes, medmindre der er sikret lejeren uopsigelighed i mere end  

 20 år.
 Forbedringsudgifter afskrives over den resterende lejeperiode, lsr.  

 1970.146.
 Ændres en lejekontrakt, således at lejeperioden forlænges, skal det  

 uafskrevne beløb fordeles over det antal år, der efter den ændrede aftale  

 resterer.
 Undladt afskrivning på en bygning på lejet grund kan ikke indhentes ved  

 forlængelse af afskrivningsperioden eller ved en forhøjelse af  

 afskrivningsprocenten, lsr. 1970.146.
Når lejemålet ophører - eller bygningen nedrives Der sker ikke tilbageføring af afskrivninger på en bygning på lejet grund,  

 når afskrivningsretten bortfalder, fordi lejeren køber grunden.
 Hvis et lejemål ophører, eller bygningen nedrives, inden fuld afskrivning  

 har fundet sted, kan det derved lidte tab fratrækkes fuldt ud i ophørsåret,  

 lsr. 1949.153.
 Hvis der ved realisation eller nedrivning af bygningen indvindes et beløb,  

 skal dette fradrages ved beregningen af tabet.
 Selve de med nedrivningen forbundne udgifter kan normalt fradrages, hvis  

 lejeren er forpligtet til ved lejemålets ophør at rydeliggøre grunden, lsr.  

 1981.115, ellers ikke.
Ifølge AL § 29 C, stk. 4 kan der ved nedrivning af en bygning, der er  

 afskrevet som følge af, at den er opført på lejet grund, eller at der  

 påhviler ejendommen en hjemfaldsforpligtelse eller anden forpligtelse af  

 lignende art, nedrives, foretages et nedrivningsfradrag ved  

 indkomstopgørelsen for det indkomstår, hvori nedrivningen sker.
Fradraget  

 udgør en så stor del af det uafskrevne beløb (nedsat med den eventuelle  

 salgssum for materialer mv.), som svarer til forholdet mellem de i alt  

 foretagne afskrivninger og fuld afskrivning for den forløbne tid af  

 afskrivningsperioden.
Skatteministeriets departement har udtalt, at denne bestemmelse ikke tager  

 sigte på nogen begrænsning af nedrivningsfradraget i tilfælde, hvor  

 afskrivninger, der kunne være foretaget, er undladt.
Reglen går alene ud på  

 at udelukke nedrivningsfradrag i samme omfang, som afskrivningsret for visse  

 ejendomme er udelukket efter § 29 C, stk. 2 og 3.
 Et uafskrevet beløb kan ikke fratrækkes, hvis bygningen nedbrænder, lsr.  

 1972.40.
Efter AL § 29 medregnes eventuelle genvundne afskrivninger til den  

 personlige indkomst, når der er tale om afskrivninger foretaget i  

 indkomståret 1978 eller senere.
Genvundne afskrivninger på bygninger på lejet  

 grund eller med hjemfaldspligt beskattes som personlig indkomst, selv om  

 afskrivningerne er fratrukket i kapitalindkomsten efter personskattelovens §  

 4, stk. 1, nr 5.
Tab ved salg af en bygning på lejet grund kan ikke fradrages, jf.
AL § 29,  

 stk. 2.
 Hvor bygninger på lejet grund som følge af beskeden værdi har været  

 forbigået ved ejendomsvurderingen, kan indtægter og udgifter - herunder  

 bygningsafskrivninger - vedrørende ejendommen anses at hvile i sig selv, jf.  

 VLD af 31. juli 1979 (skd. 51.291).
E.C.4.6.2 Nedrivnings- og nedlæggelsesdeklarationer I visse tilfælde gives der dispensation fra lokalplan, byggelov eller  

 lignende mod pålæggelse af en nedrivningspligt, enten efter udløbet af en vis  

 frist eller på forlangende.
Det forekommer også, at dispensation gives på det  

 vilkår, at bygningen i tilfælde af ekspropriation, hvornår en sådan end måtte  

 finde sted, skal afstås uden godtgørelse.
Nedlæggelsesdeklarationer  

 forekommer hyppigt i forbindelse med (tidsbegrænsede) tilladelser til at  

 indrette loftsetagen i en beboelsesejendom til lejligheder.
 Afskrivning kan i disse tilfælde foretages efter samme regler, som gælder  

 for bygninger på lejet grund.
Såfremt der på erhvervelsestidspunktet er mindre end 20 år til  

 nedrivningstidspunktet, men det må anses for usikkert, hvornår nedrivningen  

 vil blive gennemført, kan der alene indrømmes en årlig afskrivning på 5 pct.  

 af anskaffelsessummen.
Af afgørelser kan nævnes lsr. 1962.122 (afskrivning  

 kun anerkendt med 5 pct. - tidspunktet for nedrivningen afhang af  

 trafikudviklingen), lsr. 1950.181 og 1954.66 samt 1958.119 (afskrivning  

 nægtet - uvist, om forpligtelsen ville blive gjort gældende), lsr. 1979.107  

 (afskrivning over 19 år og forbedringsudgifter over  

 »restlevetiden«), og TfS 1995,487 ØLD (afskrivning på taglejlighed  

 med nedlægningsklausul anerkendt, selv om Københavns Kommunes Magistrat  

 generelt imødekom ansøgninger om ophævelse af tidsfrister for nedlæggelse af  

 taglejligheder).
Afgørelsen er kommenteret af Skatteministeriet i TfS 1995,648. *I  

 TSS-cirk. 1997-16 pålægger Told- og Skattestyrelsen de lokale  

 skattemyndigheder at sørge for, at indkomstansættelser, hvor der ikke er  

 indrømmet afskrivning, og hvor forholdene kan sidestilles med forholdene i  

 denne sag, bliver ændret, hvis der anmodes herom, eller forholdene i øvrigt  

 er skattemyndighederne bekendt.
Tilsvarende gælder, hvis skatteyderen har  

 afstået fra at afskrive på grund af ukendskab til myndighedernes holdning til  

 spørgsmålet.
Genoptagelse af skatteansættelserne kan ske fra og med  

 indkomståret 1992. Ansøgning om genoptagelse af skatteansættelserne skal  

 indgives til skattemyndighederne inden udgangen af 1998.* En ejendom, der kondemneres, kan ikke i den anledning gøres til genstand  

 for afskrivning.
 E.C.5 Afskrivning med dobbelte satser på bygninger og installationer i  

 erhvervszoner.
 Ved lov nr. 486 af 24. juni 1992 er der i AL § 23 A indsat regler om  

 afskrivning med dobbelte satser på bygninger og installationer i  

 erhvervszoner.
Afgrænsningen af erhvervszonerne fremgår af Miljøministeriets dagældende  

 cirk.nr. 30 af 8. febr. 1994 og cirk.nr. 86 af 17. maj 1994, jf.
E.C.  

 Reglerne om afskrivning med dobbelte satser i erhvervszoner trådte i kraft  

 den 15. febr. 1994.
Erhvervszoneordningen er som forsøgsordning begrænset til virksomheder,  

 der etablerer sig inden udgangen af 1994, samt de virksomheder, der i  

 forvejen eksisterer inden for erhvervszonearealet.
Adgangen til at anvende  

 dobbelte afskrivningssatser ophører med udgangen af indkomståret 1999 og  

 gælder driftsmidler og bygninger anskaffet inden dette tidspunkt, forudsat at  

 virksomheden er etableret i erhvervszonen inden udgangen af kalenderåret  

 1994.
 Efter reglerne om dobbelte afskrivningssatser i erhvervszoner kan der  

 foretages skattemæssig afskrivning med indtil dobbelt sats på bygninger og  

 installationer, der er afskrivningsberettigede efter afskrivningsloven, og  

 som benyttes af en virksomhed etableret i erhvervszonen inden udgangen af  

 kalenderåret 1994. Det er endvidere en betingelse, at de pågældende bygninger  

 og installationer er anskaffet, efter erhvervszonen blev udpeget.
 De fordoblede afskrivningssatser gælder for det indkomstår, hvori  

 erhvervsmæssig benyttelse af bygningen i erhvervszonen påbegyndes, og for  

 senere indkomstår, dog senest for indkomståret 1999.
 Fordoblingen af afskrivningssatserne for bygninger og installationer i  

 erhvervszonen indebærer ikke nogen ændring af de i AL § 22, stk. 1, 2. pkt.,  

 § 22, stk. 3, 2. pkt. og § 23, stk. 1, 2. pkt., nævnte grænsesummer  

 (henholdsvis 60, 40 og 80) af anvendte afskrivningsprocenter.
Afskrivning på bygninger og installationer i erhvervszoner, der foretages  

 med de fordoblede maksimale begyndelsesafskrivningssatser efter AL § 22, stk.  

 1, 1. pkt. § 22, stk. 3, 1. pkt. og § 23, stk. 1, 1. pkt., (henholdsvis 2 x 6  

 pct., 2 x 4 pct. og 2 x 8 pct.), vil således kunne foretages i indtil 5  

 indkomstår i træk, hvorved de nævnte grænsesummer (henholdsvis 60, 40 og 80)  

 af anvendte afskrivningsprocenter vil være nået.
Afskrivning for de følgende  

 1-2 indkomstår indtil udgangen af indkomståret 1999 vil herefter kunne ske  

 med fordoblede maksimale normalafskrivningssatser (henholdsvis 2 x 2 pct., 2  

 x 1 pct. og 2 x 4 pct.) efter AL § 22, stk. 1, 2. pkt., § 22, stk. 3, 2. pkt.  

 og § 23, stk. 1, 2. pkt.
Fra og med indkomståret 2000 vil årlig afskrivning  

 under de her nævnte omstændigheder alene maksimalt kunne ske med  

 normalafskrivningssatserne (henholdsvis 2 pct., 1 pct. og 4 pct.) efter AL §  

 22, stk. 1, 2. pkt., § 22, stk. 3, 2. pkt. og § 23, stk. 1, 2. pkt.
 Afskrivningerne i erhvervszoneområderne vil fra og med indkomståret 2000  

 generelt skulle ske efter afskrivningslovens almindelige regler.
 Summen af de anvendte afskrivningsprocenter for en bygning henholdsvis en  

 installation vil - som efter afskrivningslovens regler i øvrigt -ikke kunne  

 overstige 100.
 Af hensyn til foreneligheden med EUs statsstøtteregler er der indført  

 visse begrænsninger i reglernes anvendelsesområde, jf. lov nr. 1114 af 22.  

 december 1993.
 Der kan ikke afskrives med dobbelte satser på bygninger og installationer  

 inden for landbrug og fiskeri, herunder forædlingsindustrien vedrørende  

 landbrugsvarer og fiskeforædlingsindustrien, såfremt der ydes eller er ydet  

 offentlig støtte til anskaffelsen, og der i forbindelse med salget opstår  

 tilbagebetalingskrav herfor, som ikke er endeligt indfriet.
 Reglerne finder heller ikke anvendelse på bygninger og installationer mv.  

 i landbruget og forædlingsindustrien vedrørende landbrugsvarer, medmindre  

 betingelserne for støtte i forordning nr. 2328/91 (om forbedring af  

 landbrugsstrukturernes effektivitet) og forordning nr. 866/90 (om forbedring  

 af vilkårene for forarbejdning og afsætning af landbrugsprodukter) er  

 opfyldt.
Såfremt der ikke søges støtte efter forordning nr. 866/90, skal alene de  

 materielle bestemmelser i forordningen være opfyldt.
Det er således ingen  

 betingelse, at de formelle og administrative regler i forordningen er  

 opfyldt.
 Endelig kan der ikke afskrives med dobbelte satser på bygninger og  

 installationer i skibsbygningsindustrien, kunstfiberindustrien, kul- og  

 stålindustrien og projekter over 90 mill. kr. i motorkøretøjsindustrien.
E.C.6 Ombygningsudgifter i lejede lokaler E.C.6.1 Afskrivninger med hjemmel i SL § 6 a Udgifter til egentlige ombygninger og særindretninger af lejede lokaler  

 kan ikke fratrækkes som løbende driftsudgifter, men kan afskrives.
 Er lejemålet indgået for et bestemt tidsrum, skal afskrivningen af  

 ombygningsudgifter mv. foregå med lige store årlige beløb over lejeperioden,  

 dog højst med 20 pct. årligt, jf. lsr. 1960.133, hvor der kun blev anerkendt  

 afskrivning med 20 pct., selv om det resterende åremål for lejemålet efter  

 kontrakten var 4 år, jf. tilsvarende lsr. 1985.87.
 Er der en nærliggende sandsynlighed for, at lejemålet vil blive forlænget,  

 kan afskrivning ikke uden videre foretages over den hidtil aftalte  

 lejeperiode.
 Er lejemålet indgået på ubestemt tid, således at lejeren kan opsiges med  

 relativt kort varsel, kan der i overensstemmelse med praksis normalt  

 foretages afskrivning med 20 pct. årligt.
 I de år, hvor afskrivning påbegyndes eller ophører, kan der kun fratrækkes  

 en forholdsmæssig del af et fuldt års afskrivning.
 Der kan ikke foretages afskrivning på ombygningsudgifter på ejendomme, der  

 lejes til private formål, jf. lsr. 1967.56.
 Hvor der på grund af nær økonomisk forbindelse mellem ejer og lejer ikke  

 er reel risiko for opsigelse af lejemålet, f.eks. hvor en hovedaktionær  

 udlejer lokaler til det af ham dominerede selskab, eller hvor der er tale om  

 et lejemål mellem nære familiemedlemmer, kan afskrivning ikke ske efter de  

 her omtalte særlige regler, jf. lsr. 1982.98, Skat 1990.5.381 (TfS 1990,239),  

 TfS 1994.444 (VLD) og TfS 1996,454 samt modsætningsvis lsr. 1983.86.
Dog kan en lejer i sådanne tilfælde foretage skattemæssig afskrivning på  

 ombygningsudgifter af lejede lokaler (med hjemmel i SL § 6 a), såfremt  

 bygningen (lokalerne) efter sin anvendelse er omfattet af AL § 18, jf. ØLD af  

 31. marts 1977 (skd. 44.51). Som afskrivningsprocent anvendes i disse  

 tilfælde de i afskrivningsloven fastsatte procenter, herunder de sædvanlige  

 begyndelsesafskrivninger.
Men selv om afskrivning sker med afskrivningslovens  

 procenter, er der ikke mulighed for at anvende investeringsfonds- eller  

 etableringskontomidler til forlods afskrivning på disse udgifter.
Et revisionsfirma, der ifølge lejekontrakt skulle afholde udgifter til  

 ombygning af lokaler, der var lejet af en kommune uopsigeligt i 10 år, og som  

 havde forkøbsret til det lejede efter udløbet af de 10 år til en pris, der  

 skulle fastsættes ud fra den vedligeholdelsesstand, som lokalerne var i ved  

 lejemålets begyndelse, kunne ikke foretage afskrivning af  

 ombygningsudgifterne, jf.
Skat 1985.5.419.
 Arealkravet i AL § 20 skal være opfyldt for at der kan afskrives efter  

 disse regler, (se E.C.4.1.7), hvor der også er en omtale af lsr. 1983.82, der  

 omhandler ombygning af lokaler i en ejendom, som skatteyderen ejer 5/12 af.
 Almindelige vedligeholdelsesudgifter, som en lejer afholder - også i det  

 år de lejede lokaler overtages - kan fratrækkes som driftsudgifter.
 I lsr. 1978.30 blev udgifter til opsætning og nedrivning af midlertidige  

 støvskillevægge mv. i anledning af ombygning af et supermarked anset for  

 fuldt fradragsberettigede driftsudgifter i medfør af SL § 6 a.
 Restsaldo ved fraflytning mv.
Dersom fraflytning sker inden fuld afskrivning er nået, kan den resterende  

 del af udgiften fradrages i fraflytningsåret.
Sker der en  

 »nedrivning« af indretningen før udgiften er helt afskrevet, kan  

 restbeløbet fratrækkes i nedrivningsåret.
Ved afståelse af lejede lokaler den  

 19. maj 1993 eller senere medregnes efter LL § 14 J fortjeneste eller tab på  

 ombygnings- og vedligeholdelsesudgifter, særindretninger m.v. til den  

 skattepligtige indkomst.
For personer medregnes fortjeneste eller tab ved  

 opgørelse af den personlige indkomst.
 Fortjenesten eller tabet opgøres som forskellen mellem afståelsessummen og  

 de afskrivningsberettigede udgifter til anskaffelse, forbedring mv. med  

 fradrag af samtlige foretagne afskrivninger.
 Afståelsessummen omregnes til kontantværdi, jf. bek. nr. 486 af 31. maj  

 1994. Anskaffelsessummen skal ligeledes omregnes til kontantværdi.
 Se om principperne for kontantværdiansættelse afsnit E.C.1.1.4. Se  

 endvidere TSS-cirk. 1996-16 om overgangsregler vedrørende anvendelse af  

 reglerne om kontantomregning af overdragelsessummen for ombygning og  

 særindretning af lejede lokaler.
Reglerne om gaver og arveforskud i LL § 16 E, stk. 3-5, finder tilsvarende  

 anvendelse ved overdragelse af ombygning af lejede lokaler.
For så vidt angår  

 afståelser før den 19. maj 1993, se LV 1994 E.C.6.1.
 Hvis der i forbindelse med fraflytning ydes vederlag for afståelse af  

 lejemålet, er dette vederlag skattepligtig personlig indkomst i henhold til  

 LL § 16 E, stk. 1, nr. 3.
Restsaldo ved køb af ejendommen Køber lejeren ejendommen, kan han kun foretage afskrivning såfremt  

 ejendommen anvendes til et formål, der berettiger til afskrivning efter  

 afskrivningslovens regler.
Efter hidtidig praksis efter statsskatteloven § 6 a kan en eventuel  

 uafskreven restsaldo på en lejers ombygningsudgifter ikke fratrækkes i  

 erhvervelsesåret, men kan derimod tillægges ejendommens købesum og indgå i et  

 eventuelt afskrivningsgrundlag efter afskrivningsloven.
Der sker først  

 beskatning af genvundne afskrivninger ved salg af ejendommen.
TfS 1995.902. Ombygningsudgifter afholdt af et selskab som lejer forud for  

 selskabets køb af ejendommen blev ikke anset for omfattet af skødesummen, og  

 den uafskrevne værdi af ombygningsudgifterne kunne herefter tillægges  

 anskaffelsessummen.
Se også lsr.1978.6, der vedrørte en lejers køb af en  

 bygning med blandet benyttelse.
 E.C.7 Ejendomme med hjemfaldsforpligtelse.
Ejere af faste ejendomme med hjemfaldsforpligtelse er i henhold til SL § 6  

 a berettigede til at foretage skattemæssige afskrivninger på ejendommene over  

 antallet af år indtil hjemfaldstidspunktet.
Der kan foretages et fuldt års  

 afskrivning i erhvervelsesåret, mens der ikke kan afskrives for nogen del i  

 afhændelsesåret.
Se nærmere om den gældende begrænsning for sommer- og  

 fritidshuse i afsnit E.C.4.6.
Afskrivningsgrundlaget opgøres som forskellen mellem ejerens faktiske  

 erhvervelsessum for ejendommen (incl. købesummen for grunden) med fradrag af  

 det beløb, der tilbagebetales ved hjemfald.
Fra erhvervelsessummen skal  

 yderligere trækkes beløb, der er afskrevet ekstraordinært efter de tidligere  

 gældende regler, samt anskaffelsessummen for de tekniske installationer, der  

 er genstand for særskilt afskrivning.
Fikseret beløb Det fremgår heraf, at det er en betingelse for afskrivning efter  

 hjemfaldsreglerne, at erhvervelsessummen overstiger erstatningen ved  

 hjemfaldet.
 I TfS 1994.603 (Lsr) blev hjemfaldspligten vedrørende et byggeforeningshus  

 forlænget fra år 1990 til år 2060 mod betaling af 75.000 kr.
Deklarationen blev i forbindelse med hjemfaldet ændret således, at  

 tilbagekøbssummen for grundarealet blev forhøjet fra den i 1913 erlagte  

 købesum til 150.000 kr.
Da tilbagekøbssummen oversteg anskaffelsessummen,  

 fremkom der ikke noget tab, hvorfor der ikke kunne afskrives på de 75.000 kr.  

 Det er endvidere en betingelse, at der allerede på nuværende tidspunkt kan  

 fikseres et beløb, hvorpå afskrivning kan foretages, lsr. 1959.135.
Herefter vil der normalt kunne afskrives efter hjemfaldsreglerne, hvor der  

 ved hjemfaldet kun betales den i sin tid til kommunen erlagte købesum for  

 grunden.
Der kan dog også afskrives, hvis der ved hjemfaldet ydes erstatning  

 for bygningerne, forudsat at den samlede erstatning ved hjemfald er fastsat  

 til et bestemt beløb.
Der kan derimod ikke afskrives efter hjemfaldsreglerne, når  

 hjemfaldserstatningen skal fastsættes efter vurdering.
Der kan således ikke  

 afskrives på bygningen efter disse regler, når deklarationen hjemler betaling  

 for grunden med et på forhånd fastsat beløb og erstatning for bygningen efter  

 vurdering.
Derimod kan der foretages afskrivning for en del af  

 anskaffelsessummen for grunden, idet tabet her kan fikseres.
Grundens  

 anskaffelsessum vil evt. kunne beregnes efter forholdet på købstidspunktet  

 mellem grundværdi og ejendomsværdi ved den nærmeste ejendomsvurdering eller  

 evt. ved et gennemsnit mellem de to nærmeste ejendomsvurderinger.
 Der kan foretages et fuldt års afskrivning i erhvervelsesåret, mens der  

 ikke kan afskrives for nogen del i afhændelsesåret, jf. ovenfor.
Der kan også foretages afskrivning på en- og tofamilieshuse og  

 ejerlejligheder, der benyttes til beboelse.
Afskrivningen kan foretages ved  

 siden af et eventuelt standardfradrag.
 Med hensyn til nedrivningsfradrag og beskatning ved salg gælder samme  

 regler som for bygninger på lejet grund.
Afskrivningen sker ikke med lige store årlige beløb, idet en  

 hjemfaldspligt, der først bliver aktuel efter en årrække, kun vil øve en  

 ringe indflydelse på ejendommens værdi ved periodens begyndelse, men til  

 gengæld vil være progressivt stigende, efterhånden som hjemfaldstidspunktet  

 rykker nærmere.
For bygninger, der kan gøres til genstand for skattemæssig  

 afskrivning efter afskrivningslovens regler, kan disse regler benyttes i  

 stedet, og hjemfaldsforpligtelsen vil i så fald ikke få indflydelse på  

 opgørelsen af afskrivningsbeløbet.
Det regelsæt, som skatteyderen vælger at  

 afskrive efter, kan ikke ændres, jf. lsr. 1975.64.
Et selskab havde af offentlige myndigheder købt en grund og derpå opført  

 en del bygninger.
I skødet havde sælgerne betinget sig ret til efter ca. 45  

 års forløb at kunne kræve grunden eller dele deraf med påstående bygninger  

 overdraget vederlagsfrit.
Selskabet blev anset for berettiget til at afskrive  

 bygningerne efter afskrivningsloven samtidig med, at grunden afskrives efter  

 hjemfaldsreglerne.
Derimod kunne der ikke afskrives lineært på grunden, da  

 selskabet havde skøde på denne. t&s nyt 1991.6.329 lsr ( TfS 1991,138).
Til brug ved beregningen af de beløb, der kan fratrækkes ved  

 indkomstopgørelsen anvendes nedenstående tabel.
Ved fradragets beregning har  

 hjemfaldspligtens værdi måttet korrigeres ved hjælp af en særlig  

 multiplikationsfaktor, for at tabellen kan benyttes uanset  

 afskrivningsperiodens længde (antallet af år til hjemfaldstidspunktet).
 Ved indkomstopgørelsen foretages fradraget for erhvervsbygninger i den  

 personlige indkomst og for andre bygninger i kapitalindkomsten.
 Om benyttelsen af tabellen henvises i øvrigt til vejledningen og det  

 nedenfor anførte eksempel.
*Frikøb for hjemfaldsforpligtelse Hvis det aftales, at en skatteyder mod at betale et beløb frigøres fra en  

 hjemfaldsforpligtelse, ophører retten til i medfør af SL § 6 a at afskrive  

 efter hjemfaldsreglerne fra og med det indkomstår, hvori aftalen om frikøb  

 indgås.
I visse situationer vil der imidlertid kunne afskrives på ejendommens  

 bygninger efter afskrivningsloven.
Dette er tilfældet, hvor der på  

 frikøbstidspunktet endnu ikke er afskrevet et beløb, svarende til bygnings  

 anskaffelsessum.
I så fald kan restbeløbet afskrives, forudsat at de  

 almindelige betingelser for at afskrive efter afskrivningsloven er opfyldt.  

 Det er således en betingelse, at bygningen benyttes erhvervsmæssigt og er  

 taget i brug til et afskrivningsberettiget formål, se E.C. 4.1. Anvendelse  

 til bl.a. beboelse er ikke et afskrivningsberettiget formål.
Det er afgørende  

 for, om afskrivningerne kan påbegyndes med den høje sats på henholdsvis 4- og  

 6 pct., eller om der maksimalt kan afskrives med den lave sats på 2 pct., om  

 der allerede er afskrevet 40 henholdsvis 60 pct. af bygningens  

 anskaffelsessum efter statsskatteloven.* *Afskrivning på fri-købsbeløbet Det vederlag, der betales for frikøbet, kan i det omfang beløbet vedrører  

 ejendommens afskrivningsberettigede bygninger, afskrives efter  

 afskrivningsloven.
 Hvis det følger af vilkårene for påtagelsen af hjemfaldsforpligtelsen, at  

 der som kompensation for, at ejendommen på hjemfaldstidspunktet skal afstås,  

 ydes erstatning for grunden med et fast beløb, mens der for bygningen ydes  

 erstatning efter vurdering på hjemfaldstidspunktet, kan ingen del af  

 betalingen for frikøbet anses for at vedrøre bygningen, og der kan derfor  

 ikke afskrives på frikøbsbeløbet.
Hvor vilkårene derimod går ud på, at der skal yder erstatning for  

 afståelsen af grunden med et fast beløb, mens der ikke ydes erstatning for  

 bygningen, vil den del af frikøbsbeløbet, der kan henføres til bygningen,  

 kunne afskrives efter afskrivningsloven, forudsat at betingelserne for at  

 afskrive efter denne lov er opfyldt, jf. ovenfor.
Den afskrivningsberettigede  

 del af frikøbsbeløbet beregnes således:
Ved salg af en ejendom, hvorpå der både er afskrevet efter  

 statsskatteloven og afskrivningsloven, skal der foretages 2 avanceopgørelser,  

 dels en opgørelse af om der efter hjemfaldsreglerne er genvundne  

 afskrivninger til beskatning, dels en almindelig avanceopgørelse efter  

 afskrivningsloven.
Ved opgørelsen af genvundne afskrivninger betragtes beløb,  

 der er betalt for frikøb eller udskydelse af hjemfaldstidspunktet, jf. herom  

 nedenfor, som tillæg til anskaffelsessummen.
Se E.C. 4.6. om beskatning af  

 genvundne afskrivninger foretaget med hjemmel i SL § 6 a.
Herudover vil der  

 evt. skulle foretages avanceopgørelse efter ejendomsavancebeskatningsloven.* *Udskydelse af hjemfaldstidspunktet Hvis en skatteyder, der har afskrevet på en hjemfaldsforpligtelse efter SL  

 § 6 a, mod betaling af et beløb får udskudt hjemfaldstidspunktet, er det  

 beløb, der er betalt for udskydelsen, ikke fradragsberettiget i  

 betalingsåret, men indgår i afskrivningsgrundlaget efter hjemfaldsreglerne,  

 jf.
TfS 1997,916 (LSR). Det beløb, der er betalt for udskydelsen, tillægges  

 det resterende afskrivningsgrundlag (oprindeligt afskrivningsgrundlag  

 fratrukket maksimalt mulige afskrivninger), og det nye afskrivningsgrundlag  

 skal fordeles over perioden frem til det ny hjemfaldsår.
 Dette kan illustreres ved følgende eksempel:
Det nye afskrivningsgrundlag på 353.500 kr. afskrives efter tabellen  

 nedenfor, idet det lægges til grund, at der er 68 år frem til  

 hjemfaldstidspunktet.
Hvor en skatteyder, der har valgt at afskrive efter  

 afskrivningslovens regler, betaler for udskydelse af hjemfaldstidspunktet,  

 afskrives det beløb, der kan henføres til bygningen, særskilt.* Tabelvejledning Fradrag i indkomsten Som udgangspunkt for fradraget opgøres hjemfaldsbyrden til forskellen  

 mellem på den ene side ejendommens faktiske erhvervelsessum (købesum +  

 byggesum) og på den anden side det beløb, der tilbagebetales ved hjemfald,  

 dog således, at dette forskelsbeløb skal nedsættes med beløb, der er  

 afskrevet ekstraordinært efter de tidligere derom gældende regler og med  

 anskaffelsessummen for de særlige installationer, der er genstand for  

 særskilt afskrivning.
 Derefter opgøres antallet af år fra anskaffelsestidspunktet til  

 hjemfaldstidspunktet.
Hjemfaldsbyrden multipliceres herefter med den faktor i tabellens kolonne  

 d, som står ud for det tal i kolonne e, der angiver antal år fra  

 anskaffelsestidspunktet til hjemfaldstidspunktet.
Herved fremkommer  

 »korrigeret hjemfaldsbyrde«.
 Derpå opgøres antal år fra henholdsvis regnskabsårets begyndelse og  

 slutning til hjemfaldstidspunktet.
 Fradraget i indkomsten pr. 10.000 kr. »korrigeret  

 hjemfaldsbyrde« aflæses direkte i tabellens kolonne b mellem de to tal i  

 kolonne a, der angiver antal år henholdsvis fra regnskabsårets begyndelse og  

 slutning til hjemfaldstidspunktet.
Eksempel Indkomst Ejerens faktiske erhvervelsessum (købesum + byggesum) * det beløb, der  

 tilbagebetales ved hjemfald * beløb, der er afskrevet ekstraordinært *  

 anskaffelsessummen for de særlige installationer andrager 1.594.629 kr.
 Hjemfaldsbyrde = 1.594.629 kr.
 Indkomstår 1997, tidspunktet for ejendommens anskaffelse: År 1977.
 Hjemfaldstidspunkt år 2072.
 Antal år fra ejendommens anskaffelse til hjemfaldstidspunktet: 95.
 Multiplikationsfaktor: 1,025. 1.594.629 kr. x 1,025 = »den  

 korrigerede hjemfaldsbyrde på hjemfaldstidspunktet«.
 Antal år fra "regnskabsårets begyndelse og slutning" til  

 hjemfaldstidspunktet: 75-74.
 Indtægtsfradrag 21 kr. pr. 10.000 kr.'s korrigeret hjemfaldsbyrde.
 Indkomstfradrag som følge af hjemfaldspligten:
 E.C.8 Afskrivning på goodwill og immaterielle rettigheder mv.
E.C.8.1 Afskrivning efter LL § 16 F Vederlag ydet ved erhvervelse af goodwill, anskaffelsessum på  

 tidsbegrænsede og tidsubegrænsede rettigheder mv. og retten ifølge udbytte-,  

 forpagtnings- og lejekontrakter, godtgørelse for opgivelse af agentur og  

 vederlag for konkurrenceklausuler samt vederlag for afløsning af  

 pensionstilsagn, der ikke er afdækket i et pensionsinstitut, kan afskrives  

 med hjemmel i LL § 16 F.
Afskrivning foretages på grundlag af den  

 kontantomregnede anskaffelsessum, jf.
E.C.8.6.
 For personer fragår foretagne afskrivninger i den personlige indkomst.
 Med hensyn til afgrænsningen af goodwill og rettigheder mv., se E.I.4.
E.C.8.2 Goodwill Det følger af LL § 16 F, stk. 1, at den kontantomregnede anskaffelsessum  

 for goodwill med 10 pct. årligt over 10 år.
Overgangsregler For goodwill, der overdrages i perioden 19. maj 1993 - 1. januar 1996  

 gælder det, at der ved overdragelser i 1993 medregnes 25 pct. af  

 anskaffelsessummen ved opgørelse af afskrivningsgrundlaget, ved overdragelser  

 i 1994 medregnes 50 pct., og ved overdragelse i 1995 medregnes 75 pct. af  

 anskaffelsessummen.
Denne ordning svarer til overgangsreglerne for beskatning  

 af fortjeneste på goodwill, jf.
E.I.4.1.
Bindende aftale fra før 19. maj 1993 Ved overdragelse af goodwill i perioden 19. maj 1993 - 1. januar 1998 vil  

 køberen ikke kunne afskrive på det ydede goodwillvederlag, hvis dette  

 vederlag var bindende aftalt i perioden 1. juli 1982 - 19. maj 1993, og  

 aftalen herom er blevet godkendt af Ligningsrådet.
Køberen mister retten til  

 afskrivning, uanset om anmodning om Ligningsrådets godkendelse er sket på  

 foranledning af sælgeren, jf. nærmere om denne overgangsregel E.I.4.1.
Opgørelse af afskrivningsgrundlaget I skm. cirk. nr. 97 af 26. juni 1995 er nærmere beskrevet, hvorledes  

 afskrivningsgrundlaget skal opgøres i sammenhæng med overgangsordningerne.
E.C.8.3 Tidsbegrænsede rettigheder - udbytte- og lejekontrakter mv Anskaffelsessummen for tidsbegrænsede rettigheder såsom forfatter- og  

 kunstnerret, ret til mønster og varemærke, patentrettigheder og know-how kan  

 i følge LL § 16 F, stk. 2, afskrives med lige store årlige beløb over et til  

 rettighedens varighed svarende åremål.
Tilsvarende gælder for vederlag for  

 retten ifølge udbytte-, forpagtnings- og lejekontrakter.
 Udgifter til erhvervelse af patentrettigheder og know-how i tilknytning  

 til den skattepligtiges erhverv kan i stedet straksafskrives efter LL § 8 L,  

 jf. afsnit E.B.3.11 og E.C.8.4.
Tidsbegrænsningen omfatter den periode, som rettighederne er  

 retsbeskyttede efter ophavsretsloven, patentloven, lov om mønster osv.
Kan  

 retsbeskyttelsesperioden ikke fastlægges præcis, skal vederlaget afskrives  

 som for tidsubegrænsede rettigheder, dvs. over 10 år.
Er rettigheden anskaffet den 19. maj 1993 eller senere, skal  

 anskaffelsessummen kontantomregnes efter reglerne i bek. nr. 486 af 31. maj  

 1994 ved opgørelsen af afskrivningsgrundlaget.
Bestemmelsen i LL § 16 F, stk.  

 2, svarer til den nu ophævede bestemmelse i LOSI § 15, stk. 1, og praksis  

 herfor er således stadig gældende.
 Der kan ikke opnås hurtigere afskrivning ved en sandsynliggørelse af, at  

 rettighedens værdi ikke vil kunne opretholdes i den periode, hvori den er  

 beskyttet, se således LSR.1965.42 vedr. forfatterrettigheder.
Udgifter til erhvervelse af filmrettigheder skal afskrives efter LL § 16  

 F, stk. 2, jf.
TfS 1994, 669.
 Udgifter til registrering af varemærker - alene med det formål at udvide  

 den varemærkeretlige beskyttelse for et andet registreret varemærke - kan  

 afskrives i medfør af LL § 16 F, stk. 2, selv om disse såkaldte  

 »defensivvaremærker« ikke agtes taget i brug, jf. skd.  

 46.211.(VLD).
 Købsprisen for en tilladelse til at udføre godskørsel for fremmed regning,  

 som indrømmes af Vejtransportrådet, kan afskrives efter LL § 16 F, stk. 2,  

 over en periode, der svarer til rettighedens varighed, LSR.1982.9.
 Erstatninger for opgivelse af private lejemål er ikke omfattet af LL § 16  

 E, stk. 1, nr. 3, og de er derfor heller ikke omfattet af LL § 16 F, hvorfor  

 der ikke kan indrømmes fradrag for eller afskrivning på sådanne  

 erstatningsbeløb, se LSR.1965.126 (erstatning betalt til en boligfond for  

 nedlæggelse af en selvstændig lejlighed kunne ikke afskrives) og  

 LSR.1972.132.
En skatteyder blev ikke anset for berettiget til at afskrive en  

 godtgørelse for ophævelse af en forpagtningskontrakt, som blev ydet til den  

 hidtidige forpagter, der ved forpagtningsforholdets ophævelse købte den  

 forpagtede ejendom, og anvendte vederlaget som delvis betaling for  

 ejendommen, LSR.1978.7.
 Udbytteretten til en aktiepost, som var tillagt en enke ved et gensidigt  

 testamente - og ikke ved en udbyttekontrakt - ansås ikke for omfattet af LOSI  

 § 15, stk. 1, (nu § 16 F, stk. 2), og den kapitaliserede værdi af retten  

 kunne således ikke afskrives, LSR.1982.102.
 Vederlag for overdragelse af retten til at administrere nogle faste  

 ejendomme, blev anset som et vederlag for afståelse af retten ifølge en  

 udbyttekontrakt og dermed for omfattet af LOSI § 2, nr. 5, og § 15, stk. 1.  

 (nu LL § 16 E, stk. 1, nr. 3 og § 16 F, stk. 2).
E.C.8.4 Tidsubegrænsede rettigheder Hvis de under E.C.8.3 nævnte rettigheder ikke er tidsbegrænsede, kan  

 anskaffelsessummen afskrives med 10 % årligt over en periode på 10 år, jf.
LL  

 § 16 F, stk. 2. Hvis rettigheden er anskaffet den 19. maj 1993 eller senere,  

 skal anskaffelsessummen kontantomregnes efter reglerne i bek. nr. 486 af 31.  

 maj 1994 ved opgørelsen af afskrivningsgrundlaget.
Et aktieselskab havde i medfør af en overenskomst med en arkitekt  

 forpligtet sig til opførelse af et prøvehus og dermed opnået ret til  

 produktion og salg af huset for en årrække, der ikke var tidsbestemt.  

 Selskabet havde i forbindelse med udvikling af det i overenskomsten  

 omhandlede byggesystem til opførelse af parcelhuse afholdt udgifter til  

 projektering mv. samt udgifter til opførelse af prøvehuset på tilsammen  

 620.304 kr. ud over den pris, der opnåedes ved salg af prøvehuset.
Selskabet  

 blev anset berettiget til at afskrive den samlede udgift over 10 år i henhold  

 til LOSI § 15 (nu LL § 16 F), idet udgiften måtte anses som betaling for den  

 erhvervede udnyttelsesret.
 Et beløb på 20.000 kr., som en skatteyder betalte for at opnå en  

 eneforhandlingskontrakt, der blandt andet indeholdt mulighed for at sælge  

 eneforhandlingsretten, blev anset som et vederlag for en rettighed og dermed  

 afskrivningsberettiget i medfør af LOSI § 15 ( LL § 16 F), LSR.1983,88.
 Et engangsbeløb til afløsning af en livsvarig ret for en enke til at  

 modtage en andel af en virksomheds årlige overskud kunne afskrives over 10 år  

 i medfør af LOSI § 15 (nu LL § 16 F).
Et vederlag på 200.000 kr., som indehaveren af et varehus havde betalt  

 ejeren af en nabogrund for at opnå en tinglyst vej- og færdselsret på  

 grunden, anså LSR som et vederlag for at opnå en leje- eller  

 forpagtningskontrakt som omhandlet i § 2, nr. 5 i LOSI, (nu LL § 16 E, stk.  

 1, nr. 3), og da der var tale om en ikke-tidsbegrænset rettighed, kunne  

 vederlaget afskrives over 10 år i medfør af LOSI § 15, jf.
LSR.1986.8.
 Om afskrivning på dyrkningsrettigheder vedrørende sukkerroer, se Skat  

 1990.4.299. (TfS 1990,206).
 Om afskrivning af vederlag for afholdte produktudviklingsomkostninger, se  

 LSR.1983.85.
Værnsregel ved han-del mellem interesseforbundne parter *LL § 16 F, stk. 4, indeholder en værnsregel, som medfører, at  

 erhververens afskrivningsgrundlag nedsættes med et beløb svarende til den  

 ikke afskrivningsberettigede del af overdragerens anskaffelsessum.
 Værnsreglen i LL § 16 F, stk. 4, er således ændret ved lov nr. 440 af 10.  

 juni 1997, jf. lovens § 8, nr. 16. Hvor erhververens afskrivningsgrundlag  

 tidligere blev nedsat til et beløb svarende alene til overdragerens  

 fortjeneste, nedsættes erhververens afskrivningsbeløb efter den ændrede  

 bestemmelse til et beløb svarende til overdragerens skattepligtige  

 fortjeneste + den uafskrevne del af overdragerens afskrivningsberettigede  

 anskaffelsessum.
 Der er ikke ændret på den af bestemmelsen omfattede personkreds eller på  

 afgrænsningen af, hvornår der er tale om interesseforbundne parter, jf. herom  

 i det følgende.
Ændringen har virkning for overdragelser, der foretages den 18. juni 1993  

 eller senere.
Da den ændrede regel således har virkning fra samme tidspunkt  

 som den tidligere gældende regel, kan der opstå behov for genoptagelse af  

 skatteansættelser vedrørende tidligere indkomstår.
Genoptagelse som følge af  

 den ændrede værnsregel er reguleret af skattestyrelseslovens bestemmelser om  

 genoptagelse, jf.
SSL § 4.* LL § 16 F, stk. 4, giver en nærmere afgrænsning af de omhandlede  

 interesseforbundne parter.
Denne definition afviger fra den sædvanlige  

 forståelse af begrebet, jf.
E.I.4.1.3.1.
 Afgrænsningen i LL § 16 F, stk. 4, omhandler overdragelse mellem en person  

 og et selskab mv. som nævnt i SEL §§ 1 og 2 eller FBL § 1 eller mellem  

 sådanne selskaber indbyrdes, hvis den ene af parterne i overdragelsen som  

 følge af aktiebesiddelse, vedtægtsbestemmelse, aftale eller fælles ledelse  

 har bestemmende indflydelse på den anden parts handlemåde.
 Derimod finder værnsreglen ikke anvendelse ved overdragelse mellem  

 familiemedlemmer.
I Skd. cirk. nr. 113 af 19. aug. 1996 er angivet nærmere om begrebet  

 bestemmende indflydelse.
Cirkulæret har virkning fra og med 30. aug. 1996.  

 *Om definition af begrebet bestemmende indflydelse og praksis efter LL § 16  

 F, stk. 4, vedrørende overdragelser før den 30. august 1996 henvises til  

 omtalen i LV 1995 og LV 1996, afsnit E.C.8.4. Om de i LV 1996, afsnit  

 E.C.8.4. offentliggjorte bindende forhåndsbeskeder om afgrænsningen af  

 bestemmende indflydelse, se TfS 1996, 689.* Der vil f.eks. være tale om bestemmende indflydelse ved aktiebesiddelse,  

 hvis den ene part i overdragelsesaftalen direkte eller indirekte ejer mere  

 end 50% af aktiekapitalen eller råder over mere end 50% af stemmeværdien hos  

 den anden part.
Ved indirekte ejerskab forstås ejerskab via andre selskaber  

 mv., hvori den pågældende part ejer mere end 50% af aktiekapitalen.
 Overdragelser mellem moder- og datterselskaber og mellem søsterselskaber  

 vil således være omfattet af bestemmelsen.
 Eksempelvis vil overdragelser mellem moder- og datterselskaber, hvor  

 moderselskabet ejer mere end 50% af aktiekapitalen, være omfattet af  

 bestemmelsen.
Bestemmende indflydelse - direkte eller indirekte - vil også foreligge ved  

 overdragelse mellem selskaber m.v., hvor aktionærkredsen i hvert af  

 selskaberne samlet opfylder kravet om bestemmende indflydelse i begge  

 selskaber samt ved overdragelse mellem en gruppe af personer og et selskab  

 m.v., hvor der er sammenfald mellem aktionærer og personerne fra gruppen, der  

 opfylder kravet om bestemmende indflydelse.
Eksempelvis vil overdragelse fra  

 et interessentskab til et selskab eller omvendt være omfattet af LL § 16 F,  

 stk. 4, hvis den samme kreds af personer i forhold til såvel  

 interessentskabet som selskabet besidder mere end 50% i  

 ejerandel/kapitalandel eller råder over mere end 50% af stemmerne.
En  

 overdragelse fra et interessentskab til et A/S, hvor tre interessenter i  

 I/S'et ejer en andel på 1/3 hver, og hvor to af interessenterne tilsammen  

 ejer mere end 50% af aktierne og/eller råder over mere end 50% af stemmerne,  

 vil være omfattet af LL § 16 F, stk. 4.
*Ligningsrådet blev spurgt, hvorvidt overdragelsen af tandlægevirksomhed  

 fra et af tandlægerne X og Y hver især 50% ejet tandlæge-ApS til et nystiftet  

 ApS eller til et nystiftet interessentskab, ejet af tandlægerne X og Z med  

 hver 50%, ville være omfattet af værnsreglen i LL § 16 F, stk. 4.  

 Ligningsrådet fandt, således som sagen forelå oplyst, at ingen af  

 overdragelsens parter kunne anses for at have bestemmende indflydelse i LL §  

 16 F, stk. 4's forstand, TfS 1997, 87.* Ligningslovens § 8L Er know-how eller patentrettigheder erhvervet i tilknytning til den  

 skattepligtiges erhverv, jf.
LL § 8 L, stk. 1, kan den skattepligtige enten  

 vælge at straksfradrage den kontantomregnede anskaffelsessum fuldt ud i det  

 indkomstår, hvori udgiften blev afholdt, eller afskrive efter LL § 16 F, stk.  

 2.
 Ved afhændelse eller afståelse af know-how eller patentrettigheder, hvor  

 sælgeren har straksafskrevet den kontantomregnede anskaffelsessum, skal  

 sælgeren medregne hele den kontantomregnede afståelsessum ved  

 indkomstopgørelsen for det indkomstår, hvor afhændelsen eller afståelsen  

 finder sted.
E.C.8.5 Godtgørelse for opgivelse af agentur og vederlag for  

 konkurrenceklausul Ifølge LL § 16 F, stk. 3, kan de i LL § 16 E, stk. 1 nr. 4, og 5  

 omhandlede ydelser (dvs. godtgørelse i anledning af opgivelse af agentur,  

 eller lignende, samt vederlag for påtagelse af konkurrenceklausul, når  

 vederlaget ydes en gang for alle) afskrives over en periode på 10 år.
 Hvis de nævnte formuegoder er erhvervet den 18. november 1993 eller  

 senere, skal anskaffelsessummen kontantomregnes.
 E.C.8.6 Kontantomregning mv.
Anskaffelsessum på goodwill, tidsbegrænsede og tidsubegrænsede  

 rettigheder, retten ifølge en udbytte-, forpagtnings- eller lejekontrakt,  

 godtgørelse for opgivelse af agentur eller lignende samt vederlag for  

 påtagelse af en konkurrenceklausul, når vederlaget ydes én gang for  

 alle, og vederlag for afløsning af pensionstilsagn, skal kontantomregnes.  

 Afskrivning på vederlag for rettigheder m.v., som måtte være erhvervet før  

 den 19. maj 1993, sker efter de tidligere regler i LOSI.
Se herom LV 1993,  

 afsnit E.C.8. For rettigheder m.v., hvorom der før den 19. maj 1993 er  

 indgået endelig aftale om overdragelse, foretages der afskrivning på grundlag  

 af den nominelle købesum, mens købesummen skal kontantomregnes for så vidt  

 angår rettigheder, der erhverves den 19. maj 1993 eller senere.
De nærmere  

 regler for, hvorledes kontantomregningen skal ske, er fastlagt i bek. nr. 486  

 af 31. maj 1994, se også E.I.2.3. Ved afskrivning på de i LL § 16 E, stk.1,  

 nr. 4 og 5 nævnte ydelser, dvs. henholdsvis godtgørelse for opgivelse af  

 agentur og lignende samt vederlag for påtagelse af konkurrenceklausuler, skal  

 der dog kun foretages kontantomregning, hvis de pågældende godtgørelser og  

 vederlag er erhvervet den 18. november 1993 eller senere.
De omkostninger,  

 der har været i forbindelse med erhvervelsen af rettigheden, f.eks. udgift  

 til advokat, revisor o.lign., indgår i afskrivningsgrundlaget.
Opnås der senere en dekort i købesummen, skal afskrivningsgrundlaget  

 nedsættes med den opnåede dekort, hvis den opnåede dekort har hjemmel i den  

 oprindelige købeaftale, UfR 1966.493 ØLD.
Se E.C.1.1.4.
 Om afskrivningsgrundlaget, når vederlaget helt eller delvis ydes i form af  

 en aftægtsydelse eller en overskudsandel, se E.I.2.4.
Er en rettighed erhvervet som gave eller arveforskud benyttes den værdi,  

 der er lagt til grund ved beregning af gaveafgift eller indkomstskat ved  

 erhvervelsen, som anskaffelsessum.
Har erhvervelsen ikke været afgifts- eller  

 indkomstskattepligtig anvendes det pågældende formuegodes værdi i handel og  

 vandel på erhvervelsestidspunktet som anskaffelsessum.
 Om afskrivningsgrundlaget for rettigheder, der er erhvervet ved arv, se  

 endvidere LVB, afsnit B.B.4 og LSR.1968.128 (afskrivning på  

 anskaffelsessummen for en arvet udbyttekontrakt).
 De afskrivninger, der kan foretages med hjemmel i LL § 16 F er alle pro  

 anno afskrivninger, dvs. at afskrivninger i anskaffelsesåret og  

 afståelsesåret beregnes i forhold til den tid, den pågældende har ejet  

 formuegodet i det pågældende indkomstår, LSR.1961.105. Der er endvidere tale  

 om bundne afskrivninger, dvs. at afskrivningsperioden ikke kan forlænges,  

 selv om afskrivning undlades i et eller flere år.
Afskrivning kan af køberen påbegyndes fra det tidspunkt, hvor der er  

 indgået en endelig aftale om overdragelsen, selv om overtagelsen først finder  

 sted senere.
Sælgeren kan afskrive indtil tidspunktet for aftalens indgåelse.
E.C.8.7 Afløsning af pensionstilsagn Vederlag for afløsning af pensionstilsagn afskrives i yderens  

 skattepligtige indkomst over en periode på 10 år.
Vederlag for  

 pensionstilsagn er omfattet af LL § 16 E, stk. 1, nr. 6. For ydelser, der er  

 ydet før indkomståret, foretages afskrivning for den resterende periode på  

 grundlag af den oprindelige anskaffelsessum uden kontantomregning med de i LL  

 § 16 F nævnte satser.
Hvis de ydelser, der er omfattet af LL § 16 E, stk. nr. 4, 5 og 6,  

 tilsammen udgør mindre end 5 pct. af den samlede lønudgift i virksomheden hos  

 den, der har ydet vederlagene, fradrages disse ydelser fuldt ud ved  

 indkomstopgørelsen i det indkomstår, hvori de er afholdt, jf.
LL § 16 F, stk.  

 3.
E.C.8.8 Afskrivninger efter SL § 6 A Rationaliseringsudgifter Rationaliseringsudgifter tillades normalt belastet driftsregnskabet og  

 således fradraget i indkomstopgørelsen for det enkelte år.
Det samme gælder  

 udgifter i forbindelse med overgang til edb.
Udgifter til indkøb af  

 edb-software kan straksafskrives, jf.
E.C.1.1.7.
Udgifter, der i forhold til virksomhedens omfang er betydelige, afskrives  

 efter skøn i det enkelte tilfælde over en periode på 5-10 år og  

 undtagelsesvis over et kortere åremål. *De af et selskab afholdte  

 rationaliseringsugifter blev af Landsskatteretten anset for så betydelige i  

 forhold til selskabets størrelse, at de kunne afskrives over en 5-årig  

 periode, TfS 1997, 126.* Bygninger samt om- og tilbygninger til bygninger, maskiner og andre  

 afskrivningsberettigede genstande, der anskaffes eller forbedres i  

 tilslutning til en rationalisering, behandles efter afskrivningslovens  

 regler.
 Se afsnit E.C.6 om afskrivning af ombygningsudgifter for lejede lokaler.
E.C.8.9 Fratrædelsesgodtgørelse En arbejdsgivers udgifter til fratrædelsesgodtgørelse kan fradrages efter  

 SL § 6a.
Om beskatning af fratrædelsesgodtgørelsen hos modtageren henvises  

 til A.B.1.4.1.
