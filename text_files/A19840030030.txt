(Fondsloven) (Den almindelige fondslov) (Lov om ikke-erhvervsdrivende fonde) VI MARGRETHE DEN ANDEN, af Guds Nåde Danmarks Dronning,  

 gør vitterligt: Folketinget har vedtaget og Vi ved Vort samtykke stadfæstet  

 følgende lov:
Lovens anvendelsesområde § 1.  Lovens kapitel 1-12 gælder for fonde, legater,  

 stiftelser og andre selvejende institutioner (fonde).
 Stk. 2.  Loven omfatter ikke:
 Stk. 3.  Fondsmyndigheden kan med justitsministerens  

 samtykke bestemme, at en fond, som på anden måde end efter denne lov er  

 undergivet statsligt eller kommunalt tilsyn, helt eller delvis skal være  

 undtaget fra loven.
Stk. 4.  Justitsministeren kan fastsætte regler om, at  

 fonde, hvis egenkapital ikke overstiger 200.000 kr., helt eller delvis skal  

 være undtaget fra loven.
Disse fonde kan dog ikke undtages fra  

 registreringspligten efter § 4.
 § 2.  Lovens kapitel 13 gælder for:
 Stk. 2.  Loven omfatter ikke foreninger, hvis aktiver  

 ikke overstiger 250.000 kr., samt foreninger af kommuner eller amtskommuner.
Navn § 3.  Fonde skal i deres navn benytte ordet  

 »fond«.
 Stk. 2.  En fonds navn, hjemsted (hovedkontor) og  

 fondens registreringsnummer i fondsregistret skal angives på fondens breve og  

 tryksager.
Registrering § 4.  En fond skal af bestyrelsen anmeldes til  

 registrering i fondsregistret senest 3 måneder efter oprettelsen.
 Stk. 2.  Fondsregistret kan nægte at registrere en fond,  

 der ikke:
§ 5.  En fond, der ikke er registreret i  

 fondsregistret, kan ikke som sådan erhverve rettigheder eller indgå  

 forpligtelser.
Den kan heller ikke være part i retssager bortset fra søgsmål  

 om stiftelsen.
Stk. 2.  For forpligtelser, der før registreringen  

 indgås på fondens vegne, hæfter de, der har indgået forpligtelsen eller har  

 medansvar herfor, solidarisk.
Ved registreringen overtager fonden disse  

 forpligtelser.
Vedtægt § 6.  For en fond skal der oprettes en vedtægt  

 (fundats). Denne skal indeholde angivelse af:
Stk. 2.  Vedtægten skal indsendes til fondsregistret ved  

 registreringen.
Senere ændringer af vedtægten skal indsendes senest 3 måneder  

 efter ændringens vedtagelse.
 Stk. 3.  Er stifteren eller stifterne ikke angivet i  

 vedtægten, skal der ved registreringen indsendes oplysning herom til  

 fondsregistret.
 § 7.  Bestemmelser i en vedtægt, der tillægger  

 medlemmer af en bestemt familie eller visse familier fortrinsret til uddeling  

 fra en fond, har ikke retsvirkning efter deres indhold, i det omfang  

 fortrinsretten rækker videre end til personer, der lever på  

 stiftelsestidspunktet, og til een i forhold til disse ufødt generation.
Stk. 2.  Bestemmelsen i stk. 1 gælder tilsvarende for  

 bestemmelser i en vedtægt, der tillægger medlemmer af en bestemt familie  

 eller visse familier fortrinsret til at indtage en bestemt stilling eller til  

 på anden måde, herunder i form af arbejdsvederlag, at oppebære økonomiske  

 ydelser fra fonden eller fra en virksomhed, hvorover fonden har en  

 bestemmende indflydelse.
Dette gælder dog ikke hverv som medlem af  

 bestyrelsen.
Kapital § 8.  En fond skal ved oprettelsen have en egenkapital  

 på mindst 200.000 kr.
Fonde med en egenkapital på under 200.000 kr. kan dog  

 med fondsmyndighedens tilladelse oprettes, hvis deres egenkapital står i  

 rimeligt forhold til formålet.
 § 9.  En fonds bestyrelse må kun med fondsmyndighedens  

 samtykke uddele:
 Stk. 2.  De aktiver, der er nævnt i stk. 1, må kun  

 overdrages eller pantsættes efter regler, der fastsættes af  

 justitsministeren, eller med fondsmyndighedens samtykke.
 Stk. 3.  Den i stk. 1 og 2 nævnte rådighedsindskrænkning  

 skal i videst muligt omfang sikres ved notering, tinglysning eller på anden  

 måde.
 Stk. 4.  Det kan bestemmes i vedtægten, at de i stk. 1  

 nævnte aktiver skal anvendes til uddeling i løbet af et nærmere fastsat  

 tidsrum.
 § 10.  Medmindre andet er bestemt i vedtægten, skal en  

 fonds midler være anbragt efter regler, der fastsættes af justitsministeren.  

 Fondens midler kan forblive anbragt i den form, i hvilken de er skænket eller  

 udlagt på skifte.
Ledelse § 11.  En fond ledes af en bestyrelse.
Den første  

 bestyrelse skal være udpeget ved registreringen.
Bestyrelsen må kun med  

 fondsmyndighedens tilladelse udgøres af mindre end 3 medlemmer eller af en  

 juridisk person eller kollektiv enhed.
Stk. 2.  En fortegnelse over medlemmerne af bestyrelsen  

 skal indsendes til fondsregistret ved registreringen.
Meddelelse om senere  

 ændringer af bestyrelsens sammensætning skal indsendes senest 3 måneder efter  

 ændringen.
 Stk. 3.  Bestyrelsen kan ansætte en eller flere  

 direktører.
 Stk. 4.  Bestemmelserne i §§ 12-17 finder ikke  

 anvendelse, når bestyrelsen i en fond udgøres af en juridisk person eller en  

 kollektiv enhed.
§ 12.  Bestyrelsesmedlemmer og direktører skal være  

 myndige.
Direktører og mindst halvdelen af bestyrelsesmedlemmerne skal være  

 bosat her i landet, medmindre fondsmyndigheden undtager fra dette krav eller  

 kravet strider mod internationale forpligtelser.
 Stk. 2.  I fonde, som i forudgående regnskabsår havde en  

 egenkapital på 1 mill. kr. eller derover, skal mindst 1 medlem af fondens  

 bestyrelse godkendes af fondsmyndigheden.
 § 13.  Et bestyrelsesmedlem kan til enhver tid udtræde  

 af bestyrelsen.
 Stk. 2.  Et bestyrelsesmedlem skal udtræde, såfremt den  

 pågældende er under konkurs.
 Stk. 3.  Et bestyrelsesmedlem, der gør sig skyldig i en  

 handling, som gør den pågældende uværdig til fortsat at være medlem af  

 bestyrelsen, skal udtræde af bestyrelsen.
 Stk. 4.  Et bestyrelsesmedlem, som på grund af  

 længerevarende sygdom eller anden svækkelse har vist sig ude af stand til at  

 beklæde hvervet som medlem af bestyrelsen, eller som har vist sig klart  

 uegnet, skal udtræde af bestyrelsen.
 § 14.  Fondsmyndigheden kan afsætte et  

 bestyrelsesmedlem eller en direktør, der ikke opfylder betingelserne i § 12.  

 Fondsmyndigheden kan endvidere afsætte et bestyrelsesmedlem, der ikke  

 opfylder kravene i oprettelsesdokumentet for fonden eller vedtægten, eller  

 som skal udtræde af bestyrelsen efter reglerne i § 13, stk. 2-4.
 § 15.  Ved et bestyrelsesmedlems afgang udpeges det  

 nye medlem i overensstemmelse med vedtægten.
 Stk. 2.  Sker udpegning ikke i overensstemmelse med  

 vedtægten, foretages den af fondsmyndigheden.
 § 16.  Stifteren, dennes ægtefælle eller personer, der  

 er knyttet til de nævnte personer ved slægts- eller svogerskab i ret op-  

 eller nedstigende linje eller sidelinjen så nært som søskende, kan ikke uden  

 fondsmyndighedens samtykke udgøre bestyrelsens flertal.
 Stk. 2.  Stiftes en fond af et selskab, kan en person,  

 der direkte eller indirekte ejer mere end halvdelen af den stemmeberettigede  

 kapital i selskabet, ikke uden fondsmyndighedens samtykke udgøre bestyrelsens  

 flertal sammen med de personer, der er knyttet så nært til den pågældende som  

 angivet i stk. 1, ligesom de sidstnævnte personer heller ikke uden  

 fondsmyndighedens samtykke kan udgøre bestyrelsens flertal.
 § 17.  Lovens bestemmelser om bestyrelsesmedlemmer  

 finder tilsvarende anvendelse på suppleanter for disse.
 § 18.  Vederlag til bestyrelsesmedlemmer må ikke  

 overstige, hvad der anses for sædvanligt efter hvervets art og arbejdets  

 omfang.
Stk. 2.  Justitsministeren kan fastsætte regler om  

 vederlagets størrelse.
Et vederlag, der ikke er fastsat i overensstemmelse  

 med disse regler, skal godkendes af fondsmyndigheden.
 Stk. 3.  Fondsmyndigheden kan nedsætte et vederlag, der  

 findes for højt.
 § 19.  Et bestyrelsesmedlem eller en direktør må ikke  

 deltage i behandlingen af spørgsmål om aftaler mellem fonden og den  

 pågældende selv eller om søgsmål mod den pågældende selv eller om aftaler  

 mellem fonden og tredjemand eller søgsmål mod tredjemand, hvis den pågældende  

 deri har en væsentlig interesse, der kan være stridende mod fondens.
 § 20.  Formanden skal sørge for, at bestyrelsen holder  

 møde, når dette er nødvendigt, og skal påse, at samtlige medlemmer indkaldes.
Stk. 2.  Bestyrelsen er beslutningsdygtig, når halvdelen  

 af medlemmerne eller det højere antal, som foreskrives i vedtægten, er til  

 stede.
Medmindre vedtægten bestemmer andet, træffer bestyrelsen beslutning  

 ved simpelt stemmeflertal, og formandens stemme er i tilfælde af stemmelighed  

 afgørende.
Stk. 3.  Over forhandlingerne i bestyrelsen skal der  

 føres referat, der underskrives af samtlige tilstedeværende medlemmer.
Et  

 bestyrelsesmedlem eller en direktør, der ikke er enig i bestyrelsens  

 beslutning, har ret til at få sin mening tilført referatet.
Bestyrelsen skal  

 sørge for, at referatet opbevares forsvarligt.
 § 21.  Fondens bestyrelse må kun med fondsmyndighedens  

 samtykke foretage eller medvirke til ekstraordinære dispositioner, som kan  

 medføre risiko for, at vedtægten ikke kan overholdes.
Årsregnskab og revision § 22.  Fonde skal aflægge årsregnskab, der skal  

 udarbejdes i overensstemmelse med god regnskabsskik.
 Stk. 2.  Årsregnskabet skal underskrives af bestyrelsen  

 og indsendes til fondsregistret inden 6 måneder efter regnskabsårets  

 slutning.
 Stk. 3.  Justitsministeren kan fastsætte regler om, at  

 fonde, hvis egenkapital ikke overstiger 200.000 kr., ikke eller kun på  

 begæring skal indsende årsregnskab til fondsregistret.
 § 23.  Bestyrelsen kan udpege en eller flere  

 revisorer.
Stk. 2.  Regnskabet i fonde, som i forudgående  

 regnskabsår havde en egenkapital på 3 mill. kr. eller derover, skal  

 undergives revision.
Mindst en af revisorerne skal være statsautoriseret  

 eller registreret revisor.
Stk. 3.  I andre fonde kan fondsmyndigheden pålægge  

 bestyrelsen at lade regnskabet revidere.
Fondsmyndigheden kan endvidere  

 kræve, at mindst en af revisorerne skal være statsautoriseret eller  

 registreret revisor.
§ 24.  Revisor skal være myndig.
Revisor skal have  

 bopæl her i landet, medmindre fondsmyndigheden undtager fra dette krav eller  

 kravet strider mod internationale forpligtelser.
 Stk. 2.  Revisor må ikke være:
 Stk. 3.  En revisor kan afsættes af fondsmyndigheden,  

 såfremt revisor ikke opfylder de i § 13, stk. 2-4, nævnte krav, eller såfremt  

 denne ikke opfylder betingelserne i stk. 1 og 2.
§ 25.  Revisor skal revidere årsregnskabet i  

 overensstemmelse med god revisionsskik og herunder foretage en kritisk  

 gennemgang af fondens regnskabsmateriale og dens forhold i øvrigt.
Revisor  

 skal herunder efterkomme de krav vedrørende revisionen, som måtte blive  

 stillet af fondsmyndigheden.
 Stk. 2.  Bestyrelse og direktion skal give revisor  

 adgang til at foretage de undersøgelser, som denne finder nødvendige, og skal  

 sørge for, at revisor får de oplysninger og den bistand, som denne anser for  

 nødvendig for udførelsen af sit hverv.
Stk. 3.  Revisor skal ved en påtegning på årsregnskabet  

 bekræfte, at det er revideret.
Påtegningen skal indeholde oplysninger om den  

 stedfundne revision og om eventuelle bemærkninger, den har givet anledning  

 til.
 § 26.  En revisor, der fratræder sit hverv, er  

 berettiget til at meddele sin efterfølger grunden til sin fratræden.
 § 27.  Lovens bestemmelse om revisorer finder  

 tilsvarende anvendelse på revisorsuppleanter.
 § 28.  For fonde, der er undergivet statslig eller  

 kommunal revision, finder §§ 23-25 ikke anvendelse.
Uddeling og overskudsanvendelse § 29.  Med fradrag af henlæggelser efter stk. 2  

 påhviler det bestyrelsen at anvende årets overskud til de formål, der er  

 fastsat i vedtægten.
Anvendelsen kan udskydes til et senere regnskabsår, hvis  

 det er af betydning for opfyldelsen af fondens formål.
Stk. 2.  Bestyrelsen kan foretage rimelige henlæggelser  

 af årets overskud til konsolidering af fondens formue.
Justitsministeren kan  

 fastsætte nærmere regler herom.
 § 30.  Såfremt uddelingen til formålet står i klart  

 misforhold til fondens midler, kan fondsmyndigheden henstille til bestyrelsen  

 at overveje at søge uddelingen forøget eller nedsat.
 Stk. 2.  Må uddelingens størrelse anses for at indebære  

 fare for en krænkelse af fondens vedtægt, kan fondsmyndigheden efter  

 forhandling med bestyrelsen pålægge bestyrelsen at foretage de fornødne  

 dispositioner med henblik på en forøgelse eller nedsættelse af uddelingen.
§ 31.  Bestyrelsen kan ikke tillægge stiftere,  

 bestyrelsesmedlemmer, revisorer, direktører eller personer, der indtager en  

 ledende stilling i fonden, andre ydelser end et vederlag, som ikke må  

 overstige, hvad der anses for sædvanligt efter hvervets art og arbejdets  

 omfang.
Tilsvarende gælder for den, der er knyttet til en af de nævnte  

 personer ved ægteskab eller fast samlivsforhold.
 Stk. 2.  Bestyrelsen kan ikke yde lån eller stille  

 sikkerhed for lån til de personer, der er nævnt i stk. 1.
 Ændringer af vedtægten m.v.
§ 32.  Efter indstilling fra bestyrelsen og med  

 justitsministerens samtykke kan fondsmyndigheden tillade, at en bestemmelse i  

 en vedtægt ændres.
Det kan herunder tillades, at fonden sammenlægges med  

 andre fonde, eller at en fond, hvis midler ikke står i rimeligt forhold til  

 formålet, opløses ved uddeling af kapitalen.
 Stk. 2.  Bestemmelserne i stk. 1 finder anvendelse,  

 uanset om der i vedtægten er tillagt bestyrelsen eller andre ret til at ændre  

 vedtægten.
 Stk. 3.  Justitsministeren kan fastsætte regler om, at  

 visse vedtægtsbestemmelser kan ændres af bestyrelsen alene eller af  

 bestyrelsen med fondsmyndighedens tilladelse.
 § 33.  Justitsministeren kan efter forhandling med  

 fondsmyndigheden og bestyrelsen beslutte, at en vedtægtsbestemmelse skal  

 ændres, når bestemmelsen er uigennemførlig eller har vist sig klart  

 uhensigtsmæssig.
 Stk. 2.  Justitsministeren kan efter forhandling med  

 fondsmyndigheden og bestyrelsen beslutte, at en fond, hvis midler er klart  

 utilstrækkelige til at opfylde formålet, skal sammenlægges med andre fonde  

 eller opløses ved uddeling af kapitalen.
 Stk. 3.  Justitsministeren kan beslutte, at en  

 vedtægtsbestemmelse skal ændres, hvis den strider mod lovgivningen eller  

 oprettelsesdokumentet for fonden.
 § 34.  Justitsministeren kan fastsætte regler om  

 fremgangsmåden ved opløsning eller sammenlægning af fonde.
Fondsregistret.
Fondsmyndigheden § 35.  Registrering af fonde foretages af  

 justitsministeren (fondsregistret).
§ 36.  Fondsmyndigheden er den minister, under hvis  

 forretningsområde fondens hovedformål hører.
Fonde med flere ligestillede  

 formål, der ikke hører under samme minister, hører under justitsministeren.
 § 37.  Fondsregistret og fondsmyndigheden kan forlange  

 de oplysninger, der er nødvendige til varetagelse af opgaverne efter denne  

 lov, herunder til afgørelse af, om et forhold er omfattet af lovens  

 bestemmelser.
 Stk. 2.  Fondsregistret og fondsmyndigheden kan meddele  

 påbud til bestyrelsesmedlemmer, direktører og revisorer om at bringe forhold,  

 der strider mod bestemmelser i loven eller forskrifter fastsat i medfør af  

 loven, i overensstemmelse med bestemmelserne.
 § 38.  Fondsmyndigheden kan efter aftale med  

 fondsregistret henlægge opgaver, der efter denne lov tilkommer  

 fondsmyndigheden, til fondsregistret.
 § 39.  Til dækning af udgifterne ved administrationen  

 af denne lov kan der opkræves betaling fra de enkelte fonde, jfr. § 45, stk.  

 1, nr. 3. Der er udpantningsret for beløbet.
Erstatning § 40.  Bestyrelsesmedlemmer og direktører, som under  

 udførelsen af deres hverv forsætligt eller uagtsomt har tilføjet fonden  

 skade, er pligtige at erstatte denne.
Stk. 2.  Bestemmelsen i stk. 1 finder tilsvarende  

 anvendelse med hensyn til revisorer.
Er et revisionsselskab valgt til  

 revisor, er både revisionsselskabet og den revisor, hvem revisionen er  

 overdraget, erstatningsansvarlige.
 Stk. 3.  Erstatningen kan nedsættes, når dette findes  

 rimeligt under hensyn til skyldgraden, skadens størrelse og omstændighederne  

 i øvrigt.
 § 41.  Beslutning om anlæggelse af søgsmål mod  

 bestyrelsesmedlemmer, direktører, revisorer eller tredjemand kan træffes af  

 bestyrelsen eller fondsmyndigheden.
 § 42.  Søgsmål mod bestyrelsesmedlemmer, direktører  

 eller revisorer kan anlægges ved retten på det sted, hvor fonden har sit  

 hjemsted.
 Straf og administrative bestemmelser m.v.
 § 43.  Overtrædelse af § 4, stk. 1, § 6, stk. 2 og 3,  

 § 11, stk. 2, § 22, stk. 2, og § 59, stk. 2, om indsendelse af anmeldelser,  

 meddelelser og årsregnskaber til fondsregistret straffes med bøde, medmindre  

 strengere straf er forskyldt efter anden lovgivning.
 Stk. 2.  Med bøde straffes den, der:
 Stk. 3.  Grov eller gentagen overtrædelse af § 18, stk.  

 1 og 2, § 21 og § 31 straffes med bøde.
 § 44.  Røber bestyrelsesmedlemmer, direktører eller  

 revisorer ubeføjet, hvad de under udøvelsen af deres hverv har fået kendskab  

 til, straffes de med bøde, medmindre strengere straf er forskyldt efter  

 borgerlig straffelov.
 § 45.  Justitsministeren kan fastsætte regler om:
 Stk. 2.  I forskrifter, der udstedes i medfør af stk. 1,  

 nr. 1, 2 og 6, kan der fastsættes straf af bøde for overtrædelse af  

 bestemmelserne i forskrifterne.
 § 46.  Fondsregistret udarbejder en årlig fortegnelse  

 over de i årets løb registrerede fonde.
Regler om visse foreninger § 47.  En forening, som nævnt i § 2, stk. 1, skal af  

 ledelsen anmeldes til registrering i fondsregistret senest 3 måneder efter  

 oprettelsen.
 Stk. 2.  En forening, hvis aktiver forøges til mere end  

 250.000 kr., skal af ledelsen anmeldes til registrering senest 3 måneder  

 efter forøgelsen.
 § 48.  For en forening skal der oprettes en vedtægt.  

 Denne skal indeholde angivelse af:
Stk. 2.  Vedtægten skal indsendes til fondsregistret ved  

 registreringen.
Senere ændringer af vedtægten skal indsendes senest 3 måneder  

 efter ændringens vedtagelse.
§ 49.  En forening skal udpege en bestyrelse eller en  

 anden ledelse.
Den første ledelse skal være udpeget ved registreringen.
Stk. 2.  En fortegnelse over medlemmerne af ledelsen  

 skal indsendes til fondsregistret ved registreringen.
Meddelelse om senere  

 ændringer af ledelsens sammensætning skal indsendes senest 3 måneder efter  

 ændringen.
 § 50.  En forening skal udarbejde årsregnskab i  

 overensstemmelse med god regnskabsskik.
 Stk. 2.  Årsregnskabet skal underskrives af ledelsen og  

 indsendes til fondsregistret inden 6 måneder efter regnskabsårets afslutning.
§ 51.  Foreningen skal udpege en eller flere  

 revisorer.
Havde foreningen i det forudgående regnskabsår aktiver på 3 mill.  

 kr. eller derover, skal mindst en af revisorerne være statsautoriseret eller  

 registreret revisor.
 Stk. 2.  Revisor skal revidere årsregnskabet i  

 overensstemmelse med god revisionsskik og herunder foretage en kritisk  

 gennemgang af foreningens regnskabsmateriale og dens forhold i øvrigt.
 Stk. 3.  Ledelsen skal give revisor adgang til at  

 foretage de undersøgelser, som denne finder nødvendige, og skal sørge for, at  

 revisor får de oplysninger og den bistand, som denne anser for nødvendig for  

 udførelsen af sit hverv.
Stk. 4.  Revisor skal ved en påtegning på årsregnskabet  

 bekræfte, at det er revideret.
Påtegningen skal indeholde oplysninger om den  

 stedfundne revision og om eventuelle bemærkninger, den har givet anledning  

 til.
 § 52.  Registrering af foreninger foretages af  

 justitsministeren (fondsregistret).
 Stk. 2.  Fondsregistret kan forlange de oplysninger, der  

 er nødvendige til varetagelse af opgaverne efter denne lov, herunder til  

 afgørelse af, om et forhold er omfattet af lovens bestemmelser.
§ 53.  Til dækning af udgifterne ved registreringen  

 kan der opkræves betaling fra de enkelte foreninger.
Der er udpantningsret  

 for beløbet.
 § 54.  Overtrædelse af § 47, § 48, stk. 2, § 49, stk.  

 2, og § 50, stk. 2, om indsendelse af anmeldelser, meddelelser og  

 årsregnskaber til fondsregistret straffes med bøde, medmindre strengere straf  

 er forskyldt efter anden lovgivning.
 Stk. 2.  Undladelse af at afgive oplysninger efter § 52,  

 stk. 2, straffes med bøde.
 § 55.  Justitsministeren kan fastsætte regler om:
 Stk. 2.  I forskrifter, der udstedes i medfør af stk. 1,  

 nr. 1 og 5, kan der fastsættes straf af bøde for overtrædelse af  

 bestemmelserne i forskrifterne.
 § 56.  Fondsregistret udarbejder en årlig fortegnelse  

 over de i årets løb registrerede foreninger.
Ikrafttrædelsesbestemmelser § 57.  Loven træder i kraft den 1. januar 1985. § 58,  

 jfr. §§ 52, 53 og 55, træder dog i kraft den 1. oktober 1984. § 32, jfr. §  

 36, finder anvendelse fra dagen efter lovens bekendtgørelse i Lovtidende.
 Stk. 2.  Bestående fonde og foreninger skal dog først  

 opfylde § 6, stk. 1, § 12, stk. 1, § 23, stk. 2, § 24, stk. 1 og 2, § 48,  

 stk. 1, og § 51, stk. 1, inden 2 år efter lovens ikrafttræden.  

 Justitsministeren kan forlænge fristen for bestemte fonde og foreninger.
Stk. 3.  §§ 3, 5, 7 og 8, § 11, stk. 1, 3. pkt., og § 16  

 gælder ikke for fonde, der er oprettet før lovens ikrafttræden.
For disse  

 fonde gælder § 12, stk 2, først, når der skal udpeges et medlem af  

 bestyrelsen.
 § 58.  De foreninger, der er nævnt i § 2, stk. 1, og  

 som er oprettet inden 1. oktober 1984, skal af ledelsen anmeldes til  

 registrering i tiden 1. oktober 1984 til 31. december 1984.
 Stk. 2.  Overtrædelse af stk. 1 straffes med bøde.
 § 59.  Loven gælder ikke for en fond, hvis egenkapital  

 ikke overstiger 50.000 kr., såfremt:
 Stk. 2.  Fonde, hvis egenkapital forøges til mere end  

 50.000 kr., skal af bestyrelsen anmeldes til registrering senest 3 måneder  

 efter forøgelsen.
§ 60.  Lov nr. 213 af 31. maj 1983 om registrering af  

 fonde ophæves.
De fonde, der har anmeldt sig til registrering i henhold til  

 denne lov, skal dog ikke på ny anmeldes til registrering.
 § 61.  Loven gælder ikke for Færøerne eller Grønland,  

 men kan ved kongelig anordning sættes i kraft for disse landsdele med de  

 afvigelser, som landsdelenes særlige forhold medfører.
