Lov  

 om ændring af  

 lov om dagpenge ved sygdom eller  

 fødsel,  

  

 lov om arbejdsskadesikring og lov om retssikkerhed og  

  

 administration på det sociale område (En styrket  

 sygefraværsindsats med ny visitation og opfølgning i sygedagpengesager m.v.) VI MARGRETHE DEN ANDEN, af Guds Nåde Danmarks Dronning, gør  

 vitterligt:  

  

 Folketinget har vedtaget og Vi ved Vort samtykke stadfæstet følgende lov:
§ 1 I lov om dagpenge ved sygdom eller fødsel, jf.  

 lovbekendtgørelse nr. 1047 af 28. oktober 2004, som ændret senest ved lov nr.  

 1425 af 22. december 2004, foretages følgende ændringer:
 1.  


  

 § 7, stk. 2,  

  

 affattes således:
»Stk. 2.  

  

 Arbejdsgiveren  

 kan, hvis det skønnes nødvendigt, forlange en lægeerklæring af lønmodtageren.  

 Erklæringen skal indeholde oplysninger om uarbejdsdygtighed på grund af  

 sygdom  

 og om, hvilke konkrete funktionsbegrænsninger sygdommen medfører, til brug  

 for  

 indsatsen for at fastholde lønmodtageren og fremme hel eller delvis  

 tilbagevenden til arbejdspladsen.
Funktionsoplysninger forudsættes afgivet ud  

 fra en dialog mellem sygemeldte og den praktiserende læge.« 2.  

  

 I  

  

 § 7  

  

 indsættes efter stk. 2 som nye  

 stykker:
»Stk. 3.  

  

 Kommunen  

 kan forlange en lægeerklæring af sygemeldte, når det skønnes nødvendigt og  

 der  

 ikke allerede foreligger en egnet erklæring eller andre tilstrækkelige  

 lægelige  

 oplysninger i form af journaludskrift fra sygehus eller klinik, erklæring fra  

 skadestue m.v.  

 Erklæringen skal dels  

 indeholde dokumentation for sygdommen, dels understøtte kommunens indsats for  

 at styrke arbejdsfastholdelse med delvis tilbagevenden til arbejdspladsen,  

 optræning m.v.
Med henblik på at få en målrettet erklæring skal kommunen ved  

 anmodningen om en erklæring give lægen relevante oplysninger samt stille  

 relevante spørgsmål.
Stk. 4.  

  

 Lægeerklæringer  

 efter stk. 2 og 3 gives på blanketter godkendt af  

 Arbejdsmarkedsstyrelsen.  

 Erklæringer efter stk. 2 betales af arbejdsgiveren.
Erklæringer efter  

 stk. 3 betales af kommunen.« Stk. 3 bliver herefter stk. 5.
 3.  


  

 § 8, stk. 1, nr. 3,  

  

 affattes således:
»3)  

 	  

 hvis den sikrede uden  

 rimelig grund undlader at medvirke ved kommunens opfølgningsindsats efter  

 kapitel 10 a.« 4.  

  

 Overskriften  

 til  

  

 kapitel 10  

  

 affattes således:
 »Varighedsbegrænsning«.
 5.  

  

 Efter  

 § 23 indsættes:
»Kapitel 10 a Visitation og opfølgning«.
 6.  


  

 § 24  

  

 affattes således:
 »§ 24.  

  

 Kommunen  

 skal i løbende sygedagpengesager, hvor kommunen ikke har modtaget en  

 raskmelding, tilrettelægge og gennemføre et individuelt og fleksibelt  

 opfølgningsforløb under hensyn til sygdommens karakter og sygemeldtes behov  

 og  

 forudsætninger.
Stk. 2.  

  

 Formålet  

 med opfølgningsforløbet efter stk. 1 er at sikre, at 1)  

 	  

 flest muligt  

 fastholdes i arbejde og undgår at blive udstødt fra arbejdsmarkedet, og at 2)  

 	  

 den enkeltes  

 sygefraværsperiode gøres så kort som muligt.
 Stk. 3.  

  

 Indsatsen  

 skal være sammenhængende og helhedsorienteret, og kommunen skal koordinere  

 den  

 kommunale indsats med indsatsen fra andre, jf. stk. 5.
 Stk. 4.  

  

 Kommunen  

 skal som led i opfølgningsforløbet, uanset om der er tale om en hel eller  

 delvis sygemelding, indhente oplysningsskema, visitere, holde samtale og  

 foretage en samlet vurdering af behov for indsats m.v. samt udarbejde en  

 opfølgningsplan, jf. §§ 24 a-24 d.
Stk. 5.  

  

 Kommunen  

 skal inddrage den sygemeldte i opfølgningen.
Herudover skal kommunen efter  

 behov inddrage relevante aktører i opfølgningen, herunder arbejdsplads, læge,  

 a-kasse, faglig organisation, arbejdsformidling, revalideringsinstitutioner,  

 sygehuse og sygehusafdelinger.
Kommunen skal have fokus på at udvikle  

 samarbejdet med de praktiserende læger og med arbejdspladserne.
Kommunen skal  

 som led i samarbejdet informere arbejdspladsen om relevante initiativer, som  

 kommunen igangsætter for den sygemeldte, f.eks. arbejdsprøvning, anden  

 revalidering, fleksjob eller førtidspension.
Informationen forudsætter  

 samtykke  

 fra den sygemeldte.
Stk. 6.  

  

 Kommunen  

 skal løbende, herunder ved anmeldelsen, visitationen og ved hver opfølgning,  

 vurdere, om betingelserne for at modtage sygedagpenge er til stede, samt om  

 der  

 foreligger hel eller delvis uarbejdsdygtighed på grund af sygdom.
Kommunen  

 skal  

 i opfølgningsforløbet efter behov indhente lægelige oplysninger, jf.  

 § 7,  

 stk. 3.
Stk. 7.  

  

 Beskæftigelsesministeren kan fastsætte nærmere regler om opfølgningen.« 7.  

  

 Efter  

 § 24 indsættes før kapitel 11:
»§ 24 a.  

  

 Kommunen skal have et tilstrækkeligt oplyst grundlag til at foretage  

 visitation  

 og opfølgning, herunder forberede den første samtale samt vurdere retten til  

 fulde eller nedsatte dagpenge.
Derfor skal den sygemeldte udfylde et  

 oplysningsskema med relevante oplysninger til brug for kommunen.
Kommunen  

 skal  

 sende et oplysningsskema til sygemeldte ved anmeldelse af sygefravær i  

 løbende  

 sager.
Den sygemeldte skal svare senest 8 dage efter afsendelsen af  

 oplysningsskemaet, medmindre andet aftales med kommunen.
 § 24 b.  

  

 Kommunen  

 skal på baggrund af oplysningsskemaet efter § 24 a og eventuelle andre  

 oplysninger  

 i sagen foretage en visitation til en af følgende kategorier:
 1)  

 	  

 Sager, hvor  

 tilbagevenden til arbejdsmarkedet er umiddelbart forestående (kategori 1).
 2)  

 	  

 Sager med risiko for  

 langvarigt sygeforløb eller risiko, hvad angår arbejdsevnen (kategori 2).
 3)  

 	  

 Sager, hvor lidelsen  

 eller sygdommen medfører et længerevarende sygeforløb (kategori 3).
 Stk. 2.  

  

 Kommunen  

 fastlægger ved visitationen efter stk. 1 proceduren for  

 opfølgningsforløbet, herunder samtaleform ved første og efterfølgende  

 opfølgninger samt hyppighed af den løbende opfølgning.
Stk. 3.  

  

 I sager,  

 der er omfattet af stk. 1, nr. 1, skal der senest følges op første gang  

 inden udgangen af 8. uge regnet fra 1. sygedag, og der skal som minimum  

 holdes  

 telefonsamtale.
Herefter skal der følges op mindst hver 8. uge, og der skal  

 ved  

 hver opfølgning minimum holdes telefonsamtale.
Stk. 4.  

  

 I sager,  

 der er omfattet af stk. 1, nr. 2, skal der senest følges op første gang  

 inden udgangen af 8. uge regnet fra 1. sygedag, og der skal holdes en  

 individuel samtale.
Herefter skal der følges op mindst hver 4. uge med  

 samtale,  

 der som minimum hver anden gang skal være en individuel samtale.
Stk. 5.  

  

 I sager,  

 der er omfattet af stk. 1, nr. 3, skal der senest følges op første gang  

 inden udgangen af 8. uge regnet fra 1. sygedag, og der skal som minimum  

 afholdes telefonsamtale.
Herefter skal der følges op mindst hver 8. uge.
 Stk. 6.  

  

 Såfremt  

 sygdommen forhindrer, at der holdes individuel samtale eller telefonsamtale,  

 skal opfølgningen ske på anden vis.
Stk. 7.  

  

 Kommunen  

 skal foretage revisitation ved enhver opfølgning.
Ved revisitationen tages  

 der  

 stilling til, om der er grundlag for overflytning til en anden kategori, jf.  

 stk. 1.
Stk. 8.  

  

 Uanset  

 bestemmelserne i stk. 2-5 om visitation inden første samtale kan en  

 kommune, som i løbende sager holder individuelle samtaler ved første  

 opfølgning  

 inden udgangen af 8. uge regnet fra 1. sygedag, vente med at foretage den  

 første visitation, således at der visiteres første gang i tilknytning til  

 samtalen.
Den første revisitation sker herefter ved 2. opfølgning.
 Stk. 9.  

  

 Beskæftigelsesministeren  

 kan fastsætte nærmere regler om de tre kategorier og visitationen og  

 revisitationen.
 § 24 c.  

  

 På baggrund af den første samtale efter § 24 b med sygemeldte og  

 sagsoplysningerne i øvrigt skal kommunen foretage en samlet vurdering af  

 sygemeldtes konkrete behov for behandling, optræning, revalidering for at  

 fremme arbejdsfastholdelse og hurtigst mulige raskmelding samt iværksætte den  

 nødvendige indsats.
 Stk. 2.  

  

 På baggrund  

 af hver efterfølgende opfølgning skal kommunen foretage en ny samlet  

 vurdering  

 af sygemeldtes behov for indsats.
 Stk. 3.  

  

 Kommunen  

 skal ved hver opfølgning tage stilling til, om der er behov for anden  

 indsats,  

 herunder om der er behov for hjælp til sygemeldtes familie.
§ 24 d.  

  

 Kommunen  

 skal ved første samtale tage stilling til udarbejdelsen af en opfølgningsplan  

 med særlig fokus på arbejdsfastholdelse og tilbagevenden til arbejdsmarkedet.  

 Planen, som senest skal udarbejdes i umiddelbar forlængelse af den anden  

 opfølgning,  

 skal indeholde mål for opfølgningen, og den konkrete opfølgningsindsats skal  

 fremgå af planen.
Planen skal sikre overblik og koordination af indsatsen i  

 den  

 enkelte sag.
 Stk. 2.  

  

 Kommunen  

 skal i umiddelbar forlængelse af de efterfølgende opfølgninger justere og  

 udbygge  

 opfølgningsplanen.
Stk. 3.  

  

 Den  

 sygemeldte skal have planen udleveret.
Ved væsentlige justeringer af planen  

 under de efterfølgende opfølgninger udleveres planen til den sygemeldte.
§ 24 e.  

  

 Kommunen  

 skal som led i at arbejdsfastholde sygemeldte fremme gradvis tilbagevenden  

 til  

 arbejdspladsen og understøtte, at sygemeldte har kontakt med arbejdspladsen  

 under et sygeforløb.
Som udgangspunkt besluttes gradvis tilbagevenden i  

 enighed  

 mellem kommunen, virksomheden og den sygemeldte.
Kommunen skal dog træffe  

 afgørelse om nedsatte dagpenge ved delvis uarbejdsdygtighed, selv om der ikke  

 kan opnås enighed, hvis det vurderes, at der burde være mulighed for en  

 gradvis  

 tilbagevenden.
Stk. 2.  

  

 Kommunen  

 skal i alle sager med gradvis tilbagevenden sikre, at den sygemeldte  

 genoptager  

 arbejdet i fuldt omfang så hurtigt som muligt.« 8.  

  

 Før  

 kapitel 11 indsættes:
»Kapitel 10 b Andre aktører § 24 f.  

  

 Kommunen kan som led i at styrke opfølgningsindsatsen overlade opgaver til  

 andre aktører.
Ansvaret for indsatsen påhviler fortsat kommunen.
Stk. 2.  

  

 Kommunen  

 udarbejder en opfølgningsplan, inden anden aktør inddrages.
I planen  

 fastsættes  

 den anden aktørs indsats m.v.
 Stk. 3.  

  

 Beskæftigelsesministeren  

 kan fastsætte regler om, hvordan indsatsen kan varetages af andre aktører.
§ 24 g.  

  

 Kommunen videregiver oplysninger til en anden aktør om en persons helbred,  

 beskæftigelsesprofil, sygeforløb, modtagne ydelser og øvrige forhold, som er  

 nødvendige for den anden aktørs gennemførelse af den aftalte  

 opfølgningsindsats.
Den anden aktør må ikke benytte de modtagne oplysninger  

 eller registrere nye oplysninger til andre formål end dem, som er aftalt ved  

 opgavevaretagelsen.« 9.  

  

 I  

  

 § 30  

  

 indsættes efter stk. 2 som nyt  

 stykke:
»Stk. 3.  

  

 Der kan  

 ikke ydes refusion, så længe kommunen ikke opfylder sin pligt til at følge op  

 efter  

 kapitel 10 a.
Beskæftigelsesministeren kan fastsætte nærmere regler herom.« Stk. 3 bliver herefter stk. 4.
 10.  

  

 I  

  

 § 41 a  

  

 ændres »§§ 6, 7, 20, 24, 26,  

 27 og 28« til: »§§ 6, 7, 20, 24, 24 a-24 d, 26, 27 og 28«.
§ 2 I lov nr. 422 af 10. juni 2003 om arbejdsskadesikring,  

 som ændret senest ved § 11 i lov nr. 1383 af 20. december 2004,  

 foretages  

 følgende ændring:
 1.  

  

 I  

  

 § 37  

  

 indsættes efter stk. 2 som nyt  

 stykke:
»Stk. 3.  

  

 Til brug  

 for behandling af sager efter lov om arbejdsskadesikring og opfølgning af  

 sager  

 efter § 24 i lov om dagpenge ved sygdom eller fødsel kan  

 Arbejdsskadestyrelsen og kommuner udveksle oplysninger om oprettelse af  

 arbejdsskadesager og sager om sygedagpenge, revalidering, fleksjob og  

 førtidspension.
Udvekslingen kan ske automatisk og uden borgerens samtykke.« Stk. 3 bliver herefter stk. 4.
§ 3 I lov om retssikkerhed og administration på det sociale  

 område, jf. lovbekendtgørelse nr. 72 af 6. februar 2004, som ændret senest  

 ved  

 § 2 i lov nr. 1442 af 22. december 2004, foretages følgende ændringer:
 1.  

  

 I  

  

 § 7, stk. 1, 2. pkt.,  

  

 indsættes efter  

 »lov om en aktiv beskæftigelsesindsats«: », samt personer, der er omfattet af  

 et opfølgningsforløb efter kapitel 10 a i lov om dagpenge ved sygdom og  

 fødsel«.
 2.  

  

 Efter § 12 c indsættes som ny  

 paragraf:
»§ 12 d.  

  

 Til  

 brug for behandling af sager efter lov om arbejdsskadesikring og opfølgning  

 af  

 sager efter § 24 i lov om dagpenge ved sygdom eller fødsel kan  

 Arbejdsskadestyrelsen og kommuner udveksle oplysninger om oprettelse af  

 arbejdsskadesager  

 og sager om sygedagpenge, revalidering, fleksjob og førtidspension.  

 Udvekslingen kan ske automatisk og uden borgerens samtykke.« 3.  

  

 I  

  

 § 43, stk. 2,  

  

 indsættes efter »lov om  

 en aktiv beskæftigelsesindsats«: », lov om dagpenge ved sygdom eller fødsel«.
 4.  

  

 I  

  

 § 43, stk. 3,  

  

 indsættes efter »29«:  

 », 31«.
§ 4 Loven træder i kraft den 1. juli 2005.
Givet på Christiansborg Slot, den 1. juni  

 2005 Under Vor Kongelige Hånd og Segl MARGRETHE R.
