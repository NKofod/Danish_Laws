 I medfør af §§ 8, 22, stk. 2, 30, 38d, 43, 45, 61 og 62 i lov om kemiske  

 stoffer og produkter, jf. lovbekendtgørelse nr. 566 af 15. august 1989 samt  

 under henvisning til Rådets direktiv 76/769/EØF af 27. juli 1976 om indbyrdes  

 tilnærmelse af medlemsstaternes administrativt eller ved lov fastsatte  

 bestemmelser om begrænsning af markedsføring og anvendelse af visse farlige  

 stoffer og præparater med senere ændringer, fastsættes:
Definitioner § 1.  Ved farlige kemiske stoffer og produkter forstås  

 kemiske stoffer og produkter, der i medfør af Miljøministeriets regler,  

 senest i bekendtgørelse nr. 662 af 14. oktober 1987 om klassificering,  

 emballering, mærkning, salg og opbevaring af farlige kemiske stoffer og  

 produkter, er klassificeret som meget giftige, giftige, sundhedsskadelige,  

 kræftfremkaldende, teratogene, mutagene, ætsende eller lokalirriterende.  

 Endvidere omfatter 16 stoffer, der i medfør af førnævnte bekendtgørelse er  

 klassificerede som eksplosive, yderst let antændelige, let antændelige,  

 brandnærende eller som i øvrigt har et flammepunkt på under 55IC.
 Stk. 2.  Ved Ae-stoffer forstås i denne bekendtgørelse  

 de stoffer, der i Miljøministeriets liste over farlige stoffer har  

 anmærkningen »Ae«.
 Stk. 3.  Procentangivelser i denne bekendtgørelse er  

 vægtprocent.
Glasurer og dekorationsfarver § 2.  Glasurer og dekorationsfarver til brug ved  

 ikke-erhvervsmæssig fremstilling af keramiske genstande, emaillerede  

 genstande samt glasvarer, der er bestemt til eller som må antages at kunne  

 finde anvendelse i forbindelse med levnedsmidler, som f.eks. thepotter, krus,  

 krukker, kander, fade, tallerkener og skåle, må ikke indeholde mere end 0,1  

 pct. bly eller 0,002 pct. cadmium.
Levnedsmidler § 3.  De i § 1 nævnte stoffer må ikke på nogen måde  

 tilsættes levnedsmidler eller nydelsesmidler eller anvendes på en sådan måde,  

 at de kan tilføres disse, med mindre en sådan tilsætning eller anvendelse er  

 udtrykkelig hjemlet i lovgivningen om levnedsmidler eller om  

 bekæmpelsesmidler.
Blyforbindelser Tilsætning til benzin § 4.  Benzin, der er tilsat blyforbindelser, må kun  

 anvendes som motorbrændstof.
På distributionsapparatet og løse beholdere,  

 hvori der udleveres eller omhæles blyholdig benzin, skal det tydeligt være  

 angivet, at benzinen er tilsat blyforbindelser.
 Motorkølervæske m.v.
§ 5.  Motorkølervæske, midler mod karburatorfrysning  

 samt afisningsvæsker (f.eks. sprinklervæske) må ikke bestå af eller indeholde  

 methanol.
Forbudet gælder ikke for methanolvandblandinger til brug i fly.
Benzen § 6.  Salg af kemiske stoffer eller produkter, der  

 indeholder benzen i koncentrationer på 0,1 pct. eller derover er forbudt.
 Stk. 2.  Fremstilling, import, salg og anvendelse af  

 legetøj eller dele af legetøj er forbudt, når indholdet af benzen i fri form  

 overstiger 5 mg/kg af vægten af legetøjet eller af en del af legetøjet.
Stk. 3.  Forbudet gælder ikke Spraydåser (aerosolbeholdere) § 7.  Spraydåser (aerosolbeholdere) må ikke indeholde  

 meget giftige, giftige eller »Ae-stoffer«, medmindre der i anden  

 lov eller bekendtgørelse er fastsat særlige bestemmelser om disse stoffers  

 anvendelse.
Brandslukningsmateriel § 8.  Brandslukningsmateriel må ikke indeholde  

 halogensubstituerede kulbrinter, bortset fra difluourmonobrommetan,  

 difluordibrommetan eller trifluormonobrommetan.
 Stk. 2.  Forbudet omfatter ikke brandmateriel til  

 brandvæsenets anvendelse.
Aflivning af pelsdyr § 9.  Cyanforbindelser og strychnin må ikke anvendes  

 til aflivning af pelsdyr.
Insektfangst § 10.  Cyankalium må kun anvendes til insektfangst,  

 såfremt det er indstøbt i et gipslag i glas med højst 50 gram af stoffet i  

 hvert glas.
 Farver, maling og lak m.v.
§ 11.  Arsenindholdet i farver, der anvendes til  

 maling, må for så vidt angår tilberedte farver ikke overstige 0,07 pct. og  

 for så vidt angår tørre farvestoffer ikke overstige 0,1 pct.
Farver med  

 større indhold må dog, når de deklareres som »arsenholdig  

 kunstnerfarve«, benyttes til dette formål.
 § 12.  Kemiske stoffer eller produkter, der skal  

 anvendes som maling, lak eller lignende, må ikke indeholde mere end 0,0001  

 pct. kviksølv eller kviksølvholdige forbindelser med undtagelse af  

 mercurisulfid (cinnober).
 § 13.  Salg af kemiske stoffer og produkter bestemt  

 til anvendelser som maling, som indeholder blycarbonater eller blysulfater,  

 er forbudt.
 § 14.  Anvendelse af cadmium til farvning af malinger  

 og lakker er forbudt.
 Stk. 2.  Såfremt malingerne og lakkerne har et højt  

 indhold af zink, skal koncentrationerne af urenheder af cadmium være så lave  

 som muligt og må under ingen omstændigheder overstige 0,1 vægtprocent.
Desinfektions- og konserveringsmidler til murværk, træværk, tekstiler,  

 beklædnings- og brugsgenstande § 15.  Desinfektions- og konserveringsmidler til  

 murværk, træværk eller tekstiler må ikke benyttes til behandling af murværk,  

 træværk eller tekstiler, der kommer i berøring med levnedsmidler.
Produkterne  

 skal forsynes med oplysning herom, samt påbud om at den der udleverer en med  

 midlet behandlet vare, skal gøre brugeren bekendt hermed.
Stk. 2.  Arsen- og kviksølvforbindelser til desinfektion  

 og konservering af mur, træ og tekstiler må kun anvendes til mur eller træ,  

 som ikke bliver benyttet til indre væg-, lofts- og gulvflader i beboelses-,  

 opholds- eller arbejdslokaler samt til sejldug, presenninger, markiser og  

 lignende i det fri benyttede genstande.
Produkterne skal forsynes med  

 oplysning herom samt påbud om, at den der udleverer den behandlede vare, skal  

 gøre brugeren bekendt hermed.
Træ skal under behandlingen modtage en fra de  

 ubehandlede træsorter afvigende farve eller udseende.
 Stk. 3.  Brugsgenstande, der benyttes i beboelses-,  

 opholds- eller arbejdslokaler, og beklædningsgenstande må ikke konserveres  

 eller desinficeres med arsen- eller kviksølvforbindelser.
Flammehæmmere i tekstiler § 16.  Imprægneringsstofferne tris(2, 3-dibrompropyl)  

 phosphat (TRIS), tris (1-aziridinyl) phosphinoxid (TEPA) og polybromerede  

 biphenyler (PBB) må ikke anvendes i tekstilvarer, der er bestemt til at komme  

 i berøring med huden, f.eks. beklædningsgenstande og linned.
Dekorationsgenstande § 17.  Flydende kemiske stoffer eller produkter, som  

 anses for farlige i henhold til § 1, er ikke tilladt i dekorationsgenstande,  

 der frembringer lys- eller farvevirkninger ved forskellige faser, i spøg- og  

 skæmtartikler, i spil til en eller flere deltagere samt i genstande bestemt  

 til sådanne formål selv ud fra dekorative aspekter.
Spøg- og skæmtgenstande § 18.  I spøg- og skæmtgenstande eller genstande, der  

 anvendes som sådanne, såsom nysepulver og stinkbomber, må følgende stoffer  

 ikke anvendes:
Visse kræftfremkaldende stoffer § 19.  Salg af kemiske stoffer eller produkter der  

 indeholder koncentrationer på 0,1 pct. eller derover af stofferne  

 2-naphtylamin, benzidin, 4-nitrodiphenyl eller 4-aminodiphenyl samt salte af  

 disse stoffer er forbudt.
 Stk. 2.  Forbudet i stk. 1 gælder dog ikke  

 affaldsstoffer, som indeholder et eller flere af disse stoffer, og som er  

 omfattet af Miljøministeriets bekendtgørelse nr. 118 af 23. februar 1989  

 eller nr. 804 af 15. december 1989.
 Midler som hindrer begroning på skibsskrog m.m.
 § 20.  Salg af kemiske stoffer og produkter, som  

 indeholder kviksølvforbindelser er forbudt, når disse er bestemt til:
§ 21.  Salg af kemiske stoffer og produkter, som  

 indeholder arsenforbindelser, er forbudt, når disse er bestemt til § 22.  Salg af kemiske stoffer og produkter, som  

 indeholder organiske tinforbindelser, er forbudt, når disse er bestemt til:
 Stk. 2.  Sådanne stoffer og produkter må kun sælges i  

 emballager indeholdende 20 liter eller mere, og udelukkende til  

 erhvervsmæssige brugere.
 Stk. 3.  Emballagen til de i stk. 1 og 2 omhandlede  

 stoffer og produkter skal være forsynet med følgende tekst, som skal være let  

 læselig, og som ikke må kunne udviskes: »Må ikke anvendes på både med en  

 totallængde på under 25 meter eller på nogen form for apparatur eller udstyr  

 anvendt i havbrug og skaldyrbrug«. »Forbeholdt erhvervsmæssige  

 brugere«.
 § 23.  Salg af kemiske stoffer og produkter, som  

 indeholder koncentrationer på 0,1 pct. eller derover af DBB (Dibutyltinborat)  

 er forbudt.
 Stk. 2.  Forbudet gælder ikke DBB og produkter med  

 indhold heraf, der udelukkende omdannes til færdigvarer med en koncentration  

 af stoffet på 0,01 pct. eller derunder.
Erstatningsstoffer for PCB § 24.  Salg og anvendelse af  

 Monomethyltetrachlorodiphenylmethan (CAS nr. 76253-60-6) samt af præparater  

 og produkter indeholdende dette stof er forbudt fra den 18. juni 1994.
 Stk. 2.  Dette forbud gælder dog ikke for anvendelse og  

 vedligeholdelse af anlæg og maskiner, der var i brug på denne dato, indtil  

 disse anlæg og maskiner kasseres.
 § 25.  Salg og anvendelse af  

 Monomethyldichlorodiphenylmethan (CAS nr. ukendt) samt af præparater og  

 produkter indeholdende dette stof er forbudt.
 § 26.  Salg og anvendelse af  

 Monomethyldibromodiphenylmethan (CAS nr. 9988-47-8) samt af præparater og  

 produkter indeholdende dette stof er forbudt.
Chlorerede opløsningsmidler § 27.  Kemiske stoffer og produkter indeholdende  

 chloroform (Cas nr. 67-66-3), tetrachlormethan (Cas nr. 56-23-5),  

 1,1,2-trichlorethan (Cas nr. 79-00-5), 1,1,2,2-tetrachlorethan (Cas nr.  

 79-34-5), 1,1,1,2-tetrachlorethan (Cas nr. 630-20-6), pentachlorethan (Cas  

 nr. 76-01-7), 1,1-dichlorethylen (Cas nr. 75-35-4) eller 1,1,1-trichlorethan  

 (Cas nr. 71-55-6) i koncentrationer på eller over 0,1 vægtprocent må ikke  

 sælges til den brede offentlighed.
 Stk. 2.  Kemiske stoffer og produkter indeholdende de i  

 stk. 1 listede stoffer i koncentrationer på eller over 0,1 vægtprocent skal  

 mærkes letlæseligt og uudsletteligt »Udelukkende til erhvervsmæssig  

 brug«.
 Stk. 3.  Stk. 1 og 2 gælder ikke for kemiske stoffer og  

 produkter, som er omfattet af direktiv 65/65/EØF med senere ændringer eller  

 direktiv 76/768/EØF med senere ændringer.
 Stk. 4.  Stk. 1, 2 og 3 berører ikke de bestemmelser,  

 der følger af anden lovgivning.
Egenkontrol § 28.  Producenter eller forhandlere af kemiske  

 stoffer, produkter eller varer, der er omfattet af denne bekendtgørelse, skal  

 være i besiddelse af dokumentation for, at stoffet, produktet eller varen  

 opfylder de fastsatte krav.
Dokumentationen skal efter anmodning udleveres  

 til Miljøstyrelsen.
 Stk. 2.  Miljøstyrelsen kan bestemme, at kontrolanalyser  

 af stoffer, produkter eller varer, der er omfattet af denne bekendtgørelse,  

 udføres efter bestemte metoder og foretages på laboratorier der er  

 akkrediteret under Dansk Akkrediterings Ordning.
 Stk. 3.  Miljøstyrelsen kan i de tilfælde, hvor en  

 producent eller forhandler ikke opfylder dokumentationskravet, jf. stk. 1 og  

 2, påbyde denne at udføre eller lade udføre de nødvendige undersøgelser til  

 dokumentation for, at stoffet, produktet eller varen opfylder reglerne i  

 bekendtgørelsen.
 Stk. 4.  Miljøstyrelsen kan for den ansvarliges regning  

 udføre eller lade udføre de undersøgelser, hvorom der er givet påbud efter  

 stk. 3, hvis påbudet ikke er efterkommet inden den fastsatte frist.
 Stk. 5.  Efter anmodning fra Miljøstyrelsen skal  

 producenten eller forhandleren uden vederlag udlevere de nødvendige prøver af  

 stoffet, produktet eller varen til gennemførelse af de i stk. 4 nævnte  

 undersøgelser.
 Stk. 6.  Miljøstyrelsen kan uden forudgående påbud for  

 den ansvarliges regning udføre eller lade udføre de nødvendige  

 kontrolundersøgelser, hvis producenten eller forhandleren ikke er i  

 besiddelse af eller undlader at udlevere dokumentation herfor, jf. stk. 1, og  

 hvis der er grund til at antage, at stoffet, produktet eller varen kan  

 indebære alvorlig sundhedsfare eller medføre alvorlig skade på miljøet.
Dispensation, kontrol og straf § 29.  Miljøstyrelsen kan i særlige tilfælde tillade,  

 at reglerne i bekendtgørelsen fraviges bortset fra § 3.
 Stk. 2.  Levnedsmiddelstyrelsen kan i særlige tilfælde  

 tillade, at bekendtgørelsens § 3 fraviges.
 Stk. 3.  Tilsyn og kontrol med overholdelse af reglerne  

 i denne bekendtgørelse udøves af Miljøstyrelsen.
 Stk. 4.  Afgørelser efter denne bekendtgørelse kan ikke  

 påklages til anden administrativ myndighed.
 § 30.  Medmindre højere straf er forskyldt efter anden  

 lovgivning, straffes den, der overtræder §§ 2-28 med bøde eller hæfte.
Stk. 2.  For overtrædelser, der begås af aktieselskaber,  

 andelsselskaber, anpartsselskaber eller lignende, kan der pålægges selskabet  

 som sådant bødeansvar.
Er overtrædelsen begået af en kommune eller kommunalt  

 fællesskab, jf. § 60 i lov om kommunernes styrelse, kan der pålægges kommunen  

 eller det kommunale fællesskab bødeansvar.
Ikrafttrædelse § 31.  Bekendtgørelsen træder i kraft 1. januar 1996.
 Stk. 2.  § 27 træder dog først i kraft den 20. juni  

 1996.
 Stk. 3.  Den 1. januar 1996 ophæves Miljøministeriets  

 bekendtgørelse nr. 454 af 16. juni 1991 med undtagelse af § 14, stk. 4 og  

 bekendtgørelse nr. 446 af 7. juni 1992 ophæves med undtagelse af § 1, nr. 1.
Miljø- og Energiministeriet, den 14.  

 december 1995 Svend Auken / Niels Juul Jensen (* 1) Bekendtgørelsen indeholder bestemmelser der gennemfører Rådets  

 direktiv 79/663/EØF, direktiv 82/806/EØF, direktiv 83/264/EØF, direktiv  

 89/677/EØF, direktiv 91/338/EØF, direktiv 91/339/EØF og Rådets og  

 Europa-parlamentets direktiv 94/60/EF.
