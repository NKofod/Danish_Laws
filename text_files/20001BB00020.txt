Fremsat den 24. oktober 2000 af  

 Birthe Skaarup (DF), Kristian Thulesen Dahl (DF),  

 Pia Kjærsgaard (DF),  

 Aase D.
Madsen (DF) og Peter Skaarup (DF) Forslag til folketingsbeslutning om varedeklaration på tobaksprodukter Folketinget pålægger regeringen at sikre, at  

 der fra 1. januar 2001 kun kan sælges tobaksprodukter lovligt i  

 Danmark, hvis der på pakningen er anført en ærlig,  

 udførlig og fyldestgørende varedeklaration og  

 forbrugerinformation om indholdet.
Bemærkninger til forslaget Det er forslagsstillernes principielle  

 opfattelse, at der på pakninger eller emballager, der indeholder  

 tobaksprodukter, der anvendes ved rygning og sælges til befolkningen,  

 skal anføres en ærlig, udførlig og fyldestgørende  

 varedeklaration om indholdet af de bestanddele og tilsætningsstoffer,  

 som indgår i tobaksproduktet.
Derfor skal det kun være lovligt at  

 sælge tobaksprodukter, der indeholder en fyldestgørende  

 varedeklaration.
 Med tobaksprodukter menes cigaretter, cigarer og  

 pibetobak, der indeholder såvel uforarbejdet som forarbejdet tobak, der  

 er beregnet til rygning.
 Diskussionen om, hvilke tilsætningsstoffer der  

 findes i cigaretter, blev aktualiseret i sommeren 2000, da Skandinavisk  

 Tobakskompagni offentliggjorde en liste over de tilsætningsstoffer, der  

 tilsættes cigaretter fra selskabet.
 Listen over tilsætningsstoffer i cigaretter omfatter  

 følgende 37 stoffer: 1) Eddikesyre og/eller dens kalium- og  

 natriumsalte, 2) Ammonium hydroxid, 3) Benzoesyre og/eller dens kalium- og  

 natriumsalte, 4) Calcium carbonat, 5) Cellulosefibre, 6) Cellulose acetat og  

 diacetat, 7) Citronsyre og dens tri-kalium og tri-natrium salte, 8)  

 Kakaoekstrakt og pulver, 9) Diammonium hydrogen phosphat, 10) Ethanol, 11)  

 Ethylen vinyl alkohol copolymer, 12) Ethynel vinyl acetat copolymer, 13)  

 Frugter, friske, tørrede ekstrakter og estere heraf, 14) D-Glukose,  

 15) Glycerol, 16) Guar gum, 17) Gumi arabicum, 18) Honning, 19)  

 4-Hydroxybenzoe syre og/eller dens ethyl, propyl estere og natriumsalte, 20)  

 Lakridsrod, ekstrakt og pulver, 21) Magnesium oxid, 22) Ahornsukker og sirup,  

 23) Monoammonium phosphat, 24) Pectin, 25) Polyvinyl acetat homo-polymer, 26)  

 Polyvinyl acetat/vinyl alkohol copolymer, 27) Polyvinyl alkohol, 28)  

 Propylenglykol, 29) Rom, 30) Natrium acetat, 31) Natrium phosphat, 32)  

 Sorbinsyre og/eller dens kalium- og natriumsalte, 33) Sorbitol, 34) Stivelse,  

 35) Sukrose og sukrosesirup, 36) Tital dioxide og 37) Triacetin.
 Det er i dag et faktum, at tobaksprodukter ikke indeholder  

 nogen information om ovenstående tilsætningsstoffer, snarere  

 tværtimod.
Som eksempel på en mangelfuld og  

 ufyldestgørende varedeklaration på en cigaretpakke kan  

 nævnes de oplysninger og informationer, der fremgår af en pakke  

 LOOK Lights, fra House of Prince (Skandinavisk Tobakskompagni). Her  

 fremgår diskret på siden af pakningen: Tjære (kondensat)  

 ca. 10 mg og Nikotin ca. 0,9 mg.
Herudover fremgår to meddelelser fra  

 Sundhedsstyrelsen »Er yderst sundhedsskadeligt« og »Rygning er årsag  

 til hjerte-karsygdomme«.
Det fremgår således end ikke, at  

 cigaretterne indeholder tobak, cigaretpapir og et filter, og i det hele taget  

 er det yderst sparsomme oplysninger og meddelelser, der fremgår af  

 pakningen.
 En ærlig, udførlig og fyldestgørende  

 varedeklaration på en cigaretpakke ville have indeholdt oplysninger om  

 mængden af tobak, papir og eventuel filter og oplysninger om, hvilke  

 tilsætningsstoffer der er tilsat samt almindelige  

 forbrugerinformationer såsom de to meddelelser fra Sundhedsstyrelsen om  

 rygningens farlighed og skadevirkning.
Skriftlig fremsættelse Birthe Skaarup (DF):
 Som ordfører for forslagsstillerne tillader jeg mig  

 herved at fremsætte:
 Forslag til folketingsbeslutning om varedeklaration  

 på tobaksprodukter.
(Beslutningsforslag nr.
B 20).
 Jeg henviser i øvrigt til de bemærkninger,  

 der ledsager forslaget, og anbefaler det til Tingets velvillige  

 behandling.
