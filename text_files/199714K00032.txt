Nr BTL 32 Betænkning over Forslag til lov om ændring af lov om anlæg af fast  

 forbindelse over Storebælt   

 Nr L 32 1997-98. 1. samling Afgivet af Trafikudvalget Afgivet: 19971120 Udvalget har behandlet lovforslaget i nogle møder.
 Hermed indstiller et flertal (udvalget med undtagelse af  

 Enhedslistens medlem) lovforslaget til vedtagelse uændret.
 Et mindretal (Enhedslistens medlem af udvalget) indstiller  

 lovforslaget til forkastelse ved 3. behandling.
 Enhedslisten kan ikke støtte lovforslaget, fordi det åbner en ladeport for  

 nye tiltag i overvågningsøjemed.
 Enhedslisten er selvfølgelig helt med på, at der skal opkræves betaling af  

 bilister, der vil benytte motorvejsforbindelen over Storebælt, også selvom  

 betalingen efter Enhedslistens opfattelse er alt for lav.
 Enhedslisten kan også støtte, at der benyttes et TV-kontrolsystem, der  

 aflæser nummerplader, og at der kan krydscheckes med Centralregistret for  

 Motorkøretøjer.
 Men Enhedslisten er principielt imod, at A/S Storebæltforbindelsen som  

 privat virksomhed får lov til at blive banebryder for en række  

 overvågningsopgaver bl.a. under dække af, at det handler om at give en bedre  

 service, og hvor det, at en person skal have kredit, betegnes som »en  

 særlig risikobetonet situation«.
 De overvågningsopgaver, der tænkes løst med kameraer og videooptagelser,  

 som kan gemmes i længere tid, ville i stedet kunne klares med en lidt større  

 bemanding.
Helge Mortensen (S) nfmd.
Poul Andersen (S) Børge Bakholt (S)  

 Søren Hansen (S) Tove Lindbo Larsen (S) Tommy Dinesen (SF) Vibeke  

 Peschardt (RV) Jette Gottlieb (EL) Arne Melchior (CD) fmd.  

Svend Heiselberg (V) Jens Løgstrup Madsen (V) Helge Sander (V) Birgit Thye-Petersen (V) Kaj Ikast (KF) Brian  

 Mikkelsen (KF) Niels Jørgen Langkilde (KF) Ole Donner (DF) Fremskridtspartiet havde ikke medlemmer i udvalget.
