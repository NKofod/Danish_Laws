Fremsat den 10. oktober 2002 af  

 Svend Auken (S), Anne Grete Holmsgaard (SF),  

 Martin Lidegaard (RV) og Bodil Kornbek (KRF) Forslag til Lov om ændring af lov om elforsyning (Salg af elforsyningsvirksomhed) § 1 I lov om elforsyning, jf. lovbekendtgørelse nr. 767 af 28. august  

 2001, foretages følgende ændringer:
 1. I § 37, stk. 1, ændres »indskudskapital i elforsyningsvirksomheden samt  

 nettoprovenuet« til: »nettoprovenu«.
 2. I § 37, stk. 5, udgår ordene: »indskudskapitalen i elforsyningsvirksomheden samt«.
 3. I § 37, stk. 7, indsættes efter »amtskommuner med« ordene:  

»95 pct. af«.
§ 2 Stk. 1. Loven træder i kraft dagen efter  

 bekendtgørelsen i Lovtidende.
 Stk. 2. Loven har virkning for salg, der foretages fra  

 dagen efter lovforslagets fremsættelse.
Bemærkninger til lovforslaget Almindelige bemærkninger Ved lov nr. 189 af 12. marts 1997 om ændring af lov  

 om elforsyning og lov om kommunal udligning m.v. indførtes  

 bestemmelser om, at statstilskuddet til en kommune eller amtskommune, der  

 afhænder et elforsyningsselskab, bliver reduceret med et beløb  

 svarende til nettoprovenuet (minus indskudskapitalen) ved salget af  

 elforsyningsselskabet.
Hensigten var at undgå, at enkelte kommuner af  

 tilfældige historiske årsager skulle score gevinster i  

 milliardklassen på at have monopol på el   med uoverskuelige  

 virkninger på samfundsøkonomien   samt at reducere incitamentet  

 for kommuner og amtskommuner til at sælge deres andele eller aktier i  

 elforsyningsvirksomheder.
I forbindelse med elreformen blev de  

 pågældende bestemmelser overført uændret til den  

 gældende elforsyningslov (§ 37).
Sigtet med dette lovforslag er det samme som med det  

 lovforslag, der førte til lov nr. 189 i 1997. Den daværende  

 miljø- og energiminister præciserede dengang formålet som  

 »at mindske det særlige incitament for kommuner og amtskommuner til  

 frasalg af ejerandele i elforsyning til virksomheder, som ikke er reguleret  

 af elforsyningslovens prisbestemmelser.« Baggrund for lovforslaget Flere kommuner og amtskommuner er i dag   ligesom i 1996  

 »inde i overvejelser om frasalg af ejerandele i elforsyningsvirksomhed.  

 Baggrunden herfor er, at aktiverne i den danske elforsyning i dag  

 tillægges en markedsværdi, som langt overstiger aktivernes  

 nedskrevne værdi og de indtjeningsmuligheder, der er ved køb af  

 elforsyningsvirksomhed, som er underlagt elforsyningslovens prisbestemmelser.  

 Villigheden til at betale en højere pris for køb af  

 elforsyningsvirksomhed er for eksempel udtrykt i kursen for NESA aktier.« Siden den gældende bestemmelses vedtagelse har en  

 række tilbud om køb af NESA, af NVE og af NESAs aktieandel  

 i Energi E2 vist, at prisniveauet tilsyneladende er vokset betydelig  

 hurtigere end antaget ved Folketingets seneste behandling af området.  

 Og trods købstilbuddene, som alle løber op i adskillige  

 milliarder kroner, er det værd at bemærke, at ejerne ikke har  

 fundet tilbuddene høje nok til, at de har modtaget dem.  

 Prisudviklingen på området har med andre ord været  

 nærmest eksplosiv og af et omfang, som ikke var forudset.
Dertil kommer, at Energitilsynet efter forslagsstillernes  

 opfattelse i en foreløbig afgørelse gør sig skyld i en  

 fejlfortolkning af loven, som stik mod dens erklærede hensigt stiller  

 elselskaberne i udsigt, at de kan opgøre indskudskapitalen pr 1.  

 januar 1977 på en måde, som mangedobler de milliardbeløb,  

 som deres ejere kan skaffe sig rådighed over gennem salg.
Det var  

 lovens klare forudsætning, at denne kapital skulle opgøres  

 på samme måde som i al anden dansk lovgivning, nemlig som den  

 kapital, ejerne rent faktisk har skudt ind i selskabet   svarende til  

 aktiekapitalen i et aktieselskab, andelene i et andelsselskab eller  

 anparterne i et anpartsselskab opgjort efter regnskabet.
I stedet stiller  

 Energitilsynet nu selskabernes ejere i udsigt, at de kan opgøre  

 kapitalen ikke som de regnskabsførte faktiske indskud nedskrevet efter  

 alder, men som genanskaffelsesværdien for anlæggene reduceret med  

 en teknisk, foreløbig helt uafklaret og uigennemskuelig faktor, den  

 såkaldte teknologiske forældelse.
Det har folketingsmedlemmer fra  

 fire partier bag forliget om elreformen protesteret imod over for  

 økonomi- og erhvervsministeren, og de har som forbrugere klaget  

 herover til Energitilsynet.
Ministeren påstår, at det er et rent  

 juridisk spørgsmål, og Energitilsynet har foreløbig ikke  

 gennemført en realitetsbehandling af klagen, som tager stilling til de  

 anførte argumenter.
Fastholdes imidlertid denne   efter  

 forslagsstillernes opfattelse   forkerte fortolkning, vil virkningerne for  

 samfundsøkonomien være uoverskuelige.
Mange milliarder kroner  

 vil blive pumpet ud i kommunalt forbrug hos det mindre antal kommuner (80 ud  

 af 277), der i dag ejer elselskaber, og en væsentlig del af  

 forbrugernes opsparing vil blive sat over styr.
Om årsagerne til prisstigningerne hed det ved  

 fremsættelsen af lovforslaget i 1996: »Årsagen er formentlig blandt andet  

 potentielle investorers forventning om en fremtidig lempet prisregulering,  

 der skulle muliggøre, at overskud, herunder rationaliseringsgevinster,  

 kan udtages af selskaberne i langt større omfang end tilladt under den  

 gældende lovgivning.
Desuden kan visse investorer være  

 interesserede i muligheden for at erhverve en strategisk fordel i forbindelse  

 med den øgede konkurrence på det nordeuropæiske  

 elmarked.
Kommunernes interesse for at sælge er begrundet i  

 muligheden for at opnå gevinster, der kan indgå i den kommunale  

 økonomi.
I de ikkekommunale forbrugerejede elforsyningsvirksomheder  

 vil gevinsten ved frasalg af ejerandele direkte tilfalde elforbrugerne.
 Elforsyningsvirksomheder har siden elforsyningslovens  

 ikrafttræden i 1977 været underlagt prisbestemmelser, hvorefter  

 kun nødvendige omkostninger kan indregnes i priserne.
 Baggrunden for indførelsen af prisreguleringen var,  

 at elforsyningen i al væsentlighed var baseret enten på  

 forbrugereje eller på kommunalt ejerskab, og at  

 elprisfastsættelsen hidtil var sket på grundlag af det  

 såkaldte »hvile i  

 sig selv«-princip.  

 På det kommunale område indebar dette  »hvile i sig selv«-princip, at de gevinster og tab, der kunne  

 opstå i forbindelse med driften af forsyningsvirksomhederne, ikke  

 måtte have betydning for den enkelte kommunes skatteopkrævning,  

 men alene måtte reguleres over takstopkrævningen hos  

 forsyningsområdets forbrugere.
 Blandt andet på denne baggrund, og fordi de  

 begrænsede indtjeningsmuligheder ikke gjorde det tillokkende at  

 foretage kommercielle investeringer i elforsyningen, var der ikke nogen grund  

 til at fastsætte regler om salg af elforsyningsvirksomheder.
 Hvis kommunerne beslutter sig for frasalg med henblik  

 på at bruge en værdistigning, der baserer sig på aktiver,  

 som er opbygget ved forbrugerbetaling til henlæggelser og drift, til  

 andre formål end til elforsyning, brydes der med grundlaget for »hvile  

 i sig selv«-princippet i elforsyningsloven, som bygger på, at  

 forsyningsvirksomhederne forvalter forbrugernes behov for elforsyning og  

 derfor også de økonomiske ressourcer, som er nødvendige  

 for at sikre elforsyningen til forbrugerne.
En udvikling, hvor enkelte kommuner eller amtskommuner  

 får meget store engangsindtægter ved salg af ejerandele i  

 elforsyningsvirksomheder, vil tillige kunne have kommunaløkonomiske  

 konsekvenser.
Helt generelt vil en kommune, som får en sådan stor  

 gevinst, kunne benytte provenuet til konsolidering, herunder  

 gældsafvikling, lavere skat eller et højere serviceniveau.
Det kommunale selvstyre   herunder den selvstændige  

 kommunale skatteopkrævning   bygger på, at der er en forholdsvis  

 tæt sammenhæng mellem den skatteprocent, den enkelte kommune  

 opkræver, og det serviceniveau kommunen tilbyder sine borgere.
Denne  

 sammenhæng sikres gennem udligningssystemet, der i betydeligt omfang  

 udjævner forskellene i kommunernes skattegrundlag og udgiftsbehov.  

 Sammenhængen mellem skatteprocent og serviceniveau vil imidlertid blive  

 brudt, hvis der i enkelte kommuner forekommer betydelige indtægter, der  

 ikke indgår i systemet med skatteopkrævning, statstilskud og  

 udligning.« Alt, hvad der fremgår af dette citat,  

 gælder i dag i en så kraftigt forstærket grad, at det  

 må anses for nødvendigt med en skærpelse af  

 bestemmelserne.
Der er ifølge regeringens for nylig udgivne pjece om  

 elforsyningsområdet tale om beløb i størrelsesordenen 50  

 mia. kr. i alt.
Og det beløb er endda lavt sat set på baggrund  

 af de købstilbud i milliardklassen, som ikke har været  

 tilstrækkelige til at føre til handler.
Det vil være  

 samfundsøkonomisk uforsvarligt blot at se passivt til, mens denne  

 udvikling fortsætter.
Denne skærpelse af den såkaldte NESA-lov  

 foreslås i konsekvens af måneders forgæves forsøg  

 på at opnå en løsning i forhandlinger med regeringen.
Den  

 har stædigt og for forslagsstillerne uforståeligt fastholdt, at  

 problemet med frigørelsen af de store kapitaler i elselskaberne alene  

 er et juridisk problem, skønt enhver burde kunne indse, at der er tale  

 om et politisk-økonomisk problem af anseelige dimensioner.
Den  

 afvisende holdning fastholder regeringen ikke desto mindre, selv efter at den  

 i Økonomi- og Erhvervsministeriets redegørelse Det er derfor afgørende for forslagstillerne at  

 understrege, at man i stedet for at fremsætte et lovforslag hellere  

 indgik i en bredere politisk drøftelse med regeringen om en  

 fælles løsning på de problemer, vi står over for med  

 ejerstrukturen i den danske elsektor med henblik på at sikre den  

 oprindelige hensigt med elliberaliseringen til samlet gavn for forbrugerne og  

 forsyningssikkerheden.
Skærpelsen af Lovforslagets indhold Ifølge lovforslaget skal kommuners og amtskommuners  

 indskud i elforsyningsvirksomhed ikke som hidtil  opgøres til brug for  

 beregning af modregningen i bloktilskuddene, idet alene nettoprovenuet ved  

 salg af elforsyningsvirksomhed herefter danner grundlag herfor.  

 Opgørelsen behandles af de samme myndigheder som hidtil, men forenkles  

 betydeligt, fordi vurdering af indskudskapitalen ikke længere skal  

 finde sted.
Forslaget indebærer, at Indenrigs- og Sundhedsministeriet  

 på baggrund af opgørelsen af nettoprovenuet ved salg reducerer  

 statstilskuddet for en kommune eller en amtskommune med 95 pct. af dette  

 beløb.
Ud over 95 pct. af salgsprovenuet reduceres  

 statstilskuddet for den forrentning, som en rimelig anbringelse af  

 salgsprovenuet må forventes at give anledning til, ligesom efter den  

 gældende lov.
Lovforslagets gennemførelse vil umiddelbart  

 indebære en yderligere besparelse for statskassen svarende til  

 statstilskudsreduktionen, såfremt en kommune eller amtskommune  

 vælger at sælge elforsyningsvirksomhed.
 Besparelsen tænkes fortsat placeret i en fond, hvis  

 formål er at tilgodese forbrugerne og elforsyningen.
Den fremtidige regulering Nogle kommuners og amtskommuners ønske om frasalg  

 af ejerandele i elforsyningsvirksomhed rejser en række  

 problemstillinger i forhold til en fremtidig situation, hvor ejerinteresserne  

 i højere grad bliver styret af kommercielle hensyn.
Økonomiske og administrative konsekvenser Lovforslagets administration i Økonomi- og  

 Erhvervsministeriet og Indenrigs- og Sundhedsministeriet vil medføre  

 en forenklet sagsbehandling.
Lovforslagets gennemførelse vil i forhold  

 til den gældende lovs bestemmelser lette Energitilsynet for en  

 betydelig arbejdsbyrde.
De statsfinansielle konsekvenser Gennemførelsen af lovforslaget kan som nævnt  

 føre til en yderligere besparelse i statskassen som følge af  

 den foreslåede reduktion af statstilskuddene.
Miljømæssige konsekvenser Lovforslaget forventes ikke i sig selv at have nogen  

 miljøeffekt.
Erhvervsmæssige konsekvenser Lovforslaget forventes ikke at have erhvervsmæssige  

 konsekvenser.
Forholdet til EU-retten Forslaget har ingen konsekvenser i forhold til  

 EU-bestemmelser.
Bemærkninger til lovforslagets enkelte  

 bestemmelser Til § 1 Det foreslås, at der ikke længere skal  

 foretages fradrag for indskudskapital ved opgørelse af en kommunes  

 eller amtskommunes nettoprovenu ved salg af en elforsyningsvirksomhed.  

 Når der ikke skal tages hensyn til en eventuel kommunal  

 indskudskapital, forenkles opgørelsen af de beløb, som skal  

 modregnes i bloktilskuddene betydeligt.
En forventet øget reduktion i  

 tilskuddene vil afværge voldsomme fordelingsmæssige urimeligheder  

 til fordel for de kommuner, der mere eller mindre tilfældigt er kommet  

 til at stå som ejere af milliardværdier, der i almindelighed er  

 opsparet af forbrugerne i en kreds, der rækker langt ud over den  

 enkelte kommunes grænser. Ændringen vil tillige forhindre, at der  

 sker frigørelse af kapital til et forbrug i kommunerne, som strider  

 mod det almindelige princip om balance mellem en kommunes aktivitet og  

 skatteopkrævning.
Gribes der ikke ind, vil det have endog meget  

 omfattende samfundsøkonomiske konsekvenser.
 For   som i den gældende lov   at bevare et vist  

 incitament for kommunerne til at sælge elforsyningsvirksomheder  

 foreslås det, at bloktilskuddet kun reduceres med 95 pct. af  

 salgsprovenuet.
Til § 2 Loven foreslås at træde i kraft dagen efter  

 bekendtgørelsen i Lovtidende.
For at modvirke, at kommuner i perioden  

 fra lovforslagets fremsættelse til lovens ikrafttræden foretager  

 salg af elforsyningsvirksomheder med henblik på at opnå fradrag  

 for indskudskapitalen, foreslås det, at loven får virkning for  

 salg, der finder sted fra dagen efter lovforslagets fremsættelse.
Bilag 1 Lovforslaget sammenholdt med gældende lov Gældende formulering Lovforslaget § 1 I lov om elforsyning, jf. lovbekendtgørelse nr. 767  

 af 28. august 2001, foretages følgende ændringer:
 § 37.
 Stk. 1. En kommune eller en amtskommune skal i  

 forbindelse med salg af en elforsyningsvirksomhed eller andele eller aktier  

 m.v. i en elforsyningsvirksomhed opgøre størrelsen af kommunens  

 eller amtskommunens indskudskapital i elforsyningsvirksomheden samt  

 nettoprovenuet ved salget.
 1. I § 37, stk. 1, ændres »indskudskapital i elforsyningsvirksomheden samt  

 nettoprovenuet« til: »nettoprovenu«.
Stk. 5. Energitilsynet træffer afgørelse om,  

 hvorvidt opgørelsen kan godkendes.
Kan Energitilsynet ikke godkende  

 denne, fastsætter tilsynet størrelsen af kommunens eller  

 amtskommunens direkte eller indirekte andel af indskudskapitalen i  

 elforsyningsvirksomheden samt nettoprovenuet ved salget, jf. stk. 1, 2 og  

 4.
 2. I § 37, stk. 5, udgår ordene: »indskudskapitalen i elforsyningsvirksomheden samt«.
 Stk. 7. Indenrigsministeriet reducerer herefter kommunens  

 eller amtskommunens statstilskud efter bestemmelserne i §§ 10 og 17 i lov om  

 kommunal udligning og generelle tilskud til kommuner og amtskommuner med det  

 i stk. 6 nævnte beløb inklusive forrentning som nævnt i  

 stk. 8.
 3. I § 37, stk. 7, indsættes efter »amtskommuner med« ordene:  

»95 pct. af«.
