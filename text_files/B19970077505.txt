 I medfør af § 16, stk. 3, i lov nr. 466 af 12. juni 1996 om  

 forsyningspligt og visse forbrugerforhold inden for telesektoren, som ændret  

 ved lov nr. 397 af 10. juni 1997, fastsættes følgende forretningsorden for  

 Telebrugernævnet:
Nævnets sammensætning og kompetence § 1.  Telebrugernævnet består af 7 medlemmer, der  

 udpeges af forskningsministeren og beskikkes for 4 år ad gangen.  

 Forskningsministeren udpeger blandt nævnets medlemmer formanden.
§ 2.  Telebrugernævnet behandler og træffer endelig  

 administrativ afgørelse i sager, der vedrører klager over Telestyrelsens  

 afgørelser og sagsbehandling i forbindelse hermed, som ifølge lov eller  

 forskrifter udstedt i medfør af lov henhører under Telebrugernævnet.
Desuden  

 træffer Telebrugernævnet afgørelse i sager, der er henvist til nævnet i  

 medfør af § 14, stk. 4, i lov om forsyningspligt og visse forbrugerforhold  

 inden for telesektoren.
 § 3.  Forskningsministeriet stiller  

 sekretariatsbistand til rådighed for Telebrugernævnet.
 § 4.  Telebrugernævnets formand tilrettelægger nævnets  

 og sekretariatets arbejde.
Indgivelse af klager § 5.  Klager over Telestyrelsens afgørelser eller  

 sagsbehandling i forbindelse hermed kan af parterne indgives skriftligt til  

 Telebrugernævnet.
Klagen skal være Telebrugernævnet i hænde senest 4 uger  

 efter, at Telestyrelsen har truffet afgørelse i sagen.
 Stk. 2.  Et sagsanlæg ved domstolene eller en  

 voldgiftsaftale om klagen er ikke til hinder for, at klagen kan behandles i  

 nævnet.
 Stk. 3.  Nævnet kan dispensere fra tidsfristen i stk. 1  

 i særlige tilfælde, hvor overtrædelsen skønnes undskyldelig.
 Stk. 4.  Klager over Telestyrelsens sagsbehandling i  

 forbindelse med en afgørelse kan tidligst indgives til Telebrugernævnet, når  

 afgørelsen er truffet.
§ 6.  Telebrugernævnets sekretariat kan afvise klager,  

 der ikke er omfattet af nævnets kompetence, herunder klager, der ikke har  

 været behandlet i Telestyrelsen, eller hvor Telestyrelsen ikke har henvist  

 sagen til afgørelse i Telebrugernævnet i medfør af lovens § 14, stk. 4.  

 Klageren gøres samtidig opmærksom på, at afgørelsen om afvisning vil kunne  

 indbringes for nævnet, hvis klageren fremsætter ønske herom.
Indbringelsen  

 sker i givet fald ved sekretariatets foranstaltning.
 Stk. 2.  Afvises en klage i henhold til stk. 1,  

 tilbagebetales det indbetalte gebyr, jf. § 23.
 § 7.  Telebrugernævnet kan bestemme, at klager  

 indgivet til nævnet har opsættende virkning.
Stk. 2.  For så vidt angår regningsklager medfører en  

 beslutning om opsættende virkning alene, at betalingsforpligtelsen og en  

 eventuel heraf følgende lukning af telefonforbindelsen suspenderes.
Der sker  

 således ikke suspension af påløb af renter under sagens behandling.
 Stk. 3.  Telebrugernævnet kan i forbindelse med en  

 beslutning om opsættende virkning bestemme, at klager skal stille sikkerhed  

 for det i sagen omtvistede beløb.
Sagsforberedelsen § 8 .  Sagsforberedelsen foretages af nævnets  

 sekretariat.
 Stk. 2.  Telebrugernævnet underretter den anden part om  

 klagen og anmoder Telestyrelsen om en udtalelse i sagen og om at indsende det  

 materiale, som har dannet grundlag for Telestyrelsens afgørelse.
Stk. 3.  Telebrugernævnet kan i forbindelse med  

 behandlingen af en sag af parterne, herunder parternes ansatte, og af  

 Telestyrelsen kræve alle oplysninger, som nævnet skønner nødvendigt for en  

 afgørelse.
Af parterne, herunder parternes ansatte, kan oplysningerne desuden  

 kræves mundtligt under møde i nævnet.
Enhver part skal have adgang til at  

 være til stede under den anden parts afgivelse af mundtlige  

 oplysninger.Telebrugernævnet skal gøre parterne, herunder parternes ansatte,  

 bekendt med strafansvaret for afgivelse af urigtig erklæring, jf.  

 straffelovens §§ 162 og 163.
Stk. 4.  Hvis der under Telebrugernævnets behandling af  

 klagesagen fremkommer oplysninger om sagens faktiske omstændigheder, som ikke  

 tidligere er blevet klageren bekendt, skal klageren gøres bekendt med de nye  

 oplysninger, medmindre disse er uden betydning for sagens afgørelse.
Klageren  

 skal samtidig underrettes om, at vedkommende har ret til at udtale sig  

 skriftligt over for Telebrugernævnet.
Hvis klageren benytter sig af denne  

 ret, skal den anden part efterfølgende have adgang til skriftligt at udtale  

 sig vedrørende klagerens udtalelse.
 Stk. 5.  Telebrugernævnet kan fastsætte tidsfrister for  

 afgivelse af udtalelser og meddelelse af oplysninger.
 Stk. 6.  Hvis Telebrugernævnet ikke modtager afkrævede  

 udtalelser og oplysninger inden den fastsatte frist, kan nævnet tillægge  

 dette virkning til skade for den pågældende.
 Stk. 7.  Telebrugernævnet kan anmode Telestyrelsen om  

 teknisk bistand til at foretage undersøgelser til brug for sagens oplysning.
 Stk. 8.  Telebrugernævnet kan rekvirere teknisk bistand  

 fra en af nævnet udpeget ekspert til at foretage undersøgelser til brug for  

 sagens oplysning.
 § 9.  Telebrugernævnet eller personer, der er  

 bemyndiget hertil af nævnet, har efter retskendelse og mod forevisning af  

 legitimation adgang til offentlige og private ejendomme og lokaliteter for at  

 foretage de tekniske undersøgelser, som Telebrugernævnet anmoder om efter §  

 8, stk. 7 og 8. Når undersøgelsen foretages af andre end Telebrugernævnet  

 eller Telestyrelsen, skal det ske under ledsagelse af en repræsentant for  

 nævnet eller Telestyrelsen.
Indkaldelse til nævnsmøde § 10.  Nævnets formand fastsætter tid og sted for  

 afholdelse af nævnsmøde og leder forhandlingerne på nævnets møder.
Nævnets  

 møder er ikke offentlige.
Stk. 2.  Medlemmerne skal normalt indkaldes med mindst 1  

 uges varsel.
Denne frist kan fraviges, når særlige forhold gør det påkrævet.  

 Hvis et medlem er forhindret i at møde, må dette snarest muligt meddeles  

 nævnets sekretariat.
 Stk. 3.  Sammen med indkaldelsen fremsendes dagsorden  

 for nævnsmødet og de af sekretariatet udarbejdede sagsfremstillinger i de  

 sager, der skal behandles på det pågældende møde.
Stk. 4.  Nævnets formand kan bestemme, at sager, der  

 ikke skønnes at give anledning til tvivl, afgøres ved forenklet  

 mødebehandling.
Sagen udsendes i så fald til medlemmerne med udkast til  

 afgørelse og kan kun kræves drøftet på mødet, hvis et medlem giver  

 sekretariatet meddelelse herom, så vidt muligt senest 3 hverdage før det  

 fastsatte møde.
 Stk. 5.  Fremkommer anmodning om mødebehandling senere  

 end angivet i stk. 4, eller er der på mødet uenighed om afgørelsen, kan  

 formanden udsætte sagen med henblik på afgørelse ved normal mødebehandling på  

 et senere møde.
 § 11.  Hvis nævnet har truffet beslutning om, at en  

 part, herunder en af parternes ansatte, skal afgive oplysninger mundtligt  

 under møde i nævnet, jf. § 8, stk. 3, indkaldes denne med mindst 1 uges  

 varsel.
Afholdelse af nævnsmøde § 12.  Sagerne forelægges på nævnsmødet af formanden.  

 Formanden kan bestemme, at den sagsbehandler, der har forberedt sagen i  

 sekretariatet, skal forelægge sagen for nævnet.
Stk. 2.  Under mødet gives der de af nævnet indkaldte  

 personer adgang til at udtale sig.
Til sagens belysning kan nævnsmedlemmerne  

 stille spørgsmål til de fremmødte.
Stk. 3.  Efter at de indkaldte har forladt mødet, finder  

 votering sted umiddelbart på grundlag af forhandlingen.
Nævnet kan beslutte  

 at udsætte sagens behandling på indhentelse af yderligere oplysninger.
 Stk. 4.  Sekretariatets medarbejdere har adgang til uden  

 stemmeret at deltage i rådslagningen.
 § 13.  Telebrugernævnet er beslutningsdygtigt, når  

 mindst halvdelen af medlemmerne er til stede.
Stk. 2.  Afgørelser i Telebrugernævnet træffes ved  

 almindelig stemmeflerhed.
Ved stemmelighed er formandens stemme  

 udslagsgivende.
§ 14 .  Over mødet føres en protokol, der godkendes af  

 nævnsformanden.
Protokollen skal indeholde oplysning om dato og klokkeslæt  

 for mødets begyndelse og slutning samt fortegnelse over mødedeltagerne.  

 Endvidere skal protokollen indeholde en fornøden identifikation af de sager,  

 der blev behandlet på mødet, og disses afgørelse.
Mindretalsvota under  

 afstemningen og begrundelse derfor tilføjes protokollen.
Stk. 2.  Nævnet afgør selv, om et nævnsmedlem er  

 forhindret i at deltage i afgørelsen af en sag på grund af inhabilitet.  

 Nævnets afgørelse i så henseende skal fremgå af protokollen.
Et medlem må  

 ikke selv deltage i afgørelsen af, hvorvidt vedkommende er inhabil.
Medlemmet  

 kan forlange sine indvendinger imod nævnets afgørelse af  

 inhabilitetsspørgsmålet tilført protokollen.
 Stk. 3.  Udskift af protokollen tilsendes efter mødet  

 nævnsmedlemmerne, men ikke sagens parter.
Repræsentation § 15 .  Klageren kan til enhver tid bemyndige en anden  

 person til at varetage klagerens interesser under sagen.
Telebrugernævnet  

 betragter herefter, indtil klageren meddeler nævnet, at bemyndigelsen er  

 tilbagekaldt, den bemyndigede som legitimeret til at optræde på klagerens  

 vegne.
 Stk. 2.  Fra reglen i stk. 1 gælder dog følgende  

 undtagelser:
Udfærdigelse af nævnets afgørelser § 16.  Telebrugernævnet skal tilstræbe, at der træffes  

 afgørelse i en sag senest 3 måneder efter, at den er indbragt for nævnet.
 § 17.  Telebrugernævnets afgørelser ledsages af en  

 begrundelse, der særligt skal angive nævnets stilling til de af klageren  

 påberåbte omstændigheder og påstande i sagen, medmindre de nævnte  

 omstændigheder må anses for uvæsentlige og uden reel betydning for sagens  

 afgørelse.
Stk. 2.  Mindretalsvota optages med den fornødne  

 begrundelse i afgørelsen.
Desuden skal angives stemmetallet for hver af  

 opfattelserne, samt om formanden har afgivet mindretalsvotum.
 Stk. 3.  Afgørelsen formuleres af formanden.
 Stk. 4.  Telebrugernævnets formand sørger for, at  

 nævnets afgørelser snarest bringes til parternes kundskab.
 § 18.  Telebrugernævnet kan udstede påbud og pålægge  

 dagbøder, hvor der ved lov eller i henhold til lov er fastsat bestemmelser  

 herom, herunder kan der eksempelvis udstedes påbud om, at en udbyder ikke må  

 opkræve en regning, eller at udbyderen skal tilbagebetale et opkrævet beløb.
 Stk. 2.  Hvis en dagbøde pålagt i medfør af stk. 1 ikke  

 betales inden en af nævnet fastsat frist, anmoder sekretariatet fogedretten  

 om at inddrive dagbøden i overensstemmelse med Retsplejelovens regler om  

 udpantning.
§ 19.  Telebrugernævnet offentliggør med passende  

 mellemrum afgørelser, som skønnes at have almen interesse.
Ved  

 offentliggørelsen skal klagernes navne og data, der kan henføres til bestemte  

 fysiske personer bortset fra nævnets journalnumre, fjernes eller erstattes af  

 anonymiserede betegnelser.
§ 20.  Hvert år inden den 1. april udarbejdes en  

 beretning om nævnets virksomhed i det foregående kalenderår.
Beretningen  

 sendes til forskningsministeren.
Tilbagekaldelse § 21 .  Klageren kan til enhver tid tilbagekalde en  

 klage.
Tilbagekaldelsen kan ske skriftligt eller mundtligt.
Sker  

 tilbagekaldelsen mundtligt i forbindelse med et nævnsmøde, gøres der notat  

 derom i protokollen.
Ved enhver tilbagekaldelse skal nævnet skriftligt  

 meddele klageren, at sagen er henlagt i Telebrugernævnet efter  

 tilbagekaldelse af klagen.
Genoptagelse § 22 .  Telebrugernævnet kan efter anmodning fra en af  

 parterne beslutte, at en sag, hvori afgørelse er truffet, skal genoptages,  

 hvis særlige grunde taler herfor, herunder navnlig i tilfælde af:
Klageafgifter § 23.  For behandling af klager, der indbringes for  

 Telebrugernævnet, eller for behandling af klager, der henvises til  

 Telebrugernævnet i medfør af lov om forsyningspligt og visse forbrugerforhold  

 inden for telesektoren § 14, stk. 4, skal der indbetales et gebyr på 150 kr.  

 Til brug for betalingen af gebyr fremsender nævnets sekretariat efter  

 modtagelsen af klagen eller henvisningen et giroindbetalingskort til  

 klageren.
For klager, der udelukkende vedrører afslag på aktindsigt i medfør  

 af lov om offentlighed i forvaltningen, betales dog ikke gebyr.
Stk. 2.  Indbetales gebyret, jf. stk. 1, ikke inden en  

 af nævnets sekretariat fastsat frist, afvises sagen.
Nævnets sekretariat  

 meddeler herefter skriftligt klageren, at sagen er afvist, og at kravet på  

 gebyr hermed også er bortfaldet.
 Stk. 3.  Giver Telebrugernævnet klageren helt eller  

 delvist medhold i den indbragte klage, eller trækker den, der klages over sin  

 afvisning af klagen tilbage, inden nævnet har truffet afgørelse i sagen,  

 eller ændrer Telestyrelsen sin afgørelse i overensstemmelse med klagerens  

 påstand, kan nævnet træffe bestemmelse om hel eller delvis tilbagebetaling af  

 det indbetalte gebyr.
Stk. 4.  Hvor klageafgiften i en genoptagelsessag for  

 Telebrugernævnet skal tilbagebetales efter stk. 3, afgør nævnet under hensyn  

 til karakteren af de nye oplysninger, som har ført til den ændrede afgørelse,  

 om der også skal ske tilbagebetaling af den klageafgift, som blev betalt ved  

 den oprindelige klages fremsendelse.
Det gælder dog ikke, hvis sådan  

 klageafgift tidligere er tilbagebetalt efter stk. 3. Nævnets afgørelse om  

 tilbagebetaling angives i nævnets afgørelse af klagesagen.
 Stk. 5.  Afgørelser vedrørende tilbagebetaling af  

 klageafgift kan ikke påklages til anden administrativ myndighed.
Delegation § 24.  Den kompetence, som Telebrugernævnet er tillagt  

 i denne bekendtgørelses § 5, stk. 3, § 7, stk. 1 og 3, § 8, stk. 8, § 22  

 eller § 23, stk. 3 og 4, kan nævnet delegere til nævnets formand.
 Stk. 2.  Den kompetence, som Telebrugernævnet er tillagt  

 i denne bekendtgørelses § 8, stk. 2, 4, 5 og 7, § 18, stk. 2, § 19 eller §  

 21, kan nævnet delegere til nævnets sekretariat.
 Stk. 3.  Telebrugernævnet kan bestemme, at sekretariatet  

 på nævnets vegne kan besvare henvendelser, der ikke vedrører konkrete klager,  

 til nævnet fra offentlige myndigheder eller private, f.eks. høringer over  

 ministeriers lovgivning eller spørgsmål om administrative forhold.
Ikrafttræden § 25.  Bekendtgørelsen træder i kraft den 17. oktober  

 1997.
 Stk. 2.  Bekendtgørelse nr. 900 af 11. oktober 1996 om  

 Telebrugernævnets virksomhed ophæves.
