 Antaget, at en sportsforenings videregivelse af navneog  

 adresseoplysninger på foreningens medlemmer til sponsorer med henblik på at  

 rette henvendelse til medlemmerne med reklametilbud ikke stred mod lovens §  

 4, stk. 2.
 En sportsforening anmodede registertilsynet om en udtalelse om, hvorvidt  

 der kunne videregives identifikationsoplysninger om foreningens medlemmer til  

 en sponsor (et forsikringsselskab). Der skulle videregives navne- og  

 adresseoplysninger samt eventuelt oplysning om telefonnummer.
Registertilsynet udtalte herom, at en videregivelse af de nævnte  

 oplysninger om foreningens medlemmer ikke kunne antages at stride mod lov om  

 private registre m.v.
Registertilsynet fandt det dog rettest, om foreningen  

 selv foretog adressering af materialet fra den enkelte sponsor første gang,  

 således at medlemmerne selv kunne rette henvendelse til den pågældende  

 sponsor, såfremt de var interesseret i yderligere oplysninger eller  

 materiale.
 Registertilsynets årsberetning 1985.
