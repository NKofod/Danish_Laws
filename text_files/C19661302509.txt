 Fra den danske militærmission i Tyskland er landbrugsministeriet  

 underrettet om, at Østtyskland til sikring mod indslæbning af smitsomme  

 husdyrsygdomme har gennemført nye bestemmelser for indførsel og transit af  

 dyr og dyriske produkter m.m.
 Indførsel.
 Kød og slagteaffald samt slagtet fjerkræ og slagtede kaniner skal ved  

 indførsel i Østtyskland være ledsaget af sædvanlig veterinærattest med  

 følgende tilføjelse på bagsiden:
 »Det bekræftes endvidere: at de omstående beskrevne varer ikke  

 hidrører fra et område eller en besætning, der er afspærret på grund af mund-  

 og klovesyge eller anden på vedkommende dyreart overførbar smitsom sygdom, og  

 at stedet for lagring henholdsvis ind- eller omladning af varerne ikke er  

 afspærret på grund af smitsomme sygdomme.
 Omladning kan ske på anden autoriseret virksomhed end  

 forsendelsesvirksomheden på betingelse af, at dyrlægen ved  

 omladningsvirksomheden under ovenstående tilføjelse giver følgende  

 attestation:
at omladning er foretaget i overensstemmelse med ovenstående attestation bekræftes herved.
 Transit.
Ved transit gennem Østtyskland skal der for varen udstedes de sædvanlige  

 for modtagerlandet gældende veterinærattester, man desuden skal varen følges  

 af den femsprogede attest (KK 2412-1963) i 2 eksemplarer i fuldstændig  

 udfyldt stand.
Disse sidste skal afleveres til indførselsmyndighederne ved  

 grænsestationen til Østtyskland. Øverst på attestens forside maskinskrives  

 følgende:
 »Transit gennem Østtyskland«.
 På attestens bagside anføres samme tilføjelse som gældende for indførsel  

 se ovenfor.
 Attestens gyldighed for såvel indførsel som transit er begrænset til 5  

 dage fra udstedelsestidspunktet.
Landbrugsministeriet, den 11. november  

 1966 P.M.V.
