Lov om ændring af lov om Statstidende (Bemyndigelse til at fastsætte regler om obligatorisk digital levering af meddelelser til optagelse i Statstidende) VI MARGRETHE DEN ANDEN, af Guds Nåde Danmarks Dronning, gør vitterligt:
 Folketinget har vedtaget og Vi ved Vort samtykke stadfæstet følgende lov:
§ 1 I lov nr. 419 af 31. maj 2000 om Statstidende foretages følgende ændring:
 1. I § 3 indsættes som stk. 6:
»Stk. 6. Finansministeren kan fastsætte regler om, at levering af meddelelser til optagelse i Statstidende skal ske digitalt.« § 2 Loven træder i kraft den 1. juli 2013.
§ 3 Loven gælder ikke for Færøerne og Grønland, men kan ved kongelig anordning helt eller delvis sættes i kraft for Færøerne og Grønland med de ændringer, som de færøske og grønlandske forhold tilsiger.
Givet på Christiansborg Slot, den 12. juni 2013 Under Vor Kongelige Hånd og Segl MARGRETHE R.
