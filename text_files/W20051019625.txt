Klage over afslag på aktindsigt i psykiatrisk journal Nævnet fandt ud fra en samlet vurdering ikke grundlag  

 for at kritisere overlægen for hans afslag på anmodning om aktindsigt, idet  

 det  

 i samtlige tilfælde var relevant, at overlægen antog, at aktindsigt ville  

 have  

 forringet patientens helbredstilstand i et sådant omfang, at yderligere  

 behandlingsmæssige tiltag, herunder forlængelse af behandlingen eller  

 anvendelse af tvangsforanstaltninger, kunne blive nødvendigt.
Nævnet lagde  

 herved vægt på, at afslagene var begrundet i afgørende behandlingsmæssige  

 hensyn til patienten.
 Nævnet fandt imidlertid grundlag for at kritisere  

 overlægen for hans journalføring, idet han burde have journalført samtlige  

 afslag, og han burde have journalført, at afslagene var begrundet i afgørende  

 behandlingsmæssige hensyn til patienten.
