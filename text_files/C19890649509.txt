 Det meddeles herved, at Finansministeriet og Dansk Formands Forening den  

 4. august 1989 har indgået medfølgende overenskomst, som træder i stedet for  

 overenskomst af 11. juni 1987.
 Ændringer i forhold til den hidtidige overenskomst er markeret med streg i  

 margenen.
 Bemærkninger til de enkelte bestemmelser.
 Til § 4. Tillæg.
 Tillæg i henhold til § 4 kan kun ydes af pulje.
 For så vidt angår fastsættelse og forhandling heraf følges de  

 retningslinier og regler, som er aftalt mellem Finansministeriet og  

 Centralorganisationernes Fællesudvalg i cirkulære af 22. maj 1989 om  

 ministeriepuljer (LP.nr. 40/89). Der henvises i øvrigt til Finansministeriets  

 vejledning om ministeriepuljer.
 Til § 5. Pension.
 Aftalen mellem Finansministeriet og Statsansattes Kartel,  

 Overenskomstsektionen, om pensionsordning vil blive optrykt i et særskilt  

 cirkulære.
 Til § 6. Gruppelivsforsikring.
 På baggrund af udløst bonus er forsikringssummen i gruppelivsordningen i  

 perioden 1. april 1989 til 31. december 1990 fastsat til 75.000 kr.  

 Eventuelle senere ændringer i forsikringssummen vil blive meddelt særskilt.
 Til § 12. Ferie.
 De ændrede regler om særlig feriegodtgørelse har virkning fra ferieåret  

 1990/91 (optjeningsåret 1989). For ferieåret 1989/90 er reglerne i  

 overenskomsten af 11. juni 1987 om særlig feriegodtgørelse fortsat gældende.
 Til § 14. Afskedigelse.
 I forbindelse med afskedigelse følges reglerne i hovedaftalen mellem  

 Finansministeriet og Statsansattes Kartel, Overenskomstsektionen.  

 Afskedigelsesreglerne med tilhørende bemærkninger findes i aftalens § 8, jf.  

 i øvrigt aftalens Bilag 2. Aftalen er optrykt i Finansministeriets cirkulære  

 af 20. juni 1988 (LP.nr. 066/88).
 Til § 16. Graviditet, barsel og adoption.
 Aftalen mellem Finansministeriet og Centralorganisationernes Fællesudvalg  

 om fravær fra tjenesten i forbindelse med graviditet, barsel og adoption vil  

 bive optrykt i et særskilt cirkulære.
 Cirkulæret har virkning fra 1. april 1989. Samtidig ophæves cirkulære af  

 23. juni 1987 (LP.nr. 47/87) om overenskomst for formænd/kontrollanter under  

 Københavns Lufthavnsvæsen.
Finansministeriet Administrations- og Personaledepartementet Den 4. august 1989 P.M.V.
 E.B.
Carsten Holm OVERENSKOMST FOR FORMÆND/KONTROLLANTER UNDER KØBENHAVNS LUFTHAVNSVÆSEN.
 Ansættelsesforhold.
 § 1.  Formænd/kontrollanter ansættes på kontrakt.  

 Ansættelsesforholdet finder sted i henhold til funktionærloven.
 Løn.
§ 2.  Lønnen til formænd/kontrollanter beregnes pr. 1.  

 april 1989 på grundlag af en årsløn, der svarer til lønnen efter den for  

 perioden 1. april 1989 til 31. marts 1991 gældende lønjusteringsaftale for  

 statens tjenestemænd.
Formænd/kontrollanter aflønnes med månedsløn svarende  

 til 1/12 af årslønnen efter  skalatrin 20.  Efter 2 års ansættelse  

 aflønnes de pågældende efter  skalatrin 21.
 Lønberegning/lønfradrag.
 § 3.  Formænd/kontrollanter følger de for tjenestemænd  

 fastsatte regler om lønberegning/lønfradrag, jf. for tiden cirkulære af 24.  

 maj 1985 om lønberegning/lønfradrag for tjenestemænd.
 Tillæg.
 § 4.  Der kan i overenskomstperioden - efter  

 forhandling mellem overenskomstens parter - træffes aftale om ydelse af  

 personlige tillæg til de af overenskomsten omfattede personer, når  

 kvalifikationer og/eller særlige arbejdsområder taler herfor.
 Stk. 2.  For så vidt angår fastsættelse og forhandling  

 heraf følges de retningslinier og regler, som er aftalt mellem  

 Finansministeriet og Centralorganisationernes Fællesudvalg, jf.  

 Finansministeriets cirkulære af 22. maj 1989 om ministeriepuljer (LP.nr.  

 40/89).
 Pension.
 § 5.  Der indbetales med virkning fra 1. april 1990  

 pensionsbidrag i overenstemmelse med den pensionsordning, der aftales mellem  

 Finansministeriet og Statsansattes Kartel, Overenskomstsektionen.
 Gruppelivsforsikring.
 § 6.  Styrelsen indbetaler for den ansatte 19,03 kr.  

 månedlig til Forenede Gruppeliv som bidrag til den gældende  

 gruppelivsordning, der hjemler en sumudbetaling på 50.000 kr. til nærmeste  

 pårørende i tilfælde af medarbejderens død inden udgangen af den måned, hvor  

 den pågældende fylder 67 år.
 Arbejdstid.
 § 7.  Arbejdstiden er den samme som for det arbejde,  

 ved hvilket formanden/kontrollanten er beskæftiget.
 Overarbejde.
§ 8.  Alt overarbejde skal afspadseres.
I særlige  

 tilfælde kan der af hensyn til lufthavnens tarv indgås aftale mellem  

 lufthavnens ledelse og formændenes/kontrollanternes tillidsrepræsentant om,  

 at overarbejde kan betales og da med et tillæg på 50 pct. af den normale  

 timeløn, beregnet som 1/1976 (fra 1. september 1990: 1/1924) af årslønnen i  

 henhold til § 2.
 Stk. 2.  Ved afspadsering ydes et tillæg i tid på 50  

 pct., subsidiært afspadseres time for time, og tillægget udbetales i så fald  

 med 50 pct. af den normale timeløn.
 Rådighedsvagt.
 § 9.  Ved etablering af rådighedsvagt uden for den  

 normale arbejdstid ydes følgende beløb pr. rådighedsvagttime:
 Hverdage 17,00 kr.
Søn- og helligdage samt hverdagsfridage (herunder lørdage fra kl. 7.00 til søndage kl. 7.00) 19,50 kr.
 Vederlag ydes, uanset om tilkaldelse finder sted, og uanset på hvilket  

 tidspunkt inden for vagtperioden tilkaldelse måtte finde sted.
 Til en formand, der tilkaldes uden at have rådighedsvagt på det pågældende  

 tidspunkt, ydes der halvdelen af det vederlag, den pågældende ville være  

 berettiget til, såfremt han var blevet pålagt sædvanlig rådighedstjeneste på  

 det omhandlede tidspunkt.
 Ud over vederlag for rådighedsvagt ydes i de tilfælde, hvor tilkaldelse  

 finder sted, sædvanlig overarbejdsbetaling.
 Hvis medarbejderne måtte foretrække, at kompensation for rådighedsvagter  

 gives i form af frihed inden for normal arbejdstid, ydes der i stedet for  

 betaling følgende kompensation:
For 15 timers rådighedstjeneste på hverdage 4 timers frihed.
For 24 timers rådighedstjeneste på lørdage og søndage 8 timers frihed.
Ønsker fra medarbejderne om kompensationsfrihed bør i videst muligt omfang  

 søges imødekommet.
Aftale herom træffes alene lokalt.Det er mellem parterne  

 aftalt, at eventuelle bestående ordninger vedrørende rådighedsvagter ikke  

 forringes.
 Der er endvidere enighed om, at de normale kutymer vedrørende mængden af  

 overarbejde fortsat består.
 Skifteholdsarbejde.
 § 10.  Ved skifteholdsarbejde betales et  

 skifteholdstillæg på 18,50 kr. for arbejdstimer efter kl. 17.00 og før kl.  

 06.00.
 Forskudt arbejdstid.
 § 11.  Ved arbejde på forskudt arbejdstid ydes et  

 tillæg på 15,00 kr. for arbejdstimer beliggende mellem kl. 17.00 og kl.  

 06.00.
 Stk. 2.  Der kan ikke samtidig oppebæres tillæg for  

 forskudt tid samt tillæg for overarbejde i henhold til § 8.
 Ferie.
 § 12.  De ansatte er omfattet af ferieloven.
 Stk. 2.  Ansatte, der holder ferie med løn, er  

 berettiget til særlig feriegodtgørelse i stedet for ferietillæg efter  

 ferielovens § 14, stk. 1.
 Stk. 3.  Beregningsgrundlaget for den særlige  

 feriegodtgørelse er den ansattes skattepligtige indkomst for tjenstligt  

 arbejde i optjeningsåret med tillæg af:
1. den ansattes egetbidrag til ATP og 2. den ansattes bidrag til AUD.
 Stk. 4.  I det beløb, der beregnes efter stk. 2,  

 fradrages:
1. den ansattes eget pensionsbidrag, 2. udbetalt særlig feriegodtgørelse.
 Stk. 5.  Den særlige feriegodtgørelse udgør 1 1/2 pct.  

 af beregningsgrundlaget efter stk. 3 og 4.
 Stk. 6.  En ansat kan forud for et optjeningsårs  

 begyndelse i stedet kræve feriegodtgørelse af lønnen i dette optjeningsår.  

 Feriegodtgørelsen udgør i så fald 12 1/2 pct. af lønnen i optjeningsåret,  

 beregnet efter reglerne i ferielovens § 15.
 Opsigelsesvarsler mv.
 § 13.  Opsigelsesvarsler, løn under sygdom mv. gives i  

 henhold til funktionærloven.
 Stk. 2.  Dør en formand/kontrollant i ansættelsestiden,  

 tilkommer der den pågældendes ægtefælle eller børn under 18 år, over for hvem  

 formanden har forsørgerpligt, 1, 2 eller 3 måneders løn, når formanden ved  

 dødsfaldet har haft ansættelse i Københavns Lufthavnsvæsen i henholdsvis 1, 2  

 eller 3 år.
 Afskedigelse.
 § 14.  Formænd/kontrollanter er omfattet af  

 afskedigelsesreglerne i hovedaftalen mellem Finansministeriet og  

 Statsansattes Kartel, Overenskomstsektionen.
 Arbejdstøj.
 § 15.  Til formænd/kontrollanter ydes arbejdstøj efter  

 samme regler som for arbejdsmænd ved Københavns Lufthavnsvæsen.
 Graviditet, barsel og adoption.
 § 16.  Formænd/kontrollanter er omfattet af aftalen  

 mellem Finansministeriet og Centralorganisationernes Fællesudvalg om fravær  

 fra tjeneste i forbindelse med graviditet, barsel og adoption.
 Faglig strid.
 § 17.  I tilfælde af faglig strid følges de regler,  

 som er aftalt i hovedaftalen mellem Finansministeriet og Statsansattes  

 Kartel, Overenskomstsektionen.
 Ikrafttræden og opsigelse.
 § 18.  Denne overenskomst træder i kraft den 1. april  

 1989 og er gældende, indtil den af en af parterne skriftligt opsiges med 3  

 måneders varsel til en 31. marts - dog tidligst 31. marts 1991.
København, den 4. august 1989 Dansk Formands Forening Poul Johansen Finansministeriet P.M.V.
 E.B.
Niels Paludan Bilag 1 PROTOKOLLAT.
 Mellem Finansministeriet og Dansk Formands Forening er der i forbindelse  

 med overenskomsten af dags dato indgået følgende aftale om dispensation fra  

 arbejdsmiljølovens fridøgns- og hviletidsregler.
 § 1.  I medfør af Arbejdsministeriets bekendtgørelse  

 nr. 372 af 15. august 1980 om hviletid og fridøgn, kap. 4, §§ 10 og 11,  

 aftales følgende:
a.
I tilfælde af forud tilrettelagt arbejde af særlig karakter af  

 betydning for lufthavnens kontinuerlige drift kan den daglige hvileperiode  

 efter aftale mellem lufthavnens ledelse og formændenes tillidsrepræsentant  

 udskydes eller nedsættes til 8 timer.
b.
Det ugentlige fridøgn kan ligeledes, som nævnt under punkt a, efter  

 aftale omlægges, men der må dog ikke være mere end 12 døgn mellem 2 fridøgn.
§ 2.  De generelle bestemmelser om 11 timers daglig  

 hvileperiode og ugentlig fridøgn kan endvidere fraviges i det omfang, det er  

 nødvendigt, indtil regelmæssig drift er genoprettet, når naturomstændigheder,  

 f.eks. kraftigt snefald og lignende ulykker, maskinsammenbrud eller lignende  

 uforudsete begivenheder forstyrrer eller har forstyrret den regelmæssige  

 drift af lufthavnen.
En sådan fravigelse skal noteres i den pågældende  

 afdelings tilsynsbog.
 § 3.  Såfremt der måtte blive behov for yderligere  

 fravigelse af hviletids- og fridøgnsbestemmelserne i arbejdsmiljøloven og  

 ovennævnte bekendtgørelse, forelægges sådanne spørgsmål til forhandling  

 mellem denne aftales parter.
 København, den 22. august 1983.
Dansk Formands Forening Arne Jensen Finansministeriet P.M.V.
 E.B.
