 Bekendtgørelse om klageadgang efter lov om forskningsrådgivning m.v.
 I medfør af § 16, stk. 2, og § 24, stk. 2, i lov om forskningsrådgivning m.v., jf. lovbekendtgørelse nr. 1064 af 6. september 2010, fastsættes:
 § 1. Kun klager over retlige spørgsmål i forbindelse med afgørelser truffet af de faglige forskningsråd eller programkomiteer efter §§ 7 og 17 i lov om forskningsrådgivning m.v. eller efter regler udstedt i medfør af lovens §§ 15 og 23 kan indbringes for ministeren for forskning, innovation og videregående uddannelser af den, som afgørelsen vedrører.
 Stk. 2. Klagen indgives til ministeren senest 4 uger efter, at afgørelsen er meddelt den pågældende.
 § 2. Bekendtgørelsen træder i kraft den 1. marts 2013.
 Stk. 2. Bekendtgørelse nr. 858 af 25. august 2008 om klageadgang efter lov om forskningsrådgivning m.v. ophæves.
