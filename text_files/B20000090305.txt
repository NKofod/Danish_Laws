Bekendtgørelse om  

 lægeundersøgelse af søfarende og fiskere1) I medfør af § 4, stk. 2, § 70 og § 75 a i Sømandsloven, jf.  

 lovbekendtgørelse nr. 766 af 19. september 1995, som senest  

 ændret ved lov nr. 1088 af 29. december 1999, § 19, stk. 1 i lov nr. 15  

 af 13. januar 1997 om skibes besætning, som ændret ved § 2 i lov  

 nr. 902 af 16. december 1998, § 6, stk. 2 og § 10 i lov nr. 16 af 13. januar  

 1997 om søfartsuddannelse, som ændret ved § 1 i lov nr. 388 af  

 10. juni 1997, § 2 i lov nr. 350 af 1. juli 1988 om uddannelse af  

 maskinmestre, samt efter samråd med Sundhedsstyrelsen,  

 fastsættes:
Område § 1. Bekendtgørelsen finder anvendelse  

 på søfarende og erhvervsfiskere, der er omfattet af  

 sømandslovens § 1 og § 2, og som gør tjeneste om bord på  

 handelsskibe med en bruttotonnage på 20 eller derover eller på  

 fiskeskibe.
 Stk. 2. Reglerne finder tilsvarende anvendelse på  

 skibsførere på de i stk. 1 nævnte skibe.
Lægeundersøgelse af søfarende og  

 fiskere § 2. Søfarende og fiskere, der  

 tiltræder eller gør tjeneste i skib, skal være i  

 besiddelse af bevis for at have gennemgået  

 lægeundersøgelse for søfarende og fiskere  

 (sundhedsbevis), der er gyldigt til vedkommende arbejde i skibet, jf. §§ 6, 7  

 og 8.
 § 3. I bilag 1 findes en oversigt over sygdomme,  

 lidelser, defekter mv., der har betydning for vurderingen af den  

 søfarendes eller fiskerens egnethed til arbejde i skib, medens bilag 2  

 angiver de begrænsninger i fartsområde, der normalt  

 anvendes.
 § 4. Lægen foretager ved  

 undersøgelsen et skøn over, hvorvidt den søfarendes  

 eller fiskerens fysiske og psykiske tilstand i almindelighed er  

 således, at den pågældende er egnet til arbejde i skib, jf.  

 bilag 1. Hvis det i bilaget udtrykkeligt er anført, hvad følgen  

 af sygdommen er, skal lægen følge denne.
 Stk. 2. Findes nogen ved lægeundersøgelsen  

 at lide af en eller flere af de i bilag 1 anførte sygdomme,  

 skønner lægen, om den pågældende kan anses som egnet  

 eller uegnet til vedkommende arbejde, eller om egnetheden skal  

 begrænses i henseende til tid, arbejdsområde om bord og/eller  

 fartsområde, jf. bilag 1.
 § 5. Lægeundersøgelser efter § 4  

 må i Danmark kun foretages af søfartslæger, der er udpeget  

 af Søfartsstyrelsen efter § 10.
 § 6. Den, der første gang tiltræder  

 tjeneste i skib, skal ved lægeundersøgelsen være fundet  

 egnet, evt. egnet med begrænsninger, jf. bilag 1, kolonne A.
 § 7. Søfarende og fiskere under 18 år  

 skal med højst 1 års mellemrum ved  

 lægeundersøgelsen være fundet egnet, evt. egnet med  

 begrænsninger til vedkommende arbejde om bord i skib, jf. bilag 1,  

 kolonne A.
 § 8. Søfarende og fiskere, der er 18  

 år eller derover, skal med højst 2 års mellemrum ved  

 lægeundersøgelsen være fundet egnet, evt. egnet med  

 begrænsninger til vedkommende arbejde om bord, jf. bilag 1, kolonne  

 B.
§ 9. Søfartsstyrelsen kan kræve, at  

 en søfarende eller en fisker, der har gyldigt sundhedsbevis, skal  

 gennemgå ny lægeundersøgelse hos en af  

 Søfartsstyrelsen anvist læge, når det på grundlag af  

 foreliggende helbredsoplysninger må anses for tvivlsomt, om den  

 søfarende eller fiskeren fortsat er egnet til vedkommende arbejde om  

 bord i skib.
Den anviste læge skal være søfartslæge  

 eller speciallæge.
 Stk. 2. Helbredsnævnet for Søfarende og  

 Fiskere træffer på baggrund af den i stk. 1 nævnte  

 undersøgelse afgørelse om den søfarende eller fiskeren  

 er egnet til vedkommende arbejde i skib.
 Stk. 3. Søfartsstyrelsen kan, når  

 omstændighederne kræver det, beslutte, at den søfarende  

 eller fiskeren ikke må tiltræde tjeneste i skib, når der  

 kræves ny lægeundersøgelse efter stk. 1.
Stk. 4. Gør den søfarende eller fiskeren  

 tjeneste i skib på det tidspunkt, hvor der kræves  

 lægeundersøgelse efter stk. 1, kan Søfartsstyrelsen  

 kræve den søfarende eller fiskeren afmønstret eller  

 betinge fortsat arbejde om bord af, at undersøgelsen  

 gennemføres inden for en fastsat frist.
Kræver  

 Søfartsstyrelsen den pågældende afmønstret, betaler  

 styrelsen udgifterne til fri rejse med underhold til hjemstedet.
 Stk. 5. Den søfarende eller fiskeren må ikke  

 anvendes til arbejde om bord efter den i stk. 4 meddelte frist, med mindre  

 det ved lægeundersøgelsen er godtgjort, at den  

 pågældende fortsat er egnet til vedkommende arbejde.
Søfartslæger § 10. Søfartslæger skal have  

 særligt kendskab til søfartsmedicin og udpeges af  

 Søfartsstyrelsen i samråd med Sundhedsstyrelsen.
 Stk. 2. Søfartsstyrelsen kan udpege  

 søfartslæger i udlandet.
Sundhedsbevis § 11. Sundhedsbeviset udstedes eller  

 påtegnes af søfartslægen på grundlag af  

 lægeundersøgelsen og kan indeholde begrænsninger i  

 henseende til tid, arbejdsområde om bord og/ eller fartsområde,  

 jf. § 4.
 Stk. 2. Har lægeundersøgelsen fundet sted i  

 udlandet, og er lægeundersøgelsen ikke foretaget af en af  

 Søfartsstyrelsen udpeget søfartslæge, udsteder eller  

 påtegner skibsføreren sundhedsbeviset i overensstemmelse med  

 lægeattesten og indsender snarest den originale attest til  

 Søfartsstyrelsen, jf. § 18. Er den søfarende eller fiskeren  

 tidligere erklæret uegnet til arbejde i skib, meddeler  

 Søfartsstyrelsen dette til skibsføreren, som uanset resultatet  

 i den senest foreliggende lægeattest, skal afmønstre den  

 søfarende eller fiskeren i første havn, skibet anløber,  

 og hvorfra hjemrejse bekvemt kan finde sted.
 § 12. En søfarende eller en fisker, der  

 tiltræder tjeneste i skib, skal overgive sit sundhedsbevis til  

 skibsføreren, der holder det i forvaring, så længe den  

 søfarende eller fiskeren gør tjeneste om bord.
 Stk. 2. Personer, på hvilket denne  

 bekendtgørelse finder anvendelse, skal indsende deres sundhedsbeviser,  

 hvis Søfartsstyrelsen anmoder derom.
 Stk. 3. Skibsføreren skal indsende  

 sundhedsbeviser, der er taget i forvaring efter stk.1, hvis  

 Søfartsstyrelsen anmoder derom.
Helbredsnævnet for Søfarende og Fiskere § 13. Erhvervsministeriet nedsætter et  

 Helbredsnævn for Søfarende og Fiskere, der træffer den  

 endelige administrative afgørelse i sager, der af den  

 søfarende, fiskeren, rederiet eller Søfartsstyrelsen indbringes  

 for nævnet i henhold til § 14, stk. 1. Nævnet træffer  

 endvidere afgørelser i sager, hvor Søfartsstyrelsen har  

 krævet særlig lægeundersøgelse efter § 9, stk. 1.
 Stk. 2. Helbredsnævnet for Søfarende og  

 Fiskere består af en formand, der skal opfylde de almindelige  

 betingelser for at blive udnævnt til dommer, samt 3 medlemmer, af  

 hvilke en skal være søkyndig, en fiskerikyndig og en læge  

 med indgående kendskab til søfartsmedicinske forhold.
Stk. 3. Erhvervsministeriet udpeger formanden og de  

 sø- og fiskerikyndige medlemmer, medens det lægelige medlem og  

 dennes stedfortræder udpeges af Erhvervsministeriet efter indstilling  

 fra Sundhedsstyrelsen.
Ministeriet udpeger endvidere stedfortrædere for  

 nævnets sø- og fiskerikyndige medlemmer.
 Stk. 4. Helbredsnævnets forretningsorden  

 fastsættes af Erhvervsministeriet.
 Stk. 5. Søfartsstyrelsen udsteder eller  

 påtegner sundhedsbevis i overenstemmelse med Helbredsnævnets  

 afgørelse.
Klage § 14. Inden 4 uger kan den søfarende,  

 fiskeren, rederiet eller Søfartsstyrelsen indbringe resultatet af en  

 lægeundersøgelse efter § 4 for Helbredsnævnet, der  

 træffer den endelige administrative afgørelse, jf. dog stk. 4.  

 Vedrører lægeundersøgelsen en søfarende, deltager  

 det søkyndige medlem i behandlingen, medens det fiskerikyndige medlem  

 deltager, hvis undersøgelsen vedrører en fisker.
Stk. 2. Klagen indsendes gennem Søfartsstyrelsen  

 til Helbredsnævnet.
Søfartsstyrelsen indhenter nødvendige  

 lægelige oplysninger til brug for behandlingen i nævnet.
 Stk. 3. Helbredsnævnet kan se bort fra  

 klagefristen, når der er særlig grund dertil.
Stk. 4. Søfartslægens afgørelse om syns- og  

 høreevnens betydning for arbejde i skib, jf. bilag 1, V, nr. 1, 4 og  

 7, kan af den søfarende, fiskeren eller rederiet indbringes for  

 Søfartsstyrelsen, der har den endelige administrative  

 afgørelse.
Klagefristen er 4 uger, men Søfartsstyrelsen kan se  

 bort fra fristen, når der er særlig grund dertil.
Almindelige bestemmelser § 15. Lægeundersøgelser skal så  

 vidt muligt finde sted i Danmark.
 § 16. Lægeundersøgelser, der  

 foretages efter reglerne i denne bekendtgørelse eller efter regler  

 fastsat i henhold til bekendtgørelsen, betales af  

 Søfartsstyrelsen i det omfang, den pågældende ikke efter  

 anden lovgivning eller administrative bestemmelser har ret til vederlagsfrie  

 undersøgelser af den her omhandlede art.
 Stk. 2. Foretages undersøgelsen i Danmark, vil vedkommende  

 søfartslæge, når lægeattesten i udfyldt stand  

 indsendes til Søfartsstyrelsen, få et af Søfartsstyrelsen  

 efter forhandlinger med Den Almindelige Danske Lægeforenings  

 Attestudvalg fastsat honorar for den foretagne undersøgelse og  

 attestudstedelse.
Stk. 3. Foretages undersøgelsen i udlandet  

 afholdes udgifterne forskudsvis af skibets rederi, der, når den  

 originale lægeattest og kvitteret lægeregning foreligger i  

 Søfartsstyrelsen, vil få udlægget refunderet.
Det er en  

 forudsætning for at få refusion, at lægehonoraret er  

 rimeligt.
 § 17. Søfarende og fiskere, som benytter  

 briller eller kontaktlinser for at opfylde synskravene, skal bruge  

 korrektionsglas under arbejdet og pålægges til enhver tid at  

 være i besiddelse af et ekstra sæt briller, som giver optimal  

 korrektion.
 § 18. Søfartsstyrelsen fastsætter  

 sundhedsbevisets form og indhold samt den lægeattest, der skal  

 anvendes.
 § 19. Det påhviler skibsføreren at  

 påse, at bestemmelserne i § 2, § 9, stk. 5, § 11, stk. 2, og § 12, stk.  

 1 og 3 overholdes.
 § 20. Såfremt en frist efter § 7 og § 8 for  

 foretagelse af en undersøgelse udløber under en rejse, bevarer  

 den i sundhedsbeviset givne påtegning sin gyldighed indtil  

 første anløb af en havn, hvor undersøgelse kan finde  

 sted uden unødigt ophold.
 § 21. Søfartsstyrelsen kan tillade  

 afvigelser fra bestemmelserne i §§ 1 - 12 og 15 - 20, når  

 særlige forhold gør sig gældende.
Andre personer § 22. §§ 3-10, § 11, stk. 1, § 12, stk. 2, §§  

 13-15, § 16, stk. 1, § 17 og § 18 finder anvendelse for personer, der  

 afkræves gyldigt sundhedsbevis i forbindelse med:
 1)	Erhvervelse eller fornyelse af sønæringsbevis efter  

 reglerne i lov om skibes besætning.
 2)	Optagelse som studerende på en af Søfartsstyrelsen  

 godkendt uddannelse, der udføres efter reglerne i lov om  

 søfartsuddannelse.
 3)	Gennemførelse af uddannelse til røgdykker som led i en  

 af Søfartsstyrelsen godkendt uddannelse.
 Stk. 2. For personer omfattet af stk. 1 udsteder eller  

 påtegner Søfartsstyrelsen sundhedsbeviset, når  

 lægeundersøgelse efter § 4 har fundet sted i udlandet, jf. dog §  

 11, stk. 2, 1. punktum.
Straffebestemmelser § 23. Skibsføreren eller den der er  

 trådt i hans sted straffes med bøde, hvis han 1)	anvender nogen til arbejde i strid med § 2, eller 2)	tilsidesætter sine pligter efter § 9, stk. 5, § 11, stk. 2  

 eller § 12.
Ikrafttrædelses- og overgangsbestemmelser § 24. Bekendtgørelsen træder i kraft  

 den 1. november 2000. Erhvervsfiskere må uden at være i  

 besiddelse af gyldigt sundhedsbevis gøre tjeneste på fiskeskib  

 med en længde på 15 meter eller derover til den 1. november 2001  

 og på fiskeskibe under 15 meter til den 1. november 2002.
 Stk. 2. Samtidig ophæves bekendtgørelse nr.  

 204 af 30. marts 1999 om lægeundersøgelse af  

 søfarende.
 Stk. 3. De efter de hidtidige bestemmelser udpegede  

 søfartslæger bevarer deres tilladelse til at foretage  

 lægeundersøgelser og udstede sundhedsbeviser for  

 søfarende og fiskere.
 Stk. 4. Sundhedsbeviser, der er udstedt efter den i stk.  

 2 nævnte bekendtgørelse, bevarer deres gyldighed med de i  

 beviset anførte vilkår.
Søfartsstyrelsen, den 28. september  

 2000 Niels J.
Bagge /Frantz Miller Bilag 1 Oversigt over sygdomme, defekter mv., der normalt vil  

 medføre kassation i form af absolut eller betinget (delvist)  

 udmønstringsforbud Indledning Helbredsundersøgelsernes formål er at sikre den enkelte  

 søfarende og fiskers helbred samt skibets sikkerhed.
Ved vurdering af  

 søfarende og fiskeres egnethed til at sejle til søs skal  

 følgende derfor altid indgå i overvejelserne:
1. Medfører sygdommen eller tilstanden en forøget risiko for  

 akutte komplikationer, som ikke kan behandles af lægmand i et skib og  

 dermed udgøre en væsentlig risiko for vedkommende selv? 2. Vil akut opstået sygdom hos en søfarende eller en fisker  

 udgøre en risiko for skibets sikkerhed eller sætte andre  

 besætningsmedlemmer i en unødig vanskelig situation? 3. Medfører sygdommen eller tilstanden, at den søfarende  

 eller fiskeren vil have vanskeligt ved at klare en nødsituation om  

 bord? I vurderingen af førstegangsudmønstrende bør der  

 lægges væsentlig vægt på, om sygdommen eller  

 tilstanden på sigt vil kunne forventes at blive til hinder for arbejde  

 i handels- og fiskeskibe.
 Ved betinget udmønstringsforbud kan mønstringstilladelse  

 gives med begrænsning i henseender til a) tid, b) arbejdsområde  

 og/eller c) fartsområde herunder bestemt sejlrute efter individuel  

 vurdering.
Kolonne A Førstegangsudmønstrende, dvs. alle der står til  

 søs for første gang, som ikke har arbejdet i skib inden for de  

 seneste 5 år samt alle søfarende og fiskere under 18  

 år.
Kolonne B Erhvervssøfarende, dvs. søfarende og fiskere over 18  

 år, som har arbejdet i skib inden for de sidste 5 år og for hvem  

 søfarts- eller fiskerierhvervet må betragtes som  

 hovederhverv.
 I.
SVULSTER af ondartet type, herunder lymfomer og leukæmier Absolut kassation hvor sygdommen, dens følger og recidivrisiko  

 indebærer nærliggende fare eller risiko for tjenesteudygtighed.  

 Ellers evt. begrænsning i tid og fartsområde.
 Absolut kassation hvor sygdommen, dens følger og recidivrisiko  

 indebærer nærliggende fare eller risiko for tjenesteudygtighed.  

 Ellers evt. begrænsning i tid og fartsområde.
 II.
ENDOKRINE SYGDOMME 1. Hyper- hypothyreoser, - velkompenseret Evt. begrænsning i tid og fartsområde.
 Evt. begrænsning i tid og fartsområde.
- ikke kompenseret Absolut kassation.
 Absolut kassation.
2. Diabetes mellitus, - Insulinkrævende Velreguleret, ingen hypoglykæmiske tilfælde med  

 bevidsthedspåvirkninger inden for de sidste 2 år.
Behandlingen  

 skal være under regelmæssig tilsyn af speciallæge i  

 endokrine sygdomme, og den søfarende må have fornøden  

 forståelse af egen sygdom og beherske blodsukkermåling.
 Begrænsninger:
tid   ikke længere end 1 år, og arbejdsområde - ikke i  

 en af et skibs besætningsfastsættelse nævnt stilling eller  

 i en uddannelsesstilling, der fører frem til en sådan.
Ikke i  

 fiskeskibe.
Velreguleret, ingen hypoglykæmiske tilfælde med  

 bevidsthedspåvirkninger inden for de sidste 2 år.
Behandlingen  

 skal være under regelmæssig tilsyn af speciallæge i  

 endokrine sygdomme, og den søfarende må have fornøden  

 forståelse af egen sygdom og beherske blodsukkermåling.
 Begrænsninger:
 tid   ikke længere end 1 år og eventuelt i arbejdsområde  

 om bord.
- Tabletbehandlet Velreguleret, ingen hypoglykæmiske tilfælde med  

 bevidsthedspåvirkninger inden for de sidste 2 år.
Behandlingen  

 skal være under regelmæssig lægetilsyn, og den  

 søfarende må have fornøden forståelse af egen  

 sygdom.
 Begrænsninger:
 Tid - ikke længere end 1 år, og arbejdsområde - ikke i  

 en af et skibs besætningsfastsættelse nævnt stilling eller  

 i en uddannelsesstilling, der fører frem til en sådan.
Velreguleret, ingen hypoglykæmiske tilfælde med  

 bevidsthedspåvirkninger inden for de sidste 2 år.
Behandlingen  

 skal være under regelmæssig lægetilsyn, og den  

 søfarende må have fornøden forståelse af egen  

 sygdom.
 Begrænsninger:
 Tid   ikke længere end 1 år og eventuelt i arbejdsområde  

 om bord.
- Diætbehandlet Tilstanden skal være stabil uden væsentlige symptomer.  

 Behandlingen skal være under regelmæssig lægetilsyn.  Evt.  

 begrænsning i tid.
 Tilstanden skal være stabil uden væsentlige symptomer.  

 Behandlingen skal være under regelmæssig lægetilsyn.  Evt.  

 begrænsning i tid.
3. Fedme i væsentlig grad, - Body Mass Index (BMI) > 40 kg/m2 skal  

 medføre en konkret vurdering - Vurderes det, at fedtfordeling og muskelfylde anses for at være  

 svært hæmmende for bevægeligheden Absolut kassation.
 Evt. begrænsning i tid, arbejdsområde om bord og  

 fartsområde.
 III.
PSYKISKE LIDELSER 1. Psykotiske tilstande, - Manifeste og tidligere med under 4 års symptomfrihed Absolut kassation.
 Absolut kassation.
 - Tidligere med mindst 4 års symptomfrihed.
 Evt. begrænsning i tid og arbejdsområde om bord.
 Evt. begrænsning i tid og arbejdsområde om bord.
2. Neurotiske tilstande medførende utilstrækkelig  

 funktionsevne eller andre for den pågældende invaliderende  

 symptomer, Absolut kassation.
 Absolut kassation.
 - Tidligere, mindst 4 års symptomfrihed.
 Evt. begrænsning i tid og arbejdsområde.
 Evt. begrænsning i tid og arbejdsområde.
3. Vidtgående psykiske handicap Absolut kassation.
 Absolut kassation.
4. Narcomani, - Aktuel Absolut kassation.
 Absolut kassation.
- Tidligere, med mindst 2 års lægeligt dokumenteret  

 stoffrihed Evt. begrænsning i tid, arbejdsområde om bord og  

 fartsområde.
 Evt. begrænsning i tid, arbejdsområde om bord og  

 fartsområde.
5. Hashmisbrug - Aktuel og indtil 1 år efter ophør af hashmisbrug Absolut kassation.
 Absolut kassation.
6. Medicinmisbrug, - Aktuel og indtil 2 års total ophør med misbruget Absolut kassation.
 Absolut kassation.
7. Alkoholafhængighed i en grad, der medfører ulemper, risiko  

 eller uarbejdsdygtighed Absolut kassation.
 Absolut kassation.
 IV.
NERVESYSTEMETS SYGDOMME 1. Epilepsi, - Med anfaldsfænomener inden for de sidste 2 år med eller uden  

 behandling Absolut kassation.
 Absolut kassation.
- Med anfaldsfænomener inden for de sidste 10 år, dog ikke  

 inden for de sidste 2 år med eller uden behandling Absolut kassation for nævnt stilling i skibs  

 besætningsfastsættelse eller i en uddannelsesstilling, som  

 fører frem til en sådan stilling.
 Absolut kassation for nævnt stilling i et skibs  

 besætningsfastsættelse eller i en uddannelsesstilling, som  

 fører frem til en sådan stilling.
- Uden anfaldsfænomener gennem mindst 10 år, heraf mindst 5  

 år uden medicinsk behandling For nævnt stilling i skibs besætningsfastsættelse skal  

 der foreligge erklæring fra speciallæge i neurologi om risikoen  

 for anfaldsfænomener.
 For nævnt stilling i skibs besætningsfastsættelse skal  

 der foreligge erklæring fra speciallæge i neurologi om risikoen  

 for anfaldsfænomener.
2. Cerebrovaskulære sygdomme Absolut kassation det første år efter sygdommens debut.  

 Herefter individuel vurdering af recidivrisiko.
Der må ikke være  

 betydende følgetilstande og eventuel tilgrundliggende sygdom skal  

 være behandlet.
Evt. begrænsning i tid, arbejdsområde om  

 bord og fartsområde.
Absolut kassation det første år efter sygdommens debut.  

 Herefter individuel vurdering af recidivrisiko.
Der må ikke være  

 betydende følgetilstande og eventuel tilgrundliggende sygdom skal  

 være behandlet.
Evt. begrænsning i tid, arbejdsområde om  

 bord og fartsområde.
 V.
SANSEORGANERNES SYGDOMME 1. Hørelsen Alle tjenstgørende - Den undersøgte skal kunne høre sædvanlig talestemme  

 på 4 meters afstand evt. ved anvendelse af høreapparat I modsat fald:
 Absolut kassation.
 I modsat fald:
 Evt. begrænsning i arbejdsområde om bord.
Udkigstjeneste - Den undersøgte skal kunne forstå almindelig talestemme  

 på 4 meters afstand, begge ører prøvet under ét  

 uden anvendelse af høreapparat I modsat fald:
 Ikke udkigstjeneste.
 I modsat fald:
 Ikke udkigstjeneste.
2. Menieres sygdom Absolut kassation.
 Evt. begrænsning i tid og arbejdsområde om bord.
3. Kronisk mellemøre betændelse Begrænsning i tid og fartsområde.
 Evt. begrænsning i tid og fartsområde.
4. Synet1) Alle tjenstgørende - Synsstyrken evt. med korrektion skal med samsyn være på  

 mindst 0,3 I modsat fald:
 Absolut kassation.
 I modsat fald:
 Absolut kassation, men med mulighed for dispensation efter  

 ansøgning til Søfartsstyrelsen.
Maskintjeneste2) - Synsstyrken med korrektion skal på hvert øje være  

 på mindst 0,5 og synsfelttest for finger må ikke afsløre  

 synsfeltsdefekter I modsat fald:
 Ikke maskintjeneste.
 I modsat fald:
 Ikke maskintjeneste, men med mulighed for dispensation efter  

 ansøgning til Søfartsstyrelsen.
Udkigstjeneste2) - Synsstyrken uden korrektion skal på hvert øje  

 være på mindst 0,1, synsstyrken med korrektion skal på hvert øje være  

 på mindst 0,5, synsfeltet skal være normalt og den undersøgte må ikke have bemærket vanskeligheder ved  

 orientering i nedsat belysning I modsat fald:
 Ikke udkigstjeneste.
 I modsat fald:
 Ikke udkigstjeneste, men med mulighed for dispensation efter  

 ansøgning til Søfartsstyrelsen.
5. Alvorlige og evt. recidiverende sygdomme i ydre og indre  

 øje (iridocyclit, glaucom m.m.) Absolut kassation.
 Begrænsning i tid og arbejdsområde om bord.
6. Dobbeltsyn, (diplopia) Absolut kassation.
 Begrænsning i tid og arbejdsområde om bord.
7. Farvesans3) Farveblindhed Ikke udkigstjeneste.
 Ikke udkigstjeneste, men med mulighed for dispensation efter  

 ansøgning til Søfartsstyrelsen.
 VI.
HJERTE- OG KREDSLØBSSYG- DOMME 1. Symptomgivende iskæmisk hjertesygdom, betydende  

 hjertepumpesvigt Absolut kassation såfremt behandling ikke kan normalisere  

 tilstanden.
Evt. begrænsning i tid og fartsomrde.
Absolut kassation såfremt behandling ikke kan normalisere  

 tilstanden.
Evt. begrænsning i tid og fartsområde.
2. Hjerterytmeforstyrrelser med væsentlig risiko for akutte  

 symptomer Absolut kassation såfremt behandling ikke kan normalisere  

 tilstanden.
Evt. begrænsning i tid og fartsområde.
Absolut kassation såfremt behandling ikke kan normalisere  

 tilstanden.
Evt. begrænsning i tid og fartsområde.
3. Hypertension, diastolisk blodtryk >110 mm Hg, systolisk blodtryk >180-200 mmHg Absolut kassation indtil velreguleret.
Evt. begrænsning i tid.
Absolut kassation indtil velreguleret.
Evt. begrænsning i tid.
4. AMI, bypass operation, PTCA, indsættelse af pacemaker Absolut kassation de første 2 måneder efter AMI og/eller  

 indgreb.
Herefter nøje individuel vurdering af funktionsniveau og  

 risiko for senkomplikationer.
Evt. begrænsning i tid og  

 fartsområde.
Absolut kassation de første 2 måneder efter AMI og/eller  

 indgreb.
Herefter nøje individuel vurdering af funktionsniveau og  

 risiko for senkomplikationer.
Evt. begrænsning i tid og  

 fartsområde.
5. Sygdomme, der kræver antikoagulationsbehandling Absolut kassation i en af et skibs besætningsfastsættelse  

 nævnt stilling eller i en uddannelsesstilling, der fører frem  

 til en sådan.
For andre absolut kassation i en periode efter  

 påbegyndt behandling.
 Efter stabilisering i tilstanden begrænsninger i tid og  

 arbejdsområde om bord samt fartsområde afhængig af  

 årsag til behandling og prognose for sygdomsbehandling.
Absolut kassation i en periode efter påbegyndt behandling.
Efter  

 stabilisering i tilstanden begrænsninger i tid og arbejdsområde  

 om bord samt fartsområde afhængig af årsag til behandlingen  

 og prognosen for sygdomsbilledet.
 VII.
ÅNDEDRÆTSORGANERS SYGDOMME 1. Lungesygdomme med betydelig funktionsnedsættelse og/eller med  

 alvorlig behandlingskrævende anfald (f.eks. astma) inden for de seneste  

 2 år Absolut kassation.
 Absolut kassation.
2. Lungesygdomme i let grad Begrænsning i arbejdsområde om bord og fartsområde.
 Evt. begrænsning i arbejdsområde om bord og  

 fartsområde.
 VIII.
INFEKTIØSE OG SMITSOMME SYGDOMME 1. Tuberkulose, - i smitsomt stadium eller ved mistanke herom eller utilstrækkelig  

 behandling Absolut kassation.
 Absolut kassation.
- ikke smittefarligt stadium, men i behandling Absolut kassation.
 Evt. begrænsning i tid og fartsområde.
2. Infektiøse sygdomme i øvrigt i smittefarligt stadium Absolut kassation.
 Vurdering baseret på sygdomsmanifestation og smittestadium.
3. HIV- positive med betydende følgesygdomme eller AIDS Absolut kassation men med mulighed for  

 fartsområdebegrænsningen kystfart efter individuel vurdering.
 Absolut kassation men med mulighed for  

 fartsområdebegrænsningen kystfart efter individuel  

 vurdering.
 IX.
FORDØJELSESORGANERS SYGDOMME 1. Tand- og tandkødslidelser, hvis utilfredsstillende og  

 ufuldstændigt behandlet Begrænsning i fartsområde.
 Begrænsning i fartsområde.
2. Sår i mavesæk og tolvfingertarm Begrænsning i tid og fartsområde.
 Begrænsning i tid og fartsområde.
3. Kroniske enteriter, og colitter i udtalt grad Absolut kassation.
 Evt. begrænsning i tid og fartsområde.
4. Hernier, hvor risiko for indeklemning foreligger Begrænsning i arbejdsområde om bord og fartsområde.
 Begrænsning i fartsområde og evt. arbejdsområde om  

 bord.
5. Galdesten, symptomgivende Absolut kassation.
 Absolut kassation.
6. Pancreatitis, symptomgivende Absolut kassation.
 Absolut kassation.
 X.
URIN OG KØNSORGANERS SYGDOMME 1. Nyrestenstilfælde - Akut symptomgivende Absolut kassation.
 Absolut kassation.
- Recidiverende med tilfælde inden for seneste 2 år Begrænsning i fartsområde og evt. arbejdsområde om  

 bord.
 Begrænsning i fartsområde og evt. arbejdsområde om  

 bord.
2. Nephritter, nephroser, kroniske og subkroniske Absolut kassation.
 Evt. begrænsning i tid og fartsområde afhængig af  

 erklæring fra speciallæge i nephrologi.
 XI.
HUDSYGDOMME Betydende inflamative eller allergiske hudreaktioner Evt. begrænsning i arbejdsområde om bord og  

 fartsområde.
 Evt. begrænsning i arbejdsområde om bord og  

 fartsområde.
 XII.
MEDFØDTE SYGDOMME I KNOGLER, BEVÆGESYSTEM OG BINDEVÆV,  

 ELLER SENFØLGER EFTER SKADER OG INFEKTIONER 1. Medførende funktionsnedsættelser af betydning i arbejds-  

 og ulykkessituationer Absolut kassation.
 Evt. begrænsning i tid, arbejdsområde om bord og  

 fartsområde.
2. Polyartritis, kronisk Absolut kassation.
 Evt. begrænsning i tid, arbejdsområde om bord og  

 fartsområde.
3. Arthroser, spondyloser i udtalt grad Absolut kassation.
 Evt. begrænsning i tid, arbejdsområde om bord og  

 fartsområde.
4. Discusprolaps med alvorlige radikulære symptomer Absolut kassation.
 Absolut kassation.
 XIII.
GRAVIDITET Graviditet, ukompliceret Til og med 6. måned begrænsning i arbejdsområde om bord  

 og fartsområde.
Derefter absolut kassation.
Til og med 6. måned begrænsning i arbejdsområde om bord  

 og fartsområde.
Derefter absolut kassation.
 XIV.
ANDRE SYGDOMME, SOM KAN HAVE BETYDNING FOR SØFARENDE OG  

 FISKERE Andre tilstande som kan udgøre en betydelig risiko for eget helbred  

 eller hvor akut sygdom hos den søfarende eller fiskeren har betydning  

 for skibets sikkerhed Individuel vurdering af risiko.
Kan medføre absolut kassation, evt.  

 begrænsning i tid, arbejdsområde om bord og  

 fartsområde.
Individuel vurdering af risiko.
Kan medføre absolut kassation, evt.  

 begrænsning i tid, arbejdsområde om bord og  

 fartsområde.
1)   Synsstyrken er angivet efter Snellen  

 decimal notation og måles på 6 meter.
Spørgsmål om  

 en søfarendes syns- og høreevne kan indbringes for  

 Søfartsstyrelsen, der træffer afgørelse i sagen,  

 eventuelt efter at en fornyet undersøgelse ved Sundhedsstyrelsens  

 foranstaltning har fundet sted.
 2)   En eventuel mindre synsstyrke på  

 det ene øje kan opvejes af en mindst 0,2 større styrke på  

 det andet øje.
3)   Farvesans  

 undersøges efter Ishiharas "Test for Colourblindness Complete  

 Edition". Én fejllæsning er tilladt.
Farvesans  

 undersøges altid hos førstegangsudmønstrende og elever .  

 Farvesansen undersøges kun hos andre søfarende i de  

 tilfælde, hvor der ikke foreligger dokumentation herfor fra en  

 tidligere lægeundersøgelse.
Bilag 2 Oversigt over de normalt anvendte begrænsninger i  

 fartsområde Kystfart:
 Fart i Nordsøen øst for 3 grader Ø. længde og  

 syd for 62 grader N. bredde, fart i Østersøen syd for 58 grader  

 N. bredde samt fart langs Grønlands kyster i en afstand af ikke over  

 30 sømil fra kysten (basislinjen).
 Nærfart:
 Kystfart samt fart syd for 62 grader N. bredde, nord for 48 grader N.  

 bredde og øst for 12 grader V. længde, fart i  

 Østersøen nord for 58 grader N. bredde, fart på  

 Færøerne samt fart langs Grønlands kyster i en afstand af  

 ikke over 200 sømil fra kysten (basislinjen).
 1)   Bekendtgørelsen indeholder  

 bestemmelser, der gennemfører dele af Rådets direktiv nr.  

 1999/63/EF, EF- Tidende 1999 L 167, s. 33, og Rådets direktiv nr.  

 2000/34/EF, EF- Tidende 2000 L 195, s. 41.
