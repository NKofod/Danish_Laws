Pressenævnets kendelse i sag nr. 12-70-00401 Resumé Klager  en person  klagede over artiklerne Brækket kæbe giver kandidaten talebesvær, Myndighederne kan ikke genkende [Klager]s historier og [Klager] trækker sig fra paneldebatter på JydskeVestkystens hjemmeside jv.dk.
 Pressenævnets formand udtaler:
Pressenævnet bemærker indledningsvis, at nævnet i medfør af medieansvarslovens § 49 kan pålægge den ansvarshavende redaktør af et medie at offentliggøre nævnets kendelse.
Spørgsmålet om, hvorvidt klager er berettiget til økonomisk kompensation, henhører under domstolene og falder uden for nævnets kompetence.
Klager over tilsidesættelse af god presseskik kan rettes til det pågældende massemedie selv eller direkte til Pressenævnet.
Fristen for at klage til Pressenævnet er fire uger efter offentliggørelsen i massemediet eller fire uger efter massemediets afgørelse, jf. medieansvarsloven § 34, stk. 2.
Da klagen vedrører artikler bragt i 2009, og Pressenævnet først har modtaget klagen i 2012, er fristen for at klage efter medieansvarslovens regler overskredet.
Klagen over jv.dk afvises derfor som for sen i medfør af medieansvarsloven § 43, stk. 3. Det forhold, at artiklerne stadig er tilgængelige på hjemmesiden, kan ikke føre til et andet resultat.
 [Klager] har klaget til Pressenævnet over artiklerne Brækket kæbe giver kandidaten talebesvær og Myndighederne kan ikke genkende [Klager]s historier af 30. oktober 2009 samt [Klager] trækker sig fra paneldebatter af 3. november 2009 bragt på JydskeVestkystens hjemmeside jv.dk, idet hun mener, at god presseskik er tilsidesat.
 Klagen er modtaget i Pressenævnet den 27. december 2012.
[Klager] har til støtte for klagen bl.a. anført, at hun først kort forinden, at klagen er indgivet til Pressenævnet, opdagede artiklerne.
Hun kan derfor ikke anerkende en klagefrist på fire uger efter offentliggørelse og beder derfor Pressenævnet gå ind i sagen, selvom den er gammel.
Klager søger erstatning fra alle involverede.
 Pressenævnets formand udtaler:
Pressenævnet bemærker indledningsvis, at nævnet i medfør af medieansvarslovens § 49 kan pålægge den ansvarshavende redaktør af et medie at offentliggøre nævnets kendelse.
Spørgsmålet om, hvorvidt klager er berettiget til økonomisk kompensation, henhører under domstolene og falder uden for nævnets kompetence.
Klager over tilsidesættelse af god presseskik kan rettes til det pågældende massemedie selv eller direkte til Pressenævnet.
Fristen for at klage til Pressenævnet er fire uger efter offentliggørelsen i massemediet eller fire uger efter massemediets afgørelse, jf. medieansvarsloven § 34, stk. 2.
Da klagen vedrører artikler bragt i 2009, og Pressenævnet først har modtaget klagen i 2012, er fristen for at klage efter medieansvarslovens regler overskredet.
Klagen over jv.dk afvises derfor som for sen i medfør af medieansvarsloven § 43, stk. 3. Det forhold, at artiklerne stadig er tilgængelige på hjemmesiden, kan ikke føre til et andet resultat.
