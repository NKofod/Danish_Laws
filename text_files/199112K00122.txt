Nr LSF 122 Forslag til Lov om ændring af lov om lejeregulering i erhvervslokaler  

 m.v., lov om leje og lov om retsafgifter (Erhvervslejemål) Fremsat af boligministeren ( Svend Erik Hovmand) den 22. november 1991 Vedtaget ved tredjebehandling den 20. december 1991 Lov nr. 934 af 27/12/1991 § 1 I lov nr. 829 af 21. december 1988 om lejeregulering i erhvervslokaler  

 m.v. foretages følgende ændringer:
 1. I § 3, stk. 1, indsættes efter »begyndelse«:  

 »eller 4 år efter, at der sidst er trådt en lejeforhøjelse i kraft som  

 følge af, at lejen var væsentlig lavere end det lejedes værdi«.
 2. I § 3, stk. 2, indsættes som nr. 3:
»3) Den del af lejen, som vedrører særlig indretning, ombygning  

 eller forbedring af det lejede, som udlejeren har ladet udføre efter aftale  

 med lejeren.« 3. I § 3 indsættes efter stk. 2 som nyt stykke:
» Stk. 3. Ved vurderingen af lejen og det lejedes værdi tages  

 der hensyn til vederlag, som lejeren ved lejeaftalens indgåelse har betalt  

 til udlejeren for at overtage lejemålet.
Har lejeren tidligere været ejer og  

 bruger af lejemålet, og er lejeaftalen indgået med den nuværende ejer som en  

 del af aftalen om dennes køb af ejendommen, således at der er sammenhæng  

 mellem købsprisen og lejens størrelse, tages der tillige hensyn hertil.« Stk. 3-5 bliver herefter stk. 4-6.
 4. § 3, stk. 3, der bliver stk. 4, affattes således:
» Stk. 4. Ved krav efter stk. 1, 1. pkt., skal udlejeren  

 dokumentere, at den leje, som forlanges, svarer til lejen for en  

 repræsentativ del af de lejemål i kvarteret eller området, som er  

 sammenlignelige f.eks. med hensyn til beliggenhed, art, størrelse, kvalitet,  

 udstyr og vedligeholdelsestilstand.
Lejemålene skal endvidere være  

 sammenlignelige med hensyn til vilkår, herunder om der er afståelses- og  

 genindtrædelsesret for lejer, og om der ved siden af lejen skal betales andre  

 udgifter vedrørende lejemålet, f.eks. driftsudgifter.« 5. § 3, stk. 4, der bliver stk. 5, affattes således:
» Stk. 5. Forhøjelsen fordeles over 4 år, således at  

 forhøjelsen pr. år udgør 1/4 af den samlede lejeforhøjelse.« 6. I § 4, stk. 2, ændres »§ 3, stk. 4« til:  

 »§ 3, stk. 5«.
 7. § 5 affattes således:
 » § 5. Er lejen væsentlig højere end det lejedes værdi, kan  

 lejeren forlange den fremtidige leje nedsat til et beløb, der er rimeligt  

 under hensyn hertil, jf. stk. 3.
Stk. 2. Krav om lejenedsættelse kan tidligst fremsættes med  

 virkning 4 år efter lejeforholdets begyndelse eller 4 år efter, at der sidst  

 er trådt en lejenedsættelse i kraft som følge af, at lejen var væsentlig  

 højere end det lejedes værdi.
En lejenedsættelse vil tidligst få virkning 3  

 måneder efter kravets fremsættelse.
Stk. 3. Ved vurderingen af lejen og det lejedes værdi ses der bort  

 fra de i § 3, stk. 2, nævnte omstændigheder, medens der tages hensyn til de i  

 § 3, stk. 3, nævnte omstændigheder.
Endvidere finder § 3, stk. 4, tilsvarende  

 anvendelse, dog således at dokumentationspligten påhviler lejeren.
Stk. 4. Nedsættelsen fordeles over 4 år, således at nedsættelsen  

 pr. år udgør 1/4 af den samlede lejenedsættelse.« 8. § 9 affattes således:
 » § 9. Reglerne i §§ 3-5 kan ikke ved aftale fraviges til  

 skade for lejeren, jf. dog stk. 2 og 3.
Stk. 2. Udlejer og lejer kan gensidigt fraskrive sig retten til at  

 kræve lejen reguleret under henvisning til det lejedes værdi i op til 8 år ud  

 over de i §§ 3 og 5 nævnte 4 år.
Dette gælder dog kun, såfremt der er tillagt  

 lejeren afståelsesret og genindtrædelsesret af et omfang mindst svarende til  

 det i § 74 a i lov om leje fastsatte.
 Stk. 3. §§ 3-5 kan fraviges i en lejeaftale indgået efter den 31.  

 december 1991 for lokaler i en ejendom, der er påbegyndt opført efter  

 lejeaftalens indgåelse og efter lejers anvisning med hensyn til udformning og  

 indretning.
Stk. 4. Er det aftalt, at lejen i medfør af særlige  

 reguleringsklausuler skal kunne reguleres på anden måde end anført i § 3,  

 skal der i lejeaftalen angives illustrerende regneeksempler, der er relevante  

 i forhold til disse særlige reguleringsklausuler, og som viser lejens  

 størrelse i hvert af årene i en 12-årig periode efter lejeaftalens indgåelse  

 eller i den periode, parterne har aftalt efter stk. 2. Såfremt lejen tillige  

 skal kunne reguleres efter § 3, skal dette fremgå udtrykkeligt af  

 lejeaftalen.
Indeholder lejeaftalen ikke oplysningerne nævnt i 1. pkt., kan  

 udlejeren ikke kræve lejen reguleret efter de særlige  

 reguleringsklausuler.« § 2 I lov om leje, jf. lovbekendtgørelse nr. 715 af 25. oktober 1991,  

 foretages følgende ændringer:
 1. I § 3 indsættes efter »lejlighed«:  

 »delvis«.
 2. I § 4 indsættes som stk. 4 og 5:
»Stk. 4. For lokaler, der udelukkende anvendes til andet end  

 beboelse, skal det udtrykkeligt specificeret fremgå af lejeaftalen, hvilke  

 udgifter lejeren ud over lejen skal betale vedrørende det lejede.
Dette  

 gælder dog ikke for udgiftsarter, der ikke er kendte ved lejeaftalens  

 indgåelse.
Den anslåede størrelse af den enkelte udgift skal være angivet.  

 Indeholder lejeaftalen ikke disse oplysninger, kan udlejer ikke opkræve de  

 pågældende udgifter.
Stk. 5. For lokaler som nævnt i stk. 4 skal det endvidere  

 udtrykkeligt specificeret fremgå af lejeaftalen, hvilke udgifter der ud over  

 brændsel indgår i varmeregnskabet.
Stk. 4, 3. og 4. pkt., finder tilsvarende  

 anvendelse.« 3. Efter § 74 indsættes:
» § 74 a.
Lejeren af lokaler, der udelukkende anvendes til  

 andet end beboelse, har ret til at lade en anden lejer inden for samme  

 branche fortsætte lejemålet på uændrede lejevilkår (afståelsesret), medmindre  

 udlejeren har vægtige grunde, herunder den indtrædende lejers økonomi eller  

 branchekendskab, til at modsætte sig dette.
Stk. 2. Den oprindelige lejer har ret til at genindtræde i  

 lejemålet, såfremt lejemålet med den lejer, der er afstået til, er ophørt på  

 grund af misligholdelse.
Genindtrædelsesretten er dog betinget af, at den  

 oprindelige lejer inden 14 dage efter udlejerens påkrav godtgør udlejeren  

 alle dokumenterede omkostninger til dækning af lejerestancer, omkostninger  

 ved udsættelse og udlejers øvrige udgifter i forbindelse med lejemålets  

 ophør.
Stk. 3. Lejeren må dog ikke uden sin ægtefælles samtykke afstå  

 lejemål om lokaler, hvortil ægtefællernes eller den anden ægtefælles  

 virksomhed er knyttet. § 72, 2. og 3. pkt., finder tilsvarende  

 anvendelse.« 4. § 112, stk. 3, affattes således:
» Stk. 3. Retten kan foretage besigtigelse af det  

 lejede.« § 3 I lov om retsafgifter, jf. lovbekendtgørelse nr. 460 af 27. juni 1989,  

 udgår i § 12, stk. 2, »§ 5 i lov om lejeregulering i  

 erhvervslokaler m.v., samt«.
§ 4 Stk. 1. Loven træder i kraft den 1. januar 1992.
 Stk. 2. § 1, nr. 2, 3 og 8, og § 2, nr. 2 og 3, har virkning for  

 lejeaftaler, der indgås efter lovens ikrafttræden.
 Stk. 3. § 1, nr. 7, har virkning for krav om lejenedsættelse, der  

 rejses efter den 21. november 1991.
 Stk. 4. § 3 har virkning for retssager, der anlægges efter lovens  

 ikrafttræden.
Oprindeligt fremsat forslag § 1 I lov nr. 829 af 21. december 1988 om lejeregulering i erhvervslokaler  

 m.v. foretages følgende ændringer:
 1. I § 3, stk. 1, indsættes efter »begyndelse«:
 »eller 4 år efter, at der sidst er trådt en lejeforhøjelse i kraft  

 som følge af, at lejen var væsentlig lavere end det lejedes værdi«.
 2. I § 3, stk. 2, indsættes som nr. 3:
 »3) Den del af lejen, som vedrører særlig indretning, ombygning eller  

 forbedring af det lejede, som udlejeren efter aftale med lejeren har ladet  

 udføre i forbindelse med lejeaftalens indgåelse.«.
 3. I § 3 indsættes efter stk. 2 som nyt stykke:
» Stk. 3. Ved vurderingen af lejen og det lejedes værdi tages  

 der hensyn til vederlag, som lejeren ved lejeaftalens indgåelse har betalt  

 til udlejeren for at overtage lejemålet.
Har lejeren tidligere været ejer og  

 bruger af lejemålet, og er lejeaftalen indgået med den nuværende ejer som en  

 del af aftalen om dennes køb af ejendommen, således at der er sammenhæng  

 mellem købsprisen og lejens størrelse, tages der tillige hensyn  

 hertil.«.
 Stk. 3-5 bliver herefter stk. 4-6.
 4. § 3, stk. 3, der bliver stk. 4, affattes således:
» Stk. 4. Ved krav efter stk. 1, 1. pkt., skal udlejeren  

 dokumentere, at den leje, som forlanges, svarer til lejen for en  

 repræsentativ del af de lejemål i kvarteret eller området, som er  

 sammenlignelige, f.eks. med hensyn til beliggenhed, art, størrelse, kvalitet,  

 udstyr og vedligeholdelsestilstand.
Lejemålene skal endvidere være  

 sammenlignelige med hensyn til vilkår, herunder om der er afståelses- og  

 genindtrædelsesret for lejer, og om der ved siden af lejen skal betales andre  

 udgifter vedrørende lejemålet, f.eks. driftsudgifter.«.
 5. § 3, stk. 4, der bliver stk. 5, affattes således:
 » Stk. 5. Forhøjelsen fordeles over 4 år, således at  

 forhøjelsen pr. år udgør 1/4 af den samlede lejeforhøjelse.«.
 6. I § 4, stk. 2, ændres »§ 3, stk. 4« til:  

 »§ 3, stk. 5«.
 7. § 5 affattes således:
 » § 5. Er lejen væsentlig højere end det lejedes værdi, kan  

 lejeren forlange den fremtidige leje nedsat til et beløb, der er rimeligt  

 under hensyn hertil, jf. stk. 3.
Stk. 2. Krav om lejenedsættelse kan tidligst fremsættes med  

 virkning 4 år efter lejeforholdets begyndelse eller 4 år efter, at der sidst  

 er trådt en lejenedsættelse i kraft som følge af, at lejen var væsentlig  

 højere end det lejedes værdi.
En lejenedsættelse vil tidligst få virkning 3  

 måneder efter kravets fremsættelse.
Stk. 3. Ved vurderingen af lejen og det lejedes værdi ses der bort  

 fra de i § 3, stk. 2, nævnte omstændigheder, medens der tages hensyn til de i  

 § 3, stk. 3, nævnte omstændigheder.
Endvidere finder § 3, stk. 4, tilsvarende  

 anvendelse, dog således at dokumentationspligten påhviler lejeren.
 Stk. 4. Nedsættelsen fordeles over 4 år, således at nedsættelsen  

 pr. år udgør 1/4 af den samlede lejenedsættelse.«.
 8. § 9 affattes således:
 » § 9. Reglerne i §§ 3-5 kan ikke ved aftale fraviges til  

 skade for lejeren, jf. dog stk. 2 og 3.
 Stk. 2. Udlejer og lejer kan gensidigt fraskrive sig retten til at  

 kræve lejen reguleret under henvisning til det lejedes værdi i op til 4 år ud  

 over de i §§ 3 og 5 nævnte 4 år.
 Stk. 3. §§ 3-5 kan fraviges for lejemål, der udlejes første gang.
 Stk. 4. Er det aftalt, at lejen skal kunne reguleres på anden måde  

 end anført i §§ 3-5, skal det udtrykkeligt fremgå af lejeaftalen, hvis lejen  

 også skal kunne reguleres efter disse bestemmelser.«.
§ 2 I lov om leje, jf. lovbekendtgørelse nr. 715 af 25. oktober 1991  

 foretages følgende ændringer:
 1. I § 3 indsættes efter »lejlighed«:  

 »delvis«.
 2. I § 4 indsættes som stk. 4 og 5:
»Stk. 4. For lokaler, der udelukkende anvendes til andet end  

 beboelse, skal det udtrykkeligt specificeret fremgå af lejeaftalen, hvilke  

 udgifter lejeren ud over lejen skal betale vedrørende det lejede.
Den  

 anslåede størrelse af den enkelte udgift skal være angivet.
Indeholder  

 lejeaftalen ikke disse oplysninger, kan udlejer ikke opkræve de pågældende  

 udgifter.
 Stk. 5. For lokaler som nævnt i stk. 4, skal det endvidere  

 udtrykkeligt specificeret fremgå af lejeaftalen, hvilke udgifter, der ud over  

 brændsel indgår i varmeregnskabet.
 Stk. 4, 2. og 3. pkt. finder tilsvarende anvendelse.«.
 3. Efter § 74 indsættes:
» § 74 a.
Lejeren af lokaler, der udelukkende anvendes til  

 andet end beboelse, har ret til at lade en anden lejer inden for samme  

 branche fortsætte lejemålet på uændrede lejevilkår (afståelsesret), medmindre  

 udlejeren har vægtige grunde, herunder den indtrædende lejers økonomi eller  

 branchekendskab, til at modsætte sig dette.
Stk. 2. Den oprindelige lejer har ret til at genindtræde i  

 lejemålet, såfremt lejemålet med den lejer, der er afstået til, er ophørt på  

 grund af misligholdelse.
Genindtrædelsesretten er dog betinget af, at den  

 oprindelige lejer inden 14 dage efter udlejerens påkrav godtgør udlejeren  

 alle dokumenterede omkostninger til dækning af lejerestancer, omkostninger  

 ved udsættelse og udlejers øvrige udgifter i forbindelse med lejemåles ophør.
 Stk. 3. Lejeren må dog ikke uden sin ægtefælles samtykke afstå  

 lejemål om lokaler, hvortil ægtefællernes eller den anden ægtefælles  

 virksomhed er knyttet. § 72, 2. og 3. pkt., finder tilsvarende  

 anvendelse.«.
 4. § 112, stk. 3, affattes således:
 » Stk. 3. Retten kan foretage besigtigelse af det  

 lejede.«.
§ 3 I lov om retsafgifter, jf. lovbekendtgørelse nr. 460 af 27. juni 1989,  

 udgår i § 12, stk. 2:
 »§ 5 i lov om lejeregulering i erhvervslokaler m.v., samt«.
§ 4 Stk. 1. Loven træder i kraft den 1. januar 1992.
 Stk. 2. § 1, nr. 2, 3 og 8, og § 2, nr. 2 og 3, har virkning for  

 lejeaftaler, der indgås efter lovens ikrafttræden.
 Stk. 3. § 1, nr. 7, har virkning for krav om lejenedsættelse, der  

 rejses efter den 21. november 1991.
 Stk. 4. § 3 har virkning for retssager, der anlægges efter lovens  

 ikrafttræden.
Bemærkninger til lovforslaget Almindelige bemærkninger På baggrund af debatten om erhvervslejereguleringsloven tog  

 boligministeren den 27. februar 1991 initiativ til, at der blev nedsat en  

 hurtigtarbejdende gruppe med repræsentanter for Erhvervslejernes  

 Landsorganisation, Detailhandelens Fællesråd (tidligere Butikshandlens  

 Fællesråd), Landsforeningen for ejere af udlejningsejendomme og  

 Fællesforeningen af Jydske Grundejerforeninger med det formål at fremkomme  

 med udspil til eventuelle lovændringsinitiativer hurtigst muligt og senest  

 til efteråret.
 Det lykkedes ikke parterne at nå til enighed om et fælles udspil, og  

 regeringen har derfor besluttet - for at skabe ro på området og for at sikre  

 en stabil og positiv udvikling for erhvervsbyggeriet - at fremsætte forslag  

 til en række ændringer i erhverslejereguleringsloven, lejeloven og  

 retsafgiftsloven.
1. Erhvervslejereguleringsloven Formålet med de foreslåede ændringer i erhvervslejereguleringsloven er at  

 genskabe seriøsiteten ved lejekontraktsforhandlinger på erhvervsområdet og at  

 sikre, at begge parter, som i erhvervslivet i øvrigt, kan forlade sig på  

 indgåede aftalers indhold, således at der kan planlægges mere langsigtet end  

 efter den gældende lov.
Det er nødvendigt, at de rammer, som lovgivningen  

 opstiller, giver mulighed for en langsigtet planlægning med henblik på at  

 fremme erhvervsudviklingen.
Efter den gældende erhvervslejereguleringslov kan udlejeren tidligst 4 år  

 efter lejeaftalens indgåelse og herefter højst hvert 4. år forlange  

 lejeforhøjelse med virkning for fremtiden, hvis lejen er væsentlig lavere end  

 det lejedes værdi.
Overstiger en varslet lejeforhøjelse 20 pct. af den  

 gældende leje, skal forhøjelsen endvidere fordeles over 4 år.
For lejere gælder derimod, at lejeren allerede 1 år efter lejeaftalens  

 indgåelse kan forlange lejen nedsat, også til et beløb, der er lavere end ved  

 lejeforholdets begyndelse.
Lejeren kan forlange at få den for meget betalte  

 leje tilbagebetalt.
Det foreslås nu at skabe parallelitet mellem udlejers og lejers mulighed  

 for at få reguleret lejen efter bestemmelserne om det lejedes værdi.
Dette  

 betyder, at lejere ifølge lovforslaget fremover ikke skal kunne kræve  

 lejenedsættelse, førend der er gået 4 år efter lejeforholdets begyndelse  

 eller 4 år efter den seneste lejenedsættelse.
For yderligere at øge paralleliteten mellem udlejers og lejers  

 retsstilling foreslås det at gøre bevisbyrdereglen ens for begge parter.
Når  

 lejeren rejser en sag om lejenedsættelse, skal han kunne dokumentere, at den  

 leje, han betaler, væsentligt overstiger det lejedes værdi, jf. nærmere under  

 bemærkningerne til § 1, nr. 7.
 Herudover foreslås det, at lejenedsættelser - ligesom forhøjelserne - skal  

 fordeles over 4 år, og dette foreslås at skulle gælde både store og små  

 reguleringer.
 Det foreslås, at også nye lejemål vil kunne indgå i  

 sammenligningsgrundlaget ved fastsættelsen af lejen og det lejedes værdi,  

 ligesom det foreslås, at der i lovteksten peges på nogle forhold af særlig  

 betydning ved fastsættelsen af lejen og det lejedes værdi.
Det drejer sig om vederlag for »særindretninger«, som udlejer  

 udfører i de lejede lokaler efter ønske fra lejeren, og  

 »nøglepenge«, betalt af lejer til udlejer ved lejeaftalens  

 indgåelse, ligesom det også foreslås, at der ved lejefastsættelsen skal tages  

 særlige hensyn, hvis der er tale om en »sale and lease  

 back«-situation, dvs. hvor lejeren er den tidligere ejer, og hvor den  

 opnåede salgspris har sammenhæng med den samtidigt med salget indgåede  

 lejeaftale med den nye ejer.
Såvel i denne situation som i den ovenfor nævnte  

 særindretningssituation, er der således tale om, at hele eller dele af den  

 aftalte leje er indgået mellem parter, der ikke kan siges at være økonomisk  

 uafhængige.
For at sammenligningsgrundlaget ved vurdering af det lejedes værdi skal  

 være så korrekt som muligt, foreslås endvidere præciseret, at vilkårene for  

 de involverede lejemål i videst muligt omfang skal gøres sammenlignelige  

 f.eks. med hensyn til afståelsesret og udgifter, der betales særskilt ud over  

 lejen.
Der henvises til forslagets § 1, nr. 4.
Det er af afgørende betydning, at de to erhvervsdrivende parter (udlejer  

 og lejer) dels får langsigtede dispositionsmuligheder, dels kan drive deres  

 virksomhed ud fra de forudsætninger, som de selv har aftalt.
Derfor foreslås  

 det at gøre det muligt for parterne i et vist omfang at kunne træffe aftale  

 om en fravigelse fra lovens bestemmelser om regulering efter det lejedes  

 værdi.
Det bemærkes i denne forbindelse, at de gældende regler herom ikke kan  

 fraviges til skade for lejeren.
 Det foreslås i den forbindelse at gøre det muligt for parterne at aftale,  

 at lejen hverken skal kunne forhøjes eller nedsættes i op til 4 år udover de  

 4 år, der allerede fremgår af §§ 3 og 5. Denne mulighed vil dog kun gælde  

 lejeaftaler, der indgås efter lovens ikrafttræden i allerede eksisterende og  

 benyttet byggeri (genudlejning).
For så vidt angår lejemål, der udlejes første gang efter lovens  

 ikrafttræden, herunder nybyggeri, foreslås fuld aftalefrihed.
Derved  

 overlades det til parterne selv frit at aftale, hvordan og hvor ofte lejen  

 skal kunne reguleres - hvilket betyder, at kun i de tilfælde, hvor andet ikke  

 er aftalt, vil lovens regler være gældende for lejeforholdet.
Sigtet med  

 dette forslag er også at tiltrække og fastholde såvel danske som udenlandske  

 investorer i erhvervsbyggeriet.
De foreslåede ændrede regler for lejefastsættelsen i nybyggeriet vil  

 medvirke til at sikre en mere optimal udnyttelse af den eksisterende  

 bygningsmasse.
En hensigtsmæssig lokalisering af erhvervslokaler vil samtidig  

 kunne fremme den erhvervsmæssige udvikling.
 Endelig foreslås, at det udtrykkeligt skal fremgå af lejeaftalen, hvis  

 parterne ud over aftalte reguleringer, f.eks. pristalsreguleringer, skal  

 kunne benytte lovens regler om lejeregulering.
Det er regeringens opfattelse, at konflikter mellem de to erhvervsdrivende  

 parter vedrørende en lejeaftale bør løses så kvalificeret som muligt.
Det  

 overvejes derfor at nedsætte et udvalg med deltagelse af relevante parter og  

 ministerier, som skal have til opgave at vurdere, om det eksisterende system  

 er optimalt, eller om konflikter mere hensigtsmæssigt løses ved voldgift.
2. Lejeloven Lovforslaget indeholder endvidere ændringer i lov om leje, hvor de  

 grundlæggende krav til aftalens udformning findes (lejelovens § 4). For at  

 give (kommende) erhvervslejere bedre mulighed for at overskue og vurdere  

 konsekvenserne af den aftale, som forhandles med udlejer, foreslås indført  

 skærpede krav til de oplysninger, som skal fremgå af kontrakten.
Udlejere har efter den gældende lov mulighed for at opkræve skatter og  

 afgifter ud over »grundlejen«.
Udlejer har endvidere mulighed for  

 at aftale anden regulering af lejen end (alene) efter det lejedes værdi, og  

 det kan f.eks. være aftalt, at udlejer skal kunne opkræve andre drifts- eller  

 serviceudgifter særskilt.
En sådan aftale skal fremgå af kontrakten.
 Det foreslås nu, at det i alle tilfælde skal fremgå af kontrakten, hvis  

 udlejer skal kunne opkræve særskilte udgifter ved siden af lejen, og det  

 foreslås videre, at udlejer skal angive den forventede størrelse af de  

 omhandlede udgifter.
Ud fra samme ønske om større gennemskuelighed for lejer med hensyn til  

 konsekvenserne af en lejeaftale foreslås, at det af kontrakten skal fremgå,  

 hvilke udgifter, der ud over brændselsudgifter opkræves over ejendommens  

 varmeregnskab.
Også her skal den forventede størrelse af udgifterne angives.
 Retsvirkningerne af at kontrakten ikke indeholder ovennævnte oplysninger  

 er, at udlejeren ikke kan opkræve de pågældende udgifter.
Endvidere foreslås, at der i lejeloven gives erhvervslejere en  

 deklaratorisk afståelses- og genindtrædelsesret.
Det foreslås, at retten  

 hertil skal gælde i alle erhvervslejemål, således at lejer kan lade en anden  

 lejer inden for samme branche fortsætte i lejemålet på uændrede vilkår.  

 Udlejer skal i visse tilfælde kunne modsætte sig afståelse til den foreslåede  

 nye lejer, ligesom parterne i lejeaftalen frit kan aftale, at der slet ikke  

 skal gælde en sådan ret, eller at retten skal gælde på helt andre vilkår end  

 anført i den foreslåede § 74 a.
 Endelig foreslås præciseret i lejelovens § 112, stk. 3, at udgangspunktet  

 i boligretssager er, at såvel retsformand som lægdommere deltager i  

 besigtigelse af lejemål, hvorom der verserer retssag.
3. Retsafgiftsloven Retsafgiftsloven foreslås ændret, således at lejere i erhvervslejemål,  

 der søger lejenedsættelse, ikke længere skal være fritaget for at betale  

 retsafgift.
Herved skabes parallelitet mellem lejer og udlejer.
4. Overgangs- og ikrafttrædelsesbestemmelser Det foreslås, at loven træder i kraft den 1. januar 1992. Videre  

 foreslås, at forslagets bestemmelser om lejenedsættelser efter det lejedes  

 værdi allerede får virkning fra fremsættelsestidspunktet.
Bestemmelsen om  

 gensidig fraskrivelse af retten til at kræve lejen reguleret i op til 8 år  

 foreslås at skulle gælde for nye lejeaftaler i det eksisterende byggeri, der  

 indgås efter lovens ikrafttræden (genudlejning), mens der for nybyggeriet,  

 dvs. også eksisterende byggeri, der udlejes første gang efter lovens  

 ikrafttræden, foreslås fuld aftalefrihed.
Økonomiske bemærkninger Forslaget har hverken administrative eller økonomiske konsekvenser for  

 det offentlige bortset fra, at ændringen af retsafgiftsloven må forventes at  

 indebære merindtægter for det offentlige.
Bemærkninger til de enkelte bestemmelser Til § 1 Til nr. 1 Det foreslås i § 3 at præcisere, at udlejer kun kan varsle lejeforhøjelse  

 med 4 års mellemrum - der tilsigtes således ikke nogen realitetsændring.
Til nr. 2 Det foreslås, at de arbejder, som en udlejer ved lejeaftalens indgåelse  

 har udført i det lejede efter aftale med lejer, og den del af lejen, der  

 vedrører disse foranstaltninger, skal holdes uden for vurderingen af lejen og  

 det lejedes værdi.
Baggrunden for forslaget er, at det ikke er rimeligt, at udlejer kan blive  

 mødt med krav om lejenedsættelse, uden at der tages hensyn til de udgifter  

 til særindretninger, ombygning m.v., som lejers ønsker har påført udlejer ved  

 lejemålets start.
Der kan være tale om bekostelige foranstaltninger, hvorved  

 der tages hensyn til lejers helt specifikke behov, og som udlejer naturligvis  

 skal være sikker på at kunne få dækket gennem lejen, som jo aftales netop på  

 baggrund af eller under forudsætning af, at de pågældende arbejder er udført.
 Udformingen af bestemmelsen svarer til de gældende bestemmelser om  

 henholdsvis forbedringer, som lejer har udført for egen regning med udlejers  

 tilladelse, og lejeforhøjelser og forbedringer efter bl.a. byfornyelseslovens  

 § 60.
Til nr. 3 I det nye stk. 3 i § 3 foreslås, at domstolene ved vurderingen af lejen og  

 det lejedes værdi skal tage hensyn til visse omstændigheder ud over dem, der  

 allerede fremgår af den gældende § 3, stk. 3. Hensigten hermed er at få en så  

 præcis og retfærdig lejefastsættelse som muligt.
Det foreslås således, at der  

 skal tages højde for, om lejeren har betalt et vederlag til udlejer, også  

 kaldet »nøglepenge«, for at komme ind i lejemålet (dvs. beløb, som  

 lejeren erlægger til udlejeren for at få lejemålet og ikke betaling for selve  

 forretningen).
Endvidere foreslås, at retten i tilfælde, hvor lejer er den tidligere ejer  

 og bruger af ejendommen (såkaldt »sale and lease back«), og hvor  

 købsprisen og lejens størrelse og regulering efter aftalen og forhandlingerne  

 afhænger af hinanden, skal tage hensyn hertil ved krav om ændret regulering  

 af lejen efterfølgende i forhold til det oprindeligt aftalte.
Det foreslås,  

 at dette hensyn skal indgå i vurderingen både ved krav om lejeforhøjelse og  

 -nedsættelse, jf. forslagets § 1, nr. 7.
Til nr. 4 Det foreslås at udelade bestemmelsen om, at udlejeren - når han varsler  

 lejeforhøjelse efter reglerne om det lejedes værdi - kun kan sammenligne den  

 leje, han ønsker forhøjet, med lejen i lejemål, der er indgået mindst 12  

 måneder før lejeforhøjelsens ikrafttræden.
Det har, siden reglen blev indført  

 pr. 1. januar 1989, vist sig, at markedet har ændret sig, og det skønnes  

 hensigtsmæssigt, at der ikke opstilles begrænsninger med hensyn til det  

 sammenligningsgrundlag, som retten skal træffe afgørelse ud fra.
Med  

 forslaget forhindres således fastlåsning på et niveau, som måske er  

 urealistisk.
Endvidere foreslås præciseret, at sammenligningsgrundlaget i de lejemål,  

 der sammenlignes, skal være ensartet.
Efter den gældende bestemmelse skal  

 lejemålenes vilkår være sammenlignelige.
Denne del af bestemmelsen foreslås  

 tydeliggjort, således at det udtrykkeligt fremgår af loven, at der bl.a. skal  

 tages hensyn til eventuel afståelses- og genindtrædelsesret for lejer og til  

 eventuelle udgifter, der betales særskilt til udlejer ved siden af  

 »grundlejen«.
Betaling af f.eks. skatter og afgifter og andre  

 drifts- eller serviceudgifter kan således i nogle lejeaftaler være udskilt  

 fra lejen, mens disse udgifter i andre lejeaftaler er indeholdt i  

 lejebeløbet. Ændringsforslaget betyder ikke, at disse udgifter kan opkræves  

 ud over det lejedes værdi.
Til nr. 5 Det foreslås i § 3, stk. 4, der nu bliver stk. 5, at alle lejeforhøjelser  

 skal fordeles over 4 år, medens det efter den gældende lov kun er forhøjelser  

 på over 20%, der skal fordeles.
Ved den foreslåede bestemmelse får lejeren  

 bedre mulighed for gradvist at indrette sig på den nye højere leje.
Til nr. 6 Ændringen er redaktionel.
Til nr. 7 Det foreslås, at lejerens krav om lejenedsættelse tidligst kan få virkning  

 4 år efter lejeforholdets begyndelse eller 4 år efter, at der sidst er trådt  

 en lejenedsættelse i kraft som følge af, at lejen var væsentlig højere end  

 det lejedes værdi, jf. den foreslåede § 5, stk. 2. Bestemmelsen er parallel  

 til den gældende lovs § 3, som vedrører udlejers mulighed for at varsle  

 lejeforhøjelse, jf. lovens § 3, stk. 1, 2. pkt. og stk. 4, og forslagets § 1,  

 nr. 1.
Herudover skønnes det rimeligt, at en eventuel lejenedsættelse ikke får  

 tilbagevirkende kraft, således at lejeren skulle kunne kræve tilbagebetaling  

 for flere år.
Det foreslås således, at lejenedsættelser (og den dertil  

 knyttede tilbagebetaling) først får virkning 3 måneder efter, at lejeren over  

 for udlejeren har rejst krav om lejenedsættelse og kun med virkning for  

 fremtiden.
Det bemærkes i denne forbindelse, at loven og de nu foreslåede  

 ændringer ikke er til hinder for, at lejen nedsættes til et beløb, der ligger  

 under den oprindeligt aftalte leje.
Reglerne for, hvornår en nedsættelse kan  

 få virkning fra, er med forslaget gjort enslydende med de tilsvarende regler  

 for lejeforhøjelser.
Henvisningen i § 5, stk. 3, til § 3, stk. 4, indebærer forslag om at  

 indføre samme bevisbyrde for lejeren som for udlejeren med hensyn til  

 sammenligningsgrundlaget ved reguleringen af lejen.
Dette betyder, at lejeren  

 - når denne kræver lejenedsættelse efter reglerne om det lejedes værdi - skal  

 kunne dokumentere, at den gældende leje er væsentlig højere end det lejedes  

 værdi.
Efter gældende ret har lejeren bevisbyrden for, at dette er tilfældet,  

 men der gælder ikke nogen egentlig dokumentationspligt.
 Endvidere foreslås, at retten i lighed med særindretninger ved  

 lejenedsættelser skal tage hensyn til, om lejer har betalt nøglepenge til  

 udlejer, eller om der er tale om en »sale and lease  

 back«-situation, jf. den forslåede § 3, stk. 3, og bemærkningerne til §  

 1, nr. 3.
 Herudover foreslås - parallelt til den ændrede affattelse af § 3, stk. 4,  

 der bliver stk. 5 - at alle nedsættelser uanset størrelse også skal fordeles  

 over 4 år.
Til nr. 8 Som anført i de almindelige bemærkninger foreslås en udvidelse af  

 parternes aftalefrihed i den forstand, at der ved den foreslåede § 9, stk. 2,  

 som omhandler genudlejning efter lovens ikrafttræden i det eksisterende  

 byggeri, skabes mulighed for, at parterne kan aftale, at hverken udlejer  

 eller lejer skal kunne kræve regulering af lejen efter bestemmelserne om det  

 lejedes værdi i op til ialt 8 år efter aftalens indgåelse.
Der forudsættes  

 altså en gensidig fraskrivelse af reguleringsmuligheden, og det kan ikke  

 aftales, at udlejer skal kunne kræve lejen reguleret, mens lejeren ikke kan  

 (eller omvendt). Herved sikres der ro omkring lejens størrelse, og begge  

 parter kan indrette sig derefter.
Ingen af parterne er dog afskåret fra at  

 bringe § 36 i lov om aftaler og andre retshandler på formuerettens område i  

 anvendelse, heller ikke i den periode, der måtte ligge ud over de 4 år.
Der  

 er således sikkerhed for, at ingen behøver at leve 8 år med en helt urimelig  

 lejeaftale.
Herudover foreslås, at parterne ved udlejning i nybyggeri, hvorved forstås  

 lejemål, der udlejes første gang efter den 31.12.1991, får mulighed for at  

 aftale, at lejen for det pågældende lejemål ikke reguleres efter lovens  

 regler om det lejedes værdi.
Der foreslås således indført aftalefrihed med  

 hensyn til regulering af lejen i nybyggeriet.
Også på disse aftaler kan § 36  

 i aftaleloven naturligvis finde anvendelse.
 Som efter den gældende lov vil parterne frit kunne aftale anden regulering  

 end efter det lejedes værdi, men som noget nyt foreslås i stk. 4, at det  

 udtrykkeligt skal fremgå af lejeaftalen, hvis parterne skal kunne benytte  

 lovens regler om lejeregulering, selv om der måtte være aftalt f.eks.  

 pristalsregulering af lejen.
Til § 2 Til nr. 1 Ved en tidligere lovændring (lov nr. 828 af 21. december 1988) gled ordet  

 »delvis« ud af § 3 ved en lovteknisk fejl, og bestemmelsen fik  

 derved en meningsforstyrrende ordlyd.
Det foreslås derfor nu at føre  

 bestemmelsen tilbage til dens oprindelige ordlyd, hvilket indebærer, at det  

 igen kommer til at fremgå klart af bestemmelsen, at lovens regler om  

 beboelseslejligheder (altså lejligheder, der udelukkende anvendes til  

 beboelse) også finder anvendelse på såkaldt »blandede« lejemål,  

 dvs. lejemål, der anvendes både til beboelse og erhverv.
Til nr. 2 For at sikre at erhvervslejekontrakter bliver mere gennemskuelige for  

 lejerne, således at lejerne i højere grad bliver i stand til at overskue de  

 økonomiske konsekvenser af at indgå en lejeaftale, foreslås det i lejelovens  

 § 4 at indføje en bestemmelse om, at evt. udgifter, som lejeren skal betale  

 ud over selve lejen, skal fremgå af kontrakten.
Der kan f.eks. være tale om  

 skatter og afgifter samt drifts- og serviceudgifter.
Udgifternes størrelse  

 skal også fremgå af kontrakten.
Kender udlejeren ikke de nøjagtige tal, må  

 han skønne så præcist som muligt og i kontrakten gøre opmærksom på, at der er  

 tale om anslåede tal.
Det bemærkes, at det ikke får konsekvenser for  

 udlejeren, hvis det efterfølgende viser sig, at han har skønnet forkert,  

 medmindre han har handlet svigagtigt.
Herudover foreslås med samme begrundelse som ovenfor at indføre en  

 bestemmelse om, at det skal fremgå af erhvervslejekontrakter, hvilke  

 udgifter, der indgår i varmeregnskabet ud over selve brændselsudgiften.
Efter  

 § 36, stk. 2, i lejeloven kan udlejeren kun medtage brændselsudgiften i  

 varmeregnskabet, medens de øvrige varmeudgifter skal være indeholdt i lejen,  

 men denne bestemmelse kan netop fraviges for erhvervslejemål jf. § 46, og  

 hvis det er tilfældet i den konkrete lejeaftale, kan det være svært for  

 lejeren at overskue, hvor meget de samlede udgifter for lejemålet andrager.
 For så vidt angår størrelsen af de omhandlede varmeudgifter (altså  

 ikke-brændselsudgifter) gælder det samme som anført ovenfor.
 Indeholder kontrakten ikke ovennævnte specificerede oplysninger, er  

 udlejeren afskåret fra at opkræve udgifterne.
Til nr. 3 Efter den gældende lejelov har lejeren kun ret til at afstå lejemålet til  

 en anden lejer, såfremt der er truffet aftale herom med udlejer.
I stedet foreslås, at lejeren som udgangspunkt skal have ret til at afstå  

 lejemålet til en anden lejer, dog kun inden for samme branche.
Herved opnår  

 lejeren ret til afståelse, med mindre andet er aftalt.
 Herudover foreslås, at lejeren under visse betingelser har ret til at  

 genindtræde i lejemålet, hvis den lejer, der er afstået til, misligholder  

 lejemålet.
 Endelig foreslås - i overensstemmelse med, hvad der gælder ved fremleje -  

 at lejeren ikke uden sin ægtefælles samtykke må afstå lejemål om lokaler,  

 hvortil ægtefællernes eller den anden ægtefælles virksomhed er knyttet.
 Henvisningen til § 72 indebærer, at værgen meddeler dette samtykke, hvis  

 den anden ægtefælle er umyndig.
 Henvisningen indebærer tillige, dels at der efter retsvirkningsloven er  

 mulighed for omstødelse, hvis den ene ægtefælle afstår et lejemål, hvortil  

 ægtefællernes eller den anden ægtefælles virksomhed er knyttet, uden det  

 fornødne samtykke, dels at statsamtet kan tillade afståelsen, hvis den anden  

 ægtefælle eller værgen nægter at meddele samtykket.
 Som anført ovenfor indeholder den gældende lejelov ingen bestemmelser, der  

 giver lejeren ret til at afstå sit lejemål til en anden lejer, og det har  

 derfor udelukkende beroet på fortolkning af ordlyden i de enkelte kontrakter,  

 hvad afståelsesretten indebærer.
Til nr. 4 Efter den gældende ordlyd af § 112, stk. 3, som omhandler sagsbehandlingen  

 i boligretten, kan lægdommerne - også uden ledsagelse af formanden - foretage  

 besigtigelse af det lejede.
Meningen med den nu foreslåede affattelse af  

 bestemmelsen er at tydeliggøre, at udgangspunktet er, at hele retten - dvs.  

 den juridiske dommer og lægdommerne - deltager i besigtigelserne.
Meningen er  

 således ikke at afskære lægdommerne fra at foretage besigtigelse alene, hvis  

 boligrettens formand finder det forsvarligt.
Til § 3 Efter den gældende retsafgiftslovs § 12, stk. 2, er sager, der anlægges i  

 henhold til § 5 i lov om lejeregulering i erhvervslokaler m.v., afgiftsfri.
 Dette gælder ikke tilsvarende, såfremt udlejer anlægger retssager  

 vedrørende lejeforhøjelser efter lovens §§ 3 og 4, og det foreslås derfor, at  

 afgiftsfritagelsen ophæves.
Til § 4 Det foreslås, at loven træder i kraft den 1. januar 1992, dog således at  

 de foreslåede ændringer med hensyn til lejenedsættelse får virkning allerede  

 fra lovforslagets fremsættelse, dvs. den 22. november 1991. Den foreslåede  

 affattelse af forslagets § 4, stk. 3 indebærer, at lejere, som inden  

 lovforslagets fremsættelse har rejst krav over for udlejer om  

 lejenedsættelse, men som måske ikke har anlagt retssag om lejenedsættelse  

 inden dette tidspunkt, vil være omfattet af de nugældende regler og dermed af  

 den gældende 1-års frist i lovens § 5, stk. 1. Det er lejeren, der under en  

 eventuel retssag har bevisbyrden for, at han har gjort sit krav gældende over  

 for udlejeren inden lovforslagets fremsættelse.
Omvendt betyder affattelsen  

 af forslagets § 4, stk. 3, at de lejere, som først rejser krav om  

 lejenedsættelse over for udlejer efter lovforslagets fremsættelse, bliver  

 omfattet af de nye regler - dvs. først og fremmest den nye 4-års frist.
 Endvidere foreslås, at reglerne om særindretninger og »sale and lease  

 back« (forslagets § 1, nr. 2 og 3) og om udvidet aftalefrihed m.v.  

 (forslagets § 1, nr. 8) alene får virkning for nye aftaler, dvs. aftaler, der  

 indgås efter udgangen af 1991.
 Det samme gælder de foreslåede regler i § 2, nr. 2, om krav til  

 udformningen af lejeaftalen på en mere gennemskuelig måde, og i § 2, nr. 3,  

 om afståelsesret.
 Endelig foreslås, at de foreslåede ændringer af retsafgiftsloven kun  

 finder anvendelse på sager anlagt efter udgangen af 1991.
Bilag 1 I dette bilag er (med mindre skrift) indsat den gældende formulering af de bestemmelser, der berøres af lovforslaget § 1 I lov nr. 829 af 21. december 1988 om lejeregulering i erhvervslokaler  

 m.v. foretages følgende ændringer:
 1. I § 3, stk. 1, indsættes efter »begyndelse«:
 »eller 4 år efter, at der sidst er trådt en lejeforhøjelse i kraft  

 som følge af, at lejen var væsentlig lavere end det lejedes værdi«.
 2. I § 3, stk. 2, indsættes som nr. 3:
 »3) Den del af lejen, som vedrører særlig indretning, ombygning eller  

 forbedring af det lejede, som udlejeren efter aftale med lejeren har ladet  

 udføre i forbindelse med lejeaftalens indgåelse.«.
 3. I § 3 indsættes efter stk. 2 som nyt stykke:
» Stk. 3. Ved vurderingen af lejen og det lejedes værdi tages  

 der hensyn til vederlag, som lejeren ved lejeaftalens indgåelse har betalt  

 til udlejeren for at overtage lejemålet.
Har lejeren tidligere været ejer og  

 bruger af lejemålet, og er lejeaftalen indgået med den nuværende ejer som en  

 del af aftalen om dennes køb af ejendommen, således at der er sammenhæng  

 mellem købsprisen og lejens størrelse, tages der tillige hensyn  

 hertil.«.
 Stk. 3-5 bliver herefter stk. 4-6.
 4. § 3, stk. 3, der bliver stk. 4, affattes således:
» Stk. 4. Ved krav efter stk. 1, 1. pkt., skal udlejeren  

 dokumentere, at den leje, som forlanges, svarer til lejen for en  

 repræsentativ del af de lejemål i kvarteret eller området, som er  

 sammenlignelige, f.eks. med hensyn til beliggenhed, art, størrelse, kvalitet,  

 udstyr og vedligeholdelsestilstand.
Lejemålene skal endvidere være  

 sammenlignelige med hensyn til vilkår, herunder om der er afståelses- og  

 genindtrædelsesret for lejer, og om der ved siden af lejen skal betales andre  

 udgifter vedrørende lejemålet, f.eks. driftsudgifter.«.
 5. § 3, stk. 4, der bliver stk. 5, affattes således:
 » Stk. 5. Forhøjelsen fordeles over 4 år, således at  

 forhøjelsen pr. år udgør 1/4 af den samlede lejeforhøjelse.«.
§ 3. Er lejen væsentlig lavere end det lejedes værdi, kan  

 udlejeren forlange lejen forhøjet til det beløb, der er rimeligt under hensyn  

 hertil.
Krav om lejeforhøjelse kan dog tidligst få virkning 4 år efter  

 lejeforholdets begyndelse.
 Stk. 2. Ved vurderingen af lejen og det lejedes værdi ses der bort  

 fra:
 1) Forbedringer, som lejeren har udført for egen regning med udlejerens  

 tilladelse.
2) Lejeforhøjelser og forbedringer efter § 53 i lov om sanering og efter §  

 60 i lov om byfornyelse og boligforbedring.
Dette gælder dog ikke ved den  

 første lejefastsættelse for forbedringer, hvortil der er ydet støtte efter  

 disse love.
 Stk. 3. Ved krav efter stk. 1, 1. pkt., skal udlejeren  

 dokumentere, at den leje, som forlanges, svarer til lejen for en  

 repræsentativ del af de lejemål i kvarteret eller området, som er indgået  

 mindst 12 måneder før lejeforhøjelsens ikrafttræden, og som er  

 sammenlignelige, f.eks. med hensyn til beliggenhed, art, størrelse, kvalitet,  

 udstyr, vedligeholdelsestilstand og vilkår.
Stk. 4. Såfremt lejeforhøjelsen overstiger 20 pct. af den leje,  

 der er gældende på varslingstidspunktet, skal forhøjelsen fordeles over 4 år,  

 således at forhøjelsen pr. år udgør 1/4 af den samlede lejeforhøjelse.
I  

 denne 4-årige periode kan udlejer ikke yderligere forlange lejen reguleret  

 under hensyn til det lejedes værdi.
 Stk. 5. Lejeforhøjelse kan kræves uanset aftalt uopsigelighed, når  

 udlejeren har forbeholdt sig at kunne regulere lejen.
 6. I § 4, stk. 2, ændres »§ 3, stk. 4« til:  

 »§ 3, stk. 5«.
 § 4. Lejeforhøjelse efter § 3 kan gennemføres med 3 måneders  

 varsel.
 Stk. 2. Kravet om lejeforhøjelse skal fremsættes skriftligt og  

 indeholde en angivelse af lejeforhøjelsens størrelse og af fordelingen i  

 henhold til § 3, stk. 4. Kravet skal tillige indeholde oplysning om grunden  

 til lejeforhøjelsen samt om lejerens adgang til at gøre indsigelse, jf. stk.  

 3. Indeholder kravet ikke disse oplysninger, er det ugyldigt.
Stk. 3. Vil lejeren ikke godkende kravet om lejeforhøjelse, skal  

 lejeren skriftligt fremsætte indsigelse senest 6 uger efter, at kravet om  

 lejeforhøjelse er kommet frem.
Udlejeren skal da anlægge sag ved boligretten  

 senest 6 uger efter lejerfristens udløb, hvis udlejeren ønsker at fastholde  

 kravet om lejeforhøjelse.
Stk. 4. Indtil boligrettens afgørelse foreligger, kan udlejeren  

 oppebære den varslede lejeforhøjelse som en foreløbig lejeforhøjelse, der dog  

 ikke må overstige 25 kr. pr. m2 bruttoetageareal.
Lejen skal reguleres i  

 overensstemmelse med rettens afgørelse.
Regulering af depositum kan ikke  

 forlanges, før kravet om lejeforhøjelse er afgjort af retten.
Tilbagebetaling  

 til lejerne af for meget betalt leje forrentes fra betalingstidspunktet med  

 en årlig rente, der svarer til den rente, der er fastsat efter § 5, stk. 1 og  

 2, i lov om renter ved forsinket betaling m.v.
 7. § 5 affattes således:
 » § 5. Er lejen væsentlig højere end det lejedes værdi, kan  

 lejeren forlange den fremtidige leje nedsat til et beløb, der er rimeligt  

 under hensyn hertil, jf. stk. 3.
Stk. 2. Krav om lejenedsættelse kan tidligst fremsættes med  

 virkning 4 år efter lejeforholdets begyndelse eller 4 år efter, at der sidst  

 er trådt en lejenedsættelse i kraft som følge af, at lejen var væsentlig  

 højere end det lejedes værdi.
En lejenedsættelse vil tidligst få virkning 3  

 måneder efter kravets fremsættelse.
Stk. 3. Ved vurderingen af lejen og det lejedes værdi ses der bort  

 fra de i § 3, stk. 2, nævnte omstændigheder, medens der tages hensyn til de i  

 § 3, stk. 3, nævnte omstændigheder.
Endvidere finder § 3, stk. 4, tilsvarende  

 anvendelse, dog således at dokumentationspligten påhviler lejeren.
 Stk. 4. Nedsættelsen fordeles over 4 år, således at nedsættelsen  

 pr. år udgør 1/4 af den samlede lejenedsættelse.«.
 § 5. Er lejen væsentlig højere end det lejedes værdi, kan lejeren  

 forlange lejen nedsat til et beløb, der er rimeligt under hensyn hertil.  

 Lejen kan dog ikke i det første år efter lejeaftalens indgåelse nedsættes til  

 et beløb, der er lavere end den aftalte leje ved lejeforholdets begyndelse.
Stk. 2. Ved vurderingen af lejen og det lejedes værdi ses der bort  

 fra de i § 3, stk. 2, nævnte omstændigheder.
Endvidere finder § 3, stk. 3,  

 tilsvarende anvendelse ved sammenligning af lejen med lejen i tilsvarende  

 lejemål i kvarteret eller området.
Stk. 3. Nedsættes lejen efter stk. 1, kan lejeren kræve det for  

 meget betalte tilbagebetalt.
Lejeren kan dog ikke kræve tilbagebetaling af  

 for meget betalt leje, medmindre retssag om nedsættelse af lejen er anlagt  

 inden 1 år efter 1-års-fristens udløb, jf. stk. 1, eller efter, at en  

 lejeforhøjelse første gang skal betales.
 8. § 9 affattes således:
 » § 9. Reglerne i §§ 3-5 kan ikke ved aftale fraviges til  

 skade for lejeren, jf. dog stk. 2 og 3.
 Stk. 2. Udlejer og lejer kan gensidigt fraskrive sig retten til at  

 kræve lejen reguleret under henvisning til det lejedes værdi i op til 4 år ud  

 over de i §§ 3 og 5 nævnte 4 år.
 Stk. 3. §§ 3-5 kan fraviges for lejemål, der udlejes første gang.
 Stk. 4. Er det aftalt, at lejen skal kunne reguleres på anden måde  

 end anført i §§ 3-5, skal det udtrykkeligt fremgå af lejeaftalen, hvis lejen  

 også skal kunne reguleres efter disse bestemmelser.«.
 § 9. Reglerne i §§ 3-5 kan ikke ved aftale fraviges til skade for  

 lejeren.
§ 2 I lov om leje, jf. lovbekendtgørelse nr. 715 af 25. oktober 1991  

 foretages følgende ændringer:
 1. I § 3 indsættes efter »lejlighed«:  

 »delvis«.
§ 3. Lovens regler om beboelseslejligheder finder også anvendelse,  

 når en lejlighed er udlejet til andet end beboelse.
Reglerne i kapitel VIII  

 gælder dog ikke for lokaler omfattet af § 1, stk. 2, i lov om lejeregulering  

 af erhvervslokaler m.v.
 2. I § 4 indsættes som stk. 4 og 5:
»Stk. 4. For lokaler, der udelukkende anvendes til andet end  

 beboelse, skal det udtrykkeligt specificeret fremgå af lejeaftalen, hvilke  

 udgifter lejeren ud over lejen skal betale vedrørende det lejede.
Den  

 anslåede størrelse af den enkelte udgift skal være angivet.
Indeholder  

 lejeaftalen ikke disse oplysninger, kan udlejer ikke opkræve de pågældende  

 udgifter.
 Stk. 5. For lokaler som nævnt i stk. 4, skal det endvidere  

 udtrykkeligt specificeret fremgå af lejeaftalen, hvilke udgifter, der ud over  

 brændsel indgår i varmeregnskabet.
 Stk. 4, 2. og 3. pkt. finder tilsvarende anvendelse.«.
 § 4. En lejeaftale og andre aftaler om det lejede skal udfærdiges  

 skriftligt, når en af parterne kræver det.
 Stk. 2. En lejeaftale anses for indgået på lovens vilkår i det  

 omfang, der ikke udtrykkeligt er fastsat andet i aftalen.
 Stk. 3. Er lejens størrelse ikke aftalt, anses den for at udgøre  

 det beløb, der er rimeligt under hensyn til det lejedes værdi, jf. § 47, stk.  

 2.
 3. Efter § 74 indsættes:
» § 74 a.
Lejeren af lokaler, der udelukkende anvendes til  

 andet end beboelse, har ret til at lade en anden lejer inden for samme  

 branche fortsætte lejemålet på uændrede lejevilkår (afståelsesret), medmindre  

 udlejeren har vægtige grunde, herunder den indtrædende lejers økonomi eller  

 branchekendskab, til at modsætte sig dette.
Stk. 2. Den oprindelige lejer har ret til at genindtræde i  

 lejemålet, såfremt lejemålet med den den lejer, der er afstået til, er ophørt  

 på grund af misligholdelse.
Genindtrædelsesretten er dog betinget af, at den  

 oprindelige lejer inden 14 dage efter udlejerens påkrav godtgør udlejeren  

 alle dokumenterede omkostninger til dækning af lejerestancer, omkostninger  

 ved udsættelse og udlejers øvrige udgifter i forbindelse med lejemålets  

 ophør.
 Stk. 3. Lejeren må dog ikke uden sin ægtefælles samtykke afstå  

 lejemål om lokaler, hvortil ægtefællernes eller den anden ægtefælles  

 virksomhed er knyttet. § 72, 2. og 3. pkt., finder tilsvarende  

 anvendelse.«.
 4. § 112, stk. 3, affattes således:
 » Stk. 3. Retten kan foretage besigtigelse af det  

 lejede.«.
 § 112. Sagerne behandles af boligretten efter retsplejelovens  

 regler for byretssager med de ændringer, som forholdene gør nødvendige.
 Stk. 2. Under forberedelsen af domsforhandlingen kan  

 forligsmægling foretages af formanden alene.
 Stk. 3. Lægdommerne kan - også uden ledsagelse af formanden -  

 foretage besigtigelse af det lejede.
 Stk. 4. Boligrettens afgørelse træffes ved stemmeflerhed.
 Stk. 5. Retsplejelovens regler om meddelelse af fri proces finder  

 tilsvarende anvendelse.
§ 3 I lov om retsafgifter, jf. lovbekendtgørelse nr. 460 af 27. juni 1989,  

 udgår i § 12, stk. 2:
 »§ 5 i lov om lejeregulering i erhvervslokaler m.v., samt«.
 § 12. Afgiftsfri er sager om:
1) Nægtelse af valgret til Folketinget samt til kommunale råd, 2) adoption, 3) ægteskab eller forældremyndighed, 4) faderskab, 5) umyndiggørelse og ophævelse af umyndiggørelse samt om lavværgemål og  

 ophævelse af lavværgemål, 6) prøvelse af administrativt bestemt frihedsberøvelse, 7) stadfæstelse af arrest og forbud, for så vidt der er anlagt hovedsag.
 Stk. 2. Afgiftsfri er endvidere sager, der anlægges i henhold til  

 lejelovens § 49 og § 5 i lov om lejeregulering i erhvervslokaler m.v., samt  

 sager, der vedrører kapitel II-V i lov om midlertidig regulering af  

 boligforholdene.
§ 4 Stk. 1. Loven træder i kraft den 1. januar 1992.
 Stk. 2. § 1, nr. 2, 3 og 8, og § 2, nr. 2 og 3, har virkning for  

 lejeaftaler, der indgås efter lovens ikrafttræden.
 Stk. 3. § 1, nr. 7, har virkning for krav om lejenedsættelse, der  

 rejses efter den 21. november 1991.
 Stk. 4. § 3 har virkning for retssager, der anlægges efter lovens  

 ikrafttræden.
Bilag 2 Folketingets forhandlinger vedr. lov om lejeregulering i  

 erhvervslokaler m.v.
Folketingsåret 1986-87 Sp. 1193.
Folketingsåret 1987-88 Sp. 9739.
Folketingsåret 1988-89 Sp. 96, 397, 3588, 4316.
 B 313, 529, C 397.
 Loven stadfæstet den 21. december 1988. (Lovtidende nr. 829).
Efter 2. behandling den 17. december 1991 § 1 I lov nr. 829 af 21. december 1988 om lejeregulering i erhvervslokaler  

 m.v. foretages følgende ændringer:
 1. I § 3, stk. 1, indsættes efter »begyndelse«:  

 »eller 4 år efter, at der sidst er trådt en lejeforhøjelse i kraft som  

 følge af, at lejen var væsentlig lavere end det lejedes værdi«.
 2. I § 3, stk. 2, indsættes som nr. 3:
»3) Den del af lejen, som vedrører særlig indretning, ombygning  

 eller forbedring af det lejede, som udlejeren har ladet udføre efter aftale  

 med lejeren.« 3. I § 3 indsættes efter stk. 2 som nyt stykke:
» Stk. 3. Ved vurderingen af lejen og det lejedes værdi tages  

 der hensyn til vederlag, som lejeren ved lejeaftalens indgåelse har betalt  

 til udlejeren for at overtage lejemålet.
Har lejeren tidligere været ejer og  

 bruger af lejemålet, og er lejeaftalen indgået med den nuværende ejer som en  

 del af aftalen om dennes køb af ejendommen, således at der er sammenhæng  

 mellem købsprisen og lejens størrelse, tages der tillige hensyn hertil.« Stk. 3-5 bliver herefter stk. 4-6.
 4. § 3, stk. 3, der bliver stk. 4, affattes således:
» Stk. 4. Ved krav efter stk. 1, 1. pkt., skal udlejeren  

 dokumentere, at den leje, som forlanges, svarer til lejen for en  

 repræsentativ del af de lejemål i kvarteret eller området, som er  

 sammenlignelige f.eks. med hensyn til beliggenhed, art, størrelse, kvalitet,  

 udstyr og vedligeholdelsestilstand.
Lejemålene skal endvidere være  

 sammenlignelige med hensyn til vilkår, herunder om der er afståelses- og  

 genindtrædelsesret for lejer, og om der ved siden af lejen skal betales andre  

 udgifter vedrørende lejemålet, f.eks. driftsudgifter.« 5. § 3, stk. 4, der bliver stk. 5, affattes således:
» Stk. 5. Forhøjelsen fordeles over 4 år, således at  

 forhøjelsen pr. år udgør 1/4 af den samlede lejeforhøjelse.« 6. I § 4, stk. 2, ændres »§ 3, stk. 4« til:  

 »§ 3, stk. 5«.
 7. § 5 affattes således:
 » § 5. Er lejen væsentlig højere end det lejedes værdi, kan  

 lejeren forlange den fremtidige leje nedsat til et beløb, der er rimeligt  

 under hensyn hertil, jf. stk. 3.
Stk. 2. Krav om lejenedsættelse kan tidligst fremsættes med  

 virkning 4 år efter lejeforholdets begyndelse eller 4 år efter, at der sidst  

 er trådt en lejenedsættelse i kraft som følge af, at lejen var væsentlig  

 højere end det lejedes værdi.
En lejenedsættelse vil tidligst få virkning 3  

 måneder efter kravets fremsættelse.
Stk. 3. Ved vurderingen af lejen og det lejedes værdi ses der bort  

 fra de i § 3, stk. 2, nævnte omstændigheder, medens der tages hensyn til de i  

 § 3, stk. 3, nævnte omstændigheder.
Endvidere finder § 3, stk. 4, tilsvarende  

 anvendelse, dog således at dokumentationspligten påhviler lejeren.
Stk. 4. Nedsættelsen fordeles over 4 år, således at nedsættelsen  

 pr. år udgør 1/4 af den samlede lejenedsættelse.« 8. § 9 affattes således:
 » § 9. Reglerne i §§ 3-5 kan ikke ved aftale fraviges til  

 skade for lejeren, jf. dog stk. 2.
Stk. 2. Udlejer og lejer kan gensidigt fraskrive sig retten til at  

 kræve lejen reguleret under henvisning til det lejedes værdi i op til 8 år ud  

 over de i §§ 3 og 5 nævnte 4 år.
Dette gælder dog kun, såfremt der er tillagt  

 lejeren afståelsesret og genindtrædelsesret, jf. § 74 a i lov om leje.
Stk. 3. Er det aftalt, at lejen i medfør af særlige  

 reguleringsklausuler skal kunne reguleres på anden måde end anført i § 3,  

 skal der i lejeaftalen angives illustrerende regneeksempler, der viser lejens  

 størrelse i hvert af de første 12 år efter lejeaftalens indgåelse.
Såfremt  

 lejen tillige skal kunne reguleres efter § 3, skal dette fremgå udtrykkeligt  

 af lejeaftalen.
Indeholder lejeaftalen ikke oplysningerne nævnt i 1. pkt.,  

 kan udlejeren ikke kræve lejen reguleret efter de særlige  

 reguleringsklausuler.« § 2 I lov om leje, jf. lovbekendtgørelse nr. 715 af 25. oktober 1991,  

 foretages følgende ændringer:
 1. I § 3 indsættes efter »lejlighed«:  

 »delvis«.
 2. I § 4 indsættes som stk. 4 og 5:
»Stk. 4. For lokaler, der udelukkende anvendes til andet end  

 beboelse, skal det udtrykkeligt specificeret fremgå af lejeaftalen, hvilke  

 udgifter lejeren ud over lejen skal betale vedrørende det lejede.
Den  

 anslåede størrelse af den enkelte udgift skal være angivet.
Indeholder  

 lejeaftalen ikke disse oplysninger, kan udlejer ikke opkræve de pågældende  

 udgifter.
Stk. 5. For lokaler som nævnt i stk. 4 skal det endvidere  

 udtrykkeligt specificeret fremgå af lejeaftalen, hvilke udgifter der ud over  

 brændsel indgår i varmeregnskabet.
Stk. 4, 2. og 3. pkt., finder tilsvarende  

 anvendelse.« 3. Efter § 74 indsættes:
» § 74 a.
Lejeren af lokaler, der udelukkende anvendes til  

 andet end beboelse, har ret til at lade en anden lejer inden for samme  

 branche fortsætte lejemålet på uændrede lejevilkår (afståelsesret), medmindre  

 udlejeren har vægtige grunde, herunder den indtrædende lejers økonomi eller  

 branchekendskab, til at modsætte sig dette.
Stk. 2. Den oprindelige lejer har ret til at genindtræde i  

 lejemålet, såfremt lejemålet med den lejer, der er afstået til, er ophørt på  

 grund af misligholdelse.
Genindtrædelsesretten er dog betinget af, at den  

 oprindelige lejer inden 14 dage efter udlejerens påkrav godtgør udlejeren  

 alle dokumenterede omkostninger til dækning af lejerestancer, omkostninger  

 ved udsættelse og udlejers øvrige udgifter i forbindelse med lejemålets  

 ophør.
Stk. 3. Lejeren må dog ikke uden sin ægtefælles samtykke afstå  

 lejemål om lokaler, hvortil ægtefællernes eller den anden ægtefælles  

 virksomhed er knyttet. § 72, 2. og 3. pkt., finder tilsvarende  

 anvendelse.« 4. § 112, stk. 3, affattes således:
» Stk. 3. Retten kan foretage besigtigelse af det  

 lejede.« § 3 I lov om retsafgifter, jf. lovbekendtgørelse nr. 460 af 27. juni 1989,  

 udgår i § 12, stk. 2, »§ 5 i lov om lejeregulering i  

 erhvervslokaler m.v., samt«.
§ 4 Stk. 1. Loven træder i kraft den 1. januar 1992.
 Stk. 2. § 1, nr. 2, 3 og 8, og § 2, nr. 2 og 3, har virkning for  

 lejeaftaler, der indgås efter lovens ikrafttræden.
 Stk. 3. § 1, nr. 7, har virkning for krav om lejenedsættelse, der  

 rejses efter den 21. november 1991.
 Stk. 4. § 3 har virkning for retssager, der anlægges efter lovens  

 ikrafttræden.
