Afståelse af brandtomt Spørgsmål Vil der ske  

 beskatning af eventuel avance ved salg af brandtomt? Svar Nej.
Beskrivelse af de faktiske forhold Spørger har  

 siden 1999 boet på adressen.
Der er tale om en ejendom på  

 185 m2  

 beliggende på en grund på  

 946 m2. Spørger købte den 1. august 2005  

 ejendommen af sin far.
Den 30. august 2005 nedbrændte ejendommen som følge af  

 en elektrisk kortslutning.
Spørger påtænker at sælge brandtomten og købe en  

 anden ejendom for afståelsessum samt branderstatning.
SKATs indstilling og begrundelse Det følger af  

 ejendomsavancebeskatningslovens (EBL) § 1, at fortjeneste ved afståelse af  

 fast  

 ejendom medregnes ved opgørelsen af den skattepligtige indkomst.
Undtaget  

 herfra er en- og tofamilieshuse samt ejerlejligheder, der opfylder  

 betingelserne  

 i EBL § 8, stk. 1 (parcelhusreglen). En skattefri afståelse af en- og  

 tofamiliehuse er betinget af, at ejendommen har tjent som bolig for ejeren  

 eller dennes husstand i en del eller hele den periode, hvor ejendommen har  

 været ejet.
Endvidere er det  

 en betingelse, at ejendommens samlede grundareal er mindre end  

 1.400 m2  

 eller at der ifølge offentlig  

 myndigheds bestemmelse ikke fra ejendommen kan udstykkes grund til  

 selvstændig  

 bebyggelse, eller at udstykning ifølge erklæring fra told- og  

 skatteforvaltningen  

 vil medføre væsentlig værdiforringelse af restarealet eller den bestående  

 bebyggelse.
Ejendomme, der opfylder disse betingelser, kan afstås skattefrit.
Ved lov nr. 407  

 af den 8. maj 2006 - lov om ændring af ejendomsavancebeskatningsloven  

 (afståelse  

 af væsentlig beskadiget fast ejendom) - blev der hjemlet mulighed for under  

 visse betingelser skattefrit at kunne afstå en grund, hvorpå der har ligget  

 en  

 ejendom, der har været udsat for en væsentlig skade.
Tidligere var en sådan  

 afståelse skattepligtig, jf.
SKM2005.352LR, hvor Ligningsrådet i en bindende  

 forhåndsbesked tilkendegav, at der ikke var hjemmel til skattefri afståelse  

 af  

 en grund, hvor ejendommen var nedrevet som følge af beskadigelse efter en  

 fyrværkeriulykke.
En sådan afståelse var omfattet af EBL § 1.
 Baggrunden for  

 indsættelse af bestemmelsen var at sikre, at ejere af en væsentlig beskadiget  

 ejendom kan afstå ejendommen skattefrit, hvis ejendommen før skaden skete,  

 kunne være afstået skattefri efter parcelhusreglen.
 Bestemmelsen er  

 indsat i EBL § 8, stk. 6 og 7:
"Stk. 6.  

 Fortjeneste eller tab ved afståelse af en ejendom medregnes ikke til den  

 skattepligtige indkomst, hvis 1) der på  

 ejendommen har været opført et hus, der er blevet væsentligt beskadiget, 2) beskadigelsen  

 ikke skyldes forsæt eller grov uagtsomhed fra ejeren eller personer i ejerens  

 husstand og 3) ejendommen på  

 tidspunktet umiddelbart forud for beskadigelsen kunne været afstået  

 skattefrit  

 efter stk. 1-3.
Stk. 7. Det  

 er en forudsætning for skattefriheden efter stk. 6, at hele ejendommen  

 afstås senest 1 år efter, at skaden er indtruffet.
Told- og  

 skatteforvaltningen  

 kan i ganske særlige tilfælde dispensere fra denne frist." Det følger  

 således af EBL § 8, stk. 6, at en grund med en beskadiget eller en nedrevet  

 ejendom  

 kan afstås skattefrit.
En skattefri afståelse er betinget af, at der på  

 ejendommen har ligget et hus, der er blevet væsentligt beskadiget, og at  

 skaden  

 ikke skyldes forsæt eller grov uagtsomhed fra ejeren eller personer i dennes  

 husstand samt, at ejendommen på tidspunktet umiddelbart forud for skaden  

 kunne  

 være afstået skattefrit efter EBL § 8, stk. 1-3.
Det fremgår af  

 bemærkningerne til lovforslaget, at bestemmelsen omfatter alle former for  

 væsentlig  

 beskadigelse, bl.a. skader som følge af storm, brand eller anden ulykke.
Det  

 fremgår endvidere, at det i praksis drejer sig om ejendomme, der er blevet så  

 kraftigt beskadiget, at det ikke kan betale sig at reparere skaderne.
Det følger af  

 EBL § 8, stk. 7, at det er en forudsætning for skattefritagelsen efter stk.  

 6,  

 at hele ejendommen afstås senest 1 år efter, at skaden er sket.
Told- og  

 skatteforvaltningen kan i ganske særlige tilfælde dispensere fra denne frist.
Det fremgår af  

 bemærkningerne til lovforslaget, at 1-årsreglen i § 8, stk. 7, er udarbejdet  

 for at undgå, at ejeren spekulerer i at have grundarealet liggende i flere  

 år,  

 uden at en ny ejendom opføres.
Told- og skatteforvaltningens  

 dispensationsmulighed fra 1-årsreglen kan anvendes, eksempelvis hvis  

 udskydelse  

 af afståelse skyldes forhold, som ejeren ikke kan påvirke, så som uenighed  

 med  

 forsikringsselskab om erstatning.
 De nye regler  

 har virkning for ejendomme, der afstås den 18. januar 2006 eller senere.
Spørgers ejendom  

 blev beskadiget af en brand som følge af en elektrisk kortslutning.
Indtil  

 branden tjente ejendommen som bolig for spørger og dennes husstand og  

 opfyldte  

 betingelserne for at kunne afstås skattefrit efter bestemmelsen i EBL § 8,  

 stk.  

 1-3. Brandtomten findes således at opfylde betingelserne for afståelse uden  

 beskatning efter EBL § 8, stk. 6.
Det har ikke  

 været muligt for spørger at indgå aftale med håndværkere om genopbygning af  

 brandtomten inden for overskuelig tid.
Spørger påtænker derfor at afstå  

 brandtomten og købe en anden ejendom.
Da ejendommen brændte den 30. august  

 2005, er 1-års fristen i EBL § 8, stk. 7, overskredet.
Det er dog SKATs  

 opfattelse, at der bør gives dispensation for 1-års fristen i EBL § 8, stk.  

 7,  

 idet overskridelse af fristen skyldes forhold, der ikke kan begrundes med  

 spekulationshensigt.
 SKAT indstiller  

 herefter, at der gives dispensation fra 1-års fristen i EBL § 8, stk. 7,  

 således at der kan ske afståelse uden beskatning efter EBL § 8, stk. 6, og at  

 spørgsmålet om afståelse af brandtomten udløser beskatning besvares med et  

 nej.
Skatterådets afgørelse og begrundelse Skatterådet  

 tiltræder SKATs afgørelse og begrundelse.
Svaret er bindende for skattemyndighederne i følgende periode Svaret er  

 bindende for skattemyndighederne i 1 år.
