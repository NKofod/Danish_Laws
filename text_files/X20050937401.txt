Skattefri spaltning  forretningsmæssig  

 begrundelse Told- og Skattestyrelsen blev på vegne A anmodet  

 om tilladelse til skattefri ophørsspaltning af C ApS til to nystiftede  

 selskaber E ApS og F ApS jf. fusionsskattelovens § 15a.
Af det oplyste fremgik, at C ApS er holdingselskab  

 for D ApS.
Koncernen er etableret i 1993, og A er i dag eneejer af C ApS.
Via  

 D  

 ApS ejes en række selskaber i Spanien.
 Koncernens aktivitet består i rådgivning, handel  

 og produktion, hvoraf den primære aktivitet p.t. er udvikling, opførsel og  

 salg  

 af projekter og boliger i Spanien.
Om baggrunden for spaltningen anførte  

 repræsentanten, at ægtefællerne A og B efter mange års samliv har søgt  

 separation med henblik på efterfølgende skilsmisse.
På baggrund af  

 skilsmissen  

 ønsker ægtefællerne ikke at skulle arbejde sammen om driften af selskabet  

 eller  

 koncernen.
Det vil derfor ikke være hensigtsmæssigt at udlægge anparter i C  

 ApS  

 til B i forbindelsen med skilsmissen.
For de spanske aktiviteter blev det vurderet, at  

 et fælles ejerskab af koncernen vil kunne medføre ledelsesmæssige konflikter  

 til skade for koncernens fremtidige vækst.
Samtidig har det ikke været  

 muligt,  

 at nå til enighed om at ændre den nuværende forretningsstrategi i retning af  

 en  

 fordeling af aktiviteterne mellem Spanien og Danmark.
 Det ville derfor være afgørende for koncernen, at  

 ejerskabet kan opdeles således, at hver af ægtefællerne får mulighed for at  

 planlægge nye aktivitetsområder uafhængig af hinanden.
På den baggrund anmodede repræsentanten på vegne A  

 om tilladelse til skattefri ophørsspaltning af C ApS således, at det ene  

 modtagende  

 selskab E ApS primært skulle modtage anparter i de driftsaktive selskaber,  

 mens  

 det andet modtagende selskab F ApS skulle modtage likvider og i mindre omfang  

 andele i tilgodehavender Efter spaltningen skulle B modtage anparter i F  

 ApS.
B ville derefter være frit stillet med hensyn til fastlæggelse af  

 investeringsstrategier for selskabet.
Det blev oplyst, at der p.t. ikke er  

 aktuelle investeringsplaner, men at disse vil blive vurderet på et senere  

 tidspunkt, når skilsmissen er gennemført.
 Repræsentanten anførte, at man ønsker at  

 gennemføre en spaltning af C ApS i stedet for en udlodning fra selskabet  

 eller  

 en likvidation af selskabet, idet man ønsker at sikre en så stor økonomisk  

 styrke som muligt og dermed det bedst mulige grundlag for de fremtidige  

 investeringer  

 i de modtagende selskaber.
Repræsentanten refererede i anmodningen til Told-  

 og Skattestyrelsens afgørelse offentliggjort i TfS 2002.769, der efter  

 repræsentantens opfattelse i væsentlighed svarede til den foreliggende sag.
I  

 sagen havde anparterne i selskabet A ApS frem til 31. december 2001 været  

 eneejet.
I forbindelse med en bodeling blev halvdelen af anparterne udlagt  

 til  

 den tidligere ægtefælle per 31. december 2001. Idet de tidligere ægtefæller  

 ikke ønskede at arbejde sammen om driften, anmodede de om tilladelse til  

 skattefri spaltning pr. 1. juli 2001. Told- og Skattestyrelsen imødekom  

 anmodningen uden fastsættelse af særlige vilkår.
 Det var repræsentantens opfattelse, at det var  

 uden betydning for den skattemæssige bedømmelse af forholdene ved og formålet  

 med spaltningen, om spaltningen blev gennemført før eller efter bodelingen.
 Repræsentanten var således af den opfattelse, at  

 anmodningen var begrundet i selskabets forhold.
Told- og Skattestyrelsen bemærkede, at A er  

 eneanpartshaver i C ApS.
I forbindelse med separation og efterfølgende  

 skilsmisse med B ønsker ægtefællerne ikke, at B skal have udlagt anparter i C  

 ApS.
Begrundelse herfor er et ønske om at undgå eventuelle ledelsesmæssige  

 konflikter.
På denne baggrund blev der anmodet om tilladelse til skattefri  

 ophørsspaltning af C ApS i to nystiftede selskaber, hvorefter B i forbindelse  

 med skilsmissen skulle have udlagt anparterne i F ApS.
Aktiverne i dette  

 selskab skulle bestå udelukkende af likvider og i et mindre omfang  

 tilgodehavender.
Told- og Skattestyrelsen forespurgte  

 repræsentanten i hvilket omfang B deltager i aktiviteten i C ApS.  

 Repræsentanten oplyste på baggrund heraf, at B aktivt har deltaget i C ApS  

 som  

 bestyrelsesmedlem og løbende drøftet de forretningsmæssige forhold for  

 koncernen med A.
B har derudover været medlem af bestyrelsen i spanske  

 datterselskaber.
Repræsentanten anførte fire konkrete mødedatoer i 2004, hvor  

 B  

 har deltaget i officielle møder.
Betingelsen i fusionsskattelovens § 15a om, at  

 spaltning af selskaber, kræver tilladelse, har baggrund i art. 11, stk. 1,  

 litra a, i fusionsdirektiv 90/434/EØF.
Ifølge fusionsdirektivets art. 11,  

 stk.  

 1, litra a, kan en medlemsstat fravige direktivet, når hovedformålet eller et  

 af hovedformålene, bag en af de transaktioner direktivet dækker, er  

 skattesvig  

 eller skatteunddragelse.
 Videre fremgår af direktivet, at såfremt en  

 transaktion ikke foretages ud fra forsvarlige økonomiske betragtninger, såsom  

 omstrukturering eller rationalisering af aktiviteterne i de selskaber, der  

 deltager  

 i transaktionen, kan dette skabe formodning om, at hovedformålet eller et af  

 hovedformålene med transaktionen er skattesvig eller skatteunddragelse.
 Hertil bemærkede Told- og Skattestyrelsen først,  

 at den korrekte oversættelse af direktivets art. 11, stk. 1 er  

  

 skatteunddragelse  

  

 eller  

  

 skatteundgåelse  

  

 jf. skatteministerens svar på spørgsmål 30 og 31 i  

 skatteudvalgets henvendelse af 10. december 1991 (L 20 bilag 27).
 Ved afgørelsen af, om den påtænkte transaktion som  

 hovedformål eller et af hovedformålene har skatteunddragelse eller  

 skatteundgåelse, skal foretages en samlet undersøgelse af den konkrete  

 transaktion, jf. herved EF-Domstolens dom af 17. juli 1997 i Leur-Bloem sag  

 C-28/95 præmis 41. Domstolen konstaterede yderligere i præmis 47, at det  

 fremgår  

 af ordlyden og formålet med artikel 11 og direktivet, at begrebet forsvarlige  

 økonomiske betragtninger er mere vidtgående end hensigten om blot at opnå en  

 ren skattemæssig fordel.
Told- og Skattestyrelsen fandt på baggrund heraf,  

 at der ikke kunne meddeles tilladelse til det ansøgte.
Ved vurderingen lagde  

 Told- og Skattestyrelsen navnlig lægt vægt på, at A er eneanpartshaver af C  

 ApS, og dermed har den fulde kontrol over koncernen.
B's deltagelse i  

 selskabets aktivitet var ikke beskrevet og dokumenteret i et sådan omfang, at  

 den betydelige risiko for et ledelsesmæssigt vakuum som rådgiver havde  

 beskrevet, var sandsynliggjort over for Told- og Skattestyrelsen.
Ægtefællernes formueforhold medfører, at B i  

 forbindelse med bodelingen skal have del i A's bodel.
Foretages en udlodning  

 fra selskabet som alternativ til udlægning af anparter til B, vil udlodningen  

 medføre udbyttebeskatning af A efter personskattelovens § 4a.
Told- og Skattestyrelsen fandt herudfra, at  

 spaltningen udelukkende var begrundet i forberedelsen af en skattemæssig  

 fordelagtig bodeling for at undgå udbyttebeskatning.
Et sådan formål kunne  

 efter  

 styrelsens opfattelse ikke betragtes som omstrukturering eller  

 rationalisering  

 af aktiviteterne i C ApS, og transaktionen var således ikke begrundet ud fra  

 forsvarlige økonomiske betragtninger.
 Idet fusionsskattelovens regler ikke kan anvendes  

 til transaktioner, der ikke er forretningsmæssigt begrundet i den konkrete  

 virksomhed, kunne Told- og Skattestyrelsen ikke imødekomme anmodningen.
