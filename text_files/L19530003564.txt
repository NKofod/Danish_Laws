 Den 26. februar 1953 er der i København undertegnet følgende  

 luftfartsoverenskomst mellem den danske og den japanske regering:
LUFTFARTSOVERENSKOMST MELLEM DANMARK OG JAPAN Den danske regering og den japanske regering, der nærer ønske om at afslutte en overenskomst med det formål at oprette  

 og udbygge luftruter mellem og udover deres respektive territorier, har i dette øjemed udpeget deres respektive repræsentanter, som er kommet  

 overens om følgende:
Artikel 1 Bestemmelserne i den i Chicago den 7. december 1944 undertegnede  

 konvention om international civil luftfart (i det følgende benævnt  

 »konventionen«), som finder anvendelse på de i henhold til  

 nærværende overenskomst oprettede luftruter, skal i deres nuværende form  

 eller således, som de i overensstemmelse med konventionens dertil sigtende  

 bestemmelser måtte blive ændret for begge kontraherende parters vedkommende,  

 være gældende mellem de kontraherende parter, sålænge nærværende overenskomst  

 har gyldighed.
Artikel 2 1. I nærværende overenskomst betyder, medmindre andet  

 følgende af sammenhængen:
a. udtrykket »luftfartsmyndigheder« for Japans vedkommende  

 transportministeriet og enhver person eller ethvert organ, som måtte blive  

 bemyndiget til at udøve nogen af de funktioner, der for nærværende udøves af  

 nævnte ministerium, eller tilsvarende funktioner, og for Danmarks vedkommende  

 ministeriet for offentlige arbejder og enhver person eller ethvert organ, som  

 måtte blive bemyndiget til at udøve nogen af de funktioner, der for  

 nærværende udøves af nævnte ministerium, eller tilsvarende funktioner; b. udtrykket »udpeget luftfartsselskab« betyder et  

 luftfartselskab, som den ene kontraherende part ved skriftlig meddelelse til  

 den anden kontraherende part har udpeget til at drive luftruter på de i  

 nævnte meddelelse anførte strækninger, og som har opnået denne anden  

 kontraherende parts hertil fornødne driftstilladelse i henhold til  

 bestemmelserne i nærværende overenskomsts artikel 4; c. udtrykket »territorium« i relation til en stat betyder de  

 landområder med tilhørende territorialfarvande, der står under de pågældende  

 stats højhedsret, herredømme, beskyttelse eller mandat; d. udtrykket »luftrute« betyder enhver luftrute, der planmæssigt  

 beflyves af luftfartøjer til offentlig befordring af passagerer, ladning  

 eller post; e. udtrykket »international luftrute« betyder en luftrute, der  

 passerer luftrummet over mere en een stats territorium; f. udtrykket »luftfartselskab« betyder enhver  

 lufttransportvirksomhed, der tilbyder eller driver en international luftrute; g. udtrykket »teknisk landing« betyder landing med ethvert andet  

 formål end at optage eller afsætte passagerer, ladning eller post; h. udtrykket »ruteliste« betyder rutelisten til nærværende  

 overenskomst i dens nuværende form eller således, som den måtte blive ændret  

 i overensstemmelse med bestemmelserne i nærværende overenskomsts artikel 15.
 2. Rutelisten er en integrerende del af nærværende  

 overenskomst,og enhver henvisning til »overenskomsten« omfatter,  

 medmindre andet er anført, henvisning til rutelisten.
Artikel 3 Hver af de kontraherende parter tilstår den anden kontraherende part de i  

 nærværende overenskomst omhandlede rettigheder for at sætte dens udpegede  

 luftfartselskaber i stand til at oprette internationale luftruter på de i  

 vedkommende afsnit af rutelisten angivne strækninger (i det følgende  

 henholdsvis »aftalt ruter« og »angivne strækninger«).
Artikel 4 1. De aftalte ruter på en hvilken som helst angiven  

 strækning kan åbnes straks eller på et senere tidspunkt efter bestemmelse af  

 den kontraherende part, som rettighederne tilstås i henhold til nærværende  

 overenskomsts artikel 3, dog først når a. den kontraherende part, som rettighederne er tilstået, har udpeget et  

 eller flere luftfartselskaber til at beflyve den pågældende strækning, og b. den kontraherende part, som tilstår rettighederne, har givet det eller  

 de pågældende luftfartselskaber den fornødne driftstilladelse, hvilket den,  

 med forbehold af bestemmelserne i nærværende artikels 2. afsnit og artikel  

 7's 1. afsnit, er forpligtet til uopholdeligt at gøre.
 2. Det kan pålægges hvert af de udpegede  

 luftfartselskaber at godtgøre overfor den anden kontraherende parts  

 luftfartsmyndigheder, at det er i stand til at opfylde de krav, der stilles i  

 henhold til de love og bestemmelser, som af disse myndigheder normalt og med  

 rimelighed anvendes på driften af internationale luftruter.
Artikel 5 1. Hver af de kontraherende parters udpegede  

 luftfartselskaber skal, med forbehold af nærværende overenskomsts  

 bestemmelser, ved driften af en aftalt rute på en angiven strækning have ret  

 til:
a. at overflyve den anden kontraherende parts territorium uden landing, b. at foretage teknisk landing på nævnte territorium og c. at foretage landing på nævnte territorium på de for den pågældende  

 strækning i rutelisten angivne pladser med det formål at afsætte og optage  

 passagerer, ladning og post i international trafik.
 2. Intet i nærværende artikels 1. afsnit skal anses  

 som hjemlende den ene kontraherende parts luftfartselskaber ret til på den  

 anden kontraherende parts territorium til befordring med vederlag at optage  

 passagerer, ladning for en anden plads på denne anden kontraherende parts  

 territorium.
Artikel 6 1. De afgifter, som hver af de kontraherende parter  

 kan pålægge eller tillade, at der pålægges den anden kontraherende parts  

 udpegede luftfartselskaber for benyttelsen af lufthavne og andre faciliteter  

 under dens kontrol, skal være berettigede og rimelige og ikke overstiger dem,  

 der af noget af førstnævnte kontraherende parts nationale luftfartselskaber  

 ved beflyvning af tilsvarende internationale luftruter betales for  

 benyttelsen af sådanne lufthavne og faciliteter.
2. Med hensyn til toldafgifter, undersøgelsesafgifter  

 og lignende indenlandske eller lokale afgifter eller gebyrer for brændstof,  

 smøreolie, reservedele, sædvanligt flyvemaskineudstyr og -forråd, som  

 indføres på en kontraherende parts territorium eller på nævnte territorium  

 tages ombord i luftfartøjer af den anden kontraherende parts udpegede  

 luftfartselskab eller luftfartselskaber eller på deres vegne, og som  

 udelukkende er bestemt til brug af eller i disse luftfartselskabers  

 luftfartøjer, skal der under forudsætning af, at de normale toldbestemmelser  

 efterkommes, udover den i konventionens artikel 24 foreskrevne behandling  

 indrømmes den anden kontraherende parts udpegede luftfartselskaber en ikke  

 mindre gunstig behandling end den, der af førstnævnte kontraherende part  

 tilstår en mestbegunstiget stats luftfartselskaber eller dens egne  

 luftfartselskaber, som driver internationale luftruter.
Ingen af de  

 kontraherende parter er dog forpligtet til at indrømme den anden  

 kontraherende parts udpegede luftfartselskaber fritagelse for eller  

 eftergivelse af toldafgifter, undersøgelsesafgifter eller lignende  

 indenlandske eller lokale afgifter eller gebyrer, medmindre denne anden  

 kontraherende part indrømmer førstnævnte kontraherende parts udpegede  

 luftfartselskaber fritagelse for eller eftergivelse af de pågældende afgifter  

 eller gebyrer.
Artikel 7 1. Hver af de kontraherende parter forbeholder sig ret  

 til at tilbageholde eller tilbagekalde de i nærværende overenskomsts artikel  

 5, 1. afsnit, angivne rettigheder for et af den anden kontraherende part  

 udpeget luftfartselskab eller at opstille sådanne betingelser, som den måtte  

 anse for påkrævet for luftfartselskabets udøvelse af disse rettigheder, i  

 ethvert tilfælde, hvor det ikke findes godtgjort, at en væsentlig del af  

 ejendomsretten til og den effektive kontrol med dette luftfartselskab beror  

 hos den kontraherende part, som udpeger luftfartselskabet, eller hos dennes  

 statsborgere.
 2. Hver af de kontraherende parter forbeholder sig ret  

 til midlertidigt at indstille et af den anden kontraherende part udpeget  

 luftfartselskabs udøvelse af de ovenfor i 1. afsnit omhandlede rettigheder  

 eller at opstille sådanne betingelse, som den måtte anse for påkrævet for at  

 luftfartselskabs udøvelse af disse rettigheder, i ethvert tilfælde, hvor  

 dette luftfartselskab undlader at efterkomme lovene og bestemmelserne i den  

 kontraherende stat, som tilstår disse rettigheder, således som anført i  

 konventionens artikel 11 og 13, eller på anden måde udlader at drive  

 lufttrafik i overensstemmelse med de i nærværende overenskomst foreskrevne  

 vilkår. idet det er en forudsætning, at denne ret kun vil blive gjort  

 gældende efter samråd med den anden kontraherende part, medmindre  

 øjeblikkelig suspension eller indførelse af særlige betingelser er nødvendige  

 for at forebygge yderligere overtrædelser af disse love og bestemmelser.
Artikel 8 Begge kontraherende parters luftfartselskaber skal have rimelig og lige  

 adgang til at beflyve de aftalte ruter mellem og udover deres respektive  

 territorier.
Artikel 9 Ved driften af de aftalte ruter skal hver af de kontraherende parters  

 udpegede luftfartselskaber tage hensyn til den anden kontraherende parts  

 udpegede luftfartselskabers interesser, således at de ruter, som sidstnævnte  

 helt eller delvis driver på de samme strækninger, ikke påvirkes på ubehørig  

 måde.
Artikel 10 1. De aftalte ruter, som oprettes af de kontraherende  

 parters udpegede luftfartselskaber, skal være nøje afpasset efter publikums  

 behov for sådanne ruter.
2. Hovedformålet med de aftalte ruter, som oprettes af  

 et udpeget luftfartselskab, skal være at yde en kapacitet, svarende til de  

 nuværende og med rimelighed forventede behov for befordring af passagerer,  

 ladning og post kommende fra eller bestemt for det territorium, der tilhører  

 den kontraherende part, som har udpeget luftfartselskabet.
Befordringen af  

 passagerer, ladning og post, som optages og afsættes på pladser på de angivne  

 strækninger indenfor territorier, tilhørende andre stater end den, der  

 udpeger luftfartselskabet, skal ske i overensstemmelse med de almindelige  

 principper om, at kapaciteten skal fastsættes i forhold til:
 a. trafikbehovet til og fra det territorium, som tilhører den  

 kontraherende part, der har udpeget luftfartselskabet.
b. behovet for drift af gennemgående luftruter og c. trafikbehovet i det område, luftruten passerer, under hensyntagen til  

 lokale og regionale ruter.
Artikel 11 1. Taksterne for enhver aftalt rute skal fastsættes på  

 et rimeligt niveau under behørig hensyntagen til alle i betragtning kommende  

 faktorer, såsom driftsomkostninger, rimelig fortjeneste, ruternes karakter  

 (herunder hastighed og bekvemmelighed) og de takster, som af andre  

 luftfartselskaber anvendes på nogen del af den angivne strækning.
Taksterne  

 skal fastsættes i overensstemmelse med følgende bestemmelser i nærværende  

 artikel.
2. Aftale om taksterne skal såvidt muligt træffes af  

 de udpegede luftfartselskaber i henhold til det af den internationale  

 sammenslutning af luftfartselskaber anvendte takstberegningssystem.
Såfremt  

 dette ikke er muligt, skal takster for hver af de angivne strækninger aftales  

 mellem de udpegede luftfartselskaber.
I ethvert tilfælde skal taksterne  

 forelægges begge kontraherende parters luftfartsmyndigheder til godkendelse.
 3. Såfremt de udpegede luftfartselskaber ikke kan  

 komme overens om taksterne, eller hvis en af de kontraherende parters  

 luftfartsmyndigheder ikke godkender de dem forelagte takster i  

 overensstemmelse med bestemmelserne i nærværende artikels 2. afsnit, skal de  

 kontraherende parters luftfartsmyndigheder søge at nå til enighed om de  

 pågældende takster.
 4. Såfremt der ikke kan opnås enighed i henhold til  

 nærværende artikels 3. afsnit, skal tvisten afgøres i overensstemmelse med  

 nærværende overenskomsts artikel 14.
 5. Når bortses fra bestemmelserne i nærværende  

 overenskomsts artikel 14, 3. afsnit, kan ingen ny takst træde i kraft,  

 såfremt en af de kontraherende parters luftfartsmyndigheder anser den for  

 utilfredsstillende, I afventen af taksternes fastsættelse i overensstemmelse  

 med nærværende artikels bestemmelser skal de takster, som allerede er i  

 kraft, være gældende.
Artikel 12 Hver af de kontraherende parters luftfartsmyndigheder skal på derom  

 fremsat anmodning tilstille den anden kontraherende parts  

 luftfartsmyndigheder sådant periodisk eller andet statistisk materiale, som  

 med rimelighed kan kræves, med henblik på en bedømmelse af den af førstnævnte  

 kontraherende parts udpegede luftfartselskaber på de aftalte ruter indsatte  

 kapacitet.
Sådant materiale skal indeholde alle oplysninger, der måtte være  

 nødvendige for at vise omfanget af den trafik, som af disse luftfartselskaber  

 befordres på de aftalte ruter.
Artikel 13 Der skal regelmæssigt og hyppigt finde rådføring sted mellem de  

 kontraherende parters luftfartsmyndigheder med henblik på at sikre et nært  

 samarbejde i alle anliggender, som berører opfyldelsen af nærværende  

 overenskomsts bestemmelser.
Artikel 14 1. Såfremt der mellem de kontraherende parter opstår  

 nogen tvist angående fortolkningen eller anvendelsen af nærværende  

 overenskomst, skal de kontraherende parter i første instans søge at afgøre  

 tvisten ved indbyrdes forhandling.
2. Dersom det ikke lykkes de kontraherende parter at  

 opnå en ordning ad forhandlingens vej, kan tvisten efter anmodning af en af  

 de kontraherende parter forelægges til afgørelse ved en domstol bestående af  

 tre voldgiftsmænd, af hvilke hver af de kontraherende parter udpegede een,  

 medens den tredie vælges efter aftale mellem de to således udpegede  

 voldgiftsmænd, idet det dog er en forudsætning, at denne tredie voldgiftsmand  

 ikke er statsborger i nogen af de kontraherende stater.
Indenfor et tidsrum  

 af treds dage efter datoen for den ene kontraherende parts modtagelse fra den  

 anden part af en diplomatisk note, hvori der fremsættes ønske om tvistens  

 afgørelse ved voldgift, skal hver af de kontraherende parter udpege en  

 voldgiftsmand, og der skal træffes aftale med hensyn til den tredie  

 voldgiftsmand indenfor et yderligere tidsrum af treds dage.
Såfremt en af de  

 kontraherende parter ikke udpeger sin egen voldgiftsmand indenfor tidsrummet  

 af treds dage, eller såfremt der ikke indenfor det angivne tidsrum træffes  

 aftale med hensyn til den tredie voldgiftsmand, kan præsidenten for den  

 internationale domstol af hver af de kontraherende pater anmodes om at udpege  

 en eller flere voldgiftsmænd.
 3. De kontraherende parter forpligter sig til at  

 efterkomme enhver i henhold til nærværende artikels 2. afsnit afsagt  

 kendelse.
Artikel 15 Hver af de kontraherende parter kan til enhver tid anmode den anden  

 kontraherende part om en drøftelse med henblik på at foretage ændringer i  

 nærværende overenskomst, hvilken drøftelse skal påbegyndes indenfor et  

 tidsrum af treds dage efter datoen for anmodningens fremsættelse.
Såfremt  

 ændringen kun vedrører rutelisten, skal drøftelsen finde sted mellem begge  

 kontraherende parters luftfartsmyndigheder.
Når disse myndigheder enes om en  

 ny eller ændret ruteliste, vil deres henstillinger desangående træde i kraft  

 efter at være blevet bekræftet ved en noteveksling ad diplomatisk vej.
Artikel 16 Såfremt en almindelig multilateral luftfartskonvention træder i kraft for  

 begge kontraherende parters vedkommende, skal nærværende overenskomst ændres  

 således, at den bringes i overensstemmelse med en sådan konventions  

 bestemmelser.
Artikel 17 Hver af de kontraherende parter kan til enhver tid overfor den anden  

 tilkendegive sit ønske om at bringe nærværende overenskomst til ophør.
En  

 kopi af opsigelsen skal samtidig tilstilles den i henhold til konventionen  

 oprettede organisation for international civil luftfart.
Når en sådan  

 opsigelse er foretaget, bringes nærværende overenskomst til ophør et år efter  

 datoen for den anden kontraherende p arts modtagelse af opsigelsen, medmindre  

 denne efter aftale tilbagekaldes inden nævnte periodes udløb.
Såfremt den  

 anden kontraherende part undlader at anerkende modtagelsen, anses opsigelsen  

 som modtaget fjorten dage efter, at organisationen for international civil  

 luftfart har modtaget den.
Artikel 18 Nærværende overenskomst og de noter, som ad diplomatisk vej udveksles i  

 overensstemmelse med artikel 15, skal registreres i organisationen for  

 international civil luftfart.
Artikel 19 Nærværende overenskomst vil blive godkendt af hver kontraherende part i  

 overensstemmelse med dens forfatningsmæssige praksis og træde i kraft efter  

 udveksling ad diplomatisk vej af noter, hvori der gives udtryk for denne  

 godkendelse.
 TIL BEKRÆFTELSE HERAF har undertegnede, som af deres respektive regeringer  

 er behørigt bemyndiget, underskrevet nærværende overenskomst.
 udfærdiget i København den 26. februar 1953 i to eksemplarer på engelsk.
For Danmark (sign.) Ole Bjørn Kraft.
For Japan (sign.) Shiroji Yuki.
RUTELISTE I Ruter, som beflyves af Japans udpegede luftfartselskab eller  

 luftfartselskaber.
 De af Japans udpegede luftfartselskab(er) oprettede ruter skal udgå fra en  

 plads på japansk territorium, men andre pladser på ruten kan efter det  

 udpegede luftfartselskabs ønske udelades på en hvilkensomhelst eller samtlige  

 flyvninger.
 II Ruter som beflyves af Danmarks udpegede luftfartselskab eller  

 luftfartselskaber.
 De af Danmarks udpegede luftfartselskab(er) oprettede ruter skal udgå fra  

 en plads i Skandinavien, men andre pladser på ruten kan efter det udpegede  

 luftfartselskabs ønske udelades på en hvilkensomhelst eller samtlige  

 flyvninger.
 III Ordet Skandinavien på denne ruteliste betyder Danmark, Norge, Sverige  

 og danske territoriale besiddelser.
Hr. minister, Under henvisning til den idag mellem Danmark og Japan undertegnede  

 luftfartsoverenskomst har jeg den ære at meddele Deres Excellence, at den  

 danske regering i overensstemmelse med overenskomstens artikel 4 udpeger Det  

 Danske Luftfartselskab (DDL), som er parthaver i det i fællesskab drevne  

 konsortium Scandinavian Airlines System (SAS), til at drive de på den til  

 overenskomsten knyttede ruteliste anførte rute II A og B.
 I denne forbindelse har jeg den ære på min regerings vegne at bekræfte, at  

 der under de forhandlinger, som er gået forud for overenskomstens  

 undertegnelse, opnåedes enighed om følgende:
 1. Det Danske Luftfartselskab (DDL), der samarbejder  

 med AB Aerotransport (ABA) og Det Norske Luftfartselskap (DNL) under  

 betegnelsen Scandinavian Airlines System (SAS), kan drive de ruter, til hvis  

 beflyvning det er blevet udpeget i henhold til overenskomsten, med  

 luftfartøjer, besætninger og udstyr tilhørende hvert af de to andre  

 luftfartselskaber eller dem begge.
 2. I det omfang, Det Danske Luftfartselskab (DDL)  

 benytter luftfartøjer, besætninger og udstyr tilhørende de andre i  

 Scandinavian Airlines System (SAS) deltagende luftfartselskaber, finder  

 overenskomstens bestemmelser anvendelse på sådanne luftfartøjer, besætninger  

 og udstyr på samme måde, som hvis disse tilhørte Det Danske Luftfartselskab  

 (DDL), og de kompetente danske luftfartsmyndigheder og Det Danske  

 Luftfartselskab (DDL) påtåger sig det fulde ansvar i henhold til  

 overenskomsten.
 Jeg benytter denne lejlighed til overfor Deres Excellence. hr. minister,  

 at forny forsikringen om min mest udmærkede højagtelse.
 (sign.) Ole Bjørn Kraft.
Hans Excellence Shiroli Yuki, Japans Gesant JAPANS GESANTSKAB Hr. minister, Under henvisning til den idag mellem Japan og Danmark undertegnede  

 luftfartsoverenskomst har jeg den ære at meddele Deres Excellence, at den  

 japanske regering i overensstemmelse med overenskomstens artikel 4 på et  

 senere tidspunkt vil udpege et eller flere luftfartselskaber til at drive de  

 på den til overenskomsten knyttede ruteliste anførte ruter I A og B.
 I denne forbindelse har jeg den ære på mine regerings vegne at bekræfte,  

 at der under de forhandlinger, som er gået forud for overenskomstens  

 undertegnelse, opnåedes enighed om følgende:
 1. Det Danske Luftfartselskab (DDL), der samarbejder  

 med AB Aerotransport (ABA) og Det Norske Luftfartselskap (DNL) under  

 betegnelsen Scandinavian Airlines System (SAS), kan drive de ruter, til hvis  

 beflyvning det er blevet udpeget i henhold til overenskomsten, med  

 luftfartøjer, besætninger og udstyr tilhørende hvert af de to andre  

 luftfartselskaber eller dem begge.
 2. I det omfang, Det Danske Luftfartselskab (DDL)  

 benytter luftfartøjer, besætninger og udstyr tilhørende de andre i  

 Scandinavian Airlines System (SAS) deltagende luftfartselskaber, finder  

 overenskomstens bestemmelser anvendelse på sådanne luftfartøjer, besætninger  

 og udstyr på samme måde, som hvis disse tilhørte Det Danske Luftfartselskab  

 (DDL), og de kompetente danske luftfartsmyndigheder og Det Danske  

 Luftfartselskab (DDL) påtåger sig herfor det fulde ansvar i henhold til  

 overenskomsten.
 Jeg benytter denne lejlighed til overfor Deres Excellence, hr. ministerm  

 at forny forsikringen om min mest udmærkede højagtelse.
 (sign.) Shiroli Yuki.
Hans Excellence Ole Bjørn Kraft, udenrigsminister, København.
 Overenskomsten er trådt i kraft den 14. juli 1953 ????? under samme dato i  

 medfør af overenskomstens artikel 19 stedfunden noteveksling mellem den  

 danske gesant i Tokio og den japanske udenrigsminister.
 Udenrigsminister, den 24. ????? 1953.
 Ole Bjørn Kraft.
