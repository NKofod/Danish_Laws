 I medfør af § 3 i lov om translatører og tolke, jf. lovbekendtgørelse nr.  

 181 af 25. marts 1988, fastsættes:
 § 1.  Kommissionen er rådgivende for Erhvervs- og  

 Selskabsstyrelsen ved administrationen af loven om translatører og tolke,  

 herunder ved afgørelse af, om betingelserne for meddelelse af beskikkelse er  

 til stede og ved fastsættelse af de eksamenskrav, der skal være opfyldt for  

 at beskikkelse kan meddeles, samt ved fastsættelse af reglerne om  

 translatørers og tolkes virksomhed.
 Stk. 2.  Endvidere påhviler det kommissionen, når det  

 findes formålstjenligt, over for Erhvervs- og Selskabsstyrelsen at fremsætte  

 ønsker og forslag vedrørende lovgivningen om translatører og tolke og den  

 dertil knyttede administration.
 § 2.  Kommissionen består af 1 formand og 4 andre  

 medlemmer. 1 medlem er indstillet af Translatørforeningen, 2 medlemmer af  

 Undervisningsministeriet efter forhandling med Handelshøjskolen i København  

 og Handelshøjskolen i Århus og 1 medlem af Industrirådet og Det Danske  

 Handelskammer i forening.
 Stk. 2.  Erhvervs- og Selskabsstyrelsen kan udnævne  

 stedfortrædere, der, når vedkommende medlem har forfald, deltager i  

 kommissionens arbejde.
§ 3.  Formanden tilrettelægger kommissionens arbejde  

 og leder forhandlingerne på kommissionens møder.
Formanden kan bestemme, om  

 sagerne skal behandles skriftligt.
 Stk. 2.  Formanden påser, at de kommissionen forelagte  

 sager fremmes med tilbørlig hurtighed.
§ 4.  Tid og sted for kommissionens møder fastsættes  

 af formanden, der drager omsorg for mødernes indkaldelse.
Indkaldelse sker så  

 vidt muligt skriftligt og med mindst en uges varsel samt med angivelse af,  

 hvilke sager der kommer til behandling på mødet.
 Stk. 2.  For at beslutning kan træffes, skal 4 medlemmer  

 være til stede.
Stk. 3.  Beslutning træffes ved almindelig  

 stemmeflerhed.
I tilfælde af stemmelighed er formandens stemme afgørende.
§ 5.  Formanden drager omsorg for, at der føres en  

 mødeprotokol, og at kommissionens beslutninger udføres.
Formanden  

 underskriver på kommissionens vegne.
Eventuelt mindretal kan begære sine  

 bemærkninger anført i kommissionens indstillinger eller udtalelser.
 § 6.  Kommissionens sekretariatsforretninger varetages  

 af et sekretariat med adresse, Erhvervs- og Selskabsstyrelsen, Kampmannsgade  

 1, 1604 København V.
 Stk. 2.  De med kommissionens virksomhed forbundne  

 udgifter afholdes af statskassen.
 § 7.  Kommissionens medlemmer, stedfortrædere,  

 sekretær samt andre, der deltager i kommissionens arbejde er under ansvar  

 efter borgerlig straffelovs §§ 152 og 152c forpligtet til over for alle  

 uvedkommende at bevare tavshed med hensyn til, hvad de gennem deres  

 virksomhed bliver vidende om.
 § 8.  Bekendtgørelsen træder i kraft den 1. februar  

 1989.
 Stk. 2.  Forretningsorden for Translatørkommissionen af  

 24. januar 1984 ophæves.
