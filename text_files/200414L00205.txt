Betænkning afgivet af Miljø- og Planlægningsudvalget den 10.  

 december 2004 Betænkning over Forslag til lov om ændring af lov om  

 miljøbeskyttelse  


  

 (Producentansvar  

 for elektronikskrot m.v.) [af  

 miljøministeren (Connie Hedegaard)] 1. Udvalgsarbejdet Lovforslaget blev fremsat den 11. november 2004 og var til 1.  

 behandling den 24. november 2004. Lovforslaget blev efter 1. behandling  

 henvist  

 til behandling i Miljø- og Planlægningsudvalget.
Møder Udvalget har behandlet lovforslaget i 3 møder.
Høring Et udkast til lovforslaget har inden fremsættelsen været sendt i  

 høring, og miljøministeren sendte den 7. oktober 2004 dette udkast til  

 udvalget, jf. alm. del  bilag 6. Den 11. november 2004 sendte  

 miljøministeren  

 de indkomne høringssvar samt et notat herom til udvalget.
Spørgsmål Udvalget har stillet 16 spørgsmål til miljøministeren til  

 skriftlig besvarelse, som denne har besvaret.
2. Udtalelse fra miljøministeren Miljøministeren har sendt udvalget følgende  


  

 udtalelse  


  

 :
 Med dette lovforslag foreslås indført producentansvar for elektronikskrot.  

 Det medfører i praksis, at det fremover er producenter og importører, der får  

 ansvar for at tage affald af elskrot tilbage, håndtere det miljømæssigt  

 korrekt  

 og afholde samtlige udgifter herved.
Der er imidlertid også i forslaget en hjemmel i §  

 9 m  

 til, at miljøministeren kan fastsætte regler om, at forhandlere har pligt til  

 for egen regning at tilbagetage og opbevare det elektriske og elektroniske  

 udstyr, som køberen kasserer ved køb af tilsvarende nyt udstyr.
Denne  

 bestemmelse er indsat for at implementere elskrotdirektivets artikel 5, stk.  

 1,  

 b  


  

 )  


, hvorefter forhandlere som udgangspunkt  

 har en begrænset tilbagetagningspligt, som gælder i de situationer, hvor der  

 samtidig købes nyt udstyr, som erstatter kassabelt udstyr af samme type, og  

 idet forhandleren kun er forpligtet til at tage samme mængde eller antal af  

 produkter tilbage, som der sælges.
Denne bestemmelse i direktivet kan  

 fraviges,  

 såfremt det herved ikke bliver vanskeligere for forbrugeren at aflevere  

 affaldet.
 Kommunerne forventes fortsat at være hovedansvarlig for opgaven  

 med indsamling af affald fra husholdninger, og under forhandlingerne af  

 forslaget har de berørte organisationer lagt vægt på, at husholdningerne for  


  

 t  


  

 sat  

 skal kunne aflevere affald til kommunerne, fordi de anser det for  

 hensigtsmæssigt  

 at bevare den eksisterende, velfungerende infrastruktur på dette område.
Jeg er enig i dette synspunkt, og det er min opfattelse, at de  

 nuværende kommunale indsamlingsordninger er tilstrækkeligt finmaskede til at  

 sikre en effektiv indsamling af affaldet fra private husholdninger.
Hertil  

 kommer  


,  


  

 at de kommunale indsamlingsordninger  

 i dag suppleres af frivillige ordninger, hvor forhandlere tager kasseret  

 udstyr  

 tilbage ved køb af nyt udstyr.
Som eksempel kan nævnes hårde hvidevarer.
Jeg  

 ser derfor ikke noget behov for at gennemføre regler om, at forhandlere skal  

 forpligtes til at tage udtjent udstyr tilbage.
3. Indstillinger og politiske bemærkninger Et  

  

 flertal  

  

 i udvalget  

 (udvalget med undtagelse af SF) indstiller lovforslaget til  

  

 vedtagelse uændret.
 Dansk Folkepartis medlemmer af udvalget er bekymrede for, at miljøministeren  

 ikke tager den stigende import af elektronik over internettet alvorligt  

 og opfordrer derfor ministeren til at få klarlagt  

 problemet.
Problemet med de produkter,  

 der kommer til landet uden om systemet, kan blive stort, hvis alle  

 virksomheder  

 kun tager den mængde retur, som de sælger.
På den måde vil produkter, som  

 ikke  

 er med til at betale til systemet, udnytte ordningen.
 Dansk Folkeparti ser det  

 som en klar forbedring, at ministeren har tilkendegivet, at den danske  

 ordning er  

 tilstrækkelig, og at ministeren ikke ønsker at påtvinge virksomhederne en ny  

 ordning,  

 som vil betyde, at hver virksomhed skal oprette et skrotdepot for elektronik,  

 men at dette lovforslag er tiltænkt  


  

 en situation  


,  


  

 hvis  




  

 hvor  


  

 der  

 kommer nye besværlige produkter på det danske marked.
Det Radikale Venstres medlem af udvalget finder det yderst  

 hensigtsmæssigt, at producenterne af elektronik forpligtes til at tilbagetage  

 kasserede apparater.
Det er vigtigt, at der hurtigst muligt etableres de  

 nødvendige  

 procedurer, som sikrer  


,  


  

 at producenterne rent faktisk  

 påtager sig ansvaret til fordel for genbrug/genanvendelse og mindst mulig  


  

 t  


  

 affald.
Det bør overvejes at indføre en pantordning, således at forbrugerne  

 får  

 et beløb tilbage, når de afleverer den kasserede elektronik.
Enhedslistens medlem af udvalget er i udgangspunktet positiv  

 over for tiltag, der giver øget fokus på generelt at få affaldet gjort mindre  

 skadeligt.
Derfor er tiltag, der kan føre til øget indsamling af elektronisk  

 og  

 elektrisk affald, positive.
Danmark har i dag en række offentlige ordninger,  


  

 hvoraf  




  

 som  


  

 nogle  


  

 steder  


  

 er velfungerende, andre ikke,  

 men der er ikke i ordningerne meget incitament til producenterne om at  

 nedbringe mængde  


  

 n  




  

 r  


  

 af  

 farlige stoffer, gøre apparater og lignende mindre komplicerede at genanvende  

 eller gøre dem mere holdbare.
Implementering af dette EU-direktiv vil  

 muligvis  

 gøre det mere tydeligt for producenterne, hvordan deres produkter påvirker  

 samfundet, når de ikke længere kan bruges, og dermed virke forebyggende.
Det  

 er  

 imidlertid svært at læse ud af såvel direktiv som lovforslag, hvordan man  

 forestiller sig, at de nye ordninger reelt kommer til at virke præventivt.  

 Alt  

 andet lige vil de fleste producenter have en grundlæggende interesse i at  

 sælge  

 så meget som muligt, hvilket er i modstrid med intentionerne om at begrænse  

 mængderne af elektronik.
Men som nævnt kan vi håbe på, at det ændrer  

 produkternes karakter over mod det mindre farlige.
Det er vigtigt for  

 Enhedslisten,  

 at de offentlige ordninger bevares, fordi det skal være nemt for borgerne at  

 aflevere deres udtjente produkter.
Enhedslistens bekymring går i høj grad på,  

 om der er tilstrækkeligt effektive virkemidler til at sikre den bedst mulige  

 behandling af affaldet, og om det er muligt at kontrollere, at det er de  

 bedste  

 løsninger, der bliver anvendt.
Enhedslisten har endvidere noteret sig, at ministeren har oplyst,  

 at kommunerne som hidtil vil have ansvaret for at sikre en effektiv  

 indsamling  

 af elskrot.
Problemet er ordene »som hidtil«, fordi den nuværende indsamling  

 netop ikke er tilstrækkelig effektiv.
Alt for meget havner i  

 forbrændingsanlæg,  

 og Enhedslisten opfordrer derfor miljøministeren til i forlængelse af  

 vedtagelsen af dette lovforslag at fremlægge forslag, der kan øge  

 effektiviteten af indsamlingen i kommunerne.
 Et  

  

 mindretal  

  

 i  

 udvalget (SF) vil ved 3. behandling stemme hverken for eller imod  

 lovforslaget.
Socialistisk Folkeparti bemærker, at der med gennemførelsen af  

 direktivet i hele EU vil være tale om en markant forbedring af håndteringen  

 af  

 elektronikaffald i Europa.
Men den konkrete gennemførelse i Danmark sikrer  

 ikke, at mest muligt af især småelektronikaffaldet friholdes fra  

 forbrændingsanlæg.
Det fremgår af miljøministerens besvarelse af spørgsmål 13, at  

 producenten, der har omkostningerne til behandlingen af affaldet, ikke har  

 ansvaret for at indsamle affaldet hos forbrugerne, og at det derfor er  

 kommunernes ansvar at sikre en effektiv indsamling.
Derved undgås en  

 interessekonflikt, men når ministeren samtidig  


  

 t  


  

 afviser at sikre, at kommunerne gennemfører en ensartet og effektiv  

 indsamling  

 som f.eks. den, vi kender fra papir og glas (besvarelsen af spørgsmål 16),  

 vil  

 det ikke alle steder være sikret, at borgerne får nem adgang til at  

 bortskaffe  

 deres småelektronikaffald, så det kan friholdes fra forbrændingsanlæggene.  

 Kun  

 de mest miljøansvarlige kommuner vil sikre en effektiv indsamling, mens  

 småelektronikaffaldet fortsat vil blive brændt alle andre steder, når  

 miljøministeren  

 lader ansvaret sejle på denne måde.
SF mener, at der bør etableres husstandsindsamling eller  

 etableres affaldsbeholdere til elektronisk småaffald ved siden af glas- og  

 papirbeholderne på centrale steder.
Elektronikaffald i forbrænding bidrager  

 til  

 dioxinforurening af luften og slagger og aske fra forbrændingen pga.  

 affaldets  

 indhold af bl.a.
PVC, bromerede flammehæmmere og det store indhold af kobber,  

 der virker som katalysator for dioxindannelsen.
Foruden kobber vil der blive  

 tabt store mængder af »eksotiske« metaller til slaggerne og asken.
Metaller,  

 som er indvundet ved minedrift i bl.a. tredje  




  

 verdens  




  

 lande  

 med alvorlige miljøkonsekvenser til følge.
SF støtter gennemførelsen af direktivet i Danmark.
SF kan  

 imidlertid ikke stemme for regeringens lovforslag, da det ikke gør det nemt  

 for  

 folk at komme af med elektronisk småaffald på en forsvarlig måde.
 Tjóðveldisflokkurin, Inuit Ataqatigiit og Siumut var på  

 tidspunktet for betænkningens afgivelse ikke repræsenteret med medlemmer i  

 udvalget og havde dermed ikke adgang til at komme med indstillinger eller  

 politiske udtalelser i betænkningen.
 En oversigt over Folketingets sammensætning er optrykt i  

 betænkningen.
Erling Bonnesen (V)   

 Helga Moos (V)   

 Eyvind Vesselbo (V)  

  

  fmd.  

  

 Jens Vibjerg (V)   

 Jørn Dohrmann (DF)   

 Freddie H.
Madsen (DF)   

 Helle Sjelle (KF)   

 Christian Wedell‑Neergaard (KF)   

 Mogens Nørgård Pedersen (KD)  

  

  nfmd.  

  

 Inger Bierbaum (S)   

 Margot Torp (S)   

 Pernille Blach Hansen (S)   

 Jacob Buksti (S)   

 Torben Hansen (S)   

 Jørn Jespersen (SF)   

 Elsebeth Gerner Nielsen (RV)   

 Keld Albrechtsen (EL) Tjóðveldisflokkurin, Inuit Ataqatigiit og Siumut havde  

 ikke medlemmer i udvalget.
Folketingets sammensætning Venstre, Danmarks Liberale Parti (V) 54 * Enhedslisten (EL) 4 Socialdemokratiet (S) 52 Kristendemokraterne (KD) 4 Dansk Folkeparti (DF) 22 Tjóðveldisflokkurin (TF) 1 Det Konservative Folkeparti (KF) 16 Inuit Ataqatigiit (IA) 1 Socialistisk Folkeparti (SF) 12 Siumut (SIU) 1 Det Radikale Venstre (RV) 9 Uden for folketingsgrupperne (UFG) 3 * Heraf  

 1 medlem valgt på Færøerne Bilag 1 Oversigt over bilag vedrørende L 100 Bilagsnr.
Titel 1 Høringssvar og høringsnotat, fra miljøministeren 2 Konsulentrapport »Evaluering af model for implementering  

 af WEEE-direktivet«, fra miljøministeren 3 Tidsplan for udvalgets behandling af lovforslag 4 1. udkast til betænkning 5 Bidrag til betænkning, fra miljøministeren 6 2. udkast til betænkning Oversigt over spørgsmål og svar vedrørende L 100 Spm.nr.
