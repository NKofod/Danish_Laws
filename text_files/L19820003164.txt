 I tilslutning til udenrigsministeriets bekendtgørelse nr. 83 af 11. august  

 1981, Lovtidende C, meddeles det, at der ved noteveksling i Dar es Salaam den  

 27. november og den 7. december 1981 er indgået en overenskomst mellem  

 Danmark og Tanzania, ifølge hvilken den danske regering i årene 1981-1982  

 yder et beløb på 2.070.000 kroner som fortsat støtte til det tanzanianske  

 jernbaneselskab med henblik på reparation og vedligeholdelse af selskabets  

 færger og skibe på Victoria- og Tanganyikasøerne.
 Hovedformålet med overenskomsten er at sikre fortsat drift af selskabets  

 søtransport gennem hurtig levering af nødvendige reservedele, værktøj,  

 redningsmateriel og sikkerhedsudstyr.
