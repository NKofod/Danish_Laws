(Forretningsorden) I medfør af § 3, stk. 5, i lov nr. 221 af 13. april 1988 om egnsudvikling  

 fastsættes herved følgende:
§ 1.  Egnsudviklingsrådet består af en formand og 12  

 medlemmer.
Rådets formand udpeges af industriministeren, der i øvrigt til  

 medlemmerne af Rådet beskikker en repræsentant, udpeget af hver af følgende  

 myndigheder og organisationer: Industriministeriet, Finansministeriet,  

 Arbejdsministeriet, Miljøministeriet, Indenrigsministeriet, Industrirådet,  

 Håndværksrådet, Det Danske Handelskammer, Arbejderbevægelsen Erhvervsråd,  

 Kommunernes Landsforening og Amtsrådsforeningen i Danmark.
Endvidere  

 beskikker industriministeren et medlem udpeget af de større regionale  

 udviklingsudvalg som fælles repræsentant.
 Stk. 2.  Industriministeren beskikker en næstformand  

 blandt Rådets medlemmer.
Stk. 3.  Formanden og medlemmerne beskikkes for indtil 3  

 år ad gangen.
De kan beskikkes i alt 3 gange.
 Stk. 4.  Ingen som er fyldt 67 år kan beskikkes eller  

 genbeskikkes.
 Stk. 5.  Efter samme regler beskikker  

 Industriministeriet en suppleant for hvert medlem, dog ikke for formanden.
 § 2.  Industriministeren nedsætter et  

 forretningsudvalg for Rådet bestående af formanden og næstformanden samt  

 indtil 4 andre medlemmer.
§ 3.  Rådet afholder møde, så ofte formanden finder  

 anledning hertil.
Møde afholdes endvidere, såfremt der fremsættes begæring  

 herom af to medlemmer.
 Stk. 2.  Forretningsudvalget afholder møde på de af  

 udvalget vedtagne faste mødedage, og i øvrigt så ofte formanden finder  

 anledning hertil.
 Stk. 3.  Medlemmer af Rådet, der ikke er medlemmer af  

 forretningsudvalget, kan deltage i forretningsudvalgets møder, dog uden  

 stemmeret.
 Stk. 4.  Hvis et medlem er forhindret i at deltage i et  

 møde, må meddelelse herom søges afgivet så betids, at vedkommende suppleant  

 kan indkaldes.
 § 4.  Hvis sager, der skal behandles af Rådet eller  

 forretningsudvalget, ikke er udsendt til medlemmerne senest en uge før det  

 pågældende møde, kan behandling kun finde sted, hvis samtlige i mødet  

 deltagende medlemmer samtykker heri.
 § 5.  Forretningsudvalget kan på Rådets vegne træffe  

 afgørelse i henhold til lovens §§ 6-9 og yde lån på grundlag af globallån  

 optaget i Den Europæiske Investeringsbank.
 § 6.  Rådet og forretningsudvalget er  

 beslutningsdygtige, når mindst halvdelen af medlemmerne er til stede.
Stk. 2.  Afgørelser i Rådet træffes ved almindelig  

 stemmeflerhed, dog skal mindst 4 medlemmer stemme for forslaget.
I tilfælde,  

 hvor stemmerne står lige, er formandens stemme afgørende.
Stk. 3.  Afgørelser i forretningsudvalget træffes ved  

 enstemmighed.
Ved enstemmighed forstås, at mindst 3 medlemmer stemmer for, og  

 at ingen stemmer imod.
Hvis der ikke opnås enstemmighed i  

 forretningsudvalget, forelægges sagen det samlede Råd til afgørelse.
 § 7.  Ethvert medlem af Rådet kan forlange en sag  

 forelagt det samlede Råd til afgørelse.
 Stk. 2.  Den, der ønsker en sag forelagt det samlede  

 Råd, må fremsætte krav herom senest på det møde, hvor sagen behandles.
 § 8.  Alle, der deltager i Rådets/forretningsudvalgets  

 arbejde, er underkastet forvaltningsloven (lov nr. 571 af 19. december 1985),  

 herunder bestemmelserne om inhabilitet og tavshedspligt.
 § 9.  Der udfærdiges referat af de afgørelser, der  

 træffes af Rådet og forretningsudvalget.
Stk. 2.  Et mindretal kan kræve sin afvigende mening  

 optaget i referatet.
I tilfælde af afstemning angives resultatet heraf.
 Stk. 3.  Mødereferatet underskrives af formanden (eller  

 næstformanden) på Rådets vegne.
 Stk. 4.  Oversigter m.v., dagsordener og mødereferater  

 udsendes til samtlige Rådets medlemmer og suppleanter.
 § 10.  Rådet afgiver årligt en beretning om sin  

 virksomhed.
 § 11.  De sekretariatsmæssige opgaver for Rådet  

 varetages af Industri- og Handelsstyrelsen.
 Stk. 2.  Styrelsens medarbejdere deltager i fornødent  

 omfang i Rådets møder.
Stk. 3.  Rådet kan nedsætte arbejdsgrupper til  

 varetagelse af særlige opgaver.
I sådanne arbejdsgrupper kan andre end Rådets  

 medlemmer indtræde.
§ 12.  Når omstændighederne taler derfor, kan  

 styrelsen på Rådets vegne og uden forelæggelse for dette eller  

 forretningsudvalget Stk. 2.  Til Rådets/forretningsudvalgets orientering  

 gives der på et efterfølgende møde oplysninger om styrelsens afgørelser i  

 henhold til bemyndigelsen i stk. 1 tilligemed en kort gengivelse af sagernes  

 data.
 § 13.  Denne forretningsorden træder i stedet for  

 forretningsorden for Egnsudviklingsrådet af 9. april 1985.
