Skriftlig fremsættelse (3. marts 2006) Finansministeren  

  

 (Thor Pedersen):
 Herved tillader jeg mig for Folketinget at fremsætte:
Forslag til lov  

 om ændring af lov om offentlige betalinger  

 m.v. og lov om ændring af lov om bemyndigelse til optagelse af statslån, lov  

 om  

 arbejdsløshedsforsikring m.v. og lov om indkomstbeskatning af aktieselskaber  

 m.v. (Justering af Nemkontoordningen og reglerne om selvejende institutioners  

 anvendelse af Statens Koncern Betalinger/Offentligt Betalings System) (Lovforslag nr.
L 171).
Formålet med lovforslaget er at justere reglerne om  

 Nemkontoordningen og om elektronisk betalingsforvaltning/ordreafgivelse på  

 grundlag af erfaringerne med disse ordninger.
Forslaget har endvidere til  

 formål at justere reglerne om selvejende institutioners anvendelse af Statens  

 Koncern Betalinger/Offentligt BetalingsSystem på baggrund af  

 strukturreformen.
 Det foreslås, at foreninger mv., som ikke i forvejen  

 pligtmæssigt er tildelt et CVR-nr., skal være frivilligt registreret efter  

 CVR-lovens regler herom for at kunne modtage betalinger fra offentlige  

 myndigheder.
 Fristen på 3 bankdage for ændring af Nemkonti eller  

 oprettelse af nye konti foreslås dernæst udvidet til 5 bankdage, idet det har  

 vist sig, at den nugældende frist for, hvornår indberetning af en ny Nemkonto  

 skal have retsvirkning, i visse tilfælde ikke kan overholdes.
Det foreslås præciseret, at betalinger til  

 pengeinstitutkonti i udlandet anses for rettidige, selvom de er modtageren i  

 hænde senere end tilsvarende indenlandske betalinger.
Betalinger til  

 udenlandske konti vil på grund af pengeinstitutternes forretningsgange ofte  

 være længere tid undervejes end betalinger til indenlandske konti, og der er  

 derfor behov for at sidestille inden- og udenlandske betalinger, der  

 ekspederes  

 samme dag.
For så vidt angår elektronisk betalingsforvaltning m.v.  

 foreslås det, at finansministeren bemyndiges til at fastsætte regler om  

 elektronisk ordreafgivelse og -modtagelse.
Der skabes herved mulighed for at  

 videreføre den digitaliseringsproces, der er igangsat ved reglerne om  

 elektronisk fakturering.
 Det foreslås desuden, at lovens opregning af hvilke  

 betalinger, der skal afregnes mellem staten, kommunerne, regionerne og de  

 selvejende institutioner i betalingssystemet Statens  

 KoncernBetalinger/Offentligt  

 BetalingsSystem erstattes af en bemyndigelse til finansministeren til nærmere  

 at fastsætte hvilke betalinger, som fremover skal afregnes gennem systemet.
 Samtidig foreslås brugerkredsen af Statens KoncernBetalinger  

 udvidet til at omfatte selvejende institutioner i statsligt regi.
 Endelig foreslås det at ophæve bestemmelserne om, at  

 arbejdsløshedskasserne skal anvende Offentligt BetalingsSystem.
 Idet jeg i øvrigt henviser til lovforslaget og de ledsagende  

 bemærkninger, skal jeg anbefale forslaget til Folketingets velvillige  

 behandling.
