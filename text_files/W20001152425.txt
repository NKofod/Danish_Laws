Landsskatteretskendelse Elafgift - godtgørelse - revisionsvirksomhed Reference:
 Elektricitetsafgiftsloven § 11, stk. 2.
 A's klage til Landsskatteretten skyldtes, at Told- og  

 Skattestyrelsen havde anset selskabet for omfattet af bilaget til  

 elektricitetsafgiftsloven, hvorefter virksomheden ikke var anset for  

 berettiget  til delvis tilbagebetaling af elektricitetsafgift, jf.  

 elektricitetsafgiftslovens § 11, stk. 2.
 Det var oplyst, at A var en revisionsvirksomhed, der  

 udover revisionsydelser også ydede rådgivning om skat, told, moms  

 og andre afgifter, handel med virksomheder, miljøforhold,  

 informationsteknologi, effektivisering, økonomisk styring,  

 lederudvælgelse, organisations- og lederudvikling, miljøstyring  

 samt logistik og produktion.
 A havde anmodet om godtgørelse af elafgiften for  

 den del af virksomheden, der vedrørte disse  andre aktiviteter.
Styrelsen havde ved den påklagede afgørelse  

 fundet, at ydelser som virksomhedsrådgivning og  konsulenttjeneste i  

 sig selv var omfattet af bilaget, jf. elafgiftslovens § 11, stk. 2. Styrelsen  

 havde   videre anført, at dette fremgik af skatteministerens svar af  

 8. juni 1993. Der var videre henvist   til Momsnævnets afgørelse  

 af 14. januar 1981, hvorefter landboforeningernes konsulentcentre var anset  

 for omfattet af bilaget til elafgiftsloven ved afsætning af ydelser i  

 form af regnskabsservice og rådgivning over for landmændene.  

 Derfor var det styrelsens opfattelse, at alle A's aktiviteter var omfattet af  

 bilaget til elafgiftslovens § 11, stk. 2, og som følge heraf var A  

 ikke berettiget til godtgørelse af elafgiften.
Der blev heller ydet  

 godtgørelse af CO2-afgiften, idet godtgørelse af CO2-afgift  

 ifølge CO2-afgiftslovens § 9, stk. 4, nr. 3, ikke kunne finde sted,  

 hvis der ikke bev ydet godtgørelse af energiafgifter.
Virksomheden havde oplyst, at rådgivningen om  

 informationsteknologi, effektivisering, økonomisk styring, logistik og  

 produktion, miljøforhold samt miljøstyring havde karakter af  

 managementkonsulentydelser.
Der var herved henvist til  

 Erhvervsfremmestyrelsens rapport "Managementkonsulenter - kortlægning  

 af en branche i vækst" fra 1999. Virksomheden havde hertil  

 anført, at der var tale om en selvstændig branche.
Det var  

 videre oplyst, at det var B der ydede hovedparten af de omhandlede  

 managementydelser.
Følgende var beskrevet om de enkelte typer  

 ydelser:
"Rådgivning om informationsteknologi Edb-statusanalyse Edb-anskaffelse Kravsspecifikation Implementering System Management IT-strategi Elektronisk kommunikation og handel Internet Intranet Document Management Groupware Workflow Standard-/rammesystemer, f.eks.
SAP Rådgivning om effektivisering, dvs.  

 tværfaglige ydelser, metoder og værktøj Strategi og ledelse Business Transformation Business Performance Improvement Projektstyring Vidensregnskaber Virksomhedsspil Outsourcing Rådgivning om økonomisk styring Virksomhedens økonomiske model Activity Based Costing (ABC) Activity Based Management (ABM) Benchmarking Balanced Scorecard Virksomhedsregnskab (offentlige virksomheder) Risk Management Cash Management Treasury Management Portefølje Management Shareholder Value Rådgivning om produktion og logistik Supply Chain Management Indkøb og lagerstyring Produktionsudvikling Produktionssimulering Procesledelse Miljøledelse 3. parts logistik Distribution Produktionsspil Kvalitetsledelse" samt "A Miljøs konkrete rådgivning -Implementering af miljøledelse (ISO 14001  

 certificering) -Miljøopgaver i forbindelse med køb og salg  

 af virksomhed -Miljøopgaver i forbindelse med privatisering af  

 offentlige  virksomheder -Evaluering af Miljøstyrelsens projekter i  

 Østeuropa -Udvikling af arbejdsmiljøregnskab og  

 arbejdsmiljøledelse i  virksomheder, herunder udarbejdelse af manualer og model regnskab -Projekt vedrørende dokumentation af offentlige  

 grønne indkøb -Tilrettelæggelse af sociale regnskaber -Udvikling af model til socialt regnskab og katalog over  

 socia le parametre -Projekt vedrørende udvikling af sociale regnskaber  

 i virksom heden for SID" Virksomheden havde over for Landsskatteretten nedlagt  

 påstand om, at der blev godkendt delvis   refusion af elafgift, jf.  

 elafgiftslovens § 11, jf. stk. 2.
 Der var til støtte herfor bl.a. gjort  

 gældende, at elafgiftslovens § 11, stk. 2 og bilaget til denne lov  

 ikke omfattede den del af virksomheden, der bestod i rådgivning inden  

 for skat, moms og andre  afgifter, told, handel med virksomheder,  

 miljøforhold, miljøstyring, informationsteknologi,  

 effektivisering, økonomisk styring, lederudvælgelse,  

 organisations. og lederudvikling, logistik, produktion og lignende  

 rådgivning, som var præsteret og faktureret som en separat ydelse  

 til virksomhedens klienter.
 Det var hertil anført, at A var en momspligtig  

 virksomhed.
 Vedr. lovgivningen var følgende anført:
 "Bestemmelsen i elafgiftslovens § 11, stk. 2, hvorefter  

 visse momspligtige tjenesteydelser   undtages fra retten til refusion af  

 elafgift, har følgende ordlyd:
"Tilbagebetaling kan dog ikke finde sted for så vidt  

 angår afsætning af de i bilaget til nærværende  lov  

 nævnte ydelser." Bilaget havde følgende ordlyd:
 "Liste over momsregistrerede virksomheder, hvis  

 afsætning  af ydelser ikke giver adgang til   tilbagebetaling af  

 elafgift.
Advokater Arkitekter Bureauer (bl.a. vagtbureauer,  

 ægteskabsbureauer).
 Forlystelser, herunder teaterforestillinger,  

 biografforestillinger m.v.
Landinspektører Mæglere Reklame Revisorer Rådgivende ingeniører." Indholdet af reglerne havde været uændret  

 siden fremkomsten af lov nr. 292/1979.
 I forslaget til loven, L 230 fremsat den 21. juni 1979 af  

 ministeren  for skatter og afgifter, havde § 11, stk. 2, imidlertid  

 følgende ordlyd:
"Tilbagebetaling kan dog ikke finde sted for så vidt  

 angår afsætning af de i merværdiafgiftslovens   § 2, stk.  

 2, nævnte ydelser, med undtagelse af de i bilaget til  

 nærværende lov nævnte ydelser.  Spørgsmål om  

 afgrænsningen af disse ydelser afgøres i det i  

 merværdiafgiftslovens § 37 omhandlede nævn." Det bemærkedes, at de i "merværdiafgiftslovens  

 § 2, stk. 2, nævnte ydelser" var momspligtige  tjenesteydelser.
 Bilaget havde følgende ordlyd i lovforslaget:
 "Liste over tjenesteydelser, der er omhandlet i § 11, stk.  

 2.
 1. Arbejdsydelser på varer, herunder fremstilling,  

 bearbejdning, montering, afprøvning, analyse,   forandring,  

 reparation, vedligeholdelse og rengøring samt konstruktion og  

 formgivning af varer.
 2. Arbejdsydelser på jord, bygninger og anden fast  

 ejendom, herunder jordbearbejdning, udgravning, planering, opførelse,  

 ombygning, reparation, vedligeholdelse og rengøring.
 3. Projekteringsarbejde og anden teknisk bistand i  

 forbindelse med anlæg, opførelse, ombygning,  indretning,  

 reparation og vedligeholdelse m.v. af bygninger og anden fast ejendom.
 4. Udlejning af værelser i hoteller,  

 gæstgiverier, moteller o.l., udlejning af værelser i  

 virksomheder, der udlejer for kortere tidsrum end 1 måned.
5. Servering i restaurationer, cafeterier, konditorier,  

 kaffebarer og lignende samt i de af punkt 4 omfattede virksomheder." Disse foreslåede regler begrundedes som  

 følger, jf. side 4 i lovforslaget:
 "Elafgiften udgør 2 øre pr. kWh og afgiften  

 anslås i finansåret 1979 at ville give en indtægt på  

 375  mio. kr.
 Efter de gældende bestemmelser kan momsregistrerede  

 virksomheder få godtgjort den del af afgiften, der overstiger 100.000  

 kr. på årsbasis svarende til et årligt el-forbrug på  

 5 mio. kWh.
Ved lovforslaget er det foreslået at forhøje  

 afgiftssatsen til 8 øre pr. kWh.
Det er samtidig foreslået, at  

 godtgørelsesordningen udvides, således at virksomheder, der er  

 registreret efter merværdiafgiftsloven, fremover ikke bliver belastet  

 med afgiften.
 Disse virksomheder vil få tilbagebetalt afgiften  

 på elektricitet i samme omfang, som virksomhederne efter  

 merværdiafgiftslovens bestemmelser har fradragsret for indgående  

 merværdiafgift på den anvendte elektricitet.
Godtgørelsesordningen er dog begrænset,  

 således at tjenesteydelsesvirksomheden ikke får tilbagebetaling,  

 medmindre ydelserne vedrører arbejdsydelser på varer, jord,  

 bygninger m.v. samt hotel- og restaurationsvirksomhed.
Afskåret fra  

 godtgørelse vil således være advokater, forlystelser,  

 frisører, reklamebureauer m.fl." Den foreslåede begrænsning af  

 godtgørelsesordningen blev imidlertid revurderet i følgende  

 ministerskrivelse af 24. juni 1979 (ad L 230 - bilag 3) til Folketingets  

 skatte- og afgiftsudvalg:
 "Spørgsmål 2:
 En udførlig beskrivelse udbedes  

 vedrørende afgrænsning af området for liberale erhverv  

 (reglen i § 11, stk. 2).
 Svar:
 Jeg agter at stille ændringsforslag til denne  

 paragraf, således at alle momsregistrerede  virksomheder herefter kan  

 få tilbagebetalt elafgift, bortset fra visse virksomheder, som  

 udtrykkeligt er nævnt i et særskilt bilag til loven, nemlig:
Advokater Arkitekter Bureauer (bl.a. vagtbureauer, ægteskabsbureauer) Forlystelser, herunder teaterforestillinger, Biografforestillinger m.v.
Landinspektører Mæglere Revisorer Reklame rådgivende ingeniører" Ovennævnte svar på spørgsmål 2  

 skulle læses i sammenhæng med ministerskrivelse af 24. juni 1979  

 (af L 230 - bilag 2) til Folketingets skatte- og afgiftsudvalg:
 "Erhvervenes Skattesekretariat mener, at  

 afgrænsningen af de momsregistrerede virksomheder, der ikke skal have  

 tilbagebetaling af elafgift, er uskarp og udelukker eksportvirksomheder fra  

 godtgørelsesordningen.
 Det i besvarelsen af spørgsmål 2 bebudede  

 ændringsforslag vil imødekomme skattesekretariatets  

 indvendinger".
 Med hensyn til om en virksomhed, som var omfattet af  

 bilaget, delvis kunne omfattes af  godtgørelsesordningen fremgik  

 følgende af ministerskrivelse af 24. juni 1979 (ad L 230 - bilag 5)  

 til Folketingets skatte- og afgiftsudvalg:
 "Spørgsmål 5:
Hvordan vil fradraget blive beregnet for virksomheder,  

 der har flere aktiviteter? Svar:
Ifølge elafgiftslovens § 11, stk. 1, kan en  

 momsregistreret virksomhed få tilbagebetalt elafgift i samme omfang som  

 virksomheden har fradragsret for indgående moms på el.
Det vil  

 sige, at en momsregistreret virksomhed, der anvender el både i  

 virksomheden og til andet formål, f.eks. privat brug, har delvis  

 fradragsret for momsen og får delvis tilbagebetaling af elafgiften.
En momsregistreret virksomhed, der både har  

 aktivitet som giver adgang til tilbagebetaling af el og aktiviteter, der ikke  

 giver adgang hertil, vil få delvis tilbagebetaling af elafgiften."" Det var herefter gjort gældende, at det endelige  

 bilag til loven rummede en begrænset liste over  veldefinerede  

 virksomheder, hvis afsætning af ydelser ikke gav adgang til  

 tilbagebetaling af elafgift.
Dette stemte tillige overens med hensigten med  

 ændringen af bilaget, jf. ministersvar.
Det var videre anført,  

 at de ydelser, som omfattedes af det endelige bilag, var ydelser fra  

 virksomheder af bestemt art, det vil sige karakteren af virksomheden og ikke  

 af selve ydelsen.Der måtte dog gælde nævnte undtagelse, som  

 ministeren orienterede Folketingets skatte- og afgiftsudvalg om, hvorefter en  

 momsregistreret virksomhed, der både havde aktiviteter, som gav adgang  

 til  godtgørelse og aktiviteter, der ikke gav adgang hertil, ville  

 få delvis tilbagebetaling af elafgiften.Denne undtagelse fandtes efter  

 virksomhedens opfattelse at indebære, at en tjenesteydende virksomhed,  

 der var nævnt i bilaget, kunne få godtgørelse for separate  

 momspligtige ydelser, når samme type ydelser kunne forekomme som  

 hovedaktivitet i selvstændige virksomheder, der ikke var omfattet af  

 bilaget.
Det var hertil anført, at den type  

 rådgivningsydelser, som A ydede og som tidligere var nævnt, i  

 vidt muligt omfang var udført af ansatte konsulenter uden  

 revisionsmæssig baggrund.
Det var tillige anført, at udviklingen  

 tenderede i retning af dannelse af selvstændige konsulentvirksomheden  

 og andre større konsulentenheder.
Det var herefter gjort  

 gældende, at denne type rådgivningsydelser kunne og rent faktisk  

 forekom i selvstændige virksomheder, der ikke kunne henføres til  

 betegnelsen revisorer eller de øvrige betegnelser for virksomhedstyper  

 i bilaget til elafgiftsloven.
For så vidt angik separat fakturering af de  

 omhandlede ydelser i henhold til påstanden var det  bemærket, at  

 efter årsregnskabslovens § 51 a skulle visse selskaber oplyse om  

 honorar for andre  ydelser end revision til den revisionsvirksomhed, der  

 udførte den lovpligtige revision samt til  revisionsvirksomhedens  

 datterselskaber.
Det var videre anført, at skatteministerens svar af  

 8. juni 1993, hvorefter virksomhedskonsulenter var omfattet af bilaget som  

 bureau, alene kunne anses for den nye regerings fortolkning af de på  

 daværende tidspunkt 14 år gamle lovregler.
Det var hertil  

 anført, at bureau næppe skulle fortolkes bredt, da bureauer i  

 givet fald ville omfatte f.eks. revisorer og advokater, der allerede var  

 nævnt i bilaget.
Det var anført, at bureau som udgangspunkt  

 skulle forstås som den type virksomheder, der traditionelt havde  

 båret betegnelsen bureau.
For så vidt angik rådgivningen om skat, moms,  

 andre afgifter og told var det anført, at dette  udførtes af  

 skatteafdelingen.
Skatteafdelingen beskæftigede i et vist omfang  

 personer med revisorbaggrund, men disse personer havde imidlertid  

 specialiseret sig i og beskæftigede sig udelukkende med  

 skatterådgivning.
Det var gjort gældende, at  

 skatterådgivning var en selvstændig type tjenesteydelse, der  

 adskilte sig fra revisorydelser.
Denne opfattelse bekræftedes  

  yderligere af, at den type rådgivning, som skatteafdelingen  

 præsterede kunne forekomme i et specialiseret skattekonsulentfirma.
Det  

 var videre anført, at påstanden alene omfattede  

 skatteafdelingens rådgivning, når denne var præsteret og  

 faktureret som en separat ydelse.
Told- og Skattestyrelsen havde indstillet  

 afgørelsen stadfæstet.
Det var hertil anført, at det  

 fremgik af lovens forarbejder, at lovgivers intentioner var, at de  

 såkaldte "liberale erhverv" ikke skulle have adgang til  

 godtgørelse af elafgiften.
Det var videre nævnt, at de  

 virksomheder, der ikke skulle have tilbagebetaling, var den del af  

 erhvervslivet, der afsatte tjenesteydelser, der ikke havde med vareproduktion  

 at gøre.
Styrelsen havde videre henvist til Landsskatterettens  

 kendelse af 4. december 1998 vedrørende en virksomhed, der udarbejdede  

 markedsanalyser samt til Østre Landsrets dom af 10. februar 2000  

 vedrørende et selskab, der ydede markedsanalyser.
Videre havde  

 styrelsen henvist til Momsnævnets afgørelser af henholdsvis 25.  

 august 1998 og 7. oktober 1998, hvor virksomhedskonsulentydelser blev anset  

 for omfattet af bilaget til elafgiftsloven, idet aktiviteterne ud fra en  

 helhedsvurdering måtte anses for bureauvirksomhed.
Nævnet udtalte  

 i afgørelsen af 7. oktober 1998, at det ikke havde været  

 hensigten at udtrykket "bureau" i bilaget skulle fortolkes snævert,  

 således at kun de virksomheder, der udtrykkeligt var betegnet som  

 bureauer kunne afskæres fra tilbagebetaling.
Styrelsen havde videre  

 henvist til Skatteministerens svar af 8. juni 1993 til Folketingets  

 Skatteudvalg vedrørende lovforslag L 303 om lov om ledningsført  

 vand, hvorefter bl.a. markedsføringsbureauer, Pr-arbejde,  

 konjunkturanalysebureauer samt virksomhedskonsulenter var omfattet af  

 bilaget.
Styrelsen havde for så vidt angik virksomhedskonsulenter og  

 med udgangspunkt i den i ministerens svar angivne branchekode bemærket,  

 at denne ifølge Danmarks Statistik omhandlede - rådgivning og bistand til virksomheder og offentlige  

 institutioner vedrørende planlægning, organisation,  

 rationalisering og kontrol, ledelsesinformation mv.
- Public relation-arbejde og kommunikation - Udformning af regnskabs- og omkostningssystemer og  

 budgetskontrolprocedurer Herunder - Konsulentbistand i forbindelse med personalereduktion og  

 genplacering af overskydende personale.
Det var herefter styrelsens opfattelse, at A's aktiviteter  

 som virksomhedskonsulent var omfattet af bilaget.
Det var videre styrelsens  

 opfattelse, at en stor del af aktiviteterne tidligere blev udført som  

 et led i den traditionelle revisorydelse uden særskilt fakturering,  

 hvilket også talte for, at der ikke burde gives godtgørelse af  

 elafgiften for nogen del af ydelserne.
Virksomheden havde hertil anført, at de var enige i  

 Landsskatteretten kendelse af 4. december 1998 og ØLD af 10. februar  

 2000, der begge vedrørte virksomheder, hvis aktiviteter  

 (analyseinstitutter) netop ifølge forarbejderne var omfattet af  

 bilaget.
Det var tillige anført, at virksomheden også tilbage i  

 1979 havde en managementafdeling med 5-7 ansatte.
 Landsskatteretten udtalte:
 Momsregistrerede virksomheder, hvis afsætning af  

 ydelser var omfattet af bilaget til elektricitets-  afgiftsloven, havde ikke  

 adgang til afgiftsgodtgørelse efter elektricitetsafgiftslovens § 11,  

 stk. 2.
 Bilaget til elafgiftsloven (benævnt:liste over  

 momsregistrerede virksomheder, hvis afsætning af  ydelser ikke giver  

 adgang til tilbagebetaling af elafgift) omfattede følgende  

 virksomheder: Advokater, Arkitekter, Bureauer (bl.a. vagtbureauer,  

 ægteskabsbureauer), Forlystelser, herunder teaterforestillinger,  

 biografforestillinger m.v., Landinspektører, Mæglere, Reklame,  

 Revisorer, Rådgivende ingeniører.
 Retten bemærkede, at det var den  

 pågældende virksomheds aktiviteter og ikke betegnelse, som  

  afgjorde hvorvidt virksomheden var omfattet af nævnte bilag.
To retsmedlemmer fandt, at virksomhedens rådgivning  

 med skat, moms, told mv. måtte anses at være en integreret del af  

 den basale aktivitet for revisorer, hvorefter der ikke var grundlag for at  

 anse disse aktiviteter for ikke at være omfattet af bilaget.
Disse  

 retsmedlemmer fandt derimod, at de af virksomheden øvrige  

 udøvede aktiviteter ikke var en integreret del af revisorydelser.
Der  

 var herved bl.a. henset til, at de to aktiviteter kunne udøves  

 særskilt og uafhængigt af hinanden.
Disse retsmedlemmer fandt  

 videre ikke, at disse aktiviteter var selvstændigt omfattet af bilaget  

 under bureau eller rådgivende ingeniører.
Det bemærkedes  

 herved, at skatteministerens svar af 8. juni 1993 alene kunne anses at  

 være en fortolkning af de allerede eksisterende lovbestemmelser.
Disse retsmedlemmer fandt således, at der kunne  

 godkendes delvis tilbagebetaling efter elektricitetsafgiftslovens § 11, stk.  

 1, for afgiften vedr. rådgivning med handel med virksomheder,  

  miljøforhold, informationsteknologi, effektivisering,  

 økonomisk styring, lederudvælgelse, organisations- og  

 lederudvikling, miljøstyring samt logistik og produktion.
Den delvise  

 tilbagebetaling af afgiften skulle ske efter et skøn.
Et retsmedlem, retsformanden, kunne tiltræde det af  

 Told- og Skattestyrelsen anførte, hvorefter de overordnede kriterier  

  i bilaget havde været, om en virksomheds aktiviteter var  

 tjenesteydende eller vareproducerende.
Der var herved henset til  

 skatteministerens svar af 8. juni 1993 til Folketingets Skatteudvalg og  

 Østre Landsrets dom af 10. februar 2000, der byggede på de  

 nævnte kriterier, herunder en fortolkning af udtrykket "bureau". Dette  

 retsmedlem fandt derfor, at samtlige A's aktiviteter, der bestod af  

 tjenesteydelser, var omfattet af bilaget, hvorfor afgørelsen skulle  

 stadfæstes.
 Der blev truffet afgørelse efter stemmeflertallet,  

 hvorefter den påklagede afgørelse blev ændret i  

 overensstemmelse hermed.
