Bestemmelser om kontrolmåling af  

 luftfartsanlæg m.m. fra luften m.v.*) (BL 8-1, 1. udgave) I medfør af § 52 og § 149, stk. 10, i lov om  

 luftfart, jf. lovbekendtgørelse nr. 543 af 13. juni 2001,  

 fastsætter Statens Luftfartsvæsen herved efter bemyndigelse fra  

 Trafikministeriet, jf. bekendtgørelse nr. 810 af 19. november 1998 om  

 henlæggelse af opgaver til Statens Luftfartsvæsen og om  

 kundgørelse af de af luftfartsvæsenet udfærdigede  

 forskrifter, følgende:
1. Referencedokumenter 1.1 Annex 10 til Chicago-konventionen, Aeronautical  

 Telecommunications, Volume I, II, III og IV, seneste udgave.
 1.2 Annex 14 til Chicago-konventionen, Aerodromes, Volume  

 I, Aerodrome Design and Operations, seneste udgave.
 1.3  ICAO Doc 8071, Manual on Testing of Radio Navigation  

 Aids, Volume I og III, seneste udgave.
 1.4 ICAO Doc 8168, Aircraft Operations, Volume II,  

 Construction of Visual and Instrument Flight Procedures, seneste udgave.
 1.5 ICAO Doc 9157, Aerodrome Design Manual, Part 4, Visual  

 Aids, seneste udgave.
 1.6 BL 3-3, Radionavigations- og  

 radiolandingshjælpemidler på jorden, seneste udgave.
 1.7 BL 3-12, Arbejdsaktiviteter på offentlige  

 flyvepladser, seneste udgave.
 1.8 BL 3-38, Bestemmelser om anvendelse af geografiske  

 koordinater, seneste udgave.
 1.9 BL 7-22, Bestemmelser om VHF-radioanlæg på  

 jorden for talekommunikation, seneste udgave.
1.10 BL 8-2, Bestemmelser om etablering og drift af  

 kontrolorganisation (FCO), der må udføre kontrolmålinger  

 af luftfartsanlæg med luftfartøj m.v., seneste udgave 1.11 Pjecen "Kvalitetsstyring", udgivet af Statens  

 Luftfartsvæsen i juni 1996.
1.12 De dokumenter, der er nævnt i pkt. 1.1 - 1.11,  

 kan købes ved henvendelse til Statens Luftfartsvæsen Luftfartsinformationstjenesten Ellebjergvej 50 2450 København SV Tlf.: 3618 6000 Fax: 3618 6001 2. Definitioner Koncessionshaver (Licence holder):
 Ved koncessionshaver forstås i denne BL den, der har  

 fået tilladelse til at indrette og drive en offentlig flyveplads eller  

 et civilt område på en militær flyveplads, eller den, der  

 har fået tilladelse til at drive en flyvekontrolenhed, som ikke er  

 tilknyttet en bestemt flyveplads.
 Kontrolorganisation, FCO (Flight Calibration  

 Organisation):
 En organisation, der er godkendt af Statens  

 Luftfartsvæsen til at udføre kontrolmålinger fra luften af  

 anlæg, hvor en sådan kontrolflyvning kræves i henhold til  

 denne BL.
 Luftfartsanlæg (Aeronautical equipment):
 En betegnelse for en samlig af tekniske anlæg, som  

 har til formål at medvirke til afvikling af lufttrafik, herunder  

 kommunikations-, navigations- og radarudstyr samt lysanlæg på  

 jorden samt tilhørende procedurer.
 NOTAM (Notice to Airmen):
 En meddelelse, fordelt ved hjælp af  

 telekommunikation, om etablering, status eller ændring af  

 luftfartsanlæg, tjenester, procedurer eller fareaktiviteter, om hvilke  

 kendskab er af væsentlig betydning for flyoperationers  

 gennemførelse.
3. Anvendelsesområde Denne BL fastsætter bestemmelser for  

 kontrolmåling af anlæg inden for dansk område samt i  

 områder, hvor Danmark i henhold til indgåede internationale  

 aftaler er forpligtet til at udøve lufttrafiktjeneste.
4. Generelt 4.1 Koncessionshaveren skal sikre sig, at de anlæg  

 med tilhørende procedurer, der er nævnt i pkt. 5.1,  

 kontrolmåles med de terminer/intervaller, som følger af afsnit  

 6, samt sikre, at kontrolmåling kun udføres af  

 kontrol-organisationer (FCO'er), som er godkendt af Statens  

 Luftfartsvæsen.
 Anm.: Bestemmelser om godkendelse af  

 kontrolorganisationer (FCO) findes i BL 8-2.
4.2 Koncessionshaveren skal sætte et anlæg ud  

 af drift, a.
hvis kontrolmålinger eller andet indikerer, at  

 anlægget ikke opfylder kravene, jf. luftfartslovens § 60, stk. 4, b.
hvis rutinekontrolmåling, jf. afsnit 6, ikke er  

 udført inden for de fastsatte terminer, og c.
 i de tilfælde, der er angivet i anlæggets  

 drifts- og vedligeholdelsesforskrift.
 4.3 Ændring i udførelse af  

 kontrolmåling skal i hvert enkelt tilfælde godkendes af Statens  

 Luftfartsvæsen.
 4.4 Koncessionshaveren skal sikre, at alle aktiviteter,  

 herunder vedligeholdelsesarbejder, udvidelser og nye aktiviteter inden for  

 flyvepladsens område samt i umiddelbar nærhed af flyvepladsen,  

 koordineres, således at utilsigtet påvirkning af de  

 udstrålede signaler fra luftfartsanlæg undgås.
5. Kommissionerende kontrolmåling 5.1 Der skal udføres kontrolmåling på  

 et nyetableret anlæg, i forbindelse med opgradering til en  

 højere kategori (ILS) og/eller ved større ændringer  

 på et eksisterende anlæg.
Sådan kontrolmåling  

 betegnes som kommissionerende kontrolmåling.
 Anm.: Hvis en koncessionshaver er i tvivl om behov for  

 gennemførelse af en kontrolmåling, skal denne kontakte Statens  

 Luftfartsvæsen for en afklaring, jf. luftfartslovens § 60. stk. 4.
 5.2 Kommissionerende kontrolmåling skal forinden  

 idriftsætning udføres for følgende anlæg med  

 tilhørende procedurer:
 a.
 Radiopejler (VDF).
 b.
 Kommunikationsanlæg (COM), for så vidt  

 angår dækningsområdet.
 c.
 Instrumentlandingssystem (ILS), in-klusive markeringsfyr  

 (MM/OM) eller DME.
 d.
 Localizer (LLZ) alene, inklusive markeringsradiofyr  

 (MM/OM) eller DME.
 e.
 Retningsgivende radiofyr (VOR).
 f.
 Rundstrålende radiofyr (NDB og L).
 g.
 Afstandsmåleudstyr (DME).
 h.
 Markeringsradiofyr (MKR).
 i.
 Radar, for så vidt angår  

 dækningsområde og radarkorttegning (mapping).
 j.
 Visuelle landingshjælpemidler på jorden  

 (APAPI/PAPI/PLASI).
 k.
 Indflyvningslyssystemer (ALS).
 l.
 Fotorekorderingsanlæg.
 m.
 Visuelle flyveprocedurer.
 n.
 Instrument flyveprocedurer.
 Anm. 1: Bestemmelser om radiokommunikationsanlæg  

 på jorden findes i BL 7-22, og internationale standarder findes i ICAO  

 Annex 10, Volume II.
 Anm. 2: Bestemmelser om radionavigations- og  

 radiolandingshjælpemidler på jorden findes i BL 3-3, og  

 internationale standarder findes i ICAO Annex 10, Volume I og III.
 Anm. 3: Internationale standarder for  

 overvågningsradar og antikollisionssystemer findes i ICAO Annex 10,  

 Volume IV.
 Anm. 4: Internationale standarder for visuelle  

 landingshjælpemidler findes i ICAO Annex 14, Volume I.
 Anm. 5: Internationale standarder for konstruktion af  

 visuelle og instrument flyveprocedurer findes i ICAO Doc 8168, Volume II.
 Anm. 6: Parametre, der skal kontrolmåles, og deres  

 tolerancer findes i ICAO Doc 8071, Manual on Testing of Radio Navigation  

 Aids, Volume I: Testing of Ground-based Radio Navigation Systems.
6. Rutinekontrolmåling 6.1 Ud over kommissionerende kontrolmåling skal der  

 for de anlæg med tilhørende procedurer, der er nævnt i  

 pkt. 5.2, efterfølgende ske rutinekontrolmåling efter de  

 terminer og intervaller, der er fastsat i bilag 1 til denne BL.
 6.2 De tolerancer, der er angivet i bilag 1, kan udnyttes,  

 men ikke overskrides.
 6.2.2 Statens Luftfartsvæsen kan dog i særlige  

 tilfælde og efter begrundet ansøgning godkende overskridelse af  

 tolerancen.
 6.3 Hvis en kontrolmåling varer mere end en dag,  

 skal tidspunktet for næste kontrolmåling beregnes fra den dag,  

 hvor kontrolmålingen startede.
7. Site-survey Koncessionshaveren kan rekvirere kontrolmåling til  

 vurdering af et areals egnethed til opstilling af et givent anlæg ved  

 prøveopstilling (site-survey).
8. Supplerende kontrolmåling 8.1 Statens Luftfartsvæsen kan til enhver tid  

 kræve en supplerende kontrolmåling udført, eller en  

 sådan kan rekvireres af koncessionshaveren selv.
 8.2 Årsager til udførelse af en supplerende  

 kontrolmåling kan bl.a. være:
i Modtagelse af fejlrapport fra operative brugere eller fra  

 den ansvarshavende tekniske organisation, jf.
BL 3-3.
i Konstatering af usædvanlig afvigelse af kurs  

 og/eller kursstruktur.
Afvigelsen behøver ikke at være uden for  

 tolerance for at foranledige supplerende kontrolmåling.
i Ændringer i omgivelserne inden for de kritiske og  

 følsomme områder.
i Tegn på ustabilitet konstateret ved gennemgang af  

 driftsjournal og/eller rekorderede måleværdier.
i Hvis det konstateres, at drift og vedligeholdelse af  

 anlægget ikke er sket i overensstemmelse med den godkendte  

 instruks.
 8.3 Koncessionshaveren er forpligtet til at underrette  

 Statens Luftfartsvæsen, hvis supplerende kontrolmåling  

 rekvireres.
9. Gennemførelse af kontrolmåling 9.1 Koncessionshaveren skal sikre, at nødvendige  

 installationer er til rådighed ved de enkelte anlæg.  

 Koncessionshaveren skal endvidere sikre positionsbestemmelser i WGS84 for  

 eventuelle teodolitpositioner.
 Anm.: Bestemmelser om anvendelse af geografiske  

 koordinater findes i BL 3-38.
 9.2 Koncessionshaveren skal stille teknisk sagkyndige til  

 rådighed i forbindelse med forberedelse og gennemførelse af  

 kontrolmåling.
 9.3 Koncessionshaveren skal sikre, at  

 kontrolorganisationen får udleveret nødvendige tekniske data for  

 de systemer, der skal kontrolmåles.
 9.4 Koncessionshaveren skal sikre den nødvendige  

 koordination med den pågældende lufttrafiktjenesteenhed og  

 tekniske organisation om gennemførelse af kontrolmåling.
 9.5 Koncessionshaveren skal opbevare dokumentation for  

 kontrolmåling i 5 år, dog skal dokumentation for den  

 kommissionerende kontrolmåling, jf. afsnit 5, opbevares i systemets  

 levetid.
 9.6 Koncessionshaveren skal sikre, at registrerede  

 monitorværdier overleveres til kontrolorganisationen efter  

 gennemførelse af kontrolmåling.
9.7 Umiddelbart efter gennemført  

 kontrolmåling afgiver kontrolorganisationen en foreløbig rapport  

 til koncessionshaveren.
Denne rapport skal indeholde en anbefaling af, om  

 anlægget fortsat må være i drift, eller om det skal tages  

 ud af drift.
 9.8 Hvis koncessionshaveren på baggrund af den  

 foreløbige kontrolrapport beslutter at tage et anlæg ud af  

 drift, skal denne umiddelbart foranledige NOTAM udsendt herom.
 9.8.1 Anlægget kan først tages i operativ  

 anvendelse efter en nærmere vurdering i Statens Luftfartsvæsen,  

 eller når fornyet kontrolmåling er gennemført med  

 tilfredsstillende resultat.
 9.8.2 Koncessionshaveren skal umiddelbart informere  

 Statens Luftfartsvæsen om enhver kontrolmåling, der resulterer i  

 lukning af anlægget.
 Anm.: Kontrolorganisationen indsender senest 30 dage  

 efter udført kontrolmåling kopi af måleresultaterne til  

 Statens Luftfartsvæsen, herunder kopi af den foreløbige  

 rapport.
10. Dispensation Statens Luftfartsvæsen kan i ganske særlige  

 tilfælde dispensere fra bestemmelserne i denne BL, når det  

 skønnes foreneligt med de hensyn, der ligger til grund for de  

 pågældende bestemmelser.
11. Straf 11.1 Overtrædelse af bestemmelserne i afsnit 4,  

 afsnit 5, pkt. 6.1 og pkt. 6.2 samt afsnit 9 straffes med bøde.
 11.2 For overtrædelser begået af selskaber  

 m.v. (juridiske personer) kan der pålægges strafansvar efter  

 reglerne i straffelovens 5. kapitel, jf. luftfartslovens § 149, stk. 14.
12. Ikrafttræden Denne BL træder i kraft den 15. august 2001.
Statens Luftfartsvæsen, den 10. juli  

 2001 Ole Rasmussen /Karsten Theil Bilag 1 System Type Kommissionerende kontrolmåling Termin og tolerance for kontrolmålinger, jf.  

 afsnit 6 COM Radiopejler (VDF) Ja Årligt / +30 dage Kommunikationsanlæg (COM) Ja NAV ILS, inklusive markeringsradiofyr Ja 180 dage / +20 dage LLZ, alene inklusive markeringsradiofyr Ja 180 dage / +20 dage Retningsgivende radiofyr (VOR) Ja Årligt / +30 dage Rundstrålende radiofyr (NDB) Ja Afstandsmåleudstyr (DME) Ja Som for det system, DME'en knytter sig til, dog minimum årligt Markeringsradiofyr Ja Som for det system, markeringsradiofyret knytter sig til, dog minimum  

 årligt RADAR Dækning Ja Radarkorttegning (mapping) Ja Ved større ændring af radarkorttegning AGA APAPI/PAPI/PLASI Ja Årligt / +30 dage Indflyvningslyssystemer Ja Diverse Fotorekorderingsanlæg Ja Årligt / +30 dage PANS-OPS Visuelle flyveprocedurer Ja Instrumentflyveprocedurer Ja *)   BL'en har som  

 udkast været notificeret over for Europa-Kommissionen i  

 overensstemmelse med reglerne i Europa-Parlamentets og Rådets Direktiv  

 98/34/EF (informationsproceduredirektivet), som ændret senest ved  

 direktiv 98/48/EF.
