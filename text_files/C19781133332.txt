Manden var født den 27. marts 1947 Hustruen var født den 3. april 1947 Samrådet havde den 11. maj 1977 godkendt ansøgerne som adoptivforældre til  

 en mauritansk pige født den 25. august 1976, som de havde hjemtaget den 23.  

 januar 1978.
 Den 6. juni 1978 afslog samrådet at påbegynde ny forundersøgelse i sagen.  

 Samrådet henviste ved sin afgørelse bl.a. til, at forundersøgelse til barn  

 nr. 2 i almindelighed ikke bør finde sted, før tidligst 9 måneder efter  

 første barns anbringelse i familien.
 Udtalt at det må bero på et konkret skøn i det enkelte tilfælde, hvornår  

 ny undersøgelse kan påbegyndes, men at nævnet må være enig med samrådet i, at  

 det i almindelighed må anses for uhensigtsmæssigt at påbegynde en ny  

 forundersøgelse, før det sidst anbragte barn har opholdt sig mindst 9 måneder  

 i hjemmet, da der ellers ikke med tilstrækkelig sikkerhed kan skønnes over  

 den samlede families stabilisering efter modtagelsen af det tidligere barn.
 Adoptionsnævnet stadfæstede samrådets afgørelse, idet nævnet ikke fandt,  

 at der i sagen forlå sådanne helt særlige omstændigheder, at der var grundlag  

 for at fravige de sædvanligt fulgte retninglinier for påbegyndelse af  

 forundersøgelse i sager af den omhandlede art.
P.N.V Hornslet Til samtlige adoptionssamråd og socialcentre.
