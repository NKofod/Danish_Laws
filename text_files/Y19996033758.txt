Tilførsel af aktiver.
Afslag.  

 Mellemregning.
Vederlag i al hovedsag i andet end aktier.
 LR af 23. juni 1998, j.nr. 99/98-4314-00214.
Ligningsrådet meddelte afslag på en  

 ansøgning om at anvende reglerne i FUL om skattefri tilførsel  

 af aktiver.
Ud fra en konkret vurdering af de foreliggende oplysninger var  

 det Ligningsrådets opfattelse, at vederlæggelsen i al hovedsag  

 skete med andet end aktier, og at bestemmelserne i FUL følgelig ikke  

 kunne finde anvendelse på et tilfælde som det foreliggende.  

 Ligningsrådet henså til, at der i åbningsbalancen blev  

 etableret en mellemregning på 26.653.000 kr. i forbindelse med  

 tilførslen.
Under de foreliggende omstændigheder ansås  

 mellemregningen som delvis vederlag for de overførte aktiver, hvilket  

 var i strid med kravet i FUL § 15 c, stk. 2, hvorefter vederlaget udelukkende  

 må bestå i aktier eller anparter.
 Reference:
 FUL § 15 c.
 LV 1997 S.D.3.2 og 3.33.
 Sagens omstændigheder var følgende:
 Selskabet S havde en nom. aktiekapital på 2 mio. kr.  

 Selskabets regnskabsår var kalenderåret.
Selskabets aktivitet bestod tidligere i handel og i  

 besiddelse af de driftsejendomme, hvorfra aktiviteterne blev drevet.
Pr. 1.  

 januar 1990 indledtes et generationsskifte af Selskabet S ved, at der blev  

 etableret 3 nye selskaber, nemlig A A/S, B A/S og C A/S.
Sidstnævnte 3  

 selskaber købte på daværende tidspunkt alle Selskabet S  

  aktiviteter med undtagelse af driftsejendommene.
I forbindelse med  

 generationsskiftet foretog nogle af de ledende medarbejdere køb af en  

 del af aktierne i de pågældende selskaber, mens resten ejedes af  

 Selskabet S.
 Pr. 1. januar 1994 blev selskabets nuværende  

 struktur etableret, idet de 3 selskaber A, B og C A/S fusionerede skattefrit  

 med A A/S som det fortsættende selskab og med uændret  

 ejerkreds.
Selskabet S anmodede Ligningsrådet om tilladelse til  

 pr. 1. januar 1998 at overdrage 4 driftsejendomme til A A/S.
Overdragelsen  

 skulle ske efter fusionsskattelovens regler om skattefri tilførsel af  

 aktiver.
Selskabet S havde hidtil udlejet ejendommene til A A/S.
Selskabets revisor oplyste bl.a., at forhandlingerne om  

 overdragelsen af ejendommene fra Selskabet S til A A/S havde stået  

 på i længere tid.
I foråret 1997 arbejdedes på at  

 finde ud af, hvilken overdragelsesmetode, der ville påvirke A A/S  

  likviditet mindst muligt.
Samtidigt hermed forhandlede ledelsen i A A/S med  

 Selskabet S  ejer om prisen for ejendommene.
 I forsommeren 1997 opstod uenighed med A A/S  

  direktør og de øvrige aktionærer i A A/S, hvorfor  

 direktøren opsagde sin stilling og udbød sine aktier, der  

 udgjorde 28% af kapitalen i A A/S, til salg.
Da ingen af de øvrige aktionærer i A A/S  

 ønskede at købe aktierne, overvejedes det, at lade A A/S  

 købe aktierne for derefter at nedskrive aktiekapitalen.
Da det tillige  

 var meningen, at Selskabet S på kort sigt skulle reducere sin ejerandel  

 ved tilbagesalg af aktier til det udstedende selskab (A A/S), hvorefter der  

 skulle ske kapitalnedskrivning i A A/S, anså man det for  

 uhensigtsmæssigt overfor omverdenen at foretage kapitalnedskrivning to  

 gange i løbet af ½-1 år.
 Det besluttedes derfor, at Selskabet S skulle erhverve  

 alle direktørens aktier, bortset fra nom. 50.000 kr., som blev  

 erhvervet af A A/S, hvorefter de blev videresolgt til Selskabet S til kurs  

 240. Nævnte aktiesalg fandt sted inden 31. december 1997.
Selskabet S  køb af aktierne var imidlertid  

 betinget af, at der fandtes en ordning med ejendommene, og i august 1997 blev  

 det besluttet, at A A/S skulle erhverve ejendommene for 67,5 mio. kr.  

 Endvidere blev parterne enige om, hvorledes den fremtidige ejerstruktur  

 skulle være efter overdragelsen af ejendommene samt Selskabet S  

  tilbagesalg af aktier i A A/S til A A/S.
Endelig blev det besluttet, at  

 overdragelsen skulle ske efter reglerne om tilførsel af aktiver.
Da Selskabet S ikke ønskede en væsentlig  

 forøget ejerandel i A A/S, skulle ejendommene, der havde en betydelig  

 friværdi, yderligere belånes.
Selskabet S ønskede ikke i  

 efteråret 1997 at gennemføre omprioriteringen af ejendommene  

 inden der var sikkerhed for, at långiver ville acceptere debitorskiftet  

 fra Selskabet S til A A/S.
Af denne årsag var ejendommene ikke blevet  

 yderligere belånt pr. den 1. januar 1998, hvor tilførslen af  

 aktiverne skulle ske.
 Som bilag var vedlagt udkast til fælles  

 regnskabsopstilling pr. 1. januar 1998, der var udfærdiget med  

 udgangspunkt i årsregnskaberne pr. 31. december 1997 for Selskabet S og  

 A A/S.
Det fremgik af åbningsbalancen, at der i forbindelse  

 med tilførslen opstod en mellemregning i form af et tilgodehavende  

 på 26.655.000 kr. for Selskabet S.
Af nævnte beløb var de  

 26.653.000 kr. opstået som en regulering, der blev etableret i  

 forbindelse med tilførslen.
Revisor havde oplyst, at det var meningen,  

  at dette beløb skulle tilbagebetales af A A/S til Selskabet S,  

 så snart omprioriteringen af ejendommene var gennemført.
Som vederlag for de tilførte aktiver og passiver  

 skulle Selskabet S modtage nom. 50.000 kr. aktier i A A/S til kurs ca. 224,  

 svarende til ca. kr. 112.000. Der var tale om nom. 50.000 kr. aktier, der  

 skulle nyudstedes i forbindelse med tilførslen ved en  

 kapitalforhøjelse.
Det fremgik af udkastet til fælles  

 regnskabsopstilling, at kapitalen i det modtagende selskab efter  

 tilførslen ville udgøre 6.050.000 kr.
Det var meningen, at det modtagende selskab skulle  

 overtage alle de aktiver og passiver, der knyttede sig til aktiviteten med  

 ejendommene.
Hverken det indskydende selskab eller dette selskabs  

 hovedaktionær skulle kautionere for det modtagende selskabs gæld.  

 Det modtagende selskab ville således blive drevet for egne midler.
Umiddelbart efter, at tilladelsen til at foretage  

 tilførsel af aktiver forelå, ville det indskydende selskab  

 sælge nom. 2,3 mio. kr. aktier tilbage til det modtagende (udstedende)  

 selskab.
Salget skulle ske til kurs ca. 224, svarende til at det indskydende  

 selskab modtog 5,152 mio. kr. for aktierne.
Umiddelbart herefter ville  

 aktiekapitalen i det modtagende selskab blive nedskrevet med nom. 2,3 mio.  

 kr. egne aktier, hvorefter aktiekapitalen i det modtagende selskab ville  

 udgøre nom. 3,75 mio. kr.
Selskabet S ville herefter kun eje nom.  

 990.000 kr. aktier i det modtagende selskab, svarende til 26,4% af  

 kapitalen.
 Revisors opfattelse var, at det indtil fremkomsten af  

 cirk. nr. 31 af 22. februar 1996 til FUL ikke var klart, om det var muligt  

 for det indskydende selskab at yde lån til det modtagende selskab i  

 forbindelse med skattefri tilførsel af aktiver.
 I afsnit 5.1.2. i cirkulæret til FUL anføres  

 det:
"Et selskab, der kun kan fungere ved hjælp af  

 lån fra moderselskabet eller hovedaktionæren på andre  

 vilkår end ved lån hos uafhængige långivere eller ved  

 hjælp af lån med sikkerhed i form af kaution, pant,  

 indeståelse eller lignende fra moderselskabet eller  

 hovedaktionæren eller tredjemand i øvrigt, falder ikke ind under  

 definitionen af en virksomhed eller en gren af en virksomhed." Med cirkulæret var der efter revisors opfattelse  

 tilsyneladende sket en praksisændring, idet cirkulæret ikke  

 udelukker, at der kan ydes lån fra det indskydende selskabs side,  

 når blot dette sker på markedsmæssige vilkår.
 Dette bestyrkedes efter revisors opfattelse endvidere af  

 en artikel i TfS 1997.662, hvor det under punkt 3 (Vederlag til det  

 indskydende selskab contra lån til det modtagende selskab) er  

 anført:
 "Cirkulæret synes således at antage, at  

 det modtagende selskab (datterselskabet ved en tilførsel af aktiver)  

 godt kan have lån hos det indskydende selskab (moderselskabet ved  

 tilførsel af aktiver), hvis blot lånet er ydet på samme  

 vilkår, som ville kunne opnås hos uafhængig tredjemand.
Det lyder umiddelbart modstridende, at det modtagende  

 selskab kan have et tilgodehavende hos det modtagende selskab, når der  

 i øvrigt er krav om, at der ved tilførslen skal ydes fuldt  

 vederlag i aktier eller anparter." Revisionsfirmaet fandt ikke, at Selskabet S  midlertidige  

 lånefinansiering var i strid med ovennævnte henvisning til  

 cirkulæret til FUL, idet lånet var ydet på almindelige  

 markedsmæssige vilkår, og den udskilte virksomhedsgren var i  

 stand til at fungere ved hjælp af egne midler uanset  

 belåningen.
Endelig havde  revisionsfirmaet henvist til TfS 1997.941,  

 hvor Ligningsrådet gav tilladelse til tilførsel af aktiver, selv  

 om der på tilførselsdatoen eksisterede et låneforhold  

 mellem de involverede selskaber.
Låneforholdet - en løbende  

 kassekredit - var helt nedbragt ved Ligningsrådets behandling af  

 ansøgningen.
I nærværende sag ville  

 lånefinansieringen fra det indskydende selskab ligeledes være  

 bortfaldet på det tidspunkt, hvor tilførslen juridisk  

 gennemføres, idet der på datoen for apportindskuddet alene ville  

 være tale om en ekstern lånefinansiering uden kaution m.v. fra  

 det indskydende selskab.
 Told- og Skattestyrelsen bemærkede:
 FUL § 15 c, stk. 2, 1. pkt., har følgende indhold:
"Ved tilførsel af aktiver forstås den  

 transaktion, hvorved et selskab uden at være opløst  

 tilfører den samlede eller en eller flere grene af sin virksomhed til  

 et andet selskab mod at få tildelt aktier eller anparter i det  

 modtagende selskabs kapital." I balancen pr. 31. december 1997 for Selskabet S  

 eksisterede ikke noget mellemværende med A A/S.
Ifølge udkast  

 til fælles åbningsbalance pr. 1. januar 1998 etableres der i  

 forbindelse med tilførslen et mellemværender mellem Selskabet S  

 og A A/S, således at Selskabet S ved tilførslen får et  

 tilgodehavende på 26.653.000 kr.
Mellemværendet svarer til  

 friværdien i de overdragne ejendomme efter fradrag af vederlaget i  

 aktier, og kan opgøres på følgende måde:
Handelsværdi	kr.	67.500.000 Prioritetsgæld, langfristet	kr. 29.924.000 Prioritetsgæld, kortfristet 	kr.	852.000 Udskudt skat 	kr.	9.959.000 Kontantværdi af vederlag i aktier nom. 50.000 kr. á kurs 224 	kr.	122.000 I alt 	kr.	40.847.000 	kr.  

  	40.847.000 Friværdi efter vederlag i aktier af værdi  

 112.000 kr. 	kr.	26.653.000 Selskabet S  tilgodehavende skal indfries, så snart  

 omprioriteringen af de overdragne ejendomme har fundet sted.
Styrelsen fandt, at den mellemregning, der pr.  

 tilførselsdagen etableres mellem det indskydende og det modtagende  

 selskab, under de konkrete omstændigheder måtte anses som delvis  

 vederlag til det indskydende selskab for de overførte aktiver.  

 Ifølge fusionsskattelovens § 15 c, stk. 2, må vederlag til det  

 indskydende selskab kun gives i form af aktier eller anparter.
Det var  

 Styrelsens opfattelse, at det indskydende selskab udover vederlaget i aktier  

 på nom. 50.000 kr. (svarende til 112.000 kr. eller 0,42% af det samlede  

 vederlag) modtog et vederlag på kontant 26,653 mio. kr., idet  

 mellemregningen i det konkrete tilfælde var udtryk for en  

 kontantvederlæggelse, som lovteksten ikke gav mulighed for.
Styrelsen  

 indstillede derfor, at der blev meddelt afslag på anmodningen, da  

 bestemmelserne i fusionsskatteloven efter Styrelsens opfattelse ikke kunne  

 finde anvendelse på et tilfælde som det foreliggende, hvor  

 vederlæggelsen i al hovedsag skete med andet end aktier og anparter.
 Det bemærkedes, at det forhold, at de 26,653 mio.  

 kr. skulle indfries, så snart omprioriteringen af de overdragne  

 ejendomme havde fundet sted, ikke ændrede på mellemregningens  

 karakter af kontantvederlag.
Styrelsen delte iøvrigt ikke revisionsfirmaets  

 opfattelse, hvorefter der med fremkomsten af cirkulæret til  

 fusionsskatteloven, pkt. 5.1.2., skulle være sket en  

 praksisændring, som anført ovenfor.
Den af revisor citerede  

 cirkulæretekst  og afgørelsen i TfS 1997.941 omhandler  

 spørgsmålet om "egne midler" (definitionen af en  

 virksomhed/virksomhedsgren) og ikke spørgsmålet om  

 "vederlagskravet", dvs. det i fusionsskatteloven § 15 c, stk. 2,  

 stillede krav om, at det indskydende selskab udelukkende må modtage  

 vederlag i aktier eller anparter.
 Ligningsrådet tiltrådte Styrelsens  

 indstilling.
