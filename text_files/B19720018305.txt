 I medfør af § 1 i lov nr. 121 af 12. april 1957 om bekæmpelse af farlige  

 plantesygdomme og skadedyr fastsættes herved følgende:
 § 1.  Ved ildsot forstås den plantesygdom der  

 forårsages af bakterien  Erwinia amylovora (Burr.) Winslow et al.
 Stk. 2.  Ved værtplanter forstås i denne bekendtgørelse  

 følgende planter: tjørn (Crataegus) , pære (Pyrus) , æble  

(Malus) , dværgmispel (Cotoneaster) , kvæde (Cydonia) ,  

 ildtorn (Pyracantha) , røn (Sorbus) og Stranvaesia.
Stk. 3.  Kontrollen med denne bekendtgørelses  

 overholdelse udøves af statens plantetilsyn, Gersonsvej 13, 2900 Hellerup,  

 (tlf.
Helrup (01-43)787) (* 1), i det følgende kaldt tilsynet.
§ 2.  Enhver, der er bekendt med, at planter er  

 angrebet af ildsot, og enhver der har formodning om, at planter, der er i  

 hans besiddelse, er angrebet af ildsot, skal straks foretage anmeldelse herom  

 til tilsynet med oplysning om planternes voksested.
Planterne skal i  

 fornødent omfang mærkes, så de let kan genfindes.
 Stk. 2.  Når tilsynet har modtaget anmeldelse om angreb  

 eller formodning om angreb af ildsot, foranstalter tilsynet i nødvendigt  

 omfang en undersøgelse med henblik på konstatering af, om angrebet skyldes  

 ildsot.
 Stk. 3.  Før tilsynet har foretaget den i stk. 2 nævnte  

 undersøgelse, må planterne ikke fjernes eller beskæres, medmindre tilsynet  

 har givet tilladelse dertil.
 § 3.  Tilsynet har adgang til ethvert sted, hvor  

 værtplanter forefindes, med henblik på at undersøge, om planterne er angrebet  

 af ildsot, og tilsynet kan medtage prøver til nærmere undersøgelse.
 § 4.  Når tilsynet har konstateret angreb af ildsot på  

 en ejendom, meddeler tilsynet ejeren eller brugeren, hvilke foranstaltninger  

 der skal træffes til bekæmpelse af sygdommen og til hindring af dens videre  

 udbredelse.
Stk. 2.  Ved afgørelsen af, hvilke foranstaltninger der  

 er fornødne, tages hensyn til angrebets karakter, den erhvervsmæssige  

 interesse i beskyttelse mod sygdommen i det pågældende område og risikoen for  

 videreudbredelse af sygdommen fra de smittede lokaliteter.
Af sådanne  

 foranstaltninger kan eksempelvis nævnes:
 Ryddede træer og grene skal brændes på den ejendom, hvor de findes, dersom  

 tilsynet ikke bestemmer andet.
 Stk. 3.  Såfremt der i tjørnehegn eller lignende samlede  

 bevoksninger af tjørn forekommer pletvise angreb af ildsot,kan hele hegnet  

 eller bevoksningen anses for angrebet.
 § 5.  Efter indstilling fra plantesundhedsrådet og med  

 landbrugsministeriets godkendelse kan tilsynet fastsætte bestemmelser  

 gældende også for ejendomme, hvor ildsot ikke er konstateret, om:
 Bestemmelserne kan fastsættes generelt eller inden for nærmere angivne  

 geografiske områder eller alene gældende for nærmere angivne erhvervsbrug.  

 Bestemmelserne fastsættes ud fra de i § 4, stk. 2, anførte hensyn.
§ 6.  Tilsynet kan inden for beløb, der hvert år  

 stilles til rådighed af tilsynets midler til bekæmpelse af plantesygdomme,  

 yde tilskud til fjernelse af angrebne eller truede hegn af værtplanter eller  

 udskiftning af disse med ikke værtplanter.
Af beløbet kan endvidere ydes  

 støtte til resistensundersøgelser og andre undersøgelser vedrørende  

 sygdommens bekæmpelse.
 § 7.  Underretning om påbudte foranstaltninger m.v.  

 gives ejeren eller brugeren i anbefalet skrivelse, i hvilken der samtidig  

 fastsættes en frist for arbejdernes udførelse.
 Stk. 2.  Forskrifter, der fastsættes for nærmere angivne  

 områder i medfør af bestemmelserne i § 5, bekendtgøres lokalt i  

 overensstemmelse med kgl. anordning nr.295 af 25. juli 1952, jfr.  

 bekendtgørelse nr. 309 af 29. august 1952.
 Stk. 3.  Dersom foranstaltninger, der er påbudt i medfør  

 af nærværende bekendtgørelse, herunder foranstaltninger i henhold til § 5,  

 ikke udføres inden den fastsatte frist, kan tilsynet lade arbejderne udføre  

 på den pågældende ejers eller brugers bekostning.
 § 8.  Hvis det i forbindelse med bekæmpelsen findes  

 nødvendigt at foretage rydning eller andre foranstaltninger på en ejendom,  

 som går ud over, hvad det efter en samlet bedømmelse, herunder ejerens eller  

 brugerens interesse i sygdommens udryddelse, findes rimeligt at pålægge ham,  

 at bære, kan tilsynet bestemme, at foranstaltningerne skal foretages helt  

 eller delvis på det offentliges bekostning eller ved offentlig  

 foranstaltning.
 § 9.  Landbrugsministeren kan gøre undtagelse fra  

 bestemmelser fastsat i medfør af næværende bekendtgørelse, dersom særlige  

 forhold taler derfor.
§ 10.  Overtrædelse af § 2 og af bestemmelser fastsat  

 af tilsynet i medfør af §§ 4 og 5 straffes med bøde i medfør af § 8 i lov nr.  

 121 af 12. april 1957. (* 2) § 11.  Bekendtgørelsen træder i kraft den 1. juni  

 1972.
 Stk. 2.  Bekendtgørelse nr. 253 af 8. juni 1971 om  

 bekæmpelse af ildsot ophæves.
 Landbrugsministeriet, den 26. maj 1972.
 Ib Frederiksen.
/P.
Skibsted.
