Kongeriget Danmarks regering og Kongeriget Hollands regering, der ønsker  

 at fremme den internationale befordring af passagerer og gods ad landevej  

 mellem deres lande, er blevet enige om følgende:
 Passagerbefording.
 Artikel 1.
Danske og hollandske transportudøvere kan erholde tilladelse fra de  

 kompetente myndigheder i det land, hvor køretøjet er indregistreret, til at  

 udføre international turistkørsel til og igennem det andet land under  

 forudsætning af, at Såfremt et skibs eller luftfartøjs besætning befordres til en sø- eller  

 lufthavn i det andet land, er det tilladt køretøjet at befordre en anden  

 sådan besætning tilbage til indregistreringslandet.
 Tilladelsen skal medfølge køretøjet under kørslen og forevises de  

 kompetente myndigheder.
 Tilladelsen er strengt personlig og kan ikke overdrages til andre personer  

 eller organer.
 Artikel 2.
 Disse betingelser skal optages i de tilladelser, der af de kompetente  

 myndigheder udstedes til danske og hollandske transportudøvere.
 Artikel 3.
 Ansøgninger om tilladelse til udførelse af andre former for lejlighedsvis  

 kørsel eller til rutekørsel må forelægges det andet lands myndigheder gennem  

 indregistreringslandets myndigheder, ledsaget af sidstnævntes bemærkninger.
Godstransport.
Artikel 4.
 Danske transportudøvere, der er i besiddelse af en dansk tilladelse til at  

 udføre international godskørsel, er berettigede til at transportere gods  

 mellem Holland og andre lande, men ikke mellem steder i Holland.
 Artikel 5.
Transportudøverne må ikke køre ind i Danmark med et tomt køretøj for at  

 afhente gods i Danmark, medmindre føreren ved grænsekontrolstedet foreviser  

 en kontrakt, ifølge hvilken han er forpligtet til at afhente et nærmere  

 angivet parti gods i Danmark for at transportere det til Holland.
Det er dog  

 tilladt en hollandsk transportudøver på tilbagevejen gennem Danmark fra et  

 andet land at optage gods, bestemt for Holland, uden forudgående  

 dokumentation, selv om han på tilbagevejen er kørt ind i Danmark med et tomt  

 køretøj.
 Tilladelsen skal medfølge køretøjet under transporten og skal på begæring  

 forevises de kompetente myndigheder.
 Tilladelsen er strengt personlig og kan ikke overdrages til andre personer  

 eller organer.
 Almindelige bestemmelser.
 Artikel 6.
 For så vidt angår Holland gælder denne overenskomst kun for kongerigets  

 europæiske territorium.
 Artikel 7.
 Denne overenskomst vil træde i kraft dagen efter, at regeringerne har  

 underrettet hinanden om, at de fornødne forfatningsmæssige formaliteter er  

 opfyldt.
 Artikel 8.
 Når denne overenskomst har været i kraft i et år, kan den af hver af  

 parterne opsiges med tre måneders varsel.
 TIL BEKRÆFTELSE HERAF har undertegnede, som er behørigt bemyndiget der  

 til, underskrevet nærværende overenskomst.
 UDFÆRDIGET i Haag den 13. november 1957 i to eksemplarer på engelsk.
 For Kongeriget Danmarks regering:
 (sign.) Wilhelm Eickhoff.
 For Kongeriget Hollands regering:
(sign.) J.
Luns.
 Efter at den danske og den hollandske regering har underrettet hinanden  

 om, at de i overenskomstens artikel 7 omhandlede forfatningsmæssige  

 formaliteter er blevet opfyldt, er overenskomsten trådt i kraft den 13. maj  

 1958.
 Udenrigsministeriet, den 10. september  

 1958.
J.
O.
Krag.
 Minister for Udenrigsøkonomi.
