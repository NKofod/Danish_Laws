Bekendtgørelse  

 om værdipapirhandlere der driver et alternativt handelssystem I medfør af § 16, stk. 2, og § 93, stk. 3, i lov om  

 værdipapirhandel m.v., jf. bekendtgørelse af lov om værdipapirhandel m.v. nr.  

 1269 af 19. december 2003, som ændret ved lov nr. 491 af 9. juni 2004,  

 fastsættes:
 Anvendelsesområde m.v.
 § 1.  

  

 Denne bekendtgørelse finder anvendelse på værdipapirhandlere omfattet af § 4,  

 stk. 1, nr. 1 og 2, i lov om værdipapirhandel m.v., der alene eller i  

 forening  

 driver et alternativt handelssystem, hvor der handles værdipapirer.
 Stk. 2.  

  

 Ved alternativt  

 handelssystem forstås et multilateralt system, drevet af en eller flere  

 fysiske  

 eller juridiske personer, der, inden for systemet og efter ufravigelige  

 regler,  

 sætter forskellige tredjeparters interesse i køb og salg af værdipapirer i  

 forbindelse med hinanden på en sådan måde, at der indgås en aftale.
 Stk. 3.  

  

 Ved værdipapirer  

 forstås et instrument som nævnt i § 2 i lov om værdipapirhandel m.v.
Underretning af  

 Finanstilsynet § 2.  

  

 En værdipapirhandler,  

 jf. § 1, stk. 1, der har til hensigt at drive virksomhed omfattet af § 1,  

 skal  

 underrette  

 Finanstilsynet  

 herom, inden  

 aktiviteten påbegyndes.
Underretning skal gives skriftligt og som minimum  

 indeholde oplysninger om 1)  

 	  

 handelsprocessen,  

 herunder oplysninger om hvorledes tredjeparter, jf. § 1, stk. 2,  

 sammenbringes  

 inden for systemet, 2)  

 	  

 regler der indeholder  

 vilkårene for handelssystemets funktion, jf. § 3, 3)  

 	  

 regler for adgang til  

 handelssystemet, 4)  

 	  

 handelssystemets  

 brugere, 5)  

 	  

 de værdipapirer  

 handelssystemet optager til handel, 6)  

 	  

 regler og procedurer  

 for clearing og afvikling af transaktioner gennemført i handelssystemet, og 7)  

 	  

 forretningsgange der  

 sikrer, at driften foregår på en betryggende og hensigtsmæssig måde, jf. § 8.
 Stk. 2.  

  

 Foretages der væsentlige  

 ændringer i den måde, hvorpå handelssystemet drives, skal  

 vær-dipapirhandleren  

 give  

 Finanstilsynet  

 meddelelse herom, inden  

 ændringen foretages.
Redelig og ordentlig handel § 3.  

  

 Værdipapirhandlere, jf. § 1, stk. 1, skal  

 fastsætte regler, der indeholder vilkårene for handelssystemets funktion  

 og sikrer, at handlen på  

 systemet foregår på en redelig og ordentlig  

 måde  

 og indenfor lovgivningens rammer  

 sikrer alle berørte en ligelig behandling.
 § 4.  

  

 Værdipapirhandlere, jf. § 1, stk. 1, skal informere brugeren af  

 handelssystemet  

 på en måde, som sætter brugeren i stand til at anvende handelssystemet  

 effektivt og til at forstå de risici, som er forbundet med anvendelsen.  

 Herunder skal værdipapirhandlere informere brugeren om karakteren af  

 forholdet  

 mellem værdipapirhandlere, jf. § 1, stk. 1, og brugeren.
 § 5.  

  

 Værdipapirhandlere, jf. § 1, stk. 1, skal tilbyde eller sikre, at der findes  

 tilstrækkelig offentligt tilgængelig information, som giver brugeren mulighed  

 for at bedømme en investering i de værdipapirer, der er optaget til handel i  

 systemet.
 Stk. 2.  

  

 Brugernes  

 erfaring med investering og karakteren af de handlede værdipapirer skal indgå  

 ved vurderingen af, om information omfattet af stk. 1 giver brugeren mulighed  

 for at bedømme en investering.
Offentliggørelse af førhandelsinformation § 6.  

  

 For  

 værdipapirer, der udbydes i systemet og som ligeledes er optaget til notering  

 eller handel på en fondsbørs, en autoriseret markedsplads eller et  

 tilsvarende  

 reguleret marked for værdipapirer, påhviler det værdipapirhandlere, jf. § 1,  

 stk. 1, at offentliggøre de aktuelle købs og salgskurser, der kan  

 handles til  

 i systemet.
 Stk. 2.  

  

 Oplysninger  

 omfattet af stk. 1 skal i handelssystemets  

 almindelige åbningstid være tilgængelige for offentligheden mod et rimeligt  

 vederlag.
Kontrolforanstaltninger § 7.  

  

 Værdipapirhandlere, jf. § 1, stk. 1, skal etablere og opretholde effektive  

 ordninger og procedurer til regelmæssig kontrol af, om brugerne overholder  

 handelssystemets regelsæt om vilkårene for handelssystemets funktion, jf. §  

 3.
 Stk. 2.  

  

 For at kunne  

 påvise brud på handelssystemets regelsæt om vilkårene for handelssystemets  

 funktion  

 eller adfærd, som kunne indebære markedsmisbrug, skal værdipapirhandlere, jf.  

 §  

 1, stk. 1, i mindst 5 år opbevare information om transaktioner, som foretages  

 af deres brugere under anvendelse af systemet.
 Stk. 3.  

  

 Værdipapirhandlere, jf. § 1, stk. 1, skal straks underrette  

 Finanstilsynet  

 om væsentlige brud på handelssystemets regelsæt eller adfærd, som kunne  

 indebære markedsmisbrug.
 § 8.  

  

 Værdipapirhandlere, jf. § 1, stk. 1, er ansvarlige for, at driften af  

 handelssystemet foregår på en betryggende og hensigtsmæssig måde.
Stk. 2.  

  

 Det påhviler  

 værdipapirhandlere, jf. § 1, stk. 1, at 1)  

 	  

 sørge for, at  

 handelssystemet har betryggende tekniske systemer, der sikrer, at de tilbudte  

 ydelser faktisk kan leveres, og 2)  

 	  

 at sørge for, at der  

 er beredskabsplaner i tilfælde af systemnedbrud.
Clearing § 9.  

  

 Værdipapirhandlere, jf. § 1, stk. 1, skal straks underrette brugerne af  

 systemet om brugernes respektive ansvar for clearing og afvikling af  

 transaktioner, der gennemføres via systemet.
Straffebestemmelser § 10.  

  

 Overtrædelse af denne bekendtgørelses §§ 2-4, § 5, stk. 1, §§ 6-7, § 8, stk.  

 2,  

 og § 9 straffes med bøde.
 Stk. 2.  

  

 Der kan pålægges  

 selskaber m.v. (juridiske personer) strafansvar efter reglerne i  

 straffelovens  

 kapitel 5.
Ikrafttrædelse § 11.  

  

 Bekendtgørelsen træder i kraft den 1. december 2004.
