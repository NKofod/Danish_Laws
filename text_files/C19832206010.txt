(Til alle amtsråd og  

 kommunalbestyrelser) Det meddeles herved, at der den 1. august 1983 i henhold til § 45, stk. 2,  

 i lov om tjenestemænd i staten, folkeskolen og folkekirken er indgået  

 vedlagte aftale mellem undervisningsministeriet og Danmarks Lærerforening om  

 kombinationsbeskæftigelse for folkeskolens tjenestemænd ved Danmarks  

 Lærerhøjskole, Danmarks højskole for legemsøvelser, Institut for Idræt ved  

 Odense Universitet, Dansk Sløjdlærerskole, Sløjdhøjskolen i Esbjerg samt  

 Specialkursus i husholdning ved Århus Universitet.
 Af hensyn til planlægningen af skoleåret bør opsigelsesvarslet for den  

 enkelte kombinationsbeskæftigelse, jfr. undervisningsministeriets cirkulære  

 om kombinationsbeskæftigelser for folkeskolens tjenestemænd af 28. april  

 1978, § 3, stk. 1 og 2, normalt fastsættes til 6 måneder, således at  

 beskæftigelsen i givet fald ophører ved udløbet af skoleåret.
 Notering om tjenestefrihed, sygdom o.lign. for tjenestemanden foretages af  

 den myndighed, ved hvilken hans tjenestemandsstilling er normeret.
 Vedrørende lønudbetaling og refusion af løn henvises til § 4 i cirkulæret  

 af 28. april 1978, idet tilføjes, at for tjenestemænd, der er placeret i en  

 højere lønramme end lønramme 23, ydes refusion i forhold til lønnen på  

 skalatrin 35. Institutionen refunderer ligeledes en forholdsmæssig del af  

 såvel den særlige feriegodtgørelse (1 1/2% af tjenestemandens løn) som af den  

 for folkeskolens tjenestemænd fastsatte feriereduktion.
 Nedenfor er opstillet et eksempel på, hvorledes det ugentlige løntimetal,  

 der skal indregnes i tjenestemandens pligtige ugentlige løntimetal beregnes,  

 når antallet af undervisningstimer på institutionen er fastlagt på forhånd,  

 og der herudover er tillagt tjenestemanden andre opgaver, der ikke har  

 direkte tilknytning til den konkrete undervisning:
Undervisningsministeriet, den 9. august  

 1983 P. m. v.
 e.b.
Merete Møller fm.
AFTALE om kombinationsbeskæftigelse for folkeskolens tjenestemænd  

 ved Danmarks Lærerhøjskole, Danmarks højskole for  

 legemsøvelser, I henhold til tjenestemandslovens § 45, stk. 2, er der mellem  

 undervisningsministeren og Danmarks Lærerforening indgået nedenstående  

 aftale:
 § 1. Kombinationsbeskæftigelse ved institutionen fastlægges efter  

 drøftelse mellem institutionen, den myndighed, ved hvilken tjenestemanden er  

 ansat, og tjenestemanden.
 Stk. 2. For beskæftigelsen gælder de regler, der er fastsat i  

 undervisningsministeriets cirkulære af 28. april 1978 om  

 kombinationsbeskæftigelser for folkeskolens tjenestemænd.
§ 2. Ved fastlæggelse af kombinationsbeskæftigelse efter § 1, stk. 1,  

 fastsættes det antal årlige løntimer , i hvilket tjenestemanden skal være til  

 rådighed for institutionen.
Løntimetallet kan ikke overstige halvdelen af  

 fuldt pligtigt timetal i folkeskolen.
 Stk. 2. Det antal arbejdstimer , der herefter tillægges den pågældende  

 ved institutionen, beregnes ved, at det i stk. 1 nævnte løntimetal  

 multipliceres med det for tiden gældende årlige arbejdstimetal (1856) og  

 divideres med det for tiden gældende årlige løntimetal, som er gældende for  

 tjenestemanden i folkeskolen (1080, 1200 eller 960).
 § 3. For hver årlig arbejdstime, jfr. § 2, stk. 2, der er tillagt den  

 pågældende ved institutionen, ydes et tillæg på kr. 24. (grundbeløb i niveau  

 pr. 1. april 1983).
 Stk. 2. For ledelsesvirksomhed som medhjælp for pædagogisk  

 inspektør/afdelingsinspektør ved Danmarks Lærerhøjskole forhøjes det i stk. 1  

 nævnte tillæg til 32 kr. (grundbeløb i niveau pr. 1. april 1983).
§ 4. Det forudsættes, at der ved deltidsbeskæftigelsen ikke tillægges  

 tjenestemanden overtimer.
Såfremt der undtagelsesvis tillægges den pågældende  

 løse overtimer, betales for disse timer gældende sats ifølge  

 finansministeriets cirkulære om timelønnet undervisning.
 § 5. Tjenestemænd, der på samme dag har undervisning på 2 geografisk  

 adskilte skoler eller lignende, oppebærer befordringsgodtgørelse efter de for  

 statens tjenestemænd gældende regler.
 § 6. Aftalen har virkning fra den 1. august 1983.
København, den 1. august 1983 Danmarks Lærerforening Jørgen Jensen Undervisningsministeriet P.m.v.
 e.b.
