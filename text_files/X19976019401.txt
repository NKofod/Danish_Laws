Grundlaget for parternes aftale var indklagedes tilbud, der var delt op i  

 5 prissatte tilbud, vedrørende 5 afsnit af taget.
Denne sag  

 vedrører udelukkende afsnit 5. BYG´s standardforbehold er  

 gældende.
De aftalte arbejder blev udført og betalt i begyndelsen af 1995.  

 Indklagede udførte efterfølgende nogle småreparationer da  

 taget var utæt.
Efterfølgende opstod der mellem parterne  

 uenighed om, hvorvidt indklagede var forpligtet til at udbedre yderligere  

 mangler.
 Voldgiftsretten udtaler, at som sagen er oplyst må det lægges  

 til grund at der ikke er påvist mangler ved det udførte arbejde  

 som ikke allerede er blevet udbedret, idet indklagedes tilbud ikke kan  

 læses på den måde, at indklagede har påtaget sig at  

 undersøge tagets opbygning eller påtaget sig nogen form for  

 risiko vedrørende tagkonstruktionen.
 Voldgiftssag afgjort af Voldgiftsnævnet  

 for Bygge- og Anlægsvirksomhed.
 Vedrører BYG´s standardforbehold.
Ved klageskrift af 13. juni 1996 har klager indklaget  

 indklagede for en i henhold til "Regler for behandling af sager ved  

 Voldgiftsretten for bygge- og anlægsvirksomhed" nedsat  

 voldgiftsret bestående af arkitekt m.a.a.
Erik Jørgensen,  

 arkitekt og tømrermester Ole Uldal og landsdommer K.A.
Knudsen,  

 sidstnævnte som formand.
 Klageren har nedlagt påstand om, at indklagede skal  

 betale 65.400,00 kr. ekskl. moms med tillæg af procesrente fra den 14.  

 juni 1996, til betaling sker.
 Indklagede har nedlagt påstand om frifindelse,  

 subsidiært frifindelse, mod betaling af et mindre beløb efter  

 voldgiftsrettens skøn, mere subsidiært frifindelse for  

 tiden.
Ved ordrebekræftelse af 12. december 1994 indgik  

 parterne aftale om, at indklagede for en pris af 219.400 kr. ekskl. moms  

 skulle udføre tagrenovering på klagerens ejendom, et nedlagt  

 bryggeri.
Som grundlag forelå tilbud af 29. november 1994 fra  

 indklagede.
Dette var delt op i 5 prissatte tilbud vedrørende 5 afsnit  

 af taget.
For 2 afsnits vedkommende vedrørte tilbudet  

 "tagfladen" med angivelse af m².
For 3 afsnits vedkommende  

 vedrørte tilbudet "restareal" med angivelse af m².  

 Nærværende sag drejer sig udelukkende om afsnit 5, taget over  

 lagerhallerne.
Tilbudet vedrørende dette afsnit, lyder  

 således:
 "766 m² Tækning af restareal, taget er delvis  

 renoveret, klargøring af tagfladen, påklæbning af 1 lag X1  

 4 mm.
 Genmontering af løs sternkapsel.
25 stk.
Levering og montering af X2hætter.
4. stk.
Inddækning af karm ovenlys.
 Fugning af eksisterende ovenlyskupler.
 Leje af sikkerhedsrækværk.
Samlet pris ekskl. moms  

                                                  Kr. 99.000,00" Af tilbudsskrivelsen fremgår endvidere, at  

 "BYG´s standardforbehold af juni 1993 er gældende", og at der  

 ydes 10 års garanti på tilbud 2 og 3. "Øvrige tilbud  

 ydes 5 års garanti for tæthed og holdbarhed på  

 X1".
 Arbejderne blev udført og betalt i begyndelsen af  

 året 1995.
Det er ubestridt, at klager i løbet af de  

 følgende måneder nogle gange kontaktede indklagede om, at taget  

 var utæt, og at indklagede i den anledning foretog nogle  

 småreparationer.
Der foreligger intet skriftligt herom.
Den 4. september 1995 var der en besigtigelse af taget med  

 deltagelse af begge parter.
Indklagede har den 7.september 1995 skrevet til  

 klager, hvad der blev konstateret ved besigtigelsen.
Det fremgår, at  

 der i afsnit 5 blev konstateret "utæt ovenlys ved X3areal",  

 "utæt ved ventilationsanlæg, hættetag mangler" og  

 "utæt ved defekt nedløb". Det er endvidere  

 anført, at man er indstillet på at gennemgå arealer, som  

 er udført med X1 for eventuelle utætheder, men at reparationer  

 af arealer udført med X3 kun vil blive repareret mod betaling.
Den 5. september 1995 havde klageren reklameret over for  

 indklagede på grund af vandindtrængen.
Indklagede fastholdt, at  

 de påberåbte utætheder hidrørte fra områder,  

 der ikke var omfattet af indklagedes tilbud.
Da parterne ikke kunne opnå forligsmæssig  

 løsning, blev der den 4.december 1995 foretaget syn og skøn.  

 Det fremgår af skønserklæringen, at det  

 skønsmæssigt fandtes, at der var renoveret et areal på ca.  

 766 m² som tilbudt, og at de i tilbud vedrørende afsnit 5 beskrevne  

 ydelser "er udført ekskl. levering og montering af 25 stk.  

 X2hætter og ekskl. fugning af ovenlyskupler ved karmovenlys". Der  

 blev ikke fundet eller påvist utætheder eller fagmæssige  

 fejl ved den udførte inddækning ved 1 karmovenlys eller ved  

 flangeovenlys i de områder, hvorpå der var udført ny  

 tagbelægning.
Det skønnedes, at utætheder konstateret  

 efter udførelsen af renoveringen med X1, er opstået i de  

 tidligere med X3 renoverede områder, og det skønnedes, at disse  

 utætheder kunne være opstået, efter at renoveringen var  

 udført.
Indklagede har i august 1996 leveret de manglende  

 trykudligningshætter til klageren, men ikke monteret dem.
Klageren har  

 opgjort sit krav skønsmæssigt til halvdelen af entreprisesummen  

 vedrørende afsnit 5 med tillæg af udgifter til skønsmand  

 og advokat.
 Der er afgivet forklaring af direktør i det  

 klagende selskab, af tidligere indehaver af det indklagede selskab, af  

 nuværende direktør i det indklagede selskab, af en tidligere  

 ansat tagdækker, af en tidligere ansat hos klager, af en  

 tagdækker, af en konsulent i et tagdækkerselskab samt af en  

 direktør fra samme selskab.
Klagers direktør har forklaret, at han  

 gennemgik det tilbud, som indklagede gav.
Indklagede skulle give et tilbud  

 på, "at taget blev tæt". Efter at arbejdet var  

 udført, løb eller dryppede der vand ned af væggen og det  

 dryppede fra ca. 4 flangevinduer midt i hallen.
Da tidligere indehaver af det  

 indklagede selskab havde foretaget nogle udbedringer, sagde han på et  

 tidspunkt, at "nu var der ikke mere, der var med i regningen"! En  

 bekendt, der er tagdækker, sagde, at også kasserenden burde have  

 været udbedret, ligesom den nye belægning ved gavlen burde have  

 været ført op under sternkapslen.
Der kom ikke vand ind ved  

 gavlen.
Han har ladet den del af taget, som indklagede ikke har renoveret,  

 udbedre ved anden entreprenør, og taget er nu tæt.
Indklagedes tidligere ejer har forklaret, at  

 klagers direktør gerne ville have renoveret taget, men det måtte  

 ikke koste for meget.
Vidnet skulle vurdere, hvad der var nødvendigt  

 at lave og give tilbud på dette.
Han vurderede, at området, der  

 var udbedret med X3, så rimeligt ud og var godt nok.
En kasserende mod  

 vejen var tydeligvis blevet repareret, medens den modsatte side fremstod med  

 det oprindelige tagpap.
Man valgte derfor at udbedre den, selv om det ikke  

 var omfattet af tilbudet.
Ved kraftig vind kan der løbe vand ind i  

 soklen ved den uisolerede plade mod vejen, men det har ikke noget med taget  

 at gøre.
Belægning mod gavlen er udført med fuldsvejsning  

 af 10 cm. overlap.
En tidligere ansat tagdækker har forklaret,  

 at han så, at der manglede inddækning ved gavlen, og at det  

 dryppede ned der.
Han har også set, at det dryppede fra ovenlys, og at  

 kasserenden mod vejen var utæt.
En tidligere ansat hos klager har forklaret, at han  

 har set det dryppe i hallen, så der stod vand på gulvet, mest  

 på det område, der vender væk fra vejen.
Han har set vand  

 ved væggen mod vejen, men husker ikke at have set vand ved gavlen.
 En anden tagdækker har set, at det regnede  

 ned 4-5 steder.
Klageren har gjort gældende, at der kun blev  

 givet løse anvisninger om, hvad der skulle laves, idet det lå  

 klart, at der skulle gives tilbud på og foretages den renovering, der  

 var nødvendig, for at taget blev tæt.
Indklagede har ikke  

 tilbudt relevant arbejde, og det udførte er i realiteten uden  

 værdi for klageren.
Det har i alt fald ikke den værdi, som  

 klageren har forudsat, og det var kendeligt for indklagede, hvad klageren  

 forventede.
Tilbudet kan læses således, at der loves udbedring  

 på hele taget i fornødent omfang, herunder tætning af alle  

 ovenlysvinduer, og indklagede har rent faktisk "bevæget sig"  

 over hele taget.
Klageren har således f.eks. fjernet  

 trykudligningshætterne over hele taget.
Indklagede har ikke ved blot at  

 henvise til BYG´s standardforbehold kunne vælte risikoen for tagets  

 bærende underlag over på klageren.
Indklagede har anført, at der klart og  

 tydeligt er taget forbehold for tagets bærende underlag.
Bortset fra  

 montering af hætterne er arbejdet udført i overensstemmelse med  

 tilbudet, som kun vedrører det areal på 766 m², der skulle  

 belægges med X1 og således f.eks. ikke ovenlysvinduer på  

 det andet areal.
Tilbudet indeholder intet om udbedring af kasserender, og  

 det forhold, at indklagede uden beregning alligevel har renoveret et stykke  

 af en rende, kan ikke medføre, at han skulle være forpligtet til  

 at foretage renovering af renden mod vejen.
Der er ikke påvist fejl ved  

 det udførte arbejde, og de steder, hvor der måtte have  

 været konstateret utætheder i taget, ligger alle uden for det  

 område, der var omfattet af tilbudet.
 Voldgiftsrettens bemærkninger:
Tilbudet vedrørende afsnit 5 blev fremsendt  

 sammen med tilbudene på de øvrige afsnit.
Tilbudene bærer  

 præg af, at det individuelt for hvert afsnit er blevet vurderet, hvad  

 der skulle udføres.
Efter ordlyden af tilbudet på afsnit 5  

 sammenholdt med de øvrige tilbud kan det ikke antages, at indklagede  

 skulle udføre arbejde på mere end de 766 m², som ikke tidligere  

 var renoveret med X3. Han har således ikke skullet foretage  

 tætning af hele taget.
Bortset fra montering af X2hætter har  

 indklagede udført det arbejde, der er omfattet af tilbudet.
Det kan  

 således ikke antages, at indklagede ved tilbudet har påtaget sig  

 at udføre renovering af kasserenden mod vejen eller at udføre  

 kantafslutningen ved gavlen på anden måde end sket.
At indklagede  

 uden særskilt beregning har renoveret et stykke af kasserenden modsat  

 vejen kan ikke føre til andet resultat.
På samme måde  

 må tilbudet forstås således, at indklagede alene har  

 påtaget sig at udføre arbejde ved de ovenlysvinduer, der er  

 placeret på de 766 m².
Som sagen er oplyst, må det lægges  

 til grund, at der ikke   i hvert fald ikke indtil nu   er påvist  

 mangler ved det udførte arbejde, som ikke er blevet udbedret.
Det  

 bemærkes i denne forbindelse, at tilbudet med det tagne forbehold ikke  

 kan læses på den måde, at indklagede har påtaget sig  

 at undersøge tagets opbygning eller påtaget sig nogen form for  

 risiko vedrørende tagkonstruktionen.
Da indklagede alene har leveret,  

 men ikke monteret X2hætterne, skal der indrømmes klageren en  

 godtgørelse herfor.
Denne fastsættes skønsmæssigt  

 til 3.000 kr. ekskl. moms med rente som nedenfor bestemt.
 THI BESTEMMES:
 Indklagede skal til klageren betale 3.000 kr. ekskl. moms med tillæg  

 af procesrente fra den 14. juni 1996, til betaling sker.
 I sagsomkostninger skal klageren betale 9.000 kr. til indklagede.
 Klageren skal betale udgifterne til skønsmanden.
 Klageren skal betale de omkostninger, der er forbundet med  

 voldgiftsrettens behandling af sagen.
 Kendelsen skal opfyldes inden 14. dage efter dens modtagelse.
