Fremsat den 16. januar 2002 af  

 kulturministeren (Brian Mikkelsen) Forslag til Lov om ophævelse af lov om  

 Kulturministeriets Udviklingsfond § 1 Lov nr. 316 af 3. juni 1998 om Kulturministeriets Udviklingsfond  

 ophæves.
§ 2 Loven træder i kraft dagen efter bekendtgørelsen i  

 Lovtidende, jf. dog stk. 2.
 Stk. 2. Reglerne i lov nr. 316 af 3. juni 1998 om  

 Kulturministeriets Udviklingsfond finder fortsat anvendelse på tilsagn  

 om tilskud meddelt før lovens ikrafttræden, jf. stk. 1.
 Stk. 3. Kulturministeren træffer nærmere  

 bestemmelse om administrationen af de i stk. 2 nævnte tilsagn om  

 tilskud.
Bemærkninger til lovforslaget Almindelige bemærkninger 1. Formålet med lovforslaget På baggrund af regeringens overordnede ønske  

 om at sanere råd og nævn, som kan have overlappende formål  

 eller funktion, foreslås Kulturministeriets Udviklingsfond nedlagt.
2. Baggrunden for lovforslaget Folketinget vedtog loven om Kulturministeriets  

 Udviklingsfond i 1998 og nedlagde samtidig Kulturfonden (lov nr. 316 af 3.  

 juni 1998).
 Kulturministeriets Udviklingsfond har ifølge loven  

 til formål at sikre en aktiv udvikling af dansk kunst- og kulturliv ved  

 at støtte og iværksætte initiativer, der er nyskabende  

 eller tværgående og iværksættes på  

 landsdækkende, regionalt eller lokalt niveau.
I perioden, som er forløbet siden oprettelsen, har  

 Kulturministeriets Udviklingsfond støttet en række projekter  

 repræsenterende billedkunst, musik, teater, film, litteratur og andre  

 kunstneriske udtryksformer.
Ofte har projekterne haft en eksperimenterende  

 blandingsform med flere elementer af de nævnte udtryksformer.  

 Hovedparten af projekterne har desuden taget udgangspunkt i de af den  

 daværende kulturminister udpegede to særlige  

 satsningsområder for fondens virksomhed, den flerkulturelle kunst og  

 multimediekunsten.
 På baggrund af en evaluering af Kulturministeriets  

 Udviklingsfond iværksat af den afgående bestyrelse har regeringen  

 vurderet, at en væsentlig del af resultaterne af fondens virksomhed  

 kunne have været nået inden for rammerne af de øvrige  

 statslige kulturtilskudsordninger.
Med hensyn til multimediekunsten vil kulturministeren  

 arbejde for, at denne kunstform inddrages under Det Danske Filminstituts  

 ansvarsområde.
Projekter i kategorien den flerkulturelle kunst  

 bør efter regeringens opfattelse støttes på de  

 vilkår, der gælder for den øvrige kunst og  

 kulturformidling i Danmark.
 Efter regeringens opfattelse skal vilkårene for den  

 skabende kunst primært forbedres gennem opkøb af kunstnernes  

 værker ved at stimulere efterspørgslen efter kunst.
 Endelig ønsker regeringen med lovforslaget at  

 reducere omkostningerne til drift af bestyrelser for råd og nævn,  

 herunder honorarer og rejseudgifter.
 3. Lovforslagets økonomiske og administrative konsekvenser  

 m.v.
 Lovforslaget indebærer, at der i 2002 og de  

 følgende finansår kan spares 5 mio. kr. på  

 finansloven.
 Lovforslaget har ingen finansielle konsekvenser for  

 kommuner eller amtskommuner.
 Lovforslaget har ej heller erhvervsøkonomiske eller  

 miljømæssige konsekvenser.
 Endelig indeholder lovforslaget ingen EU-retlige  

 aspekter.
Vurdering af konsekvenser af  

 lovforslag Positive  

 konsekvenser/mindreudgifter Negative  

 konsekvenser/merudgifter  

 (hvis ja, angiv omfang) Økonomiske konsekvenser for stat, kommuner og  

 amtskommuner Besparelse for staten på 23 mio. kr. pr. år,  

 heraf 5 mio. kr. på finansloven fra 2002.
 Herudover en ikke opgjort mindreudgift til sekretariatsbistand til fonden,  

 bestyrelseshonorarer og rejser.
Ingen konsekvenser for kommuner og amtskommuner Administrative konsekvenser for stat, kommuner og  

 amtskommuner Bortfald af administrative opgaver Ingen Økonomiske konsekvenser for erhvervslivet Ingen Ingen Administrative konsekvenser for erhvervslivet Ingen Ingen Miljømæssige konsekvenser Ingen Ingen Administrative konsekvenser for borgerne Ingen Ingen Forholdet til EU-retten Ingen EU-retlige aspekter Bemærkninger til lovforslagets  

 enkelte bestemmelser Til § 1 Loven ophæver lov nr. 316 af 3. juni 1998 om  

 Kulturministeriets Udviklingsfond.
Der henvises til de almindelige  

 bemærkninger.
Til § 2 Med henblik på opnåelse af en besparelse  

 på finansloven for 2002 foreslås fonden nedlagt snarest  

 muligt.
 Beskikkelsesperioden for fondens første bestyrelse  

 udløber 31. december 2001.
 Beskikkelsen af den i sommeren 2001 udpegede ny  

 bestyrelse, hvis funktionsperiode løber frem til udgangen af 2004,  

 bortfalder med lovforslagets vedtagelse.
 Den ny bestyrelses funktion er stillet i bero på  

 udfaldet af folketingsbehandlingen af nærværende lovforslag.
I forbindelse med fondens uddeling af projektstøtte  

 er der erfaring for, at støttede projekter først kan  

 gennemføres op til flere år efter meddelelsen af et  

 støttetilsagn, f.eks. i tilfælde af støtte til  

 udarbejdelse af billedkunstværker.
Derfor foreslås det, at  

 gyldigheden af de før lovforslagets vedtagelse meddelte tilsagn om  

 tilskud opretholdes.
 Kulturministeren agter at lade Kulturministeriets  

 Kunstsekretariat, som har ydet sekretariatsbistand til fonden, om indtil  

 videre at forestå administrationen af de meddelte tilsagn om  

 tilskud.
