Fremsat den 16. november 2005 af  

 beskæftigelsesministeren (Claus Hjort Frederiksen) Forslag til Lov  

 om ændring af lov om en aktiv beskæftigelsesindsats (Forlængelse af mulighed for 1-årige tilbud om vejledning  

 og opkvalificering i første ledighedsperiode) § 1 I lov om en aktiv beskæftigelsesindsats, jf.  

 lovbekendtgørelse nr. 685 af 29. juni 2005, som ændret ved § 1 i lov nr.  

 523 af 24. juni 2005, foretages følgende ændring:
 1.  

  

 I  

  

 § 133, stk. 5,  

  

 ændres »den 1. januar  

 2006« til: »den 1. januar 2007«.
§ 2 Loven træder i kraft den 1. januar 2006.
Bemærkninger til lovforslaget Almindelige bemærkninger 1. Lovforslagets indhold I forbindelse med finanslovsforhandlingerne for 2006 er der  

 aftalt en et-årig forlængelse af ordningen om, at kommunerne og AF efter en  

 konkret  

 vurdering kan give tilbud om vejledning og opkvalificering af op til 1 års  

 varighed til ledige, der er i første ledighedsperiode.
Lovforslaget angår  

 forsikrede dagpengemodtagere, jf. lovens § 34, og arbejdsmarkedsparate  

 kontant- og starthjælpsmodtagere, der er fyldt 30 år, jf. lovens § 35.
2. Lovforslagets baggrund Efter gældende regler kan der i den første ledighedsperiode  

 normalt kun tilbydes vejledning og opkvalificering i 6 uger.
Reglen er et  

 udslag af et af de grundlæggende principper i »Flere i Arbejde« om, at  

 indsatsen i den første ledighedsperiode skal være målrettet job og  

 jobsøgning.
Der er indført en særlig ordning i § 36 i lov om en  

 aktiv beskæftigelsesindsats, som giver mulighed for at give tilbud om  

 vejledning og opkvalificering i op til 1 år til nyledige under visse  

 betingelser.
Ordningen er tidsbegrænset, og den er senest forlænget et halvt  

 år  

 med lov nr. 398 af 1. juni 2005, således at kommunerne og AF kan afgive  

 tilbud  

 frem til 1. januar 2006.
 Det foreslås, at muligheden for, at AF henholdsvis  

 kommunerne kan give tilbud om vejledning og opkvalificering til nyledige i op  

 til 1 år, forlænges frem til 1. januar 2007. For at give det udvidede  

 uddannelsestilbud skal visse arbejdsmarkedspolitisk begrundede betingelser,  

 som  

 fremgår af henholdsvis lovens § 36, stk. 4, og bekendtgørelse om en  

 aktiv beskæftigelsesindsats § 75, være opfyldt:
den ledige kan ikke  

 umiddelbart formidles arbejde inden for sit faglige område, det påtænkte tilbud  

 kvalificerer til beskæftigelse inden for et område, hvor der er eller kan  

 forventes mangel på arbejdskraft, og uddannelsen skal være  

 enten statsligt finansieret eller offentligt finansieret og statsligt  

 godkendt.
En del af de personer, der bliver ledige nu, kommer fra  

 brancher, hvor der ikke er udsigt til beskæftigelse fremover.
Ledige fra  

 disse  

 brancher vil få forbedret deres chance for igen at få arbejde, hvis de får  

 mulighed for at omskole sig.
Forslaget vil således medvirke til at flytte  

 arbejdsstyrkens kompetence fra områder med overskud af arbejdskraft til  

 områder  

 med mangel eller mulig mangel på arbejdskraft.
 Som led i finanslovsaftalen for 2006 forlænges ordningen.  

 De materielle regler videreføres.
Økonomiske og administrative konsekvenser for det  

 offentlige Det gældende finansieringsprincip videreføres.
En  

 forlængelse af ordningen indebærer udgifter for staten til køb af  

 opkvalificering og vejledning til ledige i 1. ledighedsperiode, hvilket  

 indprioriteres under aktivrammen til driftsudgifter ved aktivering af  

 forsikrede ledige på hovedkonto 17.46.11. Driftsudgifter ved aktivering af  

 forsikrede ledige.
Til ordningen kan der inden for aktivrammen bruges op til  

 50 mio. kr., hvilket sikrer, at der er midler til den udvidede indsats for  

 ledige i 1. ledighedsperiode.
Kommunerne vil af rammen kunne få op til 10  

 mio.  

 kr.
 Den udvidede indsats finansieres indenfor den samlede  

 aktivramme (hovedkonto 17.46.11. Driftsudgifter ved aktivering af forsikrede  

 ledige).
Økonomiske og administrative konsekvenser for  

 erhvervslivet Forslaget har ingen økonomiske eller administrative  

 konsekvenser for erhvervslivet.
Administrative konsekvenser for borgerne Forslaget har ingen administrative konsekvenser for  

 borgerne.
Miljømæssige konsekvenser Forslaget har ingen miljømæssige konsekvenser.
Forholdet til EU-retten Forslaget indeholder ikke EU-retlige aspekter.
Høringer Forslaget er sendt i høring til Beskæftigelsesrådet Ankestyrelsen Vurdering af konsekvenser af lovforslaget Positive konsekvenser/mindreudgifter Negative konsekvenser/merudgifter Økonomiske konsekvenser for stat, amter og kommuner Ingen Staten:  

  

 Finansieres under aktivrammen (Hovedkonto 17.46.11.) Administrative konsekvenser for stat, amter og kommuner Ingen Ingen Administrative konsekvenser for borgerne Ingen Ingen Økonomiske konsekvenser for erhvervslivet Ingen Ingen Administrative konsekvenser for erhvervslivet Ingen Ingen Miljømæssige konsekvenser Ingen Ingen Forholdet til EU-retten Forslaget indeholder ikke EU-retlige aspekter Specielle bemærkninger Til § 1 Det foreslås, at ordningen med den udvidede uddannelsesindsats  

 i den første ledighedsperiode forlænges, således at ordningen finder  

 anvendelse  

 på personer, der inden den 1. januar 2007 har fået tilbud om vejledning og  

 opkvalificering.
Til ordningen kan der inden for aktivrammen bruges op til  

 50 mio. kr., hvilket sikrer, at der er midler til den udvidede indsats for  

 ledige i 1. ledighedsperiode.
Kommunerne vil af rammen kunne få op til 10  

 mio.  

 kr.
Til § 2 Den gældende ordning udløber 1. januar 2006. Det fremgår af  

 lovforslaget, at loven træder i kraft 1. januar 2006 og således forlænger den  

 gældende ordning.
Bilag Lovforslaget sammenholdt med gældende lov Gældende formulering Lovforslaget § 1 I lov om en aktiv beskæftigelsesindsats, jf.  

 lovbekendtgørelse nr. 685 af 29. juni 2005, som ændret ved § 1 i lov nr.  

 523 af 24. juni 2005, foretages følgende ændring:
§ 133. - -  

 - 1.  

  

 I  

  

 § 133, stk. 5,  

  

 ændres »den 1.  

 januar 2006« til: »den 1. januar 2007«.
 Stk. 5.  

  

 Bestemmelsen i § 36, stk. 4, finder anvendelse på personer, der  

 inden  

 den 1. januar 2006 har fået tilbud om vejledning og opkvalificering.
