 Af nogle pengeinstitutters samarbejdsaftaler fremgik det, at de bl.a.
skulle foretage bogførings- og administrationsarbejde.
Betalingen  

 herfor skulle udelukkende dække lønudgifter.
 Tilsynet udtalte, at dette ikke stred imod loven.
 Tilsynets skrivelse af 9. december 1986 vedrørende nogle pengeinstitutters  

 aktiviteter i form af bogførings- og administrationsarbejde samt  

 faktureringsydelser ved kreaturkøb og -salg for deres kunder.
Af samarbejdsaftalerne fremgik det, at et pengeinstitut bl.a. skulle  

 foretage bogførings- og administrationsarbejde, herunder opkrævning hos og  

 fakturering til auktionskøbere/opkøbere, betaling af regninger samt  

 fakturering/udbetaling til auktionssælgere/leverandører.
Som betaling for  

 sine ydelser modtog pengeinstituttet et beløb pr. auktions/markedsdag  

 beregnet i forhold til omsætningen.
Vederlaget skulle alene dække  

 pengeinstituttets lønudgifter til personale, idet alle udgifter til  

 edb-anlæg, telefon, porto, tryksager m.v. blev betalt direkte af  

 auktionen/markedet.
 Årsregnskab og eventuelle perioderegnskaber blev udarbejdet af en  

 statsautoriseret revisor og var pengeinstituttet uvedkommende.
 Det fremgik desuden af samarbejdsaftalerne, at auktionens/eksportmarkedets  

 pengeinstitutforretninger blev ført gennem pengeinstituttet.
 Tilsynet udtalte, at man anså pengeinstitutternes udøvelse af regnskabs-  

 og bogholderivirksomhed for deres kunder, som ovenfor beskrevet, for at være  

 i overensstemmelse med bank- og sparekasselovens § 1, stk. 3, jfr. stk. 4.
 Tilsynet udtalte sig ligeledes om nogle pengeinstitutters aktiviteter i  

 form af faktureringsydelser ved kreaturkøb og -salg.
 Disse pengeinstitutters virksomhed bestod i udstedelse af regninger og  

 afregninger (fakturering) samt bogføring for deres kunder.
 Tilsynet fandt ligeledes, at denne virksomhed var i overensstemmelse med  

 bank- og sparekasselovens § 1, stk. 3.
