Nr BTL 208 Betænkning over Forslag til lov om ændring af lov om afgift af visse  

 olieprodukter, lov om afgift af gas og lov om vægtafgift af motorkøretøjer  

 m.v. (Nedsættelse af afgiftsgodtgørelse for dieselolie og autogas samt  

 ophævelse af udligningsafgift for busser og store lastvogne)   

 Nr L 208 1990-91, 2. samling Afgivet af Skatteudvalget Afgivet: 19910524 Udvalget har behandlet lovforslaget i en række møder og har herunder stillet spørgsmål til skatteministeren, som denne har besvaret dels skriftligt, dels i samråd.
 Endvidere har udvalget modtaget skriftlige og/eller mundtlige henvendelser  

 fra:
Dansk Erhvervsgartnerforening, Danske Vognmænd, Foreningen af Danske Eksportvognmænd, Turistvognmændene og Vognmandsfagets Arbejdsgiverforening.
 Der er af skatteministeren og af et mindretal stillet ændringsforslag,  

 hvorom henvises til de ledsagende bemærkninger.
 Herefter indstiller et flertal (Det Konservative Folkepartis,  

 Venstres, Socialistisk Folkepartis, Det Radikale Venstres og Kristeligt  

 Folkepartis medlemmer af udvalget) lovforslaget til vedtagelse med de  

 af skatteministeren stillede ændringsforslag.
 Et mindretal (Socialdemokratiets og Centrum-Demokraternes medlemmer  

 af udvalget) vil redegøre for sin stilling til lovforslaget og de stillede  

 ændringsforslag ved 2. behandling.
 Et flertal inden for mindretallet (Socialdemokratiets medlemmer af  

 udvalget) konstaterer, efter at udvalget har haft samråd med  

 skatteministeren, at der ikke er indgået nogen aftaler om reglerne efter 1.  

 juli 1992, hvad angår kompensationsordning for den kollektive trafik,  

 størrelsen af den nødvendige prisdifferentiering mellem let og almindelig  

 diesel og spørgsmål om, hvorvidt differentieringen skal være provenuneutral.
 Det er endvidere oplyst, at der ikke eksisterer aftalebindinger om  

 regeringens holdning til EF-direktivforslag om dieselafgift.
 På denne baggrund må Socialdemokratiet konstatere, at der desværre ikke  

 eksisterer nogen sikkerhed for, at det miljøpolitiske sigte kan fastholdes,  

 eller for, at billetpriserne på kollektiv befordring holdes i ro efter 1.  

 juli 1992.
 Socialdemokratiet konstaterer i øvrigt, at lovforslaget ikke som forudsat  

 har løst de væsentligste problemer for vognmandserhvervet.
 Et andet mindretal (Fremskridtspartiets medlem af udvalget)  

 indstiller lovforslaget til vedtagelse med de af mindretallet stillede  

 ændringsforslag.
Ændringsforslag Til § 1 Af et mindretal (FP):
 1) Paragraffen udgår.
 Af skatteministeren, tiltrådt af et flertal (KF, V, SF, RV  

 og KRF):
 2) Nr. 3 affattes således:
 »3. § 9, stk. 3 og 4, ophæves, og i stedet  

 indsættes som nye stykker:
 »Stk. 3. Skatteministeren kan fastsætte regler om fritagelse  

 for eller godtgørelse af afgift af olie, der anvendes til jernbane~ og  

 færgedrift.
 Stk. 4. Afgift af olie, der anvendes i personmotorkøretøjer, der  

 med tilladelse efter lov om buskørsel anvendes til rutekørsel, godtgøres i  

 samme omfang som fastsat i § 10. I det omfang, der benyttes let dieselolie,  

 ydes dog fuld godtgørelse af afgiften forhøjet med 20 øre pr. liter.
 Stk. 5. Skatteministeren kan fastsætte bestemmelser om  

 godtgørelsen efter stk. 4. Skatteministeren kan herunder efter forhandling  

 med miljøministeren fastsætte specifikationer for let dieselolie, hvoraf der  

 ydes forhøjet godtgørelse.
Stk. 6. Skatteministeren kan fastsætte regnskabs- og  

 kontrolforskrifter for afgiftsfritagelse efter stk. 1 og 2, 1. pkt., og de  

 nærmere regler for opgørelse og afregning af afgiften efter stk. 2, 2.  

 pkt.«» 3) I den under nr. 4 foreslåede affattelse af § 10, stk.  

 2, ændres »100 øre« til: »110 øre«.
Til § 2 Af et mindretal (FP):
 4) Paragraffen udgår.
 Af skatteministeren, tiltrådt af et flertal (KF, V, SF, RV  

 og KRF):
 5) I den under nr. 3 foreslåede affattelse af § 8, stk.  

 2, ændres »69 øre« til: »76 øre«.
Til § 4 Af et mindretal (FP):
 6) Stk. 2 udgår.
 Af skatteministeren, tiltrådt af et flertal (KF, V, SF, RV  

 og KRF):
 7) Efter stk. 2 indsættes som nyt stykke:
»Stk. 3. Skatteministeren fremsætter forslag for Folketinget  

 senest i folketingsåret 1991-92 om revision af den i § 9, stk. 4, 2. pkt., i  

 lov om afgift af visse olieprodukter som affattet ved denne lov omhandlede  

 særlige godtgørelsesordning for afgift af let dieselolie.« Stk. 3 og 4 bliver herefter stk. 4 og 5.
Bemærkninger Til nr. 1, 4 og 6 Formålet med de stillede ændringsforslag er at gøre det muligt at vedtage  

 en ophævelse af udligningsafgiften, uden at de andre foreslåede ændringer  

 skal vedtages.
Til nr. 2, 3, 5 og 7 Formålet med ændringsforslagene er at sikre uændrede omkostninger til  

 brændstof og hermed uændrede billetpriser for den kollektive rutebiltrafik  

 samtidig med, at miljøbelastningen ved rutebilkørsel nedbringes ved  

 anvendelse af let dieselolie.
I lovforslaget blev rutebiltrafik i lighed med anden vejtrafik belastet  

 med en olieafgift på 100 øre pr. liter.
Hvis rutebilerne anvendte let diesel,  

 kunne de dog opnå en afgiftsrabat på 25 øre pr. liter, således at rutebilerne  

 netto blev belastet med 75 øre pr. liter.
Det foreslås nu at fjerne alle meromkostninger ved lovforslaget for  

 rutebiler under forudsætning af, at der anvendes let diesel.
Ud over, at  

 olieafgiften fortsat vil blive godtgjort fuldt ud for let diesel, vil der  

 blive givet 20 øre pr. liter i kompensation for merprisen for let diesel.
Alt  

 i alt vil rutebiler, der anvender let diesel, få godtgjort 196 øre pr. liter.  

 Afgiftssatsen for dieselolie er på 176 øre pr. liter.
 Det forventes, at forslaget vil medføre, at hele olieforbruget til  

 rutebiler fremover vil være i form af let dieselolie.
 Ændringsforslagene sikrer, at omkostningerne ved rutebildrift ikke stiger.  

 Omkostningerne vil falde for de selskaber, der i forvejen er gået over til at  

 anvende let diesel.
 Den særlige ordning for let diesel til rutebiler tages op til revision i  

 forbindelse med gennemførelsen af en generel afgiftsordning for let diesel  

 til vejtransport.
Med henblik på at fremme anvendelsen af let diesel stiler regeringen mod,  

 at der på lidt længere sigt gennemføres en generel afgiftsdifferentiering  

 mellem almindelig diesel og let diesel.
Af hensyn til oliebranchens mulighed  

 for at tilpasse markedet til den nye situation vil regeringen fremsætte  

 forslag om at gennemføre en sådan generel afgiftsdifferentiering med  

 ikrafttræden 1. juli 1992.
 Provenutabet ved ordningen for rutebilerne foreslås dækket ind ved en  

 forhøjelse af afgiftsbelastningen for de øvrige køretøjskategorier fra 100  

 øre pr. liter til 110 øre pr. liter olie og fra 69 øre pr. liter til 75 øre  

 pr. liter autogas.
Pia Gjellerup (S) fmd.
Klaus Hækkerup (S) Anne-Marie Meldgaard  

 (S) Trøjborg (S) Stavad (S) Ove Fich (S) Jes Lunde (SF) Jens Thoft (SF) Bente  

 Juncker (CD) Aagaard (KF) Pernille Sams (KF) Peter Brixtofte (V) nfmd.  

Svend Heiselberg (V) Svend Aage Jensby (V) Ole Donner (FP) Elisabeth  

 Arnold (RV) Kofod-Svendsen (KRF) Tillægsbetænkningen Udvalget har, efter at lovforslaget ved 2. behandling blev henvist til  

 fornyet udvalgsbehandling, behandlet dette i et møde og har herunder stillet  

 et spørgsmål til skatteministeren, som denne har besvaret skriftligt.  

 Endvidere har udvalget modtaget en skriftlig og mundtlig henvendelse fra Danske Vognmænd.
 Nogle af udvalgets spørgsmål og ministerens svar herpå optrykkes som bilag  

 til denne tillægsbetænkning.
 Herefter indstiller et flertal (udvalget med undtagelse af  

 Fremskridtspartiets medlem) lovforslaget til vedtagelse i den  

 affattelse, hvori det foreligger efter 2. behandling.
 Flertallet har med tilfredshed noteret sig skatteministerens svar på  

 spørgsmål 6, hvoraf fremgår: »Det er derfor regeringens mål blandt andet  

 gennem afgiftspolitikken at sikre en fortsat nedbringelse af  

 miljøbelastningen fra rutebiler uden herved at øge omkostningerne ved  

 rutebildrift«.
 Flertallet konstaterer, at der hermed er skabt sikkerhed for, at de  

 ændringer, der kan ske ved lovrevisionen med virkning fra 1. juli 1992, ikke  

 vil belaste trafikselskabernes økonomi, så det kan være årsag til højere  

 billetpriser.
 Et mindretal (Fremskridtspartiets medlem af udvalget) indstiller  

 lovforslaget til forkastelse.
Pia Gjellerup (S) fmd.
Klaus Hækkerup (S) Anne-Marie Meldgaard (S)  

 Trøjborg (S) Stavad (S) Ove Fich (S) Jes Lunde (SF) Jens Thoft (SF) Bente  

 Juncker (CD) Aagaard (KF) Pernille Sams (KF) Peter Brixtofte (V) nfmd.  

Svend Heiselberg (V) Svend Aage Jensby (V) Ole Donner (FP) Elisabeth  

 Arnold (RV) Kofod-Svendsen (KRF) Bilag Nogle af udvalgets spørgsmål til skatteministeren og dennes besvarelse  

 heraf Spørgsmål 5:
Kan ministeren oplyse, om der skal betales fuld dieselafgift i Tyskland  

 af dansk afgiftsbelagt diesel, som indføres i Tyskland, eller vil den danske  

 dieselafgift blive modregnet? Svar:
Ved indkørsel til Tyskland kan der i lastbilers brændstoftanke medbringes  

 indtil 200 l dieselolie, uden at der skal betales tysk afgift.
Brændstof ud  

 over 200 l skal der svares afgift af i Tyskland.
 Denne begrænsning har hidtil ikke givet anledning til problemer med  

 dobbeltbeskatning, fordi den danske dieselolieafgift er blevet godtgjort  

 fuldt ud efter den gældende godtgørelsesordning i olieafgiftsloven.
 For at undgå dobbeltbeskatning i forbindelse med den foreslåede  

 nedsættelse af afgiftsgodtgørelsen for dieselolie vil der blive ydet  

 tilbagebetaling af den danske afgift på den olie, der udføres og beskattes i  

 Tyskland, mod dokumentation for betaling af tysk afgift.
 Spørgsmål 6:
Hvad kan ministeren oplyse om regeringens planer for at fastholde  

 omkostningsniveauet - og undgå stigende billetpriser - i den kollektive  

 trafik efter den 1. juli 1992? Svar:
Ved dieselaftalen er det sikret, at omkostningerne ved rutebilkørsel i en  

 overgangsperiode indtil 30. juni 1992 ikke påvirkes af dieselafgiften  

 samtidig med, at miljøbelastningen fra rutebiltrafik begrænses.
Forudsat  

 rutebilerne anvender let diesel, får de fortsat godtgjort hele afgiften samt  

 et tillæg på 20 øre pr. liter.
Fra 1. juli 1992 vil der blive indført en generel afgiftsdifferentiering  

 mellem let og tung diesel, der også vil omfatte rutebiler.
Det er af  

 miljømæssige grunde hensigtsmæssigt også at belaste dieselolie til rutebiler  

 med afgift, men således at omkostningerne ved rutebiltrafik fastholdes ved en  

 form for kompensation, der stimulerer til miljørigtig busdrift.
 Det er derfor regeringens mål blandt andet gennem afgiftspolitikken at  

 sikre en fortsat nedbringelse af miljøbelastningen fra rutebiler uden herved  

 at øge omkostningerne ved rutebildrift.
 Den nærmere udformning af reglerne fremover specielt for rutebiler vil  

 blive fastlagt under forhandlingerne med aftaleparterne.
 Erhvervenes Transportudvalg (ETU) har i en henvendelse til  

 Folketingets Skatteudvalg af 27. maj 1991 advaret mod virkningerne af  

 dieselafgiftsforslaget.
ETU finder det betænkeligt, at virkningerne af dieselforslaget i følge ETU  

 ikke er blevet nærmere analyseret.
Som eksempel på en sådan virkning anfører  

 ETU, at omkostningerne ved distribution af øl vil stige.
 ETU vurderer også, at danske vognmænds internationale konkurrenceevne vil  

 blive forringet.
For den nationale transport forudser ETU større omkostninger, for så vidt  

 afgiftsbelastningen væltes over i højere priser.
Dette tror ETU dog ikke vil  

 ske i større omfang, hvorfor indtjeningen hos vognmændene anføres at ville  

 falde.
Flere vil herved ophøre med at drive vognmandsvirksomhed, hvorefter  

 udbudet vil falde og transportpriserne stige.
 ETU mener, at de højere transportpriser vil forringe danske virksomheders  

 konkurrenceevne på eksportmarkedet og øge inflationen.
 For at afbøde noget på konsekvenserne foreslås den tilladte totalvægt for  

 vogntog forøget fra 48 ton til 57,5 ton.
Hertil bemærkes, at virkningerne af dieselafgiften og fjernelsen  

 af udligningsafgiften er blevet grundigt undersøgt af regeringen.
Regeringen  

 har tidligere foreslået en dieselafgift på vejtransport, og der burde således  

 for alle have været tid til at undersøge de nærmere virkninger.
 Det er slået fast, at dieselafgiften virker konkurrenceevneneutral mellem  

 danske og udenlandske vognmænd, jf. bemærkningerne til henvendelserne fra  

 Turistvognmændene, Foreningen af Danske Eksportvognmænd, Danske Vognmænd og  

 Vognmændenes Arbejdsgiverforening (henholdsvis L 208, 2. samling, bilag 1, 3,  

 4 og 7).
 Derimod vil afskaffelsen af udligningsafgiften forbedre konkurrenceevnen i  

 forhold til udenlandske vognmænd.
Dieselafgiften vil slå fuldt ud igennem i højere priser på  

 transportydelser til og fra udlandet og i højere priser på transport i  

 indlandet.
Den hårde konkurrence på transportmarkedet er netop en vigtig  

 forudsætning for, at priserne vil stige, når omkostningerne stiger.
Udligningsafgiftens fjernelse vil i et vist omfang modvirke  

 prisstigningstendenserne for danske vognmænd, men ikke for udenlandske  

 vognmænd.
Til en vis grad vil fjernelsen af udligningsafgiften øge  

 vognmændenes indkomst, hvis de er i udenlandsk konkurrence.
 For lastbilerne medfører ophævelsen af udligningsafgiften en lettelse på  

 omkring 550 mio. kr., mens dieselafgiften fra lastbilerne vil indbringe  

 omkring 750 mio. kr.
Der vil således være en række tilfælde, hvor lettelsen af  

 udligningsafgiften har større betydning end forhøjelsen af dieselafgiften.  

 Dette vil gælde, hvis lastvognen har en forholdsvis lille kørsel, f.eks.  

 begrundet i, at en stor del af tiden bruges til på- og aflæsning.
Dette vil  

 f.eks. ofte gælde ved distribution af øl især i byområder.
Provenuet af dieselafgiften anvendes til nedsættelse af de danske afgifter  

 på øl og vin.
Selvom dieselforslaget netto vil bevirke et højere prisniveau,  

 vil nedsættelserne af øl- og vinpriserne trække i den anden retning.  

 Inflationen vil således ikke stige.
Forslaget om at øge den tilladte totalvægt for vogntog må undersøges  

 nærmere.
I denne forbindelse må man bl.a. også se på virkningerne for  

 slitagen på det danske vejnet, der stiger kraftigt ved større totalvægt.
Foreningen af29. maj 1991 Danske Eksportvognmænd PRESSEMEDDELELSE Uændrede konkurrenceforhold.
 Beslutningen om, at dieselolie ikke vil blive dobbeltbeskattet, betyder,  

 at danske eksportvognmænd ikke stilles dårligere i konkurrencen med deres  

 udenlandske kolleger, end de allerede er.
- Foreningen af Danske Eksportvognmænd havde beregnet, at et typisk dansk  

 eksportvogntog ville blive næsten 20.000 kr. dårligere stillet i konkurrencen  

 med hollandske og tyske vognmænd.
Nu ligger det klart, at den nye danske  

 afgift på 1,10 kr. pr. liter dieselolie vil blive tilbagebetalt, når  

 eksportvognmanden udfører olien og betaler afgift til den tyske stat, siger  

 foreningens formand, K.
E.
Christensen (rpt.
Christensen).
 Sammen med udligningsafgiftens bortfald betyder det, at  

 konkurrenceforholdet mellem danske og udenlandske eksportvognmænd ikke  

 ændres.
Af den dieselolie, som eksportvogntogene anvender i Danmark, og på de  

 første 200 liter, som kan indføres afgiftsfrit ved hver tur til Tyskland,  

 skal betales afgift til den danske stat.
Denne afgift skal også betales af  

 udenlandske vognmænd.
Alle påføres en ekstra omkostning på ca. 28.000 kr. pr.  

 vogntog pr. år, siger K.
E.
Christensen.
 I sammenligning med udenlandske vogntog er driften af et dansk vogntog  

 fortsat godt 60.000 kr. dyrere pr. år.
