Efter § 143, stk. 4, i lov om rettens pleje, jf. lovbekendtgørelse nr. 748  

 af 1. december 1989 har Justitsministeriet den 22. december 1989 godkendt en  

 række ændringer i vedtægt af 27. maj 1983 for Det danske Advokatsamfund, jf.  

 Justitsministeriets bekendtgørelse nr. 285 af 22. juni 1983, som ændret den  

 26. juni 1987, jf.
Justitsministeriets bekendtgørelse nr. 458 af 26. juni  

 1987. Ændringerne er optaget som bilag til denne bekendtgørelse.
Justitsministeriet, den 22. december  

 1989 HANS ENGELL /Hans-Viggo Jensen Bilag Ændring af vedtægt for Det danske Advokatsamfund § 1.  I vedtægt for Det danske Advokatsamfund, jf.  

 Justitsministeriets bekendtgørelse nr. 285 af 22. juni 1983, som ændret ved  

 bekendtgørelse nr. 458 af 26. juni 1987, foretages følgende ændringer:
 1. § 19, stk. 5, affattes således:
»Stk. 5.  Rådet afgiver dog ikke responsum i en  

 sag, hvorom der på tidspunktet for rådets behandling af responsumbegæringen  

 verserer klagesag for en kredsbestyrelse eller for Advokatnævnet.« 2. § 43, stk. 1, affattes således:
»Stk. 1.  Ethvert medlem er pligtig at betale  

 årlige bidrag dels til afholdelse af udgifterne ved advokatsamfundets  

 virksomhed, derunder tilskud til understøttelsesfonden, dels til samfundets  

 erstatningsfond.
Medlemmer, der ikke udøver advokatvirksomhed, betaler dog  

 intet bidrag til erstatningsfonden.« 3. § 44, stk. 5, affattes således:
»Stk. 5.  Tegner eller opretholder et medlem, der  

 udøver advokatvirksomhed, ikke den i stk. 1 nævnte ansvarsforsikring, betaler  

 det et særligt bidrag til erstatningsfonden.
Det særlige bidrag fastsættes af  

 Advokatrådet, sædvanligvis til et beløb svarende til præmien for en i henhold  

 til stk. 1 tegnet forsikring.« 4. § 45, stk. 2 affattes således:
»Stk. 2.  Fonden består af en A-afdeling og en  

 B-afdeling, der har fælles regnskab.« 5. § 46 affattes således:
