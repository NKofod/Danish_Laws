 I henhold til § 58, stk. 1, nr. 2 b) i arbejdsløshedsforsikringsloven, jf.  

 lovbekendtgørelse nr. 599 af 17. september 1987, fastsættes efter forhandling  

 med landsarbejdsnævnet:
Personkreds § 1.  Bekendtgørelsen omfatter medlemmer, der alene  

 eller sammen med andre udøver selvstændig erhvervsvirksomhed som  

 bibeskæftigelse regelmæssigt og mere end midlertidigt.
 Stk. 2.  Selvstændig erhvervsvirksomhed kan anses for  

 bibeskæftigelse, hvis udøvelsen er forenelig med lønarbejde i normalt omfang  

 som fuldtids- eller deltidsforsikret.
 Stk. 3.  Et medlem, der forud for lønarbejdet har haft  

 den selvstændige erhvervsvirksomhed som sin hovedbeskæftigelse, skal tillige  

 opfylde betingelserne i § 5 i direktoratets bekendtgørelse om ophør med  

 udøvelse af selvstændig virksomhed som hovedbeskæftigelse.
Dagpengeret § 2.  Retten til dagpenge for et medlem, der udøver  

 selvstændig erhvervsvirksomhed som bibeskæftigelse, er betinget af, at § 3.  For et medlem, der udøver selvstændig  

 erhvervsvirksomhed som bibeskæftigelse, er retten til dagpenge endvidere  

 betinget af, at medlemmet forud for hver udbetaling af dagpenge har haft  

 arbejde som nævnt i lovens § 55, stk. 1, (fuldtidsforsikrede) eller § 72,  

 stk. 1, (deltidsforsikrede) inden for de seneste 18 måneder, jf. dog § 4.
Stk. 2.  Et medlem, der påbegynder selvstændig  

 virksomhed som bibeskæftigelse, skal først opfylde det særlige arbejdskrav i  

 stk. 1 eet år efter påbegyndelsen.
Er der i en periode inden for de seneste  

 12 måneder før påbegyndelsen udøvet selvstændig virksomhed som  

 bibeskæftigelse, afkortes 1-års-fristen med en tilsvarende periode.
§ 4.  For jordbrugere, der ikke udøver erhvervsmæssig  

 specialproduktion, gælder det almindelige arbejdskrav, jf. lovens §§ 55 og  

 72, hvis landejendommens grundværdi (kontantværdi) androg mindre end 72.000  

 kr. ved 18. almindelige vurdering.
Ejendommens samlede grundværdi er  

 afgørende for, om medlemmet er omfattet af det almindelige arbejdskrav, hvad  

 enten medlemmet eller ægtefællen ejer ejendommen alene eller sammen med  

 andre.
 Stk. 2.  Ved dokumenteret bortforpagtning af ejendommens  

 jord til andre end ægtefællen og umyndige børn kan en jordbruger bringe  

 grundværdien af sin ejendom ned under beløbsgrænsen i stk. 1.
 Stk. 3.  Direktøren for arbejdsløshedsforsikringen kan  

 godkende en højere beløbsgrænse end i stk. 1, i tilfælde, hvor en landejendom  

 er udlagt til bymæssige formål eller til sommerhusbebyggelse.
 § 5.  Udøvelse af selvstændig erhvervsvirksomhed som  

 bibeskæftigelse medfører fradrag i dagpengene for de timer, der anvendes på  

 virksomheden.
Ophør § 6.  Et medlem, der har drevet selvstændig  

 erhvervsvirksomhed som bibeskæftigelse, kan ophøre med at være omfattet af  

 denne bekendtgørelse, når medlemmet på tro og love har afgivet en skriftlig  

 og begrundet erklæring om at være ophørt med udøvelsen af selvstændig  

 erhvervsvirksomhed, jf. stk. 2.
Stk. 2.  Ophøret skal være begrundet i virksomhedens  

 lukning eller overdragelse til andre end ægtefællen eller umyndige børn.
Ved  

 virksomhed, der udøves sammen med ægtefællen eller andre, kan ophøret tillige  

 være begrundet i samlivsophævelse, i bortfald af medlemmets arbejdsfunktion  

 eller i arbejdsfunktionens overdragelse til anden arbejdskraft end  

 ægtefællen.
 Stk. 3.  Dokumenteret bortforpagtning af  

 erhvervsvirksomheden til andre end ægtefællen eller umyndige børn sidestilles  

 med ophør efter stk. 1.
 § 7.  Bekendtgørelsen træder i kraft den 1. juni 1988.  

 Den forhøjede grundværdigrænse i § 4, stk. 1, finder først anvendelse fra den  

 1. juni 1989 for jordbrugere, der er omfattet af det almindelige arbejdskrav  

 efter de hidtidige regler (grundværdi mindre end 68.000 kr. ved 17.  

 almindelige vurdering).
 Stk. 2.  Samtidig ophæves:
 Arbejdsdirektoratets bekendtgørelse nr. 737 af 28. december 1982 om retten  

 til arbejdsløshedsdagpenge for medlemmer, som under ledighed har  

 bibeskæftigelse ved selvstændig virksomhed.
 Arbejdsdirektoratets cirkulære af 16. juni 1983 vedrørende retten til  

 arbejdsløshedsdagpenge for medlemmer, der under ledighed er beskæftiget ved  

 videresalg af produkter i forbindelse med demonstrationer i private hjem.
