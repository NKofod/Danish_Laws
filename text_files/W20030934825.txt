Hjælp  

 til udgifter til samvær - af fuldmægtig Lise Gry Beder (Nyt fra  

 Ankestyrelsen, nr. 2 af maj 2003) Lovgrundlaget Det fremgår af lov om aktiv socialpolitik § 83, stk. 1, at  

 kommunen kan yde hjælp til udgifter ved udøvelse af samvær med egne børn  

 under  

 18 år, som ikke bor hos ansøgeren.
 Det er en betingelse for at yde hjælp, at ansøgeren ikke har  

 økonomisk mulighed for at betale udgiften.
 Bestemmelsen skal ses i sammenhæng med lov om forældremyndighed  

 og samvær § 16, hvorefter et barns forbindelse med begge forældre skal  

 søges bevaret ved, at den af forældrene, der ikke har barnet boende hos sig,  

 har ret til samvær, uanset om der er fælles forældremyndighed eller ej.
Barnets behov er omdrejningspunktet for vurderingen.
Med  

 muligheden for at yde hjælp efter § 83, stk. 1 kan det sikres, at også  

 børn af forældre i økonomisk trang får mulighed for at opretholde kontakten  

 gennem samværet.
Personkreds Selvom bestemmelsen er placeret i lov om aktiv socialpolitik, er  

 den ikke forbeholdt kontanthjælpsmodtagere.
Andre lavtlønsgrupper kan også få  

 hjælp efter bestemmelsen.
Det samme gælder pensionister og studerende.
 Indsatte kan få hjælp til samværsudgifter efter bekendtgørelse  

 nr. 559 af 21. juni 2000 om kontanthjælp til varetægtsfængslede eller  

 indsatte  

 i fængsler og arresthuse, § 6. For personer omfattet af  

 integrationsloven  

 ydes hjælp til samværsudgifter efter lovens § 37.
Behovsvurderingen Hjælpen skal udmåles efter en konkret og individuel vurdering.
I  

 vurderingen skal indgå barnets behov, omfanget af det faktiske samvær før det  

 økonomiske behov opstod, og udgifternes størrelse.
Der findes ikke regler for udgiftsarten eller vejledende takster  

 for udmålingen.
Efter fast praksis kan der ydes hjælp til fx kost, transport  

 og  

 deltagelse i aktiviteter, fx entre til museum.
Der kan ydes hjælp til både  

 barnets og forælderens udgifter.
 Ankestyrelsen har ikke fundet grundlag for en generel kritik af,  

 at kommuner i skønsvurderingen inddrager de vejledende satser i  

 KL/Amtsrådsforeningens skrivelse om  

 »vederlag  

 .m.v. jf. § 49 i serviceloven samt vejledende satser for lommepenge,  

 arbejdsvederlag m.v. til børn og unge i formidlet døgnophold og i  

 døgninstitution  

 «  

 . Det er dog vigtigt at  

 understrege, at en sådan anvendelse ikke må erstatte det frie skøn.
Kostudgifter Ankestyrelsen behandlede spørgsmålet i SM A-37-02, hvor kommunen  

 ved den konkrete anvendelse havde sat skønnet under regel ved udelukkende at  

 bruge de vejledende satser for udmålingen.
En ansøger, der havde samvær med 5 børn i alderen fra 3 til 12  

 år hver anden lørdag fra kl. 12 til kl. 17 fik udbetalt i alt 82,50 kroner  

 pr.  

 samvær.
Det fremgik af journalen, at der blev udmålt  

 »halv takst  

 «  

 kr. 16.50  

 pr. barn.
 Ansøgeren havde anført, at der for det bevilgede beløb ikke  

 engang kunne købes mad til børnene, og at han derudover også havde ønsket  

 hjælp  

 til lidt aktiviteter en gang i mellem.
 Ankestyrelsen hjemviste sagen til kommunen, idet man ikke fandt,  

 at kommunen, ved udelukkende at anvende den faste takst for kost, havde taget  

 det fornødne individuelle hensyn til ansøgerens mulighed for at gennemføre  

 samværet.
Det kan her tilføjes, at en kommune som forvaltningsmyndighed  

 har pligt til at vejlede en ansøger om mulighederne for hjælp.
Er der  

 tilstrækkelig anledning til det, bør kommunen som følge af god  

 forvaltningsskik  

 efter omstændighederne på eget initiativ vejlede en ansøger om, hvilke  

 muligheder der er for at få hjælp efter en given bestemmelse.
Normal lønindtægt Når der ansøges om særlig store udgifter, fx til transport, kan  

 der opstå tvivl om, hvordan vurderingen skal foretages set i lyset af, at der  

 ikke ydes hjælp til udgifter, som ikke vil kunne afholdes af en normal  

 lønindtægt.
 Betingelsen om at udgifterne skal vurderes i forhold til en  

 normal lønindtægt fremgår ikke af selve loven, men af lovbemærkningerne til  

 § 83 og af Socialministeriets vejledning til aktivloven, pkt. 411.
 Bemærkningen har til formål at forhindre, at ansøgere bliver  

 bedre stillet end personer, som på grund af deres indtægtsforhold ikke vil  

 kunne modtage hjælp efter § 83.
Store transportudgifter Spørgsmålet er behandlet i SM A-9-03.
En far havde igennem 3 år haft regelmæssigt samvær hver 14. dag  

 med sin søn, da han efter en ulykke blev blind.
Efter ulykken søgte han om  

 hjælp til kørsel med taxa frem og tilbage hver 2. weekend.
 Han henviste til, at han ikke selv var i stand til at hente  

 sønnen, som endnu ikke selv kunne tage offentlige transportmidler, da der var  

 tale om flere skift.
Det fremgik af udtalelser fra skole og familieterapeut, at  

 sønnen, der var 11 år, var meget umoden og usikker af sin alder og blandt  

 andet  

 endnu ikke kunne klokken.
Han kunne derfor ikke selv tage offentlig transport  

 endnu.
 Kommunen var enig i behovet for taxatransport og bevilgede den  

 ansøgte kørsel, men begrænsede hjælpen til hjælp hver 4. weekend, med den  

 begrundelse, at en udgift på 2.491 kr. pr. måned til kørsel hver 2. weekend  

 ikke ville kunne afholdes af en normalindtægt.
 Særlig når der skal bevilges hjælp til transport kan der opstå  

 tvivl om, hvor tit det er rimeligt at have samvær.
 Civilretsdirektoratets udgangspunkt for fastsættelse af samvær  

 er hver 2. weekend fra fredag eftermiddag til søndag eftermiddag/aften samt 1  

 hverdag hver 2. uge.
 Der fastsættes også normalt samvær nogle dage i julen og i  

 påsken, 1-2 uger i sommerferien, samt i efterårs/vinterferien, medmindre  

 konkrete omstændigheder taler imod dette.
 Konkret kan samværet fastsættes i større eller mindre omfang.  

 Der lægges især vægt på den samværsberettigedes hidtidige kontakt med barnet  

 og  

 barnets alder.
 Ankestyrelsen fandt, at kommunen ikke kunne begrænse hjælpen til  

 hver 4. uge alene ved at henvise til udgifternes størrelse.
 I den konkrete sag burde der lægges vægt på, at der forud for  

 ulykken havde været et regelmæssigt samvær hver 2. weekend og at samværet lå  

 indenfor Civilretsdirektoratets generelle udgangspunkt, når de fastsætter  

 samvær.
Ankestyrelsen bemærkede i afgørelsen, at udgangspunktet for at  

 yde hjælp efter § 83 er en konkret og individuel vurdering af  

 mulighederne  

 for at gennemføre samværet.
Der kan derfor uanset betingelsen om  

 normalindtægt  

 ydes hjælp til (også) store udgifter, når forholdene i øvrigt taler herfor.
 Inddragelser af hensyn til udgifternes størrelse og muligheden  

 for at afholde udgiften af en normalindtægt er et lovligt kriterium, der bør  

 indgå i den samlede vurdering, men afvejningerne må ikke føre til, at en  

 hidtidig regelmæssig kontakt (som i SM A-9-03) på denne måde reelt begrænses.
 Det er vigtigt at holde fast i det overordnede princip om, at  

 hjælpen skal udmåles efter en konkret og individuel vurdering af mulighederne  

 for at gennemføre samværet.
Det kan tilføjes, at en kommune imidlertid ikke er forpligtet  

 til at yde hjælp til samvær, der går ud over det generelle udgangspunkt for  

 fastsættelse af samvær, uanset om forældrene selv måtte have indgået en anden  

 aftale.
Ankestyrelsen har for nylig haft spørgsmålet oppe i SM A-4-03.
Store udgifter på grund af handicap Hvis en forælder på grund af handicap har et særligt behov for  

 hjælp til samværet kan det give anledning til særlige overvejelser.  

 Udgifterne  

 kan i disse tilfælde være ganske store.
 Pligten til at foretage en vurdering af mulighederne for at bevilge  

 hjælp efter hele den sociale lovgivning fremgår af retssikkerhedslovens  

 § 5.
Hverken serviceloven eller pensionsloven indeholder imidlertid  

 bestemmelser om udgifter i forbindelse med samvær.
Det må således antages, at  

 aktivlovens § 83 som specialbestemmelse skal anvendes forud for  

 serviceloven og pensionsloven, når det gælder de rene samværsudgifter.
 Anderledes gælder det, når der ikke direkte er tale om rene  

 samværsudgifter, men i stedet udgifter, der relaterer sig til forælderens  

 handicap.
Behov for personlig hjælper Ankestyrelsen behandlede spørgsmålet i SM A-6-03.
En far søgte om hjælp til udgifterne til en personlig hjælper  

 til samværet med sit 5-årige barn.
Ansøgeren var lam i benene og delvis  

 lammet  

 i hænder og arme.
Han modtog højeste førtidspension og plejetillæg og havde  

 fået bevilget ledsagerordning med 15 timer om måneden.
 Ankestyrelsen har i en tidligere afgørelse (SM A-14-01) afgjort,  

 at et plejetillæg kan anvendes til betaling af hjælper, fordi behovet for  

 personlig hjælp er begrundet i forælderens handicap.
 I A-6-03 anførte ansøgeren, at plejetillægget ikke kunne dække  

 alle udgifterne til den personlige hjælper, fordi det også blev anvendt til  

 andre formål.
 I en sådan situation er det Ankestyrelsens opfattelse, at  

 kommunen bør overveje mulighederne for at bevilge hjælpen efter servicelovens  

 § 71, jf. blandt andet SM C-17-01, hvoraf fremgår, at handicappede  

 forældre efter en konkret vurdering kan være berettiget til at modtage  

 hjemmehjælp til at klare opgaver i forhold til deres børn, og subsidiært  

 pensionslovens § 17, stk. 2 som personligt tillæg.
 Hvis der er bevilget ledsagerordning gøres opmærksom på, at  

 Ankestyrelsen for nylig har afgjort, at en ledsagerordning efter  

 servicelovens  

 § 78 ikke kan anvendes til socialpædagogisk bistand (SM C-2-03).
 For så vidt angår den økonomiske vurdering bemærkes det, at  

 eventuelle særlige tillæg på grund af handicap, fx bistands- og plejetillæg  

 eller invaliditetsydelse skal holdes udenfor indtægtsberegningen ved  

 beregningen af samværsudgifterne efter § 83, fx kost og transport, fordi  

 disse ydelser er bevilget til et andet formål end samværet.
Trangsvurderingen Kommunen kan kun yde hjælp, hvis ansøgeren ikke har indtægter  

 eller formue, som kan dække behovet.
Ved bevillinger og afslag på grund af økonomiske forhold skal  

 der derfor altid ske en afdækning af indtægter og samtlige rimelige udgifter  

 med henblik på en vurdering af ansøgerens økonomiske forhold.
Ankestyrelsen  

 har  

 for nylig behandlet spørgsmålet i 2 afgørelser.
Indtægtsvurderingen Det kan overvejes, hvordan en kontanthjælpsmodtager med  

 forsørgertillæg skal vurderes.
Spørgsmålet har været oppe i SM A-4-03.
Ankestyrelsen fandt, at et eventuelt forsørgertillæg, som ydes  

 til forsørgere over 25 år, uanset om de har barnet boende hos sig eller ej,  

 ikke fører til, at der skal foretages en anden behovsvurdering.
Uanset det  

 ydede forsørgertillæg er der er tale om en normal behovsvurdering.
 Rådighedsbeløbet skal beregnes på baggrund af den samlede  

 indtægt, inklusiv forsørgertillægget, fratrukket rimelige faste udgifter.
Formue I SM A-44-02 fandt Ankestyrelsen, at en udbetalt erstatning for  

 tab af erhvervsevne for en arbejdsskade ikke skulle medregnes ved vurderingen  

 af ansøgers formue.
Begrundelsen for afgørelsen var, at erstatning for tab af  

 erhvervsevne ikke har indflydelse på kontanthjælpsreglerne i lov om aktiv  

 socialpolitik, hverken ved beregning, tilbagebetaling eller betydning af  

 formue.
Dette gælder uanset om denne erstatning udbetales som et kapitalbeløb  

 eller som en løbende ydelse.
 Efter Ankestyrelsens opfattelse er der for disse erstatningers  

 vedkommende ikke grundlag for at skelne mellem forsørgelsesydelser og  

 enkeltydelser efter aktivloven.
 Der er dog med afgørelsen ikke taget generel stilling til  

 spørgsmålet om, hvorvidt aktivlovens § 14 om formuegrænserne gælder  

 analogt.
