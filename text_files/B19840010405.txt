 I medfør af §§ 3 og 5 i lov nr. 131 af 13. april 1954 om udførsel og  

 indførsel af levende dyr m.v. og efter landbrugsministerens bemyndigelse samt  

 i medfør af § 7, stk. 4, og § 28, stk. 5, i lov nr. 167 af 12. maj 1965 om  

 kvalitetskontrol med fisk og fiskevarer fastsættes:
§ 1.  Bekendtgørelsen omfatter østersfiskeri og  

 -dyrkning samt indførsel af levende østers med henblik på omsætning af fersk  

 eller tilvirket østers til menneskeføde.
Endvidere omfatter bekendtgørelsen  

 import af levende østers med udsætning eller dyrkning i danske vandområder  

 for øje.
Til østers henregnes enhver art af familien Ostreidae, herunder  

 slægterne Ostrea og Crassostrea.
§ 2.  Levende østers skal straks efter fangsten,  

 skrabningen eller indførselen anbringes i særlige dertil indrettede  

 rensningsbassiner, som fiskeriministeriets industritilsyn forud har godkendt  

 til dette formål.
Flere partier levende østers må ikke sammenblandes, men  

 skal anbringes i hver sit rensningsbassin.
Stk. 2.  Rensningsbassinerne skal være indrettet  

 således, at de er lette at renholde, og at der ikke kan overføres smitte fra  

 et bassin til et andet.
Flere bassiner må ikke være forbundet med hinanden,  

 men hvert bassin skal have selvstændig tilførsel og afledning af vand.
 § 3.  Opbevaringen af levende østers i de i § 2, stk.  

 1, nævnte rensningsbassiner skal vare mindst 7 døgn, og der skal anvendes  

 rindende vand under forhold, der sikrer rensning for eventuelle  

 sygdomsfremkaldende mikroorganismer eller vira.
Stk. 2.  Det rindende vand i rensningsbassinerne skal  

 have en mikrobiologisk kvalitet svarende til kravene til drikkevand, en  

 temperatur på mindst 5 grader C og et indhold af salt (natriumchlorid) på  

 mindst 1,2 pct.
Under opbevaringen skal de levende østers være anbragt i så  

 tynde lag, at de kan åbne sig, og der skal være effektiv vandtilstrømning til  

 samtlige østers.
 Stk. 3.  Såfremt der ikke rådes over vand af  

 tilfredsstillende mikrobiologisk kvalitet, skal vandet, inden det tilføres  

 bassinerne, renses ved en metode, som på forhånd er godkendt af  

 fiskeriministeriets industritilsyn.
 Stk. 4.  Recirkulation af vandet må kun finde sted efter  

 særlig forhåndsgodkendelse af industritilsynet, og vandet skal i så fald  

 inden hvert gennemløb renses effektivt, jfr. stk. 3.
 Stk. 5.  Vandet i rensningsbassinerne underkastes  

 mikrobiologisk undersøgelse.
 § 4.  Levende østers, der modtages til anbringelse i  

 de i § 2, stk. 1, nævnte rensningsbassiner, kan straks ved modtagelsen  

 underkastes mikrobiologisk undersøgelse.
 Stk. 2.  Efter afslutningen af den i § 3, stk. 1-2,  

 foreskrevne rensning må de levende østers ikke bringes i omsætning, inden  

 tilladelse hertil er givet af den stedlige fiskerikontrol, der kan betinge en  

 sådan tilladelse af, at de levende østers forud underkastes mikrobiologisk  

 undersøgelse.
 Stk. 3.  Indehaveren af de i § 2, stk. 1, nævnte  

 rensningsbassiner for levende østers skal føre journal over modtagne  

 østerspartier med angivelse af disses størrelse, østersarten og -oprindelsen  

 samt tidspunktet for anbringelsen i bassinerne.
 § 5.  Enhver importør af levende østers skal i god  

 tid, inden importen foretages, tilsende Fiskeriministeriets Industritilsyn,  

 Dronningens Tværgade 21, Postbox 2111, 1014 København K., anmeldelse om  

 indførselen med oplysning om importsted og forventet importtidspunkt.  

 Anmeldelsespligten omfatter også levende østers bestemt til udsætning eller  

 dyrkning med henblik på senere omsætning til menneskeføde.
Stk. 2.  Levende østers må ikke indføres, før  

 fiskeriministeriets industritilsyn har meddelt tilladelse hertil, og  

 toldvæsenet påser, at sådan tilladelse foreligger.
Toldvæsenet tilbagesender  

 tilladelsen til industritilsynet.
Tilladelsen kan betinges af, at der  

 foreligger dokumentation for, at der ikke forekommer smitsom leverbetændelse  

 (hepatitis epidemica) blandt befolkningen i det område, hvorfra østersen  

 hidrører, samt for, at østersen er fri for parasitter og sygdomme, jfr. stk.  

 4.
 Stk. 3.  Østersimportøren skal endvidere anmelde  

 indførselen over for fiskerikontrollen på stedet for rensningen, udsætningen  

 eller dyrkningen senest 12 timer inden partiets ankomst dertil med henblik på  

 fiskerikontrollens udtagelse af prøver til undersøgelse.
Stk. 4.  Importerede levende østers bestemt til  

 udsætning eller dyrkning skal være fri for parasitter og sygdomme, der kan  

 skade faunaen i udsætnings- eller dyrkningsområderne.
Fiskerikontrollen kan  

 udtage prøver til undersøgelse for parasitter og sygdomme.
§ 6.  De i § 3, stk. 5, og § 4, stk. 1-2, nævnte  

 mikrobiologiske undersøgelser foretages på et af fiskeriministeriets  

 industritilsyn godkendt laboratorium og efter industritilsynets  

 retningslinier med hensyn til undersøgelsernes art og hyppighed samt  

 stikprøveantal.
Tilsvarende retningslinier fastsættes af industritilsynet for  

 de i § 5, stk. 4, anførte undersøgelser for parasitter og sygdomme efter  

 samråd med Danmarks Fiskeri- og Havundersøgelsers fiskepatologiske  

 laboratorium.
 Stk. 2.  Omkostningerne ved de i § 3, stk. 5, nævnte  

 mikrobiologiske vandundersøgelser afholdes af indehaveren af de i § 2, stk.  

 1, nævnte rensningsbassiner, og producenten eller importøren afholder  

 omkostningerne ved de i § 4, stk. 1-2, og § 5, stk. 4, anførte  

 østersundersøgelser.
 § 7.  Overtrædelse af § 2, stk. 1-2, § 3, stk. 1-4, §  

 4, stk. 2-3, samt § 5, stk. 1 og 3-4, straffes med bøde.
 § 8.  Bekendtgørelsen, der ikke gælder for Grønland,  

 træder i kraft den 15. april 1984.
 Stk. 2.  Bekendtgørelse nr. 438 af 7. september 1971 om  

 indførsel af levende østers ophæves.
