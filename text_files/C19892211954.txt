(Til samtlige amtsråd,  

 kommunalbestyrelser i kommuner med faste øvelsesskoler og alle lærerseminarier) Hermed følger cirkulære af 5. december 1989 om aflønning af samt afvikling  

 af overtimer og undertimer for øvelsesskolelærere m.fl. ved faste kommunale  

 øvelsesskoler.
 Cirkulæret har virkning fra 1. august 1989 og træder i stedet for  

 ministeriets cirkulære af 21. november 1985 om aflønning, afspadsering af  

 overtimer, afvikling af undertimer og overtimebetaling for skoleinspektører  

 og viceskoleinspektører, lærere i lønrammerne 18/26 samt praktiklærere i  

 lønrammerne 13/21/23/24 ved faste øvelsesskoler.
 Der er ved nærværende cirkulære af 5. december 1989 tilstræbt størst mulig  

 overensstemmelse med de almindelige regler for folkeskolen, jfr. henvisningen  

 i cirkulærets § 2, stk. 1, til en række bestemmelser i ministeriets cirkulære  

 af 15. juli 1988. Der er således i medfør af henvisningen til §§ 6, 12 og 14  

 i nævnte cirkulære åbnet mulighed for efter aftale mellem kommunalbestyrelsen  

 og den lokale kreds af Danmarks Lærerforening at fravige bestemmelserne om  

 årsopgørelse og afspadsering og herunder i stedet for afspadsering af  

 midlertidige timer (af mindst 4 ugers varighed) og overtimer at afvikle disse  

 timer med betaling.
Selvom øvelsesskolelærerne i cirkulæret af 5. december 1989 - i overensstemmelse med den stedfundne omklassificering - er blevet henført  

 under lønrammerne 18/24/28, vil øvelsesskolelærere i lønrammerne 18/26 samt  

 skole- og viceskoleinspektører, der er knyttet til skoler, hvis funktion som  

 øvelsesskole bortfalder i medfør af lov nr. 93 af 15. februar 1989 om  

 sammenlægning og nedlæggelse af seminarier, ligeledes være omfattet af  

 cirkulæret indtil udgangen af det skoleår, hvor øvelsesskolefunktionen  

 ophører.
Efter ophøret af øvelsesskolefunktionen vil de blive omfattet af  

 reglerne om aflønning af folkeskolens tjenestemænd og afvikling af overtimer  

 og undertimer i folkeskolen, jfr. for tiden cirkulære af 15. juli 1988, dog  

 således at betalingen for midlertidige timer og overtimer fortsat højst vil  

 kunne beregnes af lønnen på skalatrin 36.
 Opmærksomheden henledes på, at det foreliggende cirkulære af 5. december  

 1989 ikke finder anvendelse for praktiklærere i lønrammerne 13/21/23/24 ved  

 de faste øvelsesskoler, men at alle praktiklærere - uanset antallet af timer  

 i semesterugepraktik - fra 1. august 1989 skal følge bestemmelserne i  

 ministeriets cirkulære af 15. juli 1988 om aflønning af folkeskolens  

 tjenestemænd og afvikling af overtimer og undertimer i folkeskolen.
 For så vidt angår vederlag til øvelsesskolelærere for varetagelse af  

 konferencetimer i forbindelse med periodepraktik skal der endelig henvises  

 til særlig bestemmelse herom under Ia5. i ministeriets følgeskrivelse af 5.  

 december 1989 til aftale af 30. oktober 1989 mellem Finansministeriet og  

 Lærernes Centralorganisation om klassificering af stillinger som  

 øvelsesskolelærer samt tillæg til tjenestemænd ved faste øvelsesskoler m.fl.  

 aftaler.
 P.m.v.
 e.b.
Marianne la Cour Sonne fm.
