Skrivelse om ændring af vejledning til bekendtgørelse om dagpengegodtgørelse for 1., 2. og 3. ledighedsdag (G-dage) I vejledning nr. 56 af 30. juni 2009 foretages følgende ændringer:
 1. Før Til § 1, stk. 6 indsættes:
»Til § 1, stk. 6 Det følger af lovens § 84, stk. 2, 2. og 3. pkt., at for medlemmer, hvor ansættelsesforholdet har haft en varighed på under 3 måneder , skal arbejdsgiveren ikke betale dagpengegodtgørelse.
I 2015-2016 betaler arbejdsgiveren dog dagpengegodtgørelse for 1. og 2. ledighedsdag, og i 2017 betaler arbejdsgiveren for 1. ledighedsdag ved ansættelsesforhold under 3 måneder.
 Ovennævnte finder ikke anvendelse på medlemmer, som har ret til midlertidig arbejdsmarkedsydelse, jf. lovens § 52 h, stk. 2. Det betyder, at arbejdsgiverne i overensstemmelse med de hidtil gældende regler fortsat skal betale G-dage fra første ledighedsdag til modtagere af midlertidig arbejdsmarkedsydelse, hvis betingelserne i øvrigt er opfyldt.
De 3 måneder regnes bagud fra fratrædelsesdatoen.
Månederne opgøres som løbende måneder.
Hvis en person har første arbejdsdag den 1. april og sidste arbejdsdag den 30. juni, vil der være tale om et ansættelsesforhold af 3 måneders varighed.
Tilsvarende gælder, hvis første arbejdsdag er 12. august og sidste arbejdsdag er 11. november.
 Ansættes medlemmet efterfølgende hos den samme arbejdsgiver begynder en ny periode på 3 måneder.
Afskaffelsen af arbejdsgivernes betaling af dagpengegodtgørelse for ansatte med mindre end 3 måneders ansættelse indfases således, at arbejdsgiverne for fratrædelser i årene 2015-2016 betaler for 1. og 2. ledighedsdag, i 2017 betales for 1. ledighedsdag.
Fra 2018 og frem er G-dagene ophævet for ansættelsesforhold på mindre end 3 måneder.
 Hvis ansættelsesforholdet har haft en varighed på mindst 3 måneder, er betaling af G-dage fortsat betinget af, at beskæftigelseskravet på fuld overenskomstmæssig arbejdstid i 2 uger inden for de sidste 4 uger er opfyldt, jf. § 1, stk. 4 og 5, i bekendtgørelsen Dette krav vil således typisk anses for at være opfyldt i 3 måneders perioden.
Det bemærkes, at situationer med hjemsendelse indgår i ovennævnte vurdering af om ansættelsesforholdet er over eller under 3 måneders ansættelse.
Det skyldes, at hjemsendelse betragtes som et arbejdsophør.
Flere på hinanden følgende hjemsendelser kan der derfor betragtes som flere på hinanden følgende arbejdsophør med den konsekvens, at der ikke vil være ret til G-dage.
Derimod kan pågældende have ret til arbejdsløshedsdagpenge.
For medlemmet betyder afskaffelsen, at medlemmet  hvis pågældende i øvrigt opfylder betingelserne - i stedet vil kunne modtage ydelse efter loven for de dage, hvor der efter de gældende regler udbetales G-dage.« 2. »Til § 1, stk. 6« ændres til: »Til § 1, stk. 7«.
 3. Til § 6, nr. 9 med tilhørende tekst, udgår.
 Til § 6, nr. 10 bliver herefter Til § 6, nr. 9.
