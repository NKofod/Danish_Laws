Betænkning afgivet af Udvalget for Fødevarer, Landbrug og  

 Fiskeri den 29. marts 2006 Betænkning over Forslag  

 til lov om ændring af lov om jordbrugets anvendelse af gødning og om  

 plantedække  


  

 (Afbrænding af husdyrgødning, offentliggørelse af  

 gødningsregnskaber m.v.) [Af fødevareministeren (Hans Christian Schmidt)] 1. Ændringsforslag Der er stillet 5 ændringsforslag til lovforslaget.  

 Fødevareministeren har stillet ændringsforslag nr. 4 og Socialistisk  

 Folkepartis  

 medlem af udvalget har stillet ændringsforslag nr. 1-3 og nr. 5.
2. Udvalgsarbejdet Lovforslaget blev fremsat den 9. november 2005 og var til 1.  

 behandling den 17. november 2005. Lovforslaget blev efter 1. behandling  

 henvist  

 til behandling i Udvalget for Fødevarer, Landbrug og Fiskeri.
Møder Udvalget har behandlet lovforslaget i 11 møder.
Høring Et udkast til lovforslaget har inden fremsættelsen været sendt i  

 høring, og fødevareministeren sendte den 5. juli 2005 dette udkast til  

 udvalget, jf.
FLF alm. del  bilag 266 (folketingsåret 2004- 05, 2.  

 samling).  

 Den 9. november 2005 sendte fødevareministeren de indkomne høringssvar og et  

 notat herom til udvalget.
Spørgsmål Udvalget har stillet 57 spørgsmål til fødevareministeren til  

 skriftlig besvarelse, som denne har besvaret.
 10 af udvalgets spørgsmål og ministerens svar herpå er optrykt  

 som bilag 2 til betænkningen.
3. Indstillinger og politiske bemærkninger Et  

  

 flertal  

  

 i udvalget  

 (V, DF og KF) indstiller lovforslaget til  

  

 vedtagelse  

  

 med det af fødevareministeren under nr. 4 stillede ændringsforslag.  

 Flertallet  

 stemmer imod de af SF stillede ændringsforslag.
Et  

  

 mindretal  

  

 i  

 udvalget (S, RV og SF) indstiller lovforslaget til  

  

 vedtagelse  

  

 med de af SF stillede ændringsforslag.
Mindretallet  

 stemmer imod det af fødevareministeren stillede ændringsforslag.
Såfremt de  

 af  

 SF stillede ændringsforslag ikke vedtages ved 2. behandling, vil mindretallet  

 stemme  

 imod lovforslaget ved 3. behandling.
Socialdemokratiet, Det Radikale Venstre og Socialistisk  

 Folkeparti er meget positive over for ny miljøteknologi og ønsker generelt at  

 fremme miljøteknologi, der kan løse eller mindske eksisterende eller  

 fremtidige  

 miljøproblemer i Danmark og globalt.
Ofte vil dette også samtidig føre til  

 skabelsen  

 af arbejdspladser i det danske erhvervsliv til gavn for det danske samfund og  

 herunder især de danske lønmodtagere.
Ud fra dette generelle udgangspunkt støtter disse partier, at  

 der lovgivningsmæssigt etableres hjemmel til introduktion af en ny type  

 teknologi, nemlig afbrænding af fraktioner af husdyrgødning.
Partierne er  

 også  

 af den generelle opfattelse, at introduktion af en sådan type miljøteknologi  

 selvfølgelig skal resultere i en gevinst for miljøet, samtidig med at der  

 skal  

 være incitamenter for det pågældende erhverv (i dette tilfælde landbruget)  

 til  

 at fremme udbredelsen af teknologien.
 Det kunne have været tilfældet med nærværende lovforslag, hvis  

 regeringen havde udformet lovforslaget i tråd med bemærkningerne fra sin egen  

 arbejdsgruppe, der i rapporten fra arbejdsgruppen »Om afbrænding af  

 fraktioner  

 af husdyrgødning« bl.a. konkluderer, at afbrænding af fiberfraktionen til  

 energiproduktion med en uændret husdyrproduktion vil kunne medføre positive  

 effekter for miljøet.
Desværre har regeringen  

 med lovforslaget valgt at åbne op for anvendelse af den nye teknologi på en  

 meget uhensigtsmæssig måde.
Med lovforslaget er vejen banet for, at denne nye  

 type miljøteknologi introduceres, uden at det medfører gevinster for miljøet,  

 og  

 på en sådan måde at landmanden får mulighed for at øge sin produktion.  

 Regeringen har med dette lovforslag alene taget udgangspunkt i erhvervets  

 interesse i en forøget produktion og hverken i samfundets interesse i en  

 lavere  

 miljøbelastning eller i naturens tålegrænser.  


  

 S, RV og SF vil derimod sikre, at ny miljøteknologi   

 herunder afbrænding af husdyrgødning  kan give anledning til gevinster  

 for  

 både miljø og erhverv.
 Efter partiernes opfattelse risikerer ministeren hermed at  

 spænde ben for yderligere forsøg på at nedbringe landbrugets miljøbelastning.  

 Dette bør selvfølgelig blandt andet ske gennem udnyttelse af (ny)  

 miljøteknologi.
Dertil kommer, at lovforslaget giver ministeren hjemmel til at  

 tillade afbrænding af ubehandlet husdyrgødning.
På nuværende tidspunkt og med  

 det nuværende vidensgrundlag ønsker partierne alene, at lovforslaget skal  

 give  

 mulighed for afbrænding af forarbejdet husdyrgødning.
På denne måde udnyttes  

 gødningsværdien fortsat, og dermed undgås ekstra anvendelse af  

 handelsgødning,  

 og samtidig fremmes udbredelsen af biogas- og gylleseparationsanlæg.
S og RV støtter derfor de af SF stillede ændringsforslag,  

 idet disse efter Ss og RVs opfattelse løser to meget vigtige  

 problemer ved  

 det foreliggende lovforslag: For det første sikres det, at det kun er  

 forarbejdet husdyrgødning, der kan afbrændes.
For det andet sikres det, at  

 lovforslaget  

 ikke i sig selv er anledning til produktionsudvidelser.
Det sidstnævnte  

 støtter  

 S og RV, indtil der foreligger en afklaring af, hvorledes gevinsten ved at  

 introducere denne nye teknologi skal fordeles mellem henholdsvis miljøet og  

 erhvervet.
Ss og RVs støtte til dette ændringsforslag skal  

 således ses som et  

 værn imod den situation, hvor afbrænding af husdyrgødning ikke giver nogen  

 miljøgevinst overhovedet, men alene resulterer i en forøget husdyrproduktion.  

 Spørgsmålet om, hvordan der udarbejdes en hensigtsmæssig balance i  

 fordelingen  

 af gevinsten mellem henholdsvis erhverv og miljø, er partierne selvsagt  

 indstillet på at drøfte med ministeren, men sådanne drøftelser har ministeren  

 desværre ikke taget initiativ til.
 Et  

  

 andet mindretal  

  

 i udvalget (EL) indstiller lovforslaget til  

  

 forkastelse  

  

 ved 3. behandling.  

 Mindretallet  

 stemmer imod det af fødevareministeren stillede ændringsforslag  

 og for de af SF stillede ændringsforslag.
 Enhedslisten præciserer, at ifølge nærværende lovforslag vil  

 afbrænding af husdyrgødning lovliggøres, og det vil blive muligt at tillade  

 landmændene at holde flere dyr  svarende til den afbrændte gødning.  

 Fødevareministerens svar på L 62  spørgsmål 40 viser, at ministeren  

 bifalder  

 brugen af denne bemyndigelse.
Lovforslaget tillader i princippet både afbrænding af  

 fiberfraktionen fra den separerede gylle og afbrænding af ubehandlet  

 husdyrgødning, selv om det kun er afbrænding af fiberfraktionen, der har  

 været  

 efterspurgt.
Eneste krav til forbrændingen er, at den foregår på et  

 miljøgodkendt forbrændingsanlæg, og at forbrændingsdirektivets grænseværdier  

 for skadelige stoffer i røgen overholdes.
Gødning er en ressource  ikke affald Husdyrgødning er en ressource.
Den bringer ikke bare  

 næringsstoffer til planterne, den bidrager også med organisk stof, der  

 fungerer  

 som livsgrundlag for en varieret flora og fauna i dyrkningsjorden, som igen  

 kan  

 bidrage til, at der opnås en positiv effekt på sygdomsangreb på planter,  

 hvilket  

 Danmarks Jordbrugsforskning redegør for  

 i svaret på L 62  spørgsmål 45.
Overgangen til gyllestalde, der ikke kan drives med brug af  

 strøhalm, har allerede frarøvet husdyrene deres velfærd og jorden en stor del  

 af det organiske stof.
Tilladelsen til at afbrænde gyllen og erstatte den med  

 kunstgødning og/eller flere husdyr, giver denne udvikling endnu et skub i den  

 forkerte retning.
Regeringen henviser til, at der med tilladelsen til afbrænding  

 af gylle er tale om indførsel af en miljøvenlig teknologi.
Dette er ikke  

 tilfældet.
Rapport om afbrænding misbruges Rapporten fra arbejdsgruppen »Om afbrænding af fraktioner af  

 husdyrgødning«, jf.
L 62 − bilag 2, behandler afbrænding af  

 fiberfraktionen fra svinegylle.
Den konkluderer udelukkende ud fra den  

 forudsætning, at der ikke følger en ret til at holde flere husdyr i  

 forbindelse  

 med gylleafbrænding.
Nærværende lovforslag er som nævnt i indledningen mere  

 vidtgående end forudsætningerne i rapporten »Om afbrænding af fraktioner af  

 husdyrgødning«.
Alligevel tager regeringen denne rapport til indtægt for, at  

 lovforslaget  

 vil føre til miljøgevinster.
Ikke en miljøteknologi Derudover giver rapporten »Om afbrænding af fraktioner af  

 husdyrgødning« et systematisk skønmalet billede af, om det vil være en  

 miljøgevinst at fjerne gyllen ved at brænde den af.
Det sker f.eks., når  

 gylleafbrænding sættes i forhold til den nuværende udbredte landbrugspraksis,  

 hvor der tabes store mængder næringsstoffer, fordi gødningen betragtes som  

 affald.
Man burde i stedet have valgt at måle effekten af afbrænding af gylle  

 set  

 i forhold til andre udviklingsmuligheder for landbruget, som Folketinget også  

 kunne  

 vælge at prioritere.
Enhedslisten har i mange år foreslået en udviklingsmodel, der  

 fremmer et landbrug, som holder hus med næringsstofferne.
Således bygger  

 blandt  

 andet beslutningsforslag nr.
B 186 fra folketingsåret 2000-01 om afgift på  

 landbrugets kvælstoftab og CO2  

 -afgift  

 på salg af kunstgødning og beslutningsforslag nr.
B 66 fra folketingsåret  

 2003-2004  

 om afgift på landbrugsbedrifters kvælstoftab samt CO2  

 -afgift på kvælstofgødning på  

 at give landmændene et økonomisk incitament til at udnytte gødningsstofferne  

 bedst muligt og med de mindste tab.
Det kan gøres ved at lægge afgift på  

 kvælstoftab, hvor tabet opgøres som forskellen mellem kvælstofmængden i  

 indkøbt  

 gødning og foder i forhold til kvælstoffet i de producerede produkter og  

 husdyrgødning.
Tillades det at brænde gødning af, vil landbruget blive mere  

 ligeglad med at holde hus med gødningen, og det vil i sig selv have en meget  

 afgørende virkning på, hvor meget der tabes til naturen.
I rapporten »Om afbrænding af fraktioner af husdyrgødning« sammenlignes  

 kvælstofudvaskning fra marker gødet med kunstgødning, som erstatter afbrændt  

 gylle (sættes til at udvaske 30 pct. af kvælstoffet) med gyllegødede marker  

 (sættes  

 til at udvaske 40 pct. af kvælstoffet). Man kunne også have valgt at  

 sammenligne med kvælstofudvaskning hos økologer, som generelt vil være langt  

 mindre,  

 fordi de har stort incitament til at holde på kvælstoffet i husdyrgødningen Dertil kommer, at rapporten »Om afbrænding af fraktioner af  

 husdyrgødning« ikke inddrager miljøproblemer, som man ikke er i stand til at  

 sætte  

 tal på.
 Det drejer sig først og fremmest om tabet af organisk materiale  

 i dyrkningsjorden og den deraf følgende nedbrydning af muldlaget, som dog  

 erkendes.
 Energiforbruget til at erstatte husdyrgødning med  

 kunstgødningskvælstof og til transport af gyllen samt de derfra kommende  

 drivhusgasser indregnes ikke.
 Rapporten »Om afbrænding om afbrænding af husdyrgødning« slår  

 sig til tåls med, at Danmark kan producere mere NOx  

 og samtidig overholde det NEC-direktiv, Danmark har  

 forpligtet sig til, som om det er anbefalelsesværdigt bare at fylde op med  

 forurening til denne grænse.
 De økonomiske beregninger inddrager i øvrigt ikke udgifter til  

 røgrensningsforanstaltninger.
Af svaret på L 62  spørgsmål 13 kan det udregnes, at det kun er  

 en lille del (omkring 5 pct.) af kvælstoffet i den gødning, der er afbrændt,  

 som må komme ud af skorstenen som det forurenende NOx-N, når  

 forbrændingsdirektivet skal overholdes.
Det vil sandsynligvis være teknisk  

 set  

 meget svært og dyrt, og det vil lægge et stort pres på forbrændingsanlæggene  

 at  

 finde veje til at  

 overholde ånden i  

 forbrændingsdirektivet.
Derfor er der udsigt til et slagsmål mellem  

 forbrændingsanlæg og miljømyndigheder om luftforurening, der falder ned som  

 sur  

 regn og gødning til naturen, når gyllen brændes af.
Enhedslisten afviser  

 altså,  

 at der er tale om brug af en miljøvenlig teknologi.
De større svinefabrikker  

 vil betyde mindre opmærksomhed på det enkelte svin, og flere svin vil få et  

 dårligt liv.
Folketinget burde koncentrere kræfterne om at nedsætte forureningen  

 fra husdyrproduktionen, fordi naturens bæreevne allerede nu er langt  

 overskredet de fleste steder i landet.
Danmark skal heldigvis overholde  

 vandrammedirektivet  

 om få år, men det vil så føre til, at staten skal udbetale erstatninger til  

 husdyrproducenter, hvis tilladelser skal eksproprieres.
Dyrevelfærden i  

 staldene og under transport er under al kritik, og det kan kun blive  

 tilsvarende værre af, at der gives tilladelser til at udvide  

 husdyrproduktionen  

 under de nuværende forhold.
Regeringen er endvidere på vej med ændringslovforslag til lov om  

 landbrugsejendomme (landbrugsloven), jf.
FLF alm. del  bilag 206, der  

 ligeledes vil give nye muligheder for at udvide husdyrproduktionen.
 Endelig skal nærværende lovforslag ses i sammenhæng med, at  

 skatteministeren har bebudet at ville fremsætte et lovforslag, der skal sænke  

 afgiften på forbrænding af affald, når det drejer sig om gødning, som  

 nærværende lovforslag altså gør til affald.
 Enhedslisten kan i forlængelse af ovenstående ikke støtte  

 lovforslaget.
 Siumut, Tjóðveldisflokkurin, Fólkaflokkurin og Inuit Ataqatigiit  

 var på tidspunktet for betænkningens afgivelse ikke repræsenteret med  

 medlemmer  

 i udvalget og havde dermed ikke adgang til at komme med indstillinger eller  

 politiske udtalelser i betænkningen.
 En oversigt over Folketingets sammensætning er optrykt i  

 betænkningen.
4. Ændringsforslag med bemærkninger Ændringsforslag Af  

 	  

 et  

  

 mindretal  

  

 (SF), tiltrådt af et  

  

 mindretal  

  

 (S, RV og EL):
Til titlen 1)  


  

 Titlen affattes  

 således:
»
  

 Forslag til Lov  

 om ændring af lov om jordbrugets anvendelse af gødning og om plantedække, lov  

 om landbrugsejendomme og lov om miljøbeskyttelse (Afbrænding af husdyrgødning, offentliggørelse af  

 gødningsregnskaber m.v.)«.
[Konsekvens som følge af ændringsforslag nr. 4] Til § 1 2)  

  

 I det under  



  

 nr. 2  

  

 foreslåede  



  

 § 11, stk. 4,  




  

 2. pkt.,  

  

 indsættes efter  

 »kvælstof i«: »forarbejdet«.
[Kun kvælstof  

 i forarbejdet husdyrgødning kan fratrækkes i gødningsregnskabet] 3)  

  

 I den under  



  

 nr. 3  

  

 foreslåede  



  

 § 11, stk. 7,  

  

 udgår to  

 steder:  

  

 »  

 husdyrgødning og  

«.
[Kun  


  

 kvælstof i forarbejdet husdyrgødning kan fratrækkes i  

 gødningsregnskabet] Af  

 	  



  

 fødevareministeren,  

  

 tiltrådt af et  



  

 flertal  

  

 (V, DF og KF):
 4)  


  

 Efter nr. 3  

 indsættes som nye numre:
 »01.  


  

 § 22, stk. 1, 1. pkt.,  

  

 affattes således:
»Virksomheden skal hvert  

 år udarbejde gødningsregnskab for den afsluttede planperiode og indsende en  

 underskrevet kopi heraf til ministeren for fødevarer, landbrug og fiskeri.« 02.  

  

 I  

  

 § 22, stk. 2,  

  

 udgår »senest den følgende  

 15. oktober«.
 03.  


  

 § 22, stk. 3, 2. pkt.,  

  

 affattes således:
»Indberetningen for den afsluttede planperiode skal ske i  

 gødningsregnskabet.« 04.  

  

 I  

  

 § 22, stk. 5,  

  

 indsættes som  

  

 2. pkt.:
»Ministeren fastsætter regler om frister for indberetning af de i  

 stk. 1-3 nævnte oplysninger.«« [Administrativ fastsættelse af frist for indberetning og hjemmel  

 til fastsættelse af frister for indberetning af oplysninger] Af  

 	  

 et  

  

 mindretal  

  

 (SF), tiltrådt af et  

  

 mindretal  

  

 (S, RV og EL):
Nye paragraffer 5)  

  

 Efter § 1 indsættes  

 som nye paragraffer:
»§ 01 I lov nr. 435 af 9. juni 2004 om landbrugsejendomme, som ændret  

 ved § 31 i lov nr. 535 af 24. juni 2005 og § 32 i lov nr. 542 af 24. juni  

 2005,  

 foretages følgende ændring:
 1. Efter  

 § 11  

 indsættes:
»§ 11 a.  

 I sager om udvidelse af produktionen på landbrugsejendomme og bedrifter kan  

 oplysninger om mængder af forarbejdet husdyrgødning afbrændt i et  

 miljøgodkendt  

 anlæg, der forbrænder affald, ikke indgå i myndighedernes vurdering af  

 sagen.« § 02 I lov om miljøbeskyttelse, jf.  

 lovbekendtgørelse nr. 753 af 25. august 2001, som ændret senest ved lov nr.  

 572  

 af 24. juni 2005, foretages følgende ændring:
 1.  

  

 Efter § 12 indsættes:
»
  

 § 12 a.  

  

 Ved  

 udvidelse af produktionen på husdyrbrug skal husdyrgødning afbrændt i et  

 miljøgodkendt  

 anlæg, der forbrænder affald, behandles på samme måde som husdyrgødning, der  

 udspredes.  

«« [Godskrivelsen af afbrændt husdyrgødning kan ikke medføre  

 udvidelse af produktionen] Bemærkninger Til nr. 1 Der er tale om en konsekvensrettelse som  

 følge af ændringsforslag nr. 5.
Til nr. 2 Med ændringsforslaget sikres det, at kun  

 kvælstof i forarbejdet husdyrgødning, der afsættes ud af landet, kan  

 fratrækkes  

 i gødningsregnskabet.
Til nr. 3 Med ændringsforslaget sikres det, at  

  

 kun  

 kvælstof i forarbejdet husdyrgødning, der forbrændes i et miljøgodkendt  

 anlæg,  

 kan fratrækkes i gødningsregnskabet.
Til nr. 4 Ad nr. 01-03 Med de foreslåede ændringer af bestemmelserne i § 22, stk. 1, 2  

 og 3, bliver det muligt administrativt at fastsætte tidspunktet for  

 indsendelse  

 af gødningsregnskabet samt for indberetning af oplysninger om  

 husdyrbesætning.
 Ved at erstatte de lovbestemte frister med administrativt  

 fastsatte indberetningsfrister på bekendtgørelsesniveau opnås mulighed for,  

 at  

 indberetningsfristerne løbende tilpasses den tekniske udvikling til gavn for  

 erhvervets planlægning og mulighed for fleksibel indberetning samt under  

 hensyntagen  

 til myndighedernes mulighed for målrettet kontrol.
Efter den gældende lov skal en jordbrugsvirksomhed udarbejde og  

 indsende gødningsregnskab for den afsluttede planperiode til  

 fødevareministeren  

 senest den følgende 31. marts.
Samtidig hermed skal virksomheden indberette  

 størrelsen af slutlager.
Oplysninger om husdyrbesætning skal indberettes  

 senest  

 den følgende 15. oktober.
Ad nr. 04 Med den foreslåede ændring af § 22, stk. 5, bemyndiges  

 fødevareministeren til at fastsætte frister for indberetning af så vel  

 gødningsregnskab, herunder oplysning om slutlagre, som oplysninger om  

 husdyrbesætninger på bekendtgørelsesniveau.
 Der opnås herved mulighed for, at indberetningsfristerne løbende  

 kan tilpasses den tekniske udvikling til gavn for erhvervets muligheder for  

 fleksibel indberetning samt under hensyntagen til myndighedernes mulighed for  

 målrettet kontrol og offentliggørelse af gødningsregnskaber.
 Bestemmelsen er en konsekvens af ændringen af § 22, stk. 1, 2 og  

 3, og sikrer, at der fortsat kan fastsættes frist for indberetning af  

 gødningsregnskab, herunder slutlagre og oplysninger om husdyrbesætninger.
 Relevante organisationer og andre interessenter vil blive hørt  

 forud for enhver fastsættelse af frister på bekendtgørelsesniveau.
Til nr. 5 Ad § 01 Hjemlen til at fastsætte regler om husdyrhold og arealkrav  

 fremgår af den tidligere landbrugslovs § 7, stk. 3. Denne hjemmel er i medfør  

 af § 52, stk. 2, i den gældende lov videreført.
 Med forslaget til §  

 11 a  

 fastslås det, at muligheden for, at en jordbruger i sit gødningsregnskab kan  

 fratrække kvælstofindholdet i husdyrgødning, der afbrændes, ikke indebærer,  

 at  

 det kan indgå i myndighedernes vurdering af produktionsudvidelser i relation  

 til opfyldelse af reglerne om husdyrhold og arealkrav, der er fastsat i  

 bekendtgørelse nr. 824 af 2. oktober 2002 om husdyrhold og arealkrav.
Ad § 02 Med forslaget til §  

 12 a  

 fastslås det, at v  

  

 ed udvidelse af produktionen på husdyrbrug  

 skal husdyrgødning afbrændt i et miljøgodkendt anlæg, der forbrænder affald i  

 henhold  

 til reglerne i miljøbeskyttelsesloven, behandles på samme måde som  

 husdyrgødning, der udspredes.
Dermed sikres det, at afbrænding af  

 husdyrgødning  

 ikke i sig selv giver mulighed for udvidelse af husdyrproduktionen  

.
Jens Kirk (V)   

 Karsten Nonbo (V)   

 Torsten Schack Pedersen (V)  

  

  nfmd.  

  

 Inger Støjberg (V)   

 Jørgen Winther (V)   

 Christian H.
Hansen (DF)  

  

  fmd.  

  

 Mia  

 Falkenberg (DF)   

 Allan Niebuhr (KF)   

 Per Ørum Jørgensen (KF)   

 Jens Peter Vernersen (S)   

 Lene Hansen (S)   

 Karen Hækkerup (S)   

 Bjarne Laustsen (S)   

 Elisabeth Geday (RV)   

 Ole Glahn (RV)   

 Kristen Touborg (SF)   

 Per Clausen (EL) Siumut, Tjóðveldisflokkurin, Fólkaflokkurin og Inuit  

 Ataqatigiit havde ikke medlemmer i udvalget.
Folketingets sammensætning Venstre, Danmarks Liberale Parti (V) 52 Enhedslisten (EL) 6 Socialdemokratiet (S) 47 Siumut (SIU) 1 Dansk Folkeparti (DF) 24 Tjóðveldisflokkurin (TF) 1 Det Konservative Folkeparti (KF) 18 Fólkaflokkurin (FF) 1 Det Radikale Venstre (RV) 17 Inuit Ataqatigiit (IA) 1 Socialistisk Folkeparti (SF) 11 Bilag 1 Oversigt over bilag vedrørende L 62 Bilagsnr.
Titel 1 Høringsnotat og høringssvar, fra fødeministeren 2 Rapporten fra arbejdsgruppen om afbrænding af fraktioner  

 af husdyrgødning.
3 Udkast til tidsplan for udvalgets behandling af  

 lovforslaget 4 Tidsplan for udvalgets behandling af lovforslaget 5 1. udkast til betænkning 6 Udkast til revideret tidsplan for behandling af  

 lovforslaget 7 Revideret tidsplan for behandling af lovforslaget 8 2. udkast til betænkning 9 3. udkast til betænkning 10 Ændringsforslag fra fødevareministeren 11 4. udkast til betænkning Oversigt over spørgsmål og svar vedrørende L 62 Spm.nr.
Titel 1 Spm. om præciseringer i rapporten »Om afbrænding af  

 fraktioner af husdyrgødning« m.v., til fødevareministeren, og ministerens  

 svar herpå 2 Spm. om en konkret kildehenvisning til forskning, der  

 viser gyllefiberfraktionens indhold af skadelige tungmetaller m.v., til  

 fødevareministeren, og ministerens svar herpå 3 Spm. om, hvor mange tons kvælstof den gyllerøg, der  

 falder ned på jorden, vil svare til i bidrag til den danske natur, til  

 fødevareministeren, og ministerens svar herpå 4 Spm. om, hvor i Danmark naturen vil have gavn af  

 kvælstofbidraget fra gyllerøgen fra afbrænding af gyllefibre m.v., til  

 fødeministeren, og ministerens svar herpå 5 Spm. om, hvor mange tons kvælstof det vil svare til i  

 bidrag til den danske natur m.v., hvis 50 pct. af kvælstoffet i gyllerøgen  

 falder ned på jorden, til fødevareministeren, og ministerens svar herpå 6 Spm. om, hvilken betydning det vil have for den danske  

 natur, hvis 50 pct. af kvælstoffet fra afbrænding af gyllefibre fra 90 pct.  

 af de danske svin bliver til kvælstofforbindelser, der falder ned i naturen,  

 til fødevareministeren, og ministerens svar herpå 7 Spm. om en ny driftsøkonomisk analyse som supplement til  

 rapporten »Om afbrænding af fraktioner af husdyrgødning« m.v., til  

 fødevareministeren,  

 og ministerens svar herpå 8 Spm. om, hvad det er for en katalysatorteknologi, der kan  

 anvendes til at afbrænde gyllefibre m.v., til fødeministeren, og ministerens  

 svar herpå 9 Spm., om der er monteret kvælstoffilter og katalysator på  

 skorstenen til forbrændingsenheden på Maabjergværket m.v., til  

 fødevareministeren,  

 og ministerens svar herpå 10 Spm. om påstanden øverst på side 57 i rapporten »Om  

 afbrænding af fraktioner af husdyrgødning«, til fødevareministeren, og  

 ministerens  

 svar herpå 11 Spm., om ministeren er enig i, at en del af formålet med  

 afgiften på affaldsforbrænding er at fremme genbrug af ressourcer frem for  

 afbrænding,  

 til fødevareministeren, og ministerens svar herpå 12 Spm., om, hvordan ministeren vil forklare, at han vil  

 nedsætte affaldsforbrændingsafgiften på ressourcen husdyrgødning, som har en  

 lang række gavnlige effekter på jordens muldopbygning og biodiversitet, til  

 fødevareministeren, og ministerens svar herpå 13 Spm. om ministeren vil perspektivere den maksimale mængde  

 kvælstofgødning (NOx), der i værste fald kan komme ud med gyllerøg inden for  

 emissionskravene i EUs forbrændingsdirektiv m.v., til  

 fødevareministeren, og  

 ministerens svar herpå 14 Spm. om, hvorfor landbruget skal have en ringere  

 retsstilling end den, der fremgår af persondataloven, til fødevareministeren,  

 og ministerens svar herpå 15 Spm. om, hvad der menes med bemærkningerne om, at »det  

 foreslåede offentliggørelsesomfang udtrykker en generel politisk afvejning af  

 de anførte miljøhensyn over for hensynet til de registrerede personer«, til  

 fødevareministeren, og ministerens svar herpå 16 Spm., om ministeren mener, at miljøhensyn går forud for  

 borgernes retsstilling, til fødevareministeren, og ministerens svar herpå 17 Spm. om oversendelse af kommissoriet for den  

 arbejdsgruppe, der bl.a. arbejder med at bedømme fordele ved afbrænding af  

 andre former for husdyrgødning end forarbejdet husdyrgødning, til  

 fødevareministeren,  

 og ministerens svar herpå 18 Spm. om oversendelse af rapporten fra den arbejdsgruppe,  

 der bl.a. arbejder med at bedømme fordele ved afbrænding af andre former for  

 husdyrgødning end forarbejdet husdyrgødning, til fødevareministeren, og  

 ministerens svar herpå 19 Spm. om under hvilke betingelser ministeren vil udnytte  

 sin bemyndigelse til at fastsætte regler om, at kvælstof i uforarbejdet  

 husdyrgødning  

 kan fratrækkes i gødningsregnskabet, til fødevareministeren, og ministerens  

 svar herpå 20 Spm. om ministeren så vil udnytte sin bemyndigelse til at  

 fastsætte regler om, at kvælstof i uforarbejdet husdyrgødning kan fratrækkes  

 i gødningsregnskabet, til fødevareministeren, og ministerens svar herpå 21 Spm. om introduktion af ny miljøteknologi, nærmere  

 bestemt afbrænding af fraktioner af husdyrgødning m.v., til  

 fødevareministeren, og ministerens svar herpå 22 Spm. om baggrunden for, at ministeren under  

 førstebehandlingen af lovforslaget alene begrundede lovforslaget med hensynet  

 til at skaffe rammer og vækst for udvikling af landbruget m.v., til  

 fødevareministeren, og ministerens svar herpå 23 Spm., om man efter ministerens opfattelse kan betegne  

 afbrænding af fraktioner af husdyrgødning som miljøteknologi m.v., til  

 fødevareministeren, og ministerens svar herpå 24 Spm. om, at enhver introduktion af og betegnelse af noget  

 som værende miljøteknologi skal være betinget af en reduceret miljøbelastning  

 m.v., til fødevareministeren, og ministerens svar herpå 25 Spm. om at kunne fratrække næringsstofindholdet i den  

 afbrændte husdyrgødning i sit gødningsregnskab m.v., til fødevareministeren,  

 og ministerens svar herpå 26 Spm. om årsagen til, at lovforslaget åbner op for  

 afbrænding af ubehandlet husdyrgødning, når det ikke anbefales i  

 arbejdsgruppens rapport, til fødevareministeren, og ministerens svar herpå 27 Spm., om ministeren vil arbejde for, at der stilles krav  

 om anvendelse af biogas- og gyllesepareringsanlæg m.v., til  

 fødevareministeren, og ministerens svar herpå 28 Spm. om fordele og ulemper ved afbrænding af øvrige dele  

 af tørstofholdigt husdyrgødning, f.eks. fjerkrægødning m.v., til  

 fødevareministeren,  

 og ministerens svar herpå 29 Spm. om sammenhængen mellem dette lovforslag og  

 miljøministerens forhandlinger om en ny miljøregulering af dansk landbrug, og  

 hvorledes disse to processer koordineres, til fødevareministeren, og  

 ministerens svar herpå 30 Spm. om baggrunden for, at lovforslaget åbner op for både  

 eksport og import af husdyrgødning til forbrænding, til fødevareministeren,  

 og ministerens svar herpå 31 Spm. om, hvordan ministeren vil sikre en nyttiggørelse af  

 askefrak-tionen på længere sigt, til fødevareministeren, og ministerens svar  

 herpå 32 Spm., om det vil resultere i en forøget anvendelse af  

 handelsgødning, hvis afbrændingen resulterer i, at næringsværdien i gødningen  

 ikke udnyttes, til fødevareministeren, og ministerens svar herpå 33 Spm. om, hvorvidt lovforslaget på nogen måde vil påvirke  

 lugtgenerne fra staldene, jf. rapporten fra arbejdsgruppen »Om afbrænding af  

 fraktioner af husdyrgødning m.v.«, til fødevareministeren, og ministerens  

 svar herpå 34 Spm. om, hvilke forholdsregler ministeren påtænker at tage  

 for at sikre, at der ikke ved eksport og import af husdyrgødning til  

 forbrænding  

 henholdsvis eksporteres eller importeres smitsomme sygdomme, til  

 fødevareministeren, og ministerens svar herpå 35 Spm., om der vil blive stillet krav om egenkontrol i  

 forhold til så vel fiberfraktion som vådfraktion, der køres til  

 forbrændingsanlæg, så der er bedre overblik over indholdet af bortført N og  

 P, til fødevareministeren, og ministerens svar herpå 36 Spm., om regeringen påtænker at ændre affaldsafgiften og  

 i bekræftende fald, om ministeren så vil beskrive den påtænkte ændring, til  

 fødevareministeren,  

 og ministerens svar herpå 37 Spm. om ministeren vil redegøre for, hvorfor det er  

 problematisk at offentliggøre sager, hvori der er faldet dom, til  

 fødevareministeren, og ministerens svar herpå 38 Spm. om, hvorfor der i forhold til offentliggørelse er forskel  

 på sager, hvor der er faldet dom, og sager, hvor der er modtaget  

 administrative bødeforlæg, til fødevareministeren, og ministerens svar herpå 39 Spm., om regeringen påtænker en tilsvarende ændring af  

 Miljøministeriets husdyrgødningsbekendtgørelse således, at der sker en  

 samordning  

 med harmonireglerne, til fødevareministeren, og ministerens svar herpå 40 Spm., om kvælstof i forarbejdet husdyrgødning forbrændes  

 og fratrækkes i jordbrugsvirksomhedens gødningsregnskab m.v., til  

 fødevareministeren,  

 og ministerens svar herpå 41 Spm. om teknisk bistand til udarbejdelse af  

 ændringsforslag m.v., til fødevareministeren, og ministerens svar herpå 42 Spm. om, hvordan nyttiggørelse af restprodukterne fra  

 forbrænding af fiberfraktionen reguleres i dag m.v., til fødevareministeren,  

 og ministerens svar herpå 43 Spm. om, hvad energiindholdet i 90 pct. af gyllefibrene  

 fra de danske svin er, og hvor stor NOx-fortrængningen, SO2  

 -fortrængningen og  

 CO2  

 -fortrængningen  

 er, til fødevareministeren, og ministerens svar herpå 44 Spm. om afbrænding af gylle, til fødevareministeren, og  

 ministerens svar herpå 45 Spm. om gødskning med organisk gødning påvirker  

 dyrkningsjordens sygdoms- og skadedyrshæmmende egenskaber, til  

 fødevareministeren,  

 og ministerens svar herpå 46 Spm., om der er nogen automatisk sammenhæng mellem, at  

 afbrænding af gylle kan fortrænge afbrænding af halm, og at halmen nedmuldes,  

 til fødevareministeren, og ministerens svar herpå 47 Spm. om energiudbyttet ved afbrænding af gylle m.v., til  

 fødevareministeren, og ministerens svar herpå 48 Spm. om, hvor stort energiudbyttet er ved afbrænding af  

 den ubehandlede husdyrgødning, til fødevareministeren, og ministerens svar  

 herpå 49 Spm. om den energi, der skal til for at producere  

 kunstgødning til at erstatte kvælstofindholdet i den afbrændte gylle, til  

 fødevareministeren, og ministerens svar herpå 50 Spm. om redegørelse for, hvorledes der føres kontrol med,  

 at større forbrændingsanlæg overholder EU's emissionsdirektiv, til  

 fødevareministeren,  

 og ministerens svar herpå 51 Spm. om rapporten fra den tekniske arbejdsgruppe om  

 generel afbrænding af husdyrgødning, til fødevareministeren, og ministerens  

 svar herpå 52 Spm. om konsekvenser for lovforslaget, hvis  

 betænkningsafgivelsen udskydes, til rapporten fra den tekniske arbejdsgruppe  

 om generel afbrænding af husdyrgødning foreligger, til fødevareministeren, og  

 ministerens svar herpå 53 Spm. om bemyndigelsen til at fastsætte regler om, at  

 kvælstof i uforarbejdet husdyrgødning kan fratrækkes i gødningsregnskabet,  

 til fødevareministeren, og ministerens svar herpå 54 Spm. om, hvilke planer regeringen har for, gennem  

 kombinationen af denne lov samt eventuelle efterfølgende ændringer i  

 relevante bekendtgørelser, at give mulighed for udvidelser af  

 husdyrproduktionen,  

 til fødevareministeren, og ministerens svar herpå 55 Spm. om garanti for, at eventuelle efterfølgende  

 ændringer i bekendtgørelser ikke medfører, at hele den potentielle  

 miljøgevinst ved indførelse af denne nye teknologi »spises« op af tilladelser  

 til produk-tionsudvidelser, til fødevareministeren, og ministerens svar herpå 56 Spm. om beskrivelse af scenarier, der belyser  

 miljøeffekterne, hvis der (eksempelvis som en konsekvens af ændringer i  

 bekendtgørelser) sker en forøget husdyrproduktion, til fødevareministeren, og  

 ministerens svar herpå 57 Spm., om ministeren vil belyse sammenhængen mellem det  

 foreliggende lovforslag og aftalen mellem regeringen og Dansk Folkeparti af  

 13. januar 2006 om ændring af landbrugslovene, til fødevareministeren, og  

 ministerens  

 svar herpå Bilag 2 Nogle af udvalgets spørgsmål og  

 fødevareministerens svar herpå Spørgsmålene og ministerens svar herpå er optrykt efter ønske  

 fra S Spørgsmål 6:
Hvilken betydning vil det have for den danske natur hvis 50 pct.  

 af kvælstoffet fra afbrænding af gyllefiber fra 90 pct. af de danske svin  

 bliver til kvælstofforbindelser, der falder ned i naturen? Svar:
 Det bemærkes, at rapporten »Om afbrænding af fraktioner af  

 husdyrgødning« ikke indeholder en anbefaling om at afbrænde 90 pct. af  

 gyllefiberen fra danske svin, men at der i et notat fra Danmarks  

 JordbrugsForskning (rapportens bilag A.4) er anført et regneeksempel, hvor  

 potentialet for reduktion af drivhusgasser er estimeret, hvis 90 pct. af  

 svinegyllen separeres og afbrændes.
Af lovforslagets bemærkninger fremgår, at det er forbundet med  

 stor usikkerhed at vurdere omfanget af en fremtidig anvendelse af  

 afbrændingsteknikken.
Der er for øjeblikket ikke noget der tyder på, at vi  

 står  

 overfor et teknologisk tigerspring, der vil give grundlag for, at 90 pct. af  

 svinegødningen fremover med fordel afbrændes.
Besvarelsen af spørgsmålet skal  

 ses i det lys.
 Danmarks JordbrugsForskning har om spørgsmålet oplyst følgende,  

 hvortil jeg skal henholde mig:
»Under forudsætning af, at 50 pct. af NOX  

 udslippene  

 afsættes på Danmarks landareal, vil den gennemsnitlige belastning forøges med  

 2,2 kg  

 kvælstof pr. ha og år, og der  

 vil kunne være tale om en ret betydelig påvirkning af naturen.
Det skal dog  

 bemærkes, at en så stor lokal afsætning næppe er realistisk i praksis.« Forudsætningen om, at 50 pct. af NOX  

 -udslippene  

 afsættes på Danmarks landareal, som indgår i det stillede spørgsmål, skal ses  

 i  

 sammenhæng med besvarelsen af spørgsmål 4.« Opmærksomheden henledes på, at reglerne i affaldsforbrændingsbekendtgørelsen  

 om emissioner vil gælde for afbrændingsanlæg for gyllefiber.
Endvidere  

 henvises  

 til besvarelse af spørgsmål 10.
 Spørgsmål 12:
Hvordan forklarer ministeren, at han vil nedsætte  

 affaldsforbrændingsafgiften på ressourcen husdyrgødning, som har en lang  

 række  

 gavnlige effekter på jordens muldopbygning og biodiversitet? Svar:
 Affaldsafgiften henhører under Skatteministeriet.  

 Skatteministeriet har givet følgende svar, hvortil jeg skal henholde mig:
 »Regeringen nedsatte ultimo marts 2005 en tværministeriel  

 arbejdsgruppe under Fødevareministeriet, som i sin rapport af 1. juni 2005  

 har  

 afdækket de eksisterende barrierer for at anvendelse af fiberfraktionen af  

 husdyrgødning som brændsel til energiproduktion.
 Rapporten indeholder en udredning af de lovgivningsmæssige  

 barrierer for anvendelsen af fiberfraktionen og analyser af miljømæssige og  

 økonomiske fordele og ulemper ved at separere og anvende fiberfraktionen af  

 husdyrgødning som brændsel til energiproduktion.
Analyserne viste, at der under visse forudsætninger (bl.a.  

 harmonikravet og håndtering af fraktionerne) er miljømæssige gevinster  

 forbundet med at afbrænde fiberfraktionen fra husdyrgødning i de egne af  

 landet, der har en meget stor husdyrtæthed.
Ved afbrændingen koncentreres  

 gødningens fosforindhold i asken, og overskuddet af fosfor kan lettere  

 transporteres til et område med underskud af fosfor, og dér erstatte fosfor  

 indkøbt i form af handelsgødning.
Ved afbrænding af fiberfraktionen vil en  

 del  

 af kvælstoffet i husdyrgødningen afbrændes, og det giver mulighed for en  

 reduktion  

 af kvælstofudvaskningen.
Hermed kan husdyrproduktionen i disse egne  

 opretholdes  

 med mindsket miljøbelastning eller eventuelt udbygges inden for rammerne af  

 harmonikravet.
Hovedkonklusionen fra arbejdsgruppens rapport var, at afbrænding  

 af fiberfraktionen efter separering er lønsom såvel ud fra driftsøkonomiske  

 som  

 samfundsøkonomiske kriterier.
Det gælder i forhold til en reference, hvor  

 fiberfraktionen transporteres uden for området og anvendes til  

 gødningsformål,  

 men i høj grad også, hvis referencen er reduktion af husdyrhold.
En  

 afbrændingsmulighed for fiberfraktionen vil antagelig bidrage til at fremme  

 udbygningen med biogasanlæg, hvorved der fås en CO2 neutral energiproduktion  

 samtidig med at væsentlige problemer ved gødningshåndteringen bliver løst.  

 Afbrænding vil især være aktuel i husdyrtætte områder og i miljøfølsomme  

 områder, hvor der er behov for at reducere fosforoverskud og  

 kvælstofudvaskning  

 af hensyn til beskyttelse af især sårbare vandområder.
Med det nuværende  

 afgiftsniveau betyder affaldsafgiften imidlertid, at der ikke etableres  

 anlæg,  

 hvor husdyrgødning anvendes som brændsel til energiproduktion.
 Arbejdsgruppen konkluderer endvidere, at afbrænding af  

 fiberfraktionen til energiproduktion, med uændret husdyrproduktion:
 ·	  

  

 Vil kunne bidrage til en begrænsning af potentialet for  

 udledning af fosfor og reduktion af udledning af kvælstof i de områder, der  

 leverer husdyrgødning til separerings- og afbrændingsprocessen.
 ·	  

  

 Ved fortrængning af fossilt brændstof vil have en positiv  

 virkning for bestræbelserne på at reducere emission af drivhusgasser.
 ·	  

  

 Vil kunne bidrage til en betydelig reduktion af lugtgener  

 ved lagring og udbringning i marken af husdyrgødning.
Afbrænding af fiberfraktioner af husdyrgødning betyder dog  

 samtidig, at dyrkningsjorden unddrages for det bidrag af organisk stof  

 (humus),  

 der tilføres med ubehandlet husdyrgødning.
Den reducerede tilførsel af  

 organisk  

 stof kan medføre et fald i udbyttepotentialet, som er vanskelig at  

 kvantificere.
På ovenstående baggrund undersøger Skatteministeriet for  

 øjeblikket mulighederne for at gennemføre en lempelse i affaldsafgiften for  

 afbrænding af husdyrgødning.« Spørgsmål 19:
Under hvilke betingelser, vil ministeren udnytte sin  

 bemyndigelse til at fastsætte regler om, at kvælstof i uforarbejdet  

 husdyrgødning kan fratrækkes i gødningsregnskabet? Svar:
 Spørgsmålet er forstået således, at der spørges til ministerens  

 planer med at udnytte den i lovforslaget foreslåede bemyndigelse til at  

 fastsætte regler om fradrag i gødningsregnskabet af kvælstof fra uforarbejdet  

 husdyrgødning  

  

 afbrændt i et forbrændingsanlæg.
 Sigtet med at åbne for, at uforarbejdet husdyrgødning kan  

 afbrændes til energiformål er at fjerne én af barriererne for anvendelse af  

 nye  

 miljøteknologier.  

 Mit udgangspunkt  

 er, at fastsættelsen  

 af de nærmere regler for, hvornår og under hvilke betingelser man skal kunne  

 fratrække afbrændt kvælstof i gødningsregnskabet, skal have til formål at  

 sikre  

 miljøet.
 Spørgsmål  

 32:
Hvis afbrænding resulterer i, at næringsværdi i gødningen ikke  

 udnyttes, vil dette så ikke resulterer i en forøget anvendelse af  

 handelsgødning? Svar:
 Danmarks  

 JordbrugsForskning har oplyst følgende, hvortil jeg skal henholde mig:
»Hvis afbrændingen gennemføres under de forudsætninger, som er lagt til  

 grund i rapporten af 1. juni 2005 om afbrænding af fraktioner af  

 husdyrgødning,  

 i form af at fjerne et overskud af fosfor og dermed sikre, at der kun  

 tilføres  

 den fosformængde, som planterne har behov for, kan der blive behov for at  

 tilføre mere kvælstof med handelsgødning.
Denne mængde svarer til ca. 20 pct.  

 af husdyrgødningens kvælstofindhold, som er den andel, der indgår i  

 fiberfraktionen.
Muligheden for, at denne mertilførsel af handelsgødning vil  

 finde sted, er naturligvis betinget af, at dette kan ske uden at overskride  

 bedriftens kvælstofkvote.« Spørgsmål  

 33:
Ministeren bedes forklare, hvorvidt lovforslaget på nogen  

 måde vil påvirke lugtgenerne fra staldene, jf. rapporten fra arbejdsgruppen  

 om  

 afbrænding af fraktioner af husdyrgødning, hvoraf det på side 11 fremgår:  

 »Endelig  

 vil afbrænding af fiberfraktionen have en positiv effekt på  

 ammoniakfordampningen  

 og reducere lugtgenerne for omgivelserne, med mindre afbrændingen giver  

 mulighed for at øge produktionen svarende til den mængde kvælstof, der  

 fjernes  

 med fiberfraktionen«? Svar:
Afbrænding af husdyrgødning vil ikke påvirke emissionerne,  

 og dermed lugtgener, fra staldanlæg.
Afbrænding af husdyrgødning kan  

 imidlertid  

 reducere tabet fra lagre og udbringning.
Ved en evt. udvidelse af  

 produktionen  

 vil der naturligvis kunne forekomme en øget emission fra staldanlæg, hvis der  

 ikke træffes særlige foranstaltninger i selve staldanlæggene.
 Spørgsmål 39:
Påtænker regeringen en tilsvarende ændring af Miljøministeriets  

 husdyrgødningsbekendtgørelse således, at der sker en samordning med  

 harmonireglerne? Svar:
 Miljøministeriet har oplyst følgende, hvortil jeg kan henholde  

 mig:
»Regeringen besluttede i juni 2005, at afbrænding af  

 fiberfraktionen skal gøres lovlig.
Miljøministeren vil som følge heraf ændre  

 husdyrgødningsbekendtgørelsen, således at afbrænding af fiberfraktionen fra  

 husdyrgødning tillades på vilkår fastsat i bekendtgørelsen.
Stillingtagen til  

 om det skal tillades at afbrænde andre former for husdyrgødning, afventer  

 resultatet af den iværksatte analyse af fordele og ulemper ved afbrænding af  

 øvrige dele af tørstofholdig husdyrgødning.
Det er regeringens holdning, at gevinsten forbundet med  

 anvendelse af ny teknologi skal tilfalde både erhvervet og miljøet.
Når  

 resultatet af arbejdsgruppens seneste analyse foreligger, vil der blive taget  

 stilling til konkrete ændringer, der skal foretages af  

 husdyrgødningsbekendtgørelsen.« Spørgsmål 40:
Hvis kvælstof i forarbejdet husdyrgødning forbrændes og  

 fratrækkes i jordbrugsvirksomhedens gødningsregnskab vil det så medføre, at  

 jordbrugsvirksomheden kan udvide produktionen svarende til reduktionen i  

 gødningsregnskabet, eller vil reduktionen i gødningsregnskabet udelukkende  

 komme miljøet til gode? Svar:
Ved beregning af kvælstofforbruget på en registreret virksomhed  

 er det efter den gældende lov muligt at fratrække kvælstof i husdyrgødning og  

 forarbejdet husdyrgødning, der er afsat til en anden registreret  

 jordbrugsvirksomhed, til et biogasanlæg eller til et forarbejdningsanlæg.
Det  

 er også muligt at fratrække kvælstof, der afsættes til ikke registrerede  

 jordbrugsvirksomheder, når den afsatte mængde er anmeldt og deklareret efter  

 reglerne i gødningsloven, og der betales kvælstofafgift.
 Lovforslaget vedrører alene regler for opgørelse af  

 kvælstofforbruget i gødningsregnskabet, mens spørgsmålet om evt. udvidelse af  

 produktionen på den enkelte ejendom og bedrift i særlig grad reguleres af  

 regler  

 i medfør af Planloven, Miljøbeskyttelsesloven samt i et vist omfang  

 Landbrugsloven.
 Spørgsmål 55:
Vil ministeren garantere, at eventuelle efterfølgende ændringer  

 i bekendtgørelser ikke medfører, at hele den potentielle miljøgevinst ved  

 indførelse af denne nye teknolgi, »spises« op af tilladelser til  

 produktionsudvidelser? Svar:
 Spørgsmålet har været forelagt miljøministeriet, som oplyser  

 følgende:
»Der henvises til principaftalen af 17. juni 2005 for  

 udrednings- og det lovforberedende arbejde i forbindelse med den nye  

 husdyrlov,  

 hvoraf det bl.a. fremgår, at udgangspunktet er, at den opnåede forbedring  

 skal  

 komme såvel miljøet som produktionen til gode.« Spørgsmål 56:
Arbejdsgruppens rapport om afbrænding af fraktioner af  

 husdyrgødning taler om miljøeffekter under forudsætning af uændret  

 husdyrproduktion.
Vil ministeren beskrive scenarier, der belyser  

 miljøeffekterne, hvis der (eksempelvis som en konsekvens af ændringer i  

 bekendtgørelser) sker en forøget husdyrproduktion? Svar:
 Den positive miljøeffekt af afbrænding af fraktioner af  

 husdyrgødning til energiformål under forudsætning af uændret husdyrproduktion  

 er  

 hovedsagelig knyttet til den reduktion, der potentielt kan opnås mht.  

 reduktion  

 af fosforophobningen og kvælstoftab fra dyrkningsjorden, medens der ikke er  

 nogen ændring af ammoniakfordampning og lugtgener fra staldanlæg.
Der foregår i øjeblikket en lang række af faglige udredninger,  

 der belyser mulighederne for anvendelse af ny teknologi i forbindelse med  

 husdyrproduktion og konsekvenserne heraf.
F.eks strategi for bæredygtig  

 udvikling samt udredningsarbejde i forbindelse med miljøministerens  

 landbrugsudspil.
 Jeg finder derfor ikke, at der er behov for at igangsætte et nyt  

 selvstændigt analysearbejde.
 Jeg henviser i den forbindelse til besvarelsen af spørgsmål 29,  

 33 og 40.
 Spørgsmål 57:
Vil ministeren belyse sammenhængen mellem det foreliggende  

 lovforslag og aftalen mellem regeringen og Dansk Folkeparti af 13. januar  

 2006  

 om ændring af landbrugsloven? Svar:
For så vidt angår sammenhængen mellem det  

 foreliggende lovforslag og det kommende forslag til ændring af  

 landbrugsloven,  

 er det hensigten, at der i medfør af landbrugsloven fremover også skal kunne  

 gives mulighed for at få et reduceret arealkrav, svarende til hvad der gælder  

 for gyllesepareringsanlæg, ved andre former for teknisk behandling eller  

 alternativ udnyttelse af husdyrgødningen.
Forudsætningen herfor vil  

 imidlertid  

 være, at behandlingen af gyllen anses for at være hensigtsmæssig ud fra en  

 miljømæssig og samfundsmæssig betragtning.
