Nyt fra erhvervssygdomsudvalget   juni 2000  

 reglerne for anerkendelse af erhvervssygdomme Spørgsmål S 129 fra Folketingets  

 Socialudvalg I anledning af spørgsmål S 129 fra  

 Folketingets Socialudvalg om anerkendelse af nye forskningsmæssige  

 sammenhænge har Arbejdsskadestyrelsen fundet det nyttigt mere bredt at  

 oplyse om reglerne for anerkendelse af erhvervssygdomme, og om hvordan  

 Erhvervssygdomsudvalget og Arbejdsskadestyrelsen sikrer sig den  

 fornødne viden ved vurderingen af  

 anerkendelsesspørgsmålet.
Hvordan er reglerne om anerkendelse? Erhvervssygdomme kan anerkendes efter  

 erhvervssygdomsfortegnelsen, som udsendes af Arbejdsskadestyrelsen.
Den  

 seneste bekendtgørelse om erhvervssygdomme er nr. 175 af 14. marts  

 2000, der trådte i kraft den 1. april 2000.
 Arbejdsskadesikringsloven indeholder betingelserne for, at  

 sygdomme kan komme på erhvervssygdomsfortegnelsen.
 Når sygdommen står på fortegnelsen, og  

 kravene til påvirkningen er opfyldt, bliver den anerkendt af  

 Arbejdsskadestyrelsen.
 Når sygdommen ikke er omfattet af fortegnelsen, kan  

 den kun anerkendes efter forelæggelse for Erhvervssygdomsudvalget.
 Erhvervssygdomsudvalget indstiller anerkendelse, hvis  

 sygdommen efter den nyeste medicinske erfaring opfylder betingelserne for at  

 komme på erhvervssygdomsfortegnelsen, eller den må anses for  

 udelukkende eller i overvejende grad at være forårsaget af  

 arbejdets særlige art.
 Arbejdsskadestyrelsen træffer afgørelsen om  

 anerkendelsesspørgsmålet på grundlag af udvalgets  

 indstilling.
Hvordan sikres den fornødne lægelige  

 viden? Internt Arbejdsskadestyrelsen har 37 lægekonsulenter ansat,  

 som bl.a. bidrager med deres viden ved vurderingen af, om en sygdom er  

 omfattet af arbejdsskadesikringsloven.
Både når sygdommene  

 vurderes i forhold til erhvervssygdomsfortegnelsen, og når de  

 forelægges Erhvervssygdomsudvalget.
De fleste lægekonsulenter er i deres hovederhverv  

 ansat i kliniske stillinger, som professorer, overlæger,  

 afdelingslæger og 1. reservelæger med specialer i arbejdsmedicin,  

 ortopædkirurgi, neurologi, psykiatri m.v.
De har dagligt patientkontakt  

 og videnskabelige kontakter med gennemgang af litteratur, der har betydning  

 for deres speciale.
 Styrelsen har også en koordinerende overlæge  

 ansat i en fuldtidsstilling.
I Erhvervssygdomsudvalget er Arbejdstilsynet og  

 Sundhedsstyrelsen repræsenterede ved læger med speciale i  

 arbejdsmiljø- og arbejdsmedicin.
Fra DA, LO, de offentlige  

 arbejdsgivere og Funktionærernes og Tjenestemændenes  

 Fællesråd deltager repræsentanter med en viden om  

 arbejdspladserne, som også er væsentlig ved vurderingen af  

 anerkendelsesspørgsmålet.
 Arbejdsskadestyrelsens lægekonsulenter er ikke  

 medlemmer, men deltager som rådgivende ved udvalgets møder under  

 behandlingen af de sager, der vedrører deres speciale.
Eksternt Arbejdsskadestyrelsen indhenter  

 speciallægeerklæringer, hvis der er tvivl om sammenhængen  

 mellem en sygdom og arbejdet.
Det er ofte speciallæger fra de  

 arbejdsmedicinske klinikker, der skriver erklæringerne.
De  

 arbejdsmedicinske klinikker har formidling af viden om sammenhæng  

 mellem arbejdsmiljøpåvirkninger og sygdomme som hovedopgave.  

 Speciallægeerklæringerne indeholder derfor ofte oplysninger om de  

 nyeste forskningsresultater på det pågældende område  

 udover en vurdering af den konkrete sag.
Hvis de indeholder henvisninger til  

 videnskabelige artikler, bliver de rekvireret.
 Styrelsens lægekonsulenter foretager også  

 søgninger i videnskabelige databaser om ny viden på det  

 pågældende område.
Arbejdsskadestyrelsen har indhentet vurderinger fra  

 eksterne eksperter inden forelæggelse af særlig vanskelige sager  

 for Erhvervssygdomsudvalget.
Styrelsen har således indhentet  

 ekspertudtalelser om sammenhængen mellem arbejdet og visse  

 kræftlidelser.
Endvidere har styrelsen indhentet ekspertudtalelse om  

 sammenhængen mellem hjerneskade og manganudsættelse og om  

 sammenhængen mellem helkropsvibrationer og lænderyglidelser.  

 Arbejdsskadestyrelsen har indhentet rapporter om belastningen ved  

 løftearbejde i fiskerierhvervet og i  

 småbørnsinstitutioner.
Arbejdsskadestyrelsen har afholdt konference om  

 sammenhæng mellem håndledsbelastende arbejde og  

 carpaltunnelsyndrom, og i maj 1998 afholdt Arbejdsskadestyrelsen en  

 international konference med titlen: Hvilke arbejdsskader kan en arbejdsplads  

 med skærmarbejde medføre ? Styrelsens koordinerende overlæge deltager ved Ph.d.  

 - studerendes fremlæggelse af forskningsresultater på  

 Arbejdsmiljøinstituttet og får også på denne  

 måde viden om de sidste nye forskningsresultater.
 Arbejdsskadestyrelsen holder årligt møder med  

 alle de arbejdsmedicinske klinikker, hvor aktuelle emner inden for  

 arbejdsskadeområdet bliver drøftet.
Arbejdsskadestyrelsen åben over for ny viden Som det fremgår, har Arbejdsskadestyrelsen mange  

 muligheder for at indhente den fornødne viden til bedømmelse  

 af, om en sygdom er omfattet af arbejdsskadesikringslovgivningen.
 Styrelsen er også åben over for initiativer  

 udefra om ny viden på området og vil foretage en nærmere  

 vurdering af, om der på baggrund af denne viden er grundlag for  

 ændringer af erhvervssygdomsfortegnelsen eller evt. anerkendelse efter  

 forelæggelse for Erhvervssygdomsudvalget.
Styrelsen vil i løbet af år 2000 udarbejde en  

 plan for yderligere områder, der skal belyses nærmere.
Planen  

 iværksættes efter drøftelse i Erhvervssygdomsudvalget.
