Bekendtgørelse  

 om disciplinarnævn I medfør af § 17, stk. 4, i militær  

 disciplinarlov, lov nr. 532 af 24. juni 2005, fastsættes:
Disciplinarnævnets kompetence og organisation § 1.  

  

 Disciplinarnævnet  

 behandler klager over afgørelser truffet af disciplinarchefen, jf. militær  

 disciplinarlov § 15.
§ 2.  

  

 Disciplinarnævnet  

 består af en byretsdommer som formand, en repræsentant for forsvaret og en  

 repræsentant fra den personelgruppe, som den, der er pålagt et  

 disciplinarmiddel, tilhører.
Der udpeges en stedfortræder for hvert medlem.  

 Stedfortræderen  

 for formanden skal være byretsdommer.
Stk. 2.  

  

 Medlemmerne og stedfortræderne  

 udpeges for 4 år.
Medlemmet og stedfortræderen  

 repræsenterende det værnepligtige personel udpeges for en forud fastsat  

 periode efter indstilling fra  

 de værnepligtiges talsmandsorgan.
Genudpegning  

 kan finde sted.
 Stk. 3.  

  

 Forsvarets Personeltjeneste  

 udpeger en sekretær for nævnet og bistår i øvrigt nævnets sekretariat.
§ 3.  

  

 Formanden  

 tilrettelægger disciplinarnævnets arbejde, herunder arbejdet i sekretariatet,  

 og drager omsorg for forberedelsen af sagerne.
Formanden leder  

 forhandlingerne  

 og afstemningerne på nævnets møder.
 § 4.  

  

 Formanden  

 foranlediger, at nævnets medlemmer indkaldes til behandling og afgørelse af  

 sagerne.  

 Er et medlem forhindret i at deltage i behandlingen af en sag, skal  

 stedfortræderen for den pågældende indkaldes.
 Stk. 2.  

  

 Disciplinarnævnet er  

 beslutningsdygtigt, når alle medlemmer deltager.
Forberedelsen af sagerne § 5.  

  

 Den,  

 der er blevet pålagt et disciplinarmiddel af en disciplinarchef, kan inden 4  

 uger fra  

 forkyndelsen af afgørelsen indbringe  

 afgørelsen for disciplinarnævnet ved at fremsætte begæring  

 herom til  

 disciplinarchefen.
Stk. 2.  

  

 Disciplinarchefen foranlediger  

 klagen skriftligt indbragt for disciplinarnævnet.
Samtidig  

 afgiver disciplinarchefen en skriftlig udtalelse  

 samt en redegørelse for sagens faktiske og retlige  

 omstændigheder,  

 bilagt sagens dokumenter, til nævnet.
 § 6.  

  

 Formanden  

 kan på nævnets vegne beslutte, at nævnet skal behandle en klage selv om  

 klagen  

 ikke er rettidigt indbragt for nævnet.
 Stk. 2.  

  

 Formanden kan på nævnets vegne beslutte, at en  

 klage skal tillægges opsættende virkning.
 § 7.  

  

 Klageren  

 skal gøres bekendt med det materiale, der er fremkommet i sagen, og have  

 lejlighed til at afgive en udtalelse.
 Stk. 2.  

  

 Formanden kan på nævnets vegne fastsætte en frist  

 for afgivelse af udtalelsen efter stk. 1 med  

 den virkning, at nævnet  

 træffer afgørelse i sagen efter fristens udløb, selvom udtalelsen ikke er  

 fremkommet.
 § 8.  

  

 Formanden  

 kan på nævnets vegne indhente yderligere oplysninger om sagen.
Afgørelsen af sagen § 9.  

  

 Disciplinarnævnets  

 afgørelser træffes efter rådslagning på et møde eller efter formandens  

 beslutning  

 ved skriftlig votering.
 Stk. 2.  

  

 Disciplinarchefens afgørelse kan  

 ikke ændres af nævnet til skade for den, der er blevet pålagt et  

 disciplinarmiddel.
 Stk. 3.  

  

 Hvis nævnets afgørelse indebærer en ophævelse  

 eller formildelse af et allerede udstået  

 disciplinarmiddel, skal der  

 samtidig tages stilling til, om ændringen skal medføre økonomisk godtgørelse  

 eller anden kompensation.
§ 10.  

  

 Disciplinarnævnets  

 afgørelser træffes ved stemmeflertal.
Kan der ikke opnås stemmeflertal er  

 formandens stemme afgørende.
 § 11.  

  

 Nævnets  

 møder er ikke offentlige.
Stk. 2.  

  

 Hvis klagen behandles på et  

 møde, er klageren berettiget til eventuelt ved repræsentant, der har fuldmagt  

 til at give møde, at afgive en mundtlig redegørelse om sagen.
Møder klageren  

 ikke, kan afgørelse træffes på det foreliggende grundlag.
 Stk. 3.  

  

 Klageren eller dennes  

 repræsentant har ikke adgang til at overvære nævnets rådslagning eller  

 afstemning.
§ 12.  

  

 Disciplinarnævnets  

 afgørelser skal begrundes, og den numeriske stemmefordeling angives.
Er  

 afgørelsen  

 truffet mod formandens stemme, skal dette angives.
Stk. 2.  

  

 Klageren underrettes skriftligt  

 om den trufne afgørelse.
Samtidig underrettes disciplinarchefen.
 Stk. 3.  

  

 Disciplinarnævnets afgørelse kan  

 ikke indbringes for anden administrativ myndighed, men kan indbringes for  

 domstolene.
 § 13.  

  

 Har  

 nævnet ikke truffet afgørelse inden for 2 måneder efter, at sagen er indbragt  

 for nævnet, kan disciplinarchefens afgørelse indbringes for domstolene.
Ikrafttræden og overgangsbestemmelser § 14.  

  

 Bekendtgørelsen  

 træder i kraft den 1. januar 2006.
 Stk. 2.  

  

 Samtidig ophæves bekendtgørelse  

 nr. 108 af 11. marts 1974 om disciplinarnævn og ankenævn.
 Stk. 3.  

  

 Bekendtgørelse nr. 108 af 11. marts 1974 om  

 disciplinarnævn og ankenævn finder dog forsat  

 anvendelse i sager afgjort  

 efter de hidtil gældende regler i militær retsplejelov kapitel 15, jf.  

 lovbekendtgørelse  

 nr. 643 af 30. september 1987.
