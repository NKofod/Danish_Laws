(Handelsskoler, tekniske skoler) Ministeriets skrivelse af 16. juni 1977 til bl.a. handelsskolerne og de  

 tekniske skoler vedrørende overtimeloftet er ikke tidligere udsendt til  

 indsættelse i regelsamlingen, og man skal derfor på given foranledning  

 meddele, at skrivelsen havde følgende formulering:
»Til foreløbig orientering skal man, efter at forhandlingerne inden  

 for overenskomstområdet nu er afsluttet og med henblik på skolernes  

 skematilrettelæggelse for de kommende skoleår, herved gøre opmærksom på bl.a.  

 følgende punkter fra overenskomstområdet, der vil finde tilsvarende  

 anvendelse inden for området med tjenestemandslignende ansættelser.
Der  

 forhandles fortsat med organisationerne vedrørende  

 erhvervsuddannelsesområdet, men der er opnået enighed med disse om, at det  

 nedenfor anførte tillige skal gælde for erhvervsuddannelserne.
 Antallet af overtimer begrænses til 4 om ugen. på lærlingeskolerne inden  

 for de tekniske skoler dog til 5.
Ministeriet undersøger, hvorvidt det vil blive nødvendigt at søge  

 midlertidig fravigelse fra overtimeloftet, bl.a. på grund af, at loven om efg  

 er blevet vedtaget så sent, at det har kunnet vanskeliggøre skolernes  

 planlægning.
Der vil senere fremkomme meddelelse herom.
Tilsagnet nedsættes med virkning fra den 1. august 1977 til at omfatte 2  

 1/2 ugentlig time med en tilsvarende reduktion i tilsagnstillægget.
Det  

 forudsættes, at afgivne tilsagn udnyttes mest muligt.
 Overtimebetalingen fastsættes således,at de af tilsagnet omfattede 2 1/2  

 time vederlægges med 30% af grundovertimesatsen.
 Overtimer fra 2 1/2 - 6 vederlægges med 100% af grundovertimesatsen.  

 Iøvrigt er progressionen uændret for 7. og følgende overtimer.
Retten til tilsagnstillæg bortfalder for lærere, der ved det 60. år opnår  

 aldersreduktion.
Eventuelle timer ud over det reducerede pligtige  

 undervisningstimetal afspadseres i forholdet 1:1.
 Lærere, der den 31. december 1976 var fyldt 60 år, og havde opnået  

 aldersreduktion, bevarer retten til tilsagnstillæg efter de til enhver tid  

 gældende regler, såfremt de havde afgivet tilsagn for skoleåret 1976/77.
Opmærksomheden henledes iøvrigt på, at de særlige ordninger, der har været  

 etableret som led i forsøgsundervisningen med de erhvervsfaglige  

 grunduddannelser, herunder den særlige timereduktion, stillingerne som  

 forsøgsleder m.v., efter ikrafttrædelsen af loven om de erhvervsfaglige  

 grunduddannelser bortfalder fra 1. august 1977 at regne.« P.d.v.
 e.b.
Johan Deichmann P.m.v.
 e.b.
A.
Jahnsen eksp.sekr.
