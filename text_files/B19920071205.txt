 I henhold til § 3, stk. 1, og § 10, stk. 1, i lov nr. 347 af 24. maj 1989  

 om åben uddannelse (erhvervsrettet voksenuddannelse- deltidsuddannelser og  

 enkeltfagskurser), § 2, stk. 3 og 4, i lov om styrelse af højere  

 uddannelsesinstitutioner, jf. lovbekendtgørelse nr. 358 af 26. maj 1989, og §  

 8 a, stk. 2, i lov om handelshøjskoler og handelshøjskoleafdelinger, jf.  

 lovbekendtgørelse nr. 675 af 29. juli 1992 fastsættes:
Uddannelsens formål og struktur § 1.  Det erhvervsøkonomiske diplomstudium  

 (erhvervsøkonomiske specialstudier med afsluttende diplomprøve, HD) er en  

 videregående deltidsuddannelse med et omfang, der svarer til 2 års  

 heltidsuddannelse.
Uddannelseslængden angiver det antal årsværk, der skal  

 lægges til grund for planlægningen af uddannelsen.
Et årsværk er en  

 fuldtidsstuderendes arbejde i et år.
 § 2.  Formålet med uddannelsen er at give de  

 studerende indsigt i et erhvervsøkonomisk speciale og at sætte de studerende  

 i stand til at løse erhvervsøkonomiske problemer i virksomheder,  

 organisationer og offentlige institutioner ved kritisk anvendelse af  

 specialets teorier og metoder.
 § 3.  Den, der har erhvervet den erhvervsøkonomiske  

 diplomprøve, har ret til at anvende bogstaverne HD efter sit navn som  

 betegnelse for uddannelsen.
Uddannelsens indhold § 4.  Institutionen fastsætter i en studieordning, jf.  

 § 19, indholdet og omfanget (i studieenheder) af de fagområder, der indgår i  

 uddannelsen.
 Stk. 2.  En studieenhed svarer til 1/32 årsværk, jf. §  

 1.
 § 5.  Uddannelsen består af en 1. del og en 2. del,  

 der hver er normeret til et årsværk.
 § 6.  1. del er et bredt, alment erhvervøkonomisk  

 studium med hovedvægten lagt på grundlæggende samfundsvidenskabelige teorier  

 og metoder.
 Stk. 2.  Der skal ved anvendelsen af de 32 studieenheder  

 på 1. del anvendes mindst 6 studieenheder på hvert af fagområderne:
 § 7.  For at kunne begynde på 2. dels studiet må den  

 studerende have bestået 1. delseksamen.
 Stk. 2.  En bestået 1. del giver adgang til 2. del ved  

 alle uddannelsesinstitutioner med det erhvervsøkonomiske diplomstudium.
 § 8.  Den almene erhvervsøkonomiske eksamen (HA) eller  

 markedsøkonomeksamen giver adgang til HD 2. del.
 § 9.  2. del er et dyberegående studium inden for et  

 af følgende erhvervsøkonomiske specialer:
 Stk. 2.  Efter indstilling fra en institution kan  

 Undervisnings- og Forskningsministeriet godkende andre specialer end nævnt i  

 stk. 1.
 Stk. 3.  Specialerne er funktionsstudier, hvor  

 hovedvægten lægges på de teorier og metoder, der direkte vedrører  

 specialfunktionen, men studiet inddrager tillige tilgrænsende fagområder i  

 nødvendigt omfang.
 Stk. 4.  Af de 32 studieenheder på 2. del skal 26  

 anvendes på fagområder, der ligger inden for det valgte erhvervsøkonomiske  

 speciale.
 Stk. 5.  I 2. dels studiets fagområder indgår en større  

 skriftlig hjemmeopgave (hovedopgave).
Bedømmelse § 10.  De kvalifikationer, der er erhvervet ved  

 uddannelserne, dokumenteres ved prøver, herunder bedømmelse af skriftlige  

 opgaver.
 § 11.  Prøverne er enten interne eller eksterne.
§ 12.  Mindst 1/3 af uddannelsen skal dokumenteres ved  

 eksterne prøver.
Disse skal dække uddannelsens væsentlige områder, herunder  

 hovedopgaven.
 Stk. 2.  Seminararbejder bedømmes alene af lederen af  

 vedkommende seminargruppe.
 Stk. 3.  En studerende kan forlange en ny bedømmelse af  

 seminararbejdet under medvirken af en censor.
 § 13.  Det kan bestemmes i studieordningen, at  

 karakterer for skriftlige hjemmeopgaver indgår i eksamensresultatet, jf. §  

 19, stk. 2, litra 5.
 § 14.  Prøveformerne skal sikre, at der sker en  

 individuel bedømmelse af den studerende.
Stk. 2.  Ved bedømmelsen gives karakter efter 13-skalaen  

 efter bekendtgørelse om karaktergivning ved de højere  

 uddannelsesinstitutioner eller bedømmelsen Bestået/Ikke bestået.
Bedømmelsen  

 Bestået/Ikke bestået kan højst anvendes ved prøver, der dækker 1/3 af  

 uddannelsen.
 § 15.  1. del og 2. del bestås hver for sig.
Stk. 2.  Der udregnes et samlet eksamensresultat for 1.  

 og 2. del.
Eksamensresultatet beregnes som et simpelt gennemsnit af  

 karaktergennemsnittene for hver del med 1 decimal.
§ 16.  Hver prøve bestås for sig.
Beståede prøver kan  

 ikke tages om.
Stk. 2.  En studerende kan højst 2 gange indstille sig  

 til samme prøve eller anden form for bedømmelse.
Institutionen kan tillade  

 indstilling en tredie gang.
 Stk. 3.  Anden og tredie gang en studerende indstiller  

 sig til en intern prøve, der alene bedømmes af eksaminator, kan den  

 studerende forlange, at der medvirker en censor, der er beskikket af  

 ministeriet.
 § 17.  Eksamensklager behandles efter bekendtgørelse  

 om behandling af eksamensklager ved de højere uddannelsesinstitutioner.
§ 18.  Institutionen udsteder bevis for gennemført  

 erhvervsøkonomisk diplomprøve.
I beviset angives resultatet og bedømmelserne  

 af de enkelte prøver og skriftlige arbejder og det samlede eksamensresultat.
 Stk. 2.  Studerende, der forlader uddannelsen uden at  

 have gennemført denne, har ret til at få attestation for beståede prøver.
Andre bestemmelser § 19.  Institutionen fastsætter inden for  

 bekendtgørelsens rammer nærmere regler om uddannelsen i en studieordning, jf.  

 Styrelseslovens § 14.
 Stk. 2.  Studieordningen skal indeholde:
 Stk. 3.  Studieordningen kan indeholde hjemmel for  

 institutionen til at dispensere fra reglerne i studieordningen, der alene er  

 fastsat af institutionen.
Stk. 4.  Inden en studieordning fastsættes, tager  

 institutionen kontakt til aftagerrepræsentanter, herunder censorerne.
De  

 øvrige institutioner og fællesudvalget nedsat i henhold til § 20 orienteres  

 med henblik på koordinering af uddannelsen.
 Stk. 5.  Studieordningen og væsentlige ændringer heraf  

 træder i kraft ved et studieårs begyndelse.
 Stk. 6.  Studieordninger og ændringer af studieordninger  

 sendes til orientering til de andre institutioner, censorerne og ministeriet.
 § 20.  Institutionerne kan nedsætte et fællesudvalg,  

 der er rådgivende om uddannelsen over for institutionerne og ministeriet.
§ 21.  Beståede uddannelseselementer eller dele heraf  

 af uddannelsen ved en af institutionerne ækvivalerer tilsvarende  

 uddannelseselementer eller dele heraf ved de andre institutioner.
Med hensyn  

 til overførsel med karakter eller som Bestået forholdes som nævnt i stk. 3.
 Stk. 2.  Institutionen kan i hvert enkelt tilfælde eller  

 ved almindelige bestemmelser i studieordningen godkende, at  

 gennemførte/beståede uddannelseselementer eller dele heraf fra en dansk eller  

 udenlandsk uddannelsesinstitution træder i stedet for uddannelseselementer  

 eller dele heraf, der er omfattet af denne bekendtgørelse.
 Stk. 3.  Bedømmelser overføres som Bestået eller som  

 karakterer efter 13-skalaen, jf. § 14, stk. 2. Forudsætningen for overførelse  

 med karakter efter 13-skalaen er, at den pågældende studieenhed bedømmes  

 efter denne skala ved begge uddannelsesinstitutioner, med mindre de  

 involverede institutioner aftaler andet.
 § 22.  Institutionen kan tillade, at studerende fra  

 andre uddannelsesinstitutioner følger dele af uddannelserne og aflægger prøve  

 heri som led i deres egen uddannelse.
§ 23.  Ministeriet kan tillade fravigelse af  

 bekendtgørelsen som led i forsøg.
Samtidig fastsættes forsøgets varighed og  

 rapporteringsformen.
 Stk. 2.  Ministeriet kan dispenere fra bekendtgørelsens  

 bestemmelser, når det findes begrundet i usædvanlige forhold.
§ 24.  Klager over institutionens afgørelser efter  

 denne bekendtgørelse, jf. dog § 17, indgives til institutionen.
Hvis en klage  

 ikke tages til følge, og klageren fastholder klagen, videresender  

 institutionen klagen vedlagt en udtalelse til Undervisnings- og  

 Forskningsministeriet.
 Stk. 2.  Fristen for klager er 4 uger fra den dag,  

 afgørelsen er meddelt klageren.
 Ikrafttræden m.v.
 § 25.  Bekendtgørelsen træder i kraft den 1. september  

 1992.
 Stk. 2.  Følgende bestemmelser ophæves:
 Stk. 3.  Institutionen fastsætter overgangsregler for  

 studerende, der er begyndt uddannelsen inden den 1. september 1992, og som  

 ønsker at færdiggøre uddannelsen efter de nye regler.
 Stk. 4.  Studerende, der færdiggør uddannelsen efter de  

 hidtidige regler, skal senest afslutte uddannelsen ved sommereksamen 1996.
