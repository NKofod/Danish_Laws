Dispensation  

 for for sent indgivet efterlønsansøgning Ankenævnet har behandlet Deres klage på møde den 18.  

 december 2003.
Nævnet traf denne A F G Ø R E L S E Ankenævnet finder efter konkret vurdering, at der kan  

 dispenseres fra, at Deres ansøgning om efterløn ikke blev indgivet rettidigt.  

 De har derfor ret til efterløn fra den 15. januar 2003, hvor kassen modtog  

 Deres ansøgning om efterløn, forudsat De opfylder de øvrige betingelser for  

 ret  

 til efterløn.
 Nævnet lægger ved afgørelsen til grund, at Deres dagpengeret  

 ophørte den 18. oktober 2002, og at kassen modtog Deres efterlønsansøgning  

 den  

 15. januar 2003.
 Nævnet lægger videre til grund, at kassen den 26. juli 2002  

 vejledte Dem om, at De skulle sende ansøgning om efterløn inden  

 dagpengerettens  

 udløb, den 18. oktober 2002, hvis De ville på efterløn.
 Nævnet lægger ved afgørelsen vægt på, at det ikke utvetydigt  

 fremgik af kassens brev af 26. juli 2002, at De kunne miste retten til  

 efterløn, hvis ansøgning ikke blev indgivet inden dagpengerettens udløb.  

 Under  

 hensyntagen til de alvorlige konsekvenser af for sent indgivet ansøgning og  

 den  

 omstændighed, at De var i jobtræning i henhold til handlingsplan fra den 1.  

 juli 2000, forlænget først fra den 30. juni 2001 og dernæst fra den 30.  

 december 2001 til den 31. oktober 2002, finder nævnet, at kassen burde have  

 vejledt Dem om, at De skulle søge om efterløn inden dagpengerettens udløb,  

 den  

 18. oktober 2002, selv om De på dette tidspunkt var i et arbejdsforhold og  

 derfor  

 ikke samtidig kunne modtage efterløn.
 Nævnet lægger endvidere vægt på, at De fra den 1. november 2002  

 var ansat i ustøttet arbejde på  , et arbejde der skulle have varet i 6  

 måneder, men på grund af sparehensyn blev bragt til ophør efter 2 måneder.
 På denne baggrund finder nævnet således, at de omstændigheder der  

 førte til den for sent indsendte efterlønsansøgning må betragtes som  

 undskyldelige,  

 og at der derfor er grundlag for at dispensere i medfør af § 74 c,  

 stk. 3, 1.pkt., i lov om arbejdsløshedsforsikring m.v.
 Der henvises til arbejdsløshedsforsikringslovens § 74 a,  

 stk. 1, nr. 4), og § 74 c, stk. 3, 1. pkt.
 Endvidere henvises til arbejdsløshedsforsikringslovens § 65  

 og § 19, stk. 1, i direktoratets bekendtgørelse om en a-kasses  

 pligt  

 til at vejlede m.v.
 Ankenævnet ændrer således direktoratets afgørelse af 12. august  

 2003.
På ankenævnets vegne De kan læse om afgørelsens faktiske og retlige grundlag  

 på de følgende sider.
 Kopi til:
Arbejdsdirektoratet 1. Sagsforløb Arbejdsdirektoratet fremstillede sagen på denne måde:
  Det fremgår af sagen, at De er født den 18. oktober 1942, og at  

 De ønsker at overgå til efterløn.
Der er på sagen vedlagt dokumentation i form af blandt andet kopi  

 af ansøgning om efterløn underskrevet af Dem den 15. januar 2003  og  

 modtaget  

 i a-kassen samme dato.
Det fremgår blandt andet af blanketten, at  

  

 De ikke har anført en  

 dato for, hvornår De ønsker at overgå til efterløn, at  

  

 De har påbegyndt  

 arbejdet den 1. juli 2000, og at  

  

 arbejdsgiver har  

 givet tilskud til Deres løn.
Der er på sagen også vedlagt dokumentation i form af kopi af Deres  

 ansøgning om efterlønsbevis.
Direktoratet har noteret sig, at ansøgningen er  

 modtaget  

 i a-kassen den 15. januar 2003. Direktoratet har også noteret sig, at De har  

 underskrevet blanketten den 14. juli 2003.
 Videre er der på sagen vedlagt dokumentation i form af kopi af  

 Deres lønsedler for perioden november 2001  december 2002 vedrørende en  

 periode med jobtræning og en periode med ustøttet arbejde ved  .
Desuden er der vedlagt dokumentation i form af kopi af brev  

 dateret den 29. november 2001 fra AF vedrørende Deres handlingsplan samt kopi  

 af selve handlingsplanen.
Det fremgår, at jobtræningen oprindeligt var  

 planlagt  

 til perioden fra den 1. juli 2000 til den 30. juni 2001, men at jobtræningen  

 efterfølgende blev forlænget til den 31. oktober 2002. Der er givet  

 løntilskud  

 for perioden 1. juli 2000 til den 31. oktober 2002.
Deres a-kasse skrev til Dem ved brev dateret den 26. juli 2002.  

 Det fremgår af brevet, at Deres ret til dagpenge udløber den 18. oktober  

 2002.  

 A-kassen skriver også i brevet, at det er konstateret, at De ikke har haft  

 ustøttet arbejde nok til atter at få ret til dagpenge.
Det fremgår videre af  

 brevet, at hvis De ønsker at gå på efterløn, skal De sende en ansøgning til  

 a-kassen inden retten til dagpenge udløber.
A-kassen anfører desuden, at  

 ansøgningen skal være modtaget af a-kassen inden den 18. oktober 2002. Det  

 fremgår også af brevet, at de blanketter, som De skal benytte til ansøgningen  

 er vedlagt.
Den 31. januar 2003 mødte De personligt frem i a-kassen.
Det  

 fremgår blandt andet af mødenotatet, at  

  

 De undrer Dem over,  

 at der ikke er indsat efterløn på Deres konto, at  

  

 De derefter på mødet  

 blev orienteret om, at De ikke har ret til efterløn, at  

  

 De forklarede, at  

 ikke søgte om efterløn inden den 18. oktober 2002, fordi De var på jobtræning  

 på fuld tid frem til den 31. oktober og derefter havde fået ustøttet arbejde  

 samme  

 sted, at  

  

 De ikke søgte  

 efterløn, idet De vidste, at man ingen efterløn kunne få udbetalt, når man  

 var  

 i jobtræning eller ustøttet beskæftigelse, at  

  

 De havde fået  

 ustøttet arbejde fra 1. november 2002 og mindst et halvt år frem, men at De  

 på  

 grund af besparelser blev fyret efter to måneder, og at  

  

 De var sikker på, at  

 De blot kunne søge efterløn når De ikke længere havde arbejde, idet De var af  

 den opfattelse, at De ikke kunne søge efterløn midt i et arbejdsforhold.
Deres a-kasses afdeling i  , skrev til  s forsikringsafdeling den  

 3. februar 2003. Det fremgår af brevet, at a-kassen har truffet afgørelse om,  

 at De ikke har ret til at overgå til efterløn, idet Deres ret til dagpenge  

 udløb den 18. oktober 2002. Det fremgår videre, at De er blevet gjort bekendt  

 med dette den 31. januar 2003, og at De endnu ikke har genoptjent en ny ret  

 på  

 baggrund af 962 timers ustøttet arbejde.
Det fremgår desuden at  

  

 De er blevet  

 orienteret om, at De skulle have søgt efterløn inden den 18. oktober 2002, at  

  

 De har forklaret, at  

 De ikke søgte om efterløn, idet De var i jobtræning og kunne forvente at  

 komme  

 i ustøttet arbejde umiddelbart efter endt jobtræning, at  

  

 De jo vidste, at De  

 ikke kunne få efterløn, når De arbejdede, og at  

  

 De troede, at De blot  

 kunne vente med at søge om efterløn til et tidspunkt, når De ikke længere  

 havde  

 arbejde.
De fremgår også af brevet, at a-kassen anfører, at De nu er kommet  

 i klemme, idet De ikke søgte om efterløn inden De fyldte 60 år, mens De var i  

 jobtræning med efterfølgende to måneders ustøttet arbejde.
A-kassen anfører  

 endvidere, at hvis De havde været klar over konsekvenserne, havde De  

 naturligvis søgt om efterløn inden den 18. oktober 2002. Endelig anfører  

 a-kassen i brevet, at De nu er 60 år og uden arbejde, og at De ikke har ret  

 til  

 efterløn, fordi De mangler godt fire måneders arbejde i at have optjent en ny  

 periode med ret til ydelser i 130 uger eller ret til efterløn.
A-kassen skrev til Dem ved brev dateret den 4. februar 2002. Det  

 fremgår blandt andet, at De den 31. januar 2003 er blevet gjort bekendt med,  

 at  

 De ikke har ret til efterløn.
A-kassen redegør i brevet også for årsagen  

 hertil.
Videre fremgår det, at a-kassen har forståelse for Deres situation,  

 idet De blot troede, at De kunne søge efterløn når Deres arbejde ophørte.
Det  

 fremgår desuden, at a-kassen har fremsendt en anmodning om dispensation til  

 Arbejdsdirektoratet.
 A-kassen oversendte den 3. marts 2003 Deres dispensationsansøgning  

 samt sagens materiale til Arbejdsdirektoratet.
 Der henvises desuden til den øvrige korrespondance m.v., som er  

 vedlagt sagen.
 Sekretariatet er enig i fremstillingen.
2.  

 Arbejdsdirektoratets afgørelse Direktoratet traf den 12. august 2003 denne afgørelse:
  Direktoratet giver ikke tilladelse til, at De kan overgå til  

 efterløn den 18. oktober 2002.
Begrundelse Det er en betingelse for ret til efterløn, at en  

 skriftlig ansøgning om efterløn er indgivet til a-kassen, inden Deres ret til  

 dagpenge udløber.
Efterløn kan tidligst gives fra det tidspunkt, hvor  

 a-kassen  

 har modtaget Deres ansøgning om efterløn.
Dette fremgår af § 74 c,  

 stk. 2, i lov om arbejdsløshedsforsikring m.v., jf. seneste  

 lovbekendtgørelse nr. 799 af 24. september 2002 (se regelafsnittet).
 Direktoratet har lagt til grund at Deres dagpengeret udløb den 18.  

 oktober 2002. De opfyldte derfor ikke betingelsen om ret til efterløn, da De  

 søgte om efterløn ved ansøgning af 15. januar 2003, jf. § 74 a,  

 stk. 1, nr. 4, og De kunne derfor ikke overgå til efterløn.
 Ifølge lovens § 74 c, stk. 3, 1. pkt., kan direktoratet  

 i særlige tilfælde tillade, at et medlem, der ikke har søgt rettidigt, kan  

 overgå til efterløn.
Direktoratet har ved afgørelsen lagt vægt på, at a-kassen ved brev  

 af 26. juli 2002 har vejledt Dem om at  

  

 Deres ret til  

 dagpenge udløber den 18. oktober 2002, at  

  

 De ikke har haft  

 ustøttet arbejde nok til atter at kunne få ret til dagpenge, at  

  

 De, hvis De vil på  

 efterløn, skal sende en ansøgning herom til a-kassen inden Deres dagpengeret  

 udløber, at  

  

 De skriftligt skal  

 søge om efterløn, inden Deres ret til dagpenge udløber den 18. oktober 2002.
 Direktoratet har desuden noteret sig, at blanketter til brug for  

 ansøgning om efterløn var vedlagt a-kassens brev af 26. juli 2002.
 Direktoratet er dermed af den opfattelse, at a-kassen har vejledt  

 Dem om reglerne for efterløn, når retten til dagpenge er bortfaldet samt at  

 a-kassen har vejledt Dem i overensstemmelse med a-kassens faste procedurer  

 for  

 vejledning af medlemmer, som mister Deres dagpengeret.
 Direktoratet finder således, at a-kassen har opfyldt sin  

 vejledningsforpligtelse, og finder derfor ikke grundlag for at dispensere i  

 dette tilfælde.
3. Klagen til  

 ankenævnet De har den 22. august 2003 klaget over direktoratets  

 afgørelse uden yderligere bemærkninger.
4. Arbejdsdirektoratets  

 bemærkninger til klagen Direktoratet har den 8. oktober 2003 fastholdt den  

 trufne afgørelse uden yderligere bemærkninger.
5. Nyt efter  

 klagen Intet nyt fremkommet.
6. Regler Lov om arbejdsløshedsforsikring m.v., jf.  

 lovbekendtgørelse nr. 799 af 24. september 2002 § 65.  

  

 Arbejdsløshedskassen skal vejlede medlemmet om de rettigheder og pligter, der  

 følger af lovens kapitel 7-16, samt om medlemmets rettigheder og pligter i  

 øvrigt efter arbejdsmarkedslovgivningen.
 Stk. 5.  

  

 Nærmere  

 regler om anvendelse af bestemmelserne i stk. 1-4 fastsættes af  

 direktøren  

 for Arbejdsdirektoratet efter forhandling med Beskæftigelsesrådet.
§ 74 a.  

  

 Ret til efterløn har et medlem af en anerkendt arbejdsløshedskasse som, 1) 2) 3) 4)  

 	  

 ved ledighed vil  

 kunne opfylde betingelserne for ret til dagpenge, jf. dog stk. 5 og 7,  

 eller modtager overgangsydelse, 5) 6) § 74 c Stk. 2.  

  

 Efterløn  

 ydes efter skriftlig ansøgning, som skal indgives til medlemmet  

 arbejdsløshedskasse,  

 inden retten til dagpenge eller overgangsydelse ophører.
For medlemmer  

 omfattet  

 af § 74 a, stk. 5 og stk. 7, skal ansøgningen indgives, inden  

 medlemmet fylder 60 år.
Efterløn kan tidligst ydes fra det tidspunkt, hvor  

 a-kassen har modtaget ansøgningen.
 Stk. 3.  

  

 Direktøren  

 for Arbejdsdirektoratet kan i særlige tilfælde tillade, at et medlem, der  

 ikke  

 har ansøgt rettidigt, jf. stk. 2, kan overgå til efterløn.. .
Direktoratets  

 bekendtgørelse om en a-kasses pligt til at vejlede m.v.  

  

 Nr. 310 af 19. maj 1999 60-årige - begrænset dagpengeret og efterløn § 19.  

  

 A-kassen skal i god tid, før et ledigt medlem fylder 60 år, vejlede om, at  

 der  

 er en begrænset ret til ydelser efter det fyldte 60. år, og at det er en  

 betingelse for overgang til efterløn, at der søges skriftligt, inden retten  

 til  

 ydelser udløber.
