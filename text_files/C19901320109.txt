(Til samtlige eksportautoriserede  

 kødproduktvirksomheder og dyrlægerne ved disse) Som meddelt i direktoratets skrivelse af 24. januar 1990 (j.nr.
K.K.  

 561-116/89) er der fra det amerikanske landbrugsministerium stillet krav om,  

 at der for visse varmebehandlede, hakkede kødprodukter bestemt til eksport  

 til U.S.A. skal indføres et undersøgelsesprogram for påvisning af Listeria  

 monocytogenes i disse produkter.
 I henhold til oplysninger, direktoratet er kommet i besiddelse af, drejer  

 det sig for tiden i Danmark kun om mortadella-pølser og frokost- eller  

 middagspølser.
Sådanne produkter er i løbende produktion på et mindre antal virksomheder,  

 som straks vil blive underkastet en kontrol i henhold til nedenstående.
Andre  

 virksomheder kan have godkendelse til at foretage produktion af varer til  

 U.S.A., men udnytter for tiden ikke disse godkendelser.
Det gælder dog for alle virksomheder, at de gennem deres embedsdyrlæge  

 straks skal indberette til Veterinærdirektoratet, når der iværksættes  

 produktioner til USA af sådanne godkendte produkter, der ikke har været  

 oplyst til direktoratet.
Dette gælder også for virksomheder, der har anmeldt  

 een vægtkategori, og som starter en produktion i en anden vægtkategori.
 Undersøgelsesprogrammet for Listeria monocytogenes i varmebehandlede  

 hakkede kødprodukter til U.S.A. omfatter følgende:
A.
Senest kl. 12 dagen før en produktion og/eller pakning iværksættes  

 orienteres embedsdyrlægen om varetype, vægtkategori og ca. antal enheder for  

 dagsproduktionen.
B.
For produkter med vægt på et pound (454 g) eller derunder skal  

 embedsdyrlægen jævnt fordelt over dagsproduktionen udtage 6 enheder i den  

 endelige emballage.
Såfremt produktionen kun er tilgængeligt på et lager skal  

 de seks enheder udtages forskellige steder i lageret.
Embedsdyrlægen skal  

 skriftligt meddeles antallet af faktisk producerede enheder i den pågældende  

 dagsproduktion.
C.
For enkeltemballerede produkter med vægt over et pound (454 g) udtages  

 en enkelt prøve.
D.
For bulk-pakkede produkter udtages en prøvemængde svarende til ca. 1  

 kg.
Prøverne udskæres med flamberede instrumenter, eller mindre pølser  

 udtages med en flamberet tang.
Der overføres til en ubrugt plastpose.
E.
Prøverne indsendes af veterinærkontrollen til Veterinærdirektoratets  

 Laboratorium, Howitzvej 13, 2000 Frederiksberg, med oplysninger om  

 produktionsdato, produktionsstørrelse, produktets navn og vægt.
Endvidere  

 medsendes den aktuelle etikette.
F.
Der udtages stikprøver af samtlige produktioner fra d. 15. marts 1990  

 til d. 15. marts 1991. På basis af resultaterne og efter forhandlinger med de  

 amerikanske myndigheder tages der derefter stilling til det fortsatte  

 undersøgelsesprogram for de enkelte virksomheder og deres produkter.
G.
Laboratoriet foretager undersøgelse af en samlet prøve af produkter med  

 vægt på et pound eller derunder, samlet af fem af de indsendte enheder.
Den  

 sjette vil blive opbevaret i kølerum ved 5 grader Celsius til udløbet af  

 holdbarhedstiden og derefter analyseret.
Såfremt en holdbarhedstid ikke er  

 oplyst, vil varen blive opbevaret i op til 70 dage inden analyse.
Fra større detailemballerede produkter eller bulkpakkede varer undersøges  

 en enkelt prøve på laboratoriet.
For disse foretages inden holdbarhedsprøve.
H.
Produktionen tilbageholdes ikke ved førstegangsundersøgelsen og heller  

 ikke de følgende produktioner, hvis den første er negativ.
Virksomheden skal  

 være orienteret om, hvor hele dagsproduktionen befinder sig, under alle  

 omstændigheder indtil undersøgelsesresultatet foreligger.
Dagsproduktionen  

 skal kunne identificeres og embedsdyrlægen skal holdes underrettet om, hvor  

 de befinder sig.
 Det skal i denne forbindelse nævnes, at en laboratorieundersøgelse for  

 påvisning af Listeria tager 4 dage og en videre undersøgelse for be- eller  

 afkræftelse af, om det drejer sig om en Listeria monocytogenes tager  

 yderligere 6 dage.
 Hvis laboratorieundersøgelsen viser, at der er Listeria monocytogenes i  

 partiet, skal partiet straks tilbagekaldes og vil ved ankomst til dansk  

 kontrolstation eller på virksomheden blive beslaglagt af veterinærkontrollen,  

 der efter aftale med Veterinærdirektoratets Laboratorium udtager nye prøver  

 til undersøgelse.
I.
Ved et positivt fund skal virksomheden sammen med den pågældende  

 veterinærinspektør straks gennemgå hele produktionsforløbet for den  

 pågældende vare og sammen med embedsdyrlægen gennemgå rengøringsprogrammet  

 med henblik på eliminering af Listeria ved den pågældende produktion.
Virksomheden skal endvidere sammen med embedsdyrlægen gennemgå  

 produktionsforløbet for produkter, der svarer til den pågældende produkttype,  

 f.eks. en anden vægtkategori.
Det aftalte rengøringsprogram skal også omfatte  

 produktioner af disse varer.
J.
Ved et positivt fund af Listeria monocytogenes, og efter at aftalte  

 ændringer i produktionsforløbet og rengøringsprogrammet er gennemført, skal  

 mindst 5 af de følgende produktioner af det pågældende produkt i den  

 pågældende vægtkategori tilbageholdes af vetirinærkontrollen, indtil der  

 foreligger 4 på hinanden følgende negative analyseresultater.
Det samme  

 gælder for de under punkt I nævnte andre produktioner af tilsvarende varer.
K.
Udgifterne til indsendelse og undersøgelse for Listeria/resprktiv  

 Listeria monocytogenes afholdes af virksomheden.
