Fremsat den 4. oktober 2001 af  

 Mariann Fischer Boel (V),  

 Svend Aage Jensby (V), Kristian Jensen (V)  

 Flemming Hansen (KF), Brian Mikkelsen (KF),  

 Sonja Albrink (CD) og Kim Behnke (UP) Forslag til folketingsbeslutning om afskaffelse af  

 efterbeskatningen af nøglemedarbejdere omfattet af kildeskattelovens §  

 48 E Folketinget pålægger regeringen at  

 fremsætte lovforslag i indeværende folketingssamling, som sikrer,  

 at nøglemedarbejdere, der er omfattet af reglerne i kildeskattelovens  

 § 48 E, ikke efterbeskattes, selv om de bliver boende i Danmark ud over 7  

 år, tilsvarende hvad der allerede gælder for forskere.
Bemærkninger til  

 forslaget 1,. Indledning Beslutningsforslaget pålægger regeringen at  

 fremsætte lovforslag i indeværende folketingssamling, som  

 ophæver efterbeskatningen af nøglemedarbejdere, der opholder sig  

 i landet ud over 7 år, tilsvarende hvad der allerede gælder for  

 forskere.
Beslutningsforslaget er en genfremsættelse af  

 beslutningsforslag nr.
B 109, folketingsåret 2000-01, med nye  

 opdaterede bilag til beslutningsforslaget samt justeringer af  

 bemærkningerne.
Vedrørende beslutningsforslag nr.
B 109 henvises  

 til Folketingstidende 2000-01, tillæg A side 4450 og 4454, tillæg  

 B side 1000 samt forhandlingerne side 4833 og 7871.
 2. Kildeskattelovens § 48 E.
Udenlandske forskere og nøglemedarbejdere, som  

 ansættes i en dansk virksomhed eller forskningsinstitution, kan  

 vælge at blive beskattet med 25 pct. af bruttoindkomsten uden fradrag  

 af nogen art i stedet for den sædvanlige indkomstbeskatning, når  

 en række nærmere angivne betingelser er opfyldt.
For så  

 vidt angår nøglemedarbejdere, er det muligt at blive i Danmark i  

 indtil 4 år på almindelige skattevilkår efter  

 udløbet af 3-års-perioden, uden at det får konsekvenser  

 for anvendelsen af 25 pct.s-ordningen i de første 3 år.
Hvis  

 nøglemedarbejderen bliver i Danmark ud over disse 7 år, vil der  

 derimod ske efterbeskatning for den periode, hvor 25 pct.s-ordningen har  

 været anvendt.
For så vidt angår forskere, blev  

 efterbeskatningskravet afskaffet ved lov nr. 913 af 16. december 1998.  

 Forskere kan således i modsætning til nøglemedarbejdere  

 opholde sig i Danmark ud over 7 år uden at miste skattefordelen for de  

 år, hvor den særlige 25 pct.s-ordning har været anvendt.
 Kildeskattelovens § 48 E blev indført i 1992, men  

 med virkning for ansættelseskontrakter indgået allerede fra 1.  

 juni 1991.
Der er optrykt tre bilag til beslutningsforslaget  

 indeholdende oversigter med oplysninger om ordningens anvendelse.
Bilag 1 er  

 en oversigt over det antal forskere og nøglemedarbejdere, der har  

 været undergivet beskatning henholdsvis er ophørt med beskatning  

 efter kildeskattelovens § 48 E i indkomstårene fra 1992 til og med  

 2000. Oversigten indgik i skatteministerens besvarelse af 19. april 2001 af  

 spørgsmål nr.
S 2372, folketingsåret 2000-01, stillet af  

 Mariann Fischer Boel (V). Skatteministerens svar er i sin helhed omdelt  

 på B 109   bilag 12, folketingsåret 2000-01. Bilag 2 er en  

 oversigt over ordningens omfang fordelt på antal virksomheder og  

 ansatte i perioden 1. juni 1991 til 1. januar 2001. Bilag 3 er en oversigt  

 over branchefordelingen for virksomheder med ansatte under kildeskattelovens  

 § 48 E pr. 1. januar 2001. Oversigterne i bilag 2 og 3 er indeholdt i  

 Skatteministeriets notat af 21. februar 2001 om skatteordningen for forskere  

 og nøglemedarbejdere.
Notatet er i sin helhed omdelt på B 109  

 bilag 2, folketingsåret 2000-01.
Det fremgår af oversigten i bilag 1, at antallet af  

 personer omfattet af den særlige skatteordning er faldende, ligesom  

 antallet, der ophører med ordningen, er stigende.
Det bemærkes  

 hertil, at det fremgik af skatteministerens besvarelse af  

 spørgsmål nr.
S 2372, at kommunerne har oplyst, at der kun har  

 været ganske få sager om efterbeskatning, idet de skattepligtige  

 omfattet af kildeskattelovens § 48 E er omhyggelige med rettidigt at  

 bringe den fulde skattepligt til Danmark til ophør for at undgå  

 at blive ramt af meget store efterbeskatningsbeløb.
Oversigten i bilag 2 understøtter oplysningerne i  

 oversigten i bilag 1 om, at antallet af personer omfattet af ordningen er  

 faldende.
Således viser det seneste tal på 1.075 registrerede  

 ansatte pr. 1. januar 2001 et fald i anvendelsen af ordningen i forhold til  

 de forudgående 3 år.
Af oversigten i bilag 3 ses, at meget forskellige brancher  

 benytter ordningen; dog er der flest ansatte omfattet af ordningen inden for  

 følgende brancher: handel og reparationsvirksomhed,  

 fremstillingsvirksomhed og fast ejendom, udlejning, forretningsservice m.v.
I  

 sidstnævnte branche tegner forskning og udvikling inden for  

 naturvidenskab og teknik sig for en stor andel af de ansatte.
Under  

 fremstillingsvirksomhed er det især medicinalvarefabrikker, der har  

 personer ansat under ordningen, jf.
Skatteministeriets notat af 21. februar  

 2001 om skatteordningen for forskere og møglemedarbejdere.
3. Beslutningsforslagets formål og indhold Formålet med dette beslutningsforslag er at få  

 ophævet bestemmelserne i kildeskattelovens § 48 E om efterbeskatning af  

 nøglemedarbejdere, der opholder sig i landet ud over 7 år,  

 tilsvarende hvad der allerede gælder for forskere.
Forslagsstillerne finder det positivt, at regeringen i  

 1998 som led  i finanslovsaftalerne for 1999 med Venstre, Det Konservative  

 Folkeparti, Centrum-Demokraterne og Kristeligt Folkeparti afskaffede  

 efterbeskatningen af forskere omfattet af kildeskattelovens § 48 E, der  

 opholder sig i Danmark i mere end 7 år, jf. lov nr. 913 af 16. december  

 1998. Forslagsstillerne havde dog gerne set, at efterbeskatningen samtidig  

 var blevet afskaffet for nøglemedarbejdere.
Det Konservative  

 Folkeparti, Venstre og CD havde da også forud for regeringens  

 fremsættelse af lovforslaget om afskaffelse af efterbeskatningen for  

 forskere (L 89) fremsat beslutningsforslag om afskaffelse af  

 efterbeskatningen for såvel forskere som nøglemedarbejdere  

 omfattet af kildeskattelovens § 48 E (B 37). Der henvises vedrørende L  

 89 til Folketingstidende 1998-99, tillæg A sp. 2287 og 2301,  

 tillæg B sp. 164, tillæg C sp. 147 og forhandlingerne sp. 1520,  

 2268 og 2411. Vedrørende beslutningsforslag nr.
B 37 henvises til  

 Folketingstidende 1998-99, tillæg A sp. 2002 og 2004 samt  

 forhandlingerne sp. 1520.
Efter forslagsstillernes opfattelse er  

 tidsbegrænsningen for ophold i Danmark uden efterbeskatning fuldt ud  

 lige så uhensigtsmæssig i forhold til nøglemedarbejdere,  

 som den var for forskerne.
Efterbeskatningen tvinger reelt  

 nøglemedarbejderne ud af landet i en situation, hvor de af såvel  

 arbejdsmæssige som familiemæssige årsager måtte  

 ønske at fortsætte opholdet i Danmark.
Det er væsentligt  

 at mærke sig, at de udenlandske nøglemedarbejderes høje  

 kapacitet og store ekspertise er til stor gavn for dansk erhvervsliv og  

 dermed det danske samfund.
Det er efter forslagsstillernes opfattelse derfor  

 hverken rimeligt eller fornuftigt at bevare skatteregler, der fører  

 til, at dygtige medarbejdere må forlade Danmark og danske virksomheder,  

 når såvel de pågældende selv, erhvervslivet som det  

 danske samfund har en positiv interesse i, at de fortsat lægger deres  

 erhvervsmæssige indsats her i landet.
Ved hver udflytning mister det  

 danske samfund og danske virksomheder en værdifuld ekspertise, som  

 ellers kunne være med til at sikre det danske erhvervslivs og samfunds  

 fremtidige udviklingsmuligheder.
Den tidsmæssige begrænsning  

 medvirker samtidig til, at potentiel arbejdskraft fra udlandet helt  

 afstår fra at søge til Danmark.
Denne udvikling vil  

 forslagsstillerne have vendt til gavn for det danske erhvervsliv og det  

 danske samfund.
At sikre en positiv udvikling på området er  

 særlig vigtigt i en tid, hvor Danmark kan se frem til at komme til at  

 mangle arbejdskraft, og i en tid, hvor internationaliseringen spiller en  

 stadig stigende rolle.
Efter forslagsstillernes opfattelse er formålet med  

 kildeskattelovens § 48 E netop at tiltrække kvalificeret arbejdskraft  

 fra udlandet med henblik på at styrke Danmarks internationale  

 konkurrenceevne.
Skattebegunstigelsen de første 3 år er en  

 erkendelse af, at der er behov for en form for økonomisk incitament  

 for at afbøde økonomiske og familiemæssige omkostninger  

 forbundet med at flytte til et land med et højt skattetryk.
 Når formålet er at tiltrække  

 kvalificeret arbejdskraft fra udlandet, synes det ganske inkonsekvent, at  

 reglerne ikke er sådan indrettet, at de pågældende kan  

 blive så længe de og virksomhederne måtte ønske det.  

 Det er forslagsstillernes opfattelse, at nøglemedarbejdere, der efter  

 gældende regler vil blive ramt af et ganske væsentligt  

 efterbeskatningskrav efter 7 års ophold, i realiteten ikke har en  

 valgmulighed, men må rejse ud af landet   og det uanset at såvel  

 de pågældende selv som dansk erhvervsliv og det danske samfund  

 har et ønske om og en interesse i at fastholde deres arbejdskraft.  

 Konsekvensen af de gældende regler er således   sat lidt på  

 spidsen   1) at efterbeskatningskravet ikke effektueres, 2) at virksomhederne  

 løbende må hente ny arbejdskraft fra udlandet, når den  

 hidtil ansatte rejser tilbage, hvorved yderligere personer kan benytte sig af  

 den særlige 25 pct.s-ordning i kildeskattelovens § 48 E.
Det var da også med glæde, at  

 forslagsstillerne noterede sig, at den nuværende skatteminister  

 umiddelbart havde forståelse for problemstillingen.
Der henvises til  

 artikel i Børsen den 29. december 2000, hvori skatteministeren er  

 citeret for, at han gerne vil være med til at foretage ændringer  

 på området, fordi det ligner et oplagt problem.
I et  

 opfølgende spørgsmål til skatteministeren stillet af  

 Mariann Fischer Boel (V), spørgsmål nr.
S 1082, oplyser  

 skatteministeren i sit svar af 18. januar 2001, at han vil lade den  

 særlige skatteordning indgå i de overvejelser, som han gør  

 sig om skattereglernes indretning fremover, men at han ikke har nogen  

 øjeblikkelige planer om at søge kildeskattelovens § 48 E  

 ændret.
Behandlingen af B 109 sidste folketingsår viste  

 desværre også, at skatteministeren tilsyneladende ikke var  

 indstillet på at løse problemet.
Det er imidlertid forslagsstillernes vurdering, at en  

 lovændring ikke bør trække ud, men skal gennemføres  

 hurtigst mulig, så udstrømningen af udenlandske  

 nøglemedarbejdere stoppes, inden den får for stort et omfang.  

 Som det fremgår af bilag 1 og 2 viser de seneste registreringstal, at  

 den ellers stigende tendens i ordningens anvendelse siden indførelsen  

 1. juni 1991 nu er vendt til et fald.
Det hænger efter  

 forslagsstillernes vurdering sammen med, at de personer, som har været  

 omfattet af ordningen, nu begynder at rammes af 7-års-reglen.
Denne  

 vurdering understøttes også af kommunernes oplysninger om, at  

 der kun har været ganske få sager om efterbeskatning, idet de  

 skattepligtige omfattet af kildeskattelovens § 48 E er omhyggelige med  

 rettidigt at bringe den fulde skattepligt til Danmark til ophør for at  

 undgå at blive ramt af meget store efterbeskatningsbeløb.
En  

 hurtig gennemførelse bør også være mulig, når  

 der henses til, at der er tale om en gammel og velkendt problemstilling.
 Efter beslutningsforslaget skal lovforslag således  

 fremsættes med henblik på gennemførelse inden udgangen af  

 indeværende folketingsår.
Det er forslagsstillernes vurdering, at en ophævelse  

 af efterbeskatningskravet for nøglemedarbejdere, der opholder sig i  

 landet ud over 7 år, ikke vil medføre et provenutab, men  

 nærmere en provenugevinst.
Det skyldes, at disse  

 højtlønnede personer i længere tid end i dag vil kunne  

 bidrage med et pænt beløb til den samlede skattebetaling.  

 Provenubetragtningerne skal også ses i sammenhæng med, at de  

 pågældende nøglemedarbejdere i dag forlader landet, inden  

 de rammes af efterbeskatningskravet.
4. Folketingets tidligere behandling af kildeskattelovens § 48 E  

 (væsentligste ændringer) Beskatningsordningen for udenlandske forskere og  

 nøglemedarbejdere blev indført ved lov nr. 489 af 24. juni 1992  

 med mulighed for anvendelse fra 1. juni 1991. Der henvises vedrørende  

 Folketingets behandling af loven til Forslag til lov om ændring af  

 kildeskatteloven og forskellige skattelove. (30 pct.s-beskatning af visse  

 lønmodtagere m.v.) (L 158), folketingsåret 1991-92,  

 Folketingstidende tillæg A sp. 3439, tillæg B sp. 2335,  

 tillæg C sp. 1455 og forhandlingerne sp. 3556, 4002, 10491 og 11066.  

 Det fremgår af bemærkningerne til L 158, at formålet med  

 forslaget var at styrke Danmarks internationale konkurrenceevne ved at fremme  

 forskning og produktudvikling af internationalt tilsnit i danske virksomheder  

 og forskningsinstitutioner.
Dette formål tilgodeses ved, at udenlandske  

 forskere og andre nøglemedarbejdere, der flytter til Danmark i  

 forbindelse med tidsbegrænset ansættelse på mellem 6 og 36  

 måneder i en virksomhed eller forskningsinstitution her i landet, under  

 visse betingelser kan vælge at lade sig beskatte med 30 pct. af  

 bruttoindkomsten uden fradrag af nogen art i stedet for sædvanlig  

 indkomstbeskatning.
30 pct.s-beskatningen blev ændret ved lov nr. 296 af  

 27. april 1994. Der henvises vedrørende Folketingets behandling af  

 loven til Forslag om ændring af kildeskatteloven og personskatteloven.  

 (Ændringer af 30 pct.s-beskatning af visse lønmodtagere) (L  

 149), folketingsåret 1993-94, Folketingstidende tillæg A sp.  

 6225, tillæg B sp. 725, tillæg C sp. 707 og forhandlingerne sp.  

 5466, 5926, 8761 og 9308. Det fremgår af bemærkningerne til L  

 149, at ud over en nedsættelse af skattetaksten til 25 pct. i  

 forbindelse med indførelsen af arbejdsmarkedsbidrag, hvorved den  

 samlede beskatning nogenlunde fastholdes, medfører lovforslaget en  

 forlængelse af afviklingsperioden i kildeskattelovens § 48 E.
Efter  

 kildeskattelovens § 48 E havde den skattepligtige efter udløbet af  

 36-måneders-perioden mulighed for at blive i landet i yderligere 12  

 måneder mod, at der i denne periode betales skat efter de  

 sædvanlige regler.
For at gøre ordningen mere smidig og  

 fleksibel både for virksomheder og lønmodtagere blev  

 afviklingsperioden med vedtagelsen af L 149 forlænget fra 12 til 24  

 måneder, hvorved lønmodtagerne fik mulighed for at blive i  

 landet i sammenlagt 5 år, nemlig 3 år med 25 pct.s-beskatning og  

 2 år med almindelig skat.
Afviklingsperioden blev ved lov nr. 398 af 22. maj 1996  

 yderligere forlænget fra 2 år til 4 år, således at  

 lønmodtagerne i dag har mulighed for at blive i landet i sammenlagt 7  

 år uden at blive opkrævet efterskat af indtægter erhvervet  

 i kontraktperioden.
Der henvises herom til lovforslag nr.
L 72,  

 folketingsåret 1995-96, af Det Konservative Folkeparti og Venstre, jf.  

 Folketingstidende tillæg A sp. 2143, tillæg B sp. 516 og 686,  

 tillæg C sp. 485 og forhandlingerne sp. 1035, 1599, 5843 og 6156.
Ved lov nr. 913 af 16. december 1998 blev  

 efterbeskatningen i den særlige 25 pct. bruttoskatteordning efter  

 kildeskattelovens § 48 E afskaffet, for så vidt angår forskere.  

 Med loven blev tillige gennemført en række forenklinger og  

 justeringer af den særlige skatteordning i kildeskattelovens § 48 E,  

 herunder betingelserne for anvendelse af ordningen.
Lovforslaget indgik i  

 finanslovsaftalen for 1999 mellem regeringen, Venstre, Det Konservative  

 Folkeparti, Centrum-Demokraterne og Kristeligt Folkeparti.
Der henvises herom  

 til lovforslag nr.
L 89, folketingsåret 1998-99, jf.
Folketingstidende  

 tillæg A sp. 2287 og 2301, tillæg B sp. 164, tillæg C sp.  

 147 og forhandlingerne sp. 1520, 2268 og 2411.
Loven, som skulle godkendes af EU-Kommissionen,  

 trådte i kraft den 13. maj 2000, jf. bekendtgørelse nr. 319 af  

 8. maj 2000 om ikrafttræden af lov om ændring af  

 kildeskatteloven.
Lovens overgangsregler sikrer, at forskere, der på  

 dagen for L 89 s fremsættelse (13. november 1998) var omfattet af de da  

 gældende bestemmelser, kan godkendes efter de nye bestemmelser og  

 dermed undgå efterbeskatning.
 5. Forholdet til EU-retten.
 I bemærkningerne til L 89 om afskaffelse af  

 efterbeskatningskravet, for så vidt angår forskere,  

 fremgår, at den særlige skatteordning i kildeskattelovens § 48 E  

 for udenlandske forskere og nøglemedarbejdere er notificeret til  

 EU-Kommissionen og godkendt af denne efter statsstøttereglerne i  

 Traktatens artikel 93, stk. 3. Det fremgår videre, at ikke alene enhver  

 påtænkt ny støtteforanstaltning, men også enhver  

 påtænkt ændring af en eksisterende foranstaltning skal  

 godkendes, hvorfor den i L 89 foreslåede ordning skulle godkendes af  

 EU-Kommissionen, forinden lovændringerne kunne sættes i  

 kraft.
 En afskaffelse af efterbeskatningskravet for  

 nøglemedarbejdere omfattet af kildeskattelovens § 48 E må  

 tilsvarende forventes at skulle godkendes af EU-Kommissionen.
 6. Ordninger for udenlandske forskere i udlandet.
Skatteministeren har i et svar af 5. august 1998 til  

 Skatteudvalget, jf. alm. del   bilag 252, folketingsåret 1997-98 (2.  

 samling), om lignende ordninger i andre EU-lande oplyst, at i Finland kan  

 udenlandske lærere ved højere uddannelsessteder, forskere uden  

 for den private sektor og eksperter beskattes med en enhedssats på 35  

 pct., og der tillades visse fradrag for udgifter i forbindelse med  

 indkomsterhvervelsen.
I Holland er 35 pct. af lønnen skattefri for de  

 pågældende medarbejdere, og ordningen gælder for  

 såvel forskere som andre under forudsætning af, at den  

 pågældende type arbejdskraft ikke er til rådighed i  

 Holland.
Ordningen kan benyttes i 5 år og derefter forlænges til  

 10 år.
Der er ikke noget krav om, at skattepligten til Holland herefter  

 bringes til ophør.
Belgien, Frankrig og Luxembourg har særlige  

 fradragsregler for udenlandske medarbejdere, der udstationeres i de  

 pågældende lande.
Sverige har i slutningen af 2000 vedtaget et forslag om  

 skattelettelser til udenlandske nøglepersoner, der midlertidigt  

 opholder sig i Sverige.
Reglerne har virkning fra og med indkomståret  

 2001. De nye regler for beskatning af nøglepersoner i Sverige er  

 beskrevet i en artikel af Karin Müller og Jacob Lyngsie Jacobsen, Ernst  

 & Young, i tidsskriftet Skat Udland nr. 1, side 2-4, 2001 (omdelt  

 på B 109   bilag 1, folketingsåret 2000-01). Af artiklen  

 fremgår bl.a., at den særlige ordning bl.a. indebærer, at  

 de udenlandske nøglepersoner kun skal medregne 75 pct. af deres  

 lønindtægt ved opgørelsen af den skattepligtige indkomst  

 i Sverige.
Den ansatte kan være underlagt den særlige ordning i  

 de første tre år regnet fra datoen for indrejsen til Sverige.  

 Der er ikke knyttet noget krav til størrelsen af aflønningen.  

 Den ansatte må kun opholde sig i Sverige i 5 år, men den svenske  

 ordning indeholder ingen regler om efterbeskatning, i det omfang opholdet i  

 Sverige mod forventning strækker sig ud over de tilladte 5 år, og  

 den ansatte vil således ikke skulle tilbagebetale den skattebesparelse,  

 der allerede er opnået, såfremt opholdet i Sverige overstiger 5  

 år.
Skatteministeren har i sin besvarelse af 13. marts 2001 af  

 spørgsmål nr. 2 på B 109, jf.
B 109   bilag 5,  

 folketingsåret 2000-01 supplerende oplyst, at de 25 pct. af  

 lønnen, der er fritaget for beskatning, også er fritaget for  

 betaling af sociale bidrag.
Endvidere er skattefritaget bidrag til  

 flytteudgifter, bidrag til egne og familiemedlemmers rejse fra Sverige til  

 hjemlandet og bidrag til børns skolegang.
Som øvrige  

 forudsætninger for ordningens anvendelse er nævnt, at den  

 skattepligtige ansættes hos en svensk arbejdsgiver, at den  

 skattepligtige ikke er svensk statsborger, at den skattepligtige ikke har  

 haft ophold eller har været bosat i Sverige i fem år forud for  

 det ophold, hvor ordningen ønskes anvendt.
Ordningen kan anvendes af  

 forskere og andre eksperter med kompetencer, som kun vanskeligt kan  

 rekrutteres i Sverige, samt af erhvervsledere.
Tilladelse til anvendelsen af  

 ordningen gives af et særligt forskernævn.
Skriftlig  

 fremsættelse Mariann Fischer Boel (V):
 Som ordfører for forslagsstillerne tillader jeg mig  

 herved at fremsætte:
 Forslag til folketingsbeslutning om afskaffelse af  

 efterbeskatningen af nøglemedarbejdere omfattet af kildeskattelovens §  

 48 E.
(Beslutningsforslag nr.
B 25).
 Jeg henviser i øvrigt til de bemærkninger,  

 der ledsager forslaget, og anbefaler det til Tingets velvillige  

 behandling.
Bilag 1 Antal ansatte, der har været undergivet beskatning/er  

 ophørt med beskatning efter kildeskattelovens § 48 E År (1/1-31/12) Samlet antal ansatte (Forskere &  

 Spec.) Antal forskere Samlet antal ophørte (Forskere &  

 Spec.) Antal ophørte forskere 1992 412 32 70 4 1993 729 111 186 24 1994 1.011 213 319 47 1995 1.093 264 433 95 1996 1.226 313 528 267 1997 1.579 384 467 133 1998 1.759 397 566 127 1999 1.840 429 666 150 2000 1.755 398 680 178 Kilde: Skatteministerens svar af 19. april 2001 på  

 spørgsmål S 2372 stillet af Mariann Fischer Boel (V) (omdelt  

 på B 109   bilag 12, folketingsåret 2000-01).
Bilag 2 Antallet af virksomheder og antallet af ansatte, der har  

 gjort brug af ordningen i kildeskattelovens § 48 E Tidspunkt Antal virksomheder Antal ansatte 1.6.1991 39 103 1.1.1992 88 213 1.1.1993 148 371 1.1.1994 204 583 1.1.1995 245 744 1.1.1996 274 752 1.1.1997 331 951 1.1.1998 366 1.167 1.1.1999 423 1.275 1.1.2000 426 1.234 1.1.2001 450 1.075 Kilde: Skatteministeriets notat af 21. februar 2001 om  

 skatteordningen for forskere og nøglemedarbejdere, jf.
B 109   bilag  

 2, folketingsåret 2000-01.
Bilag 3 Branchefordeling for virksomheder med ansatte under  

 kildeskattelovens § 48 E Optælling pr. 1. januar 2001 Antal virksomheder Antal ansatte Landbrug, jagt og skovbrug 1 2 Råstofudvinding 5 33 Fremstillingsvirksomhed 87 179 El-, gas-, varme- og vandforsyning 1 1 Bygge- og anlægsvirksomhed 9 13 Handel og reparationsvirksomhed 99 209 Hotel- og restaurationsvirksomhed 6 8 Transportvirksomhed m.v.
27 61 Pengeinstitutter, finansierings- og forsikringsvirksomhed 26 52 Fast ejendom, udlejning, forretningsservice m.v.
102 201 Offentlig administration, forsvar og socialforsikring 1 1 Undervisning 10 100 Sundhed og velfærdsinstitutioner m.v.
6 9 Organisationer, forlystelse, kultur m.v.
26 60 Uoplyst 44 146 I alt 450 1.075 Kilde: Skatteministeriets notat af 21. februar 2001 om skatteordningen for  

 forskere og nøglemedarbejdere, jf.
B 109   bilag 2,  

 folketingsåret 2000-01.
