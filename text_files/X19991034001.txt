Adoption.
Ressourcer.
Samlivskrav Ansøgerne havde været gift med hinanden fra  

 1986 og hjemtog den 12. juli 1995 et udenlandsk barn, født den 16.  

 marts 1995 i Korea.
Ca. 8 måneder efter hjemtagelsen af barnet  

 ophævede ansøgerne i en periode på ca. 1 år  

 samlivet, som de genoptog den 5. maj 1997.
 Den 5. august 1998 indgav ansøgerne  

 forundersøgelsesbegæring med henblik på godkendelse som  

 adoptanter til et udenlandsk barn nr. 2.
 Den 28. april 1998 besluttede samrådet uanset  

 ansøgernes samlivsophævelse at dispensere fra  

 adoptionsbekendtgørelsens § 6, stk. 1, nr. 2.
Det fremgik af sagen, at der havde været en del  

 helbredsmæssige problemer med ansøgernes adoptivbarn, som  

 tillige ifølge erklæring fra børnehaven havde haft  

 vanskeligt ved at opnå kontakt med både med voksne og  

 børn.
Han blev dog beskrevet som værende i en positiv  

 udvikling.
 Efter forundersøgelsen afslog samrådet at  

 godkende ansøgerne som adoptanter med henvisning til, at de ikke  

 opfyldte "det formelle samlivskrav".
Adoptionsnævnet stadfæstede samrådets  

 afgørelse om afslag med en anden begrundelse.
Nævnet henledte  

 samrådets opmærksomhed på, at samrådet havde  

 besluttet, at ansøgerne kunne tilbydes en forundersøgelse,  

 hvorved man dispenserede fra samlivskravet i adoptionsbekendtgørelsens  

 § 6, stk. 1, nr. 2. Nævnet begrundede sin afgørelse med, at man  

 efter en samlet vurdering af de foreliggende oplysninger havde fundet, at  

 ansøgerne ikke på nuværende tidspunkt kunne godkendes som  

 adoptanter til et udenlandsk barn nr. 2. Nævnet havde i den forbindelse  

 lagt vægt på familiens nuværende situation, herunder  

 særlig hensynet til adoptivbarnet.
