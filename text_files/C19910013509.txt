1. Hermed følger aftale af 5. juli 1991 om fravær fra arbejdet på  

 grund af graviditet, barsel og adoption (Bilag 1). Aftalen gælder for  

 tjenestemænd og tjenestemandslignende ansatte.
Aftalen gælder endvidere for  

 ansatte omfattet af overenskomster indgået på den ene side af eller efter  

 bemyndigelse fra Finansministeriet og på den anden side af organisationer  

 tilsluttet de underskrivende centralorganisationer (Bilag 2).
2. Cirkulæret afløser cirkulære af 7. september 1989 (* 2) om fravær fra arbejdet på grund af graviditet, barsel og adoption samt  

 cirkulære af 8. juni 1990 (* 3) om ændrede regler i forbindelse med barsels- og adoptionsorlov.
 Ændringerne i forhold til de hidtil gældende regler består i, at der efter  

 1. april 1991 også udbetales løn i de perioder på indtil 3 måneder, hvormed  

 barsels- eller adoptionsorloven kan forlænges i henhold til dagpengelovens §  

 15, stk. 2, dvs. i de situationer, hvor barnet inden for de første 24 uger  

 efter fødslen/modtagelsen er indlagt på sygehus, og hvor den orlovshavende  

 ikke genoptager arbejdet.
 Der vil endvidere kunne udbetales løn under barsels- og adoptionsorlov i  

 de tilfælde, hvor den ene af barnets forældre i ganske særlige situationer  

 indtræder i den andens ret til dagpenge, jf. dagpengelovens § 16, stk. 1.
Endelig er der som opfølgning af den seneste ændring af dagpengeloven med virkning fra 1. juli 1991 indført ret til løn til fædre, der - helt  

 eller delvis - benytter retten til fravær i de sidste lo uger af  

 orlovsperioden, også i tilfælde hvor moderen ikke har lønindtægt eller  

 selvstændig erhvervsindtægt.
Tilsvarende har den ansatte ret til  

 adoptionsorlov med løn, uden hensyn til om ægtefællen har dagpengegivende  

 indtægt.
 3. Lovregler om barselsorlov mv. er fastsat i bekendtgørelse nr.  

 686 af 11. oktober 199o af lov om ligebehandling af mænd og kvinder med  

 hensyn til beskæftigelse og barselorlov m.v. samt i lov nr. 852 af 2o.  

 december 1989 om dagpenge ved sygdom eller fødsel, som ændret ved lov nr. 366  

 af 6. juni 1991 (ændringen har virkning fra 1. juli 1991).
4. I henhold til dagpengelovens § 26 er arbejdsgiveren berettiget  

 til at få udbetalt de dagpenge, som den ansatte ellers ville have ret til fra  

 kommunen i de perioder, hvor der ydes løn under fraværet, dog højst et beløb  

 svarende til den udbetalte løn.
Dette indebærer, at arbejdsgiveren normalt  

 har krav på dagpengerefusion under graviditets-, barsels- og  

 adoptionsfraværet, dog således at der i perioden forud for de 4 uger før  

 forventet fødsel kun i særlige tilfælde vil være dagpengeret for den ansatte  

 og dermed refusionsadgang for arbejdsgiveren, jf. dagpengelovens § 12, stk.  

 2.
 Det bemærkes i denne forbindelse, at dagpengeretten - og dermed  

 arbejdsgiverens refusionsadgang - i perioden før fødslen nedsættes , i det  

 omfang den ansatte under fraværet har anden lønnet beskæftigelse.
 I perioden efter fødslen bortfalder dagpengeretten, hvis den ansatte  

 påtager sig nogen form for beskæftigelse uanset omfanget heraf.
 For så vidt angår deltagelse i undervisning gælder følgende  

 retningslinier:
 Det er derfor i aftalens § 6 præciseret, at retten til løn under  

 graviditets- og barselsfravær er betinget af, dels at den ansatte ikke før  

 fødslen påbegynder ny beskæftigelse, dels at den pågældende efter fødslen  

 opfylder betingelserne for at modtage dagpenge.
 5. Under fravær med løn i henhold til aftalen optjener den ansatte  

 sædvanlig anciennitet i relation til løn, pension, ferie, opsigelse, jubilæum  

 mv.
 6. Med hensyn til den i § 1, stk. 2, omhandlede karenstid  

 bemærkes:
* Karenstidskravet gælder for ansatte, der ikke har krav på løn under  

 sygdom.
Kravet gælder derimod ikke for ansatte, der i henhold til  

 overenskomst er omfattet af tids- eller beløbsbegrænsede sygelønsordninger.
 * En ansat, der først opfylder karenstidskravet efter at have påbegyndt  

 barsels- eller adoptionsorlov, omfattes af aftalens regler fra det tidspunkt,  

 hvor kravet er opfyldt.
 * Karenstiden skal være optjent inden for det aktuelle ministerområde, men  

 kan optjenes ved sammenlægning af flere af hinanden uafhængige  

 ansættelsesperioder.
 7. Vedrørende den i § 5, stk. 2, omhandlede beregning af  

 gennemsnitsløn bemærkes, at der af beregningsperioden udgår ferie-, fri-  

 eller sygedage eller andet lovligt forfald, således at indtægtsgrundlaget  

 svarer til den normale ugentlige indtægt, dvs. den løn, som den ansatte  

 sædvanligvis modtager pr. uge for det normale antal arbejdsdage eller -timer.
 Hvis der foretages fradrag for sådant fravær, forlænges beregningsperioden  

 med et tilsvarende antal dage.
For så vidt angår afgrænsningen af de i samme bestemmelse nævnte fast  

 påregnelige arbejdstidsbestemte tillæg henvises til retningslinierne i  

 Finansministeriets vejledning af 25. maj 1977 (* 4) om udbetaling af visse særlige ydelser til personer med ansættelse på  

 funktionærvilkår, der i denne sammenhæng finder tilsvarende anvendelse ved  

 beregning af barsels- og adoptionsløn til ansatte, der ikke er funktionærer.
 Det understreges dog, at almindelige arbejdsfri dage, der ifølge  

 tjenesteliste el.lign. indgår som et led i arbejdstilrettelæggelsen,  

 medregnes i perioden.
8. I tilknytning til § 7 om graviditets- og barselsbetinget  

 sygefravær bemærkes, at sådant sygefravær før barselsorloven ikke medregnes i  

 antallet af sygedage, når afgørelse om eventuel afsked på grund af sygdom  

 skal træffes.
Sygefravær af denne art, der ligger efter barselsorloven,  

 medregnes derimod ved opgørelsen af sygedage.
 9. Aftalen begrænser ikke en ansats mulighed for at søge  

 tjenestefrihed uden løn i henhold til gældende lov, overenskomst mv., hverken  

 i forbindelse med graviditet og barsel eller i forbindelse med adoption.
10. Dette cirkulære ophæver - cirkulære af 7. september 1989 (APD.nr. 064/89) (* 2) om fravær fra arbejdet på grund af graviditet, barsel og adoption - cirkulære af 8. juni 199o (APD.nr. 076/90) (* 3) om ændrede regler i forbindelse med barsels- og adoptionsorlov 11. Der henvises i øvrigt til Den Personaleadministrative  

 Vejledning, kapitel 27.
Finansministeriet Administrations- og Personaledepartementet Den 30. juli 1991 P.
M.
V.
E.
B.
Eva Hoff Sonne Bilag 1 AFTALE OM FRAVÆR FRA ARBEJDET PÅ GRUND AF GRAVIDITET, BARSEL OG ADOPTION KAPITEL 1. AFTALENS OMRÅDE § 1. Aftalen gælder for tjenestemænd og tjenestemandslignende  

 ansatte.
Aftalen gælder endvidere for ansatte omfattet af overenskomster  

 indgået på den ene side af eller efter bemyndigelse fra Finansministeriet og  

 på den anden side af organisationer, der er tilsluttet de underskrivende  

 centralorganisationer.
Stk. 2. Ansatte, der ikke har ret til løn under sygdom, omfattes af  

 aftalen efter sammenlagt l års beskæftigelse inden for det pågældende  

 ministerområde.
Ved opgørelsen medregnes samtlige ansættelsesperioder af  

 mindst 1 uges varighed og uden hensyn til beskæftigelsesgraden, men således  

 at der kun sker medregning af ansættelsesperioder, der ligger inden for de  

 sidste 2 år før det seneste ansættelsesforholds påbegyndelse.
 Stk. 3. I karensperioden er de pågældende omfattet af reglerne i lov om  

 ligebehandling af mænd og kvinder med hensyn til beskæftigelse og barselorlov  

 samt lov om dagpenge ved sygdom eller fødsel.
KAPITEL 2. UNDERRETNINGSPLIGT § 2. En ansat, der er gravid, skal give tjenestestedet meddelelse  

 herom senest 3 måneder før den forventede fødsel.
Samtidig skal hun oplyse,  

 hvornår hun regner med at påbegynde sin barselsorlov.
Stk. 2. En ansat, der ønsker at benytte sin ret til adoptionsorlov, skal  

 give tjenestestedet meddelelse om tidspunktet for barnets forventede  

 modtagelse.
Meddelelsen skal så vidt muligt gives med 3 måneders varsel.
 Stk. 3. Herudover gælder reglerne i lov om ligebehandling af mænd og  

 kvinder med hensyn til beskæftigelse og barselorlov m.v. om  

 underretningspligt i forbindelse med orlovsperioders placering og fordeling.
KAPITEL 3. FRAVÆRSRET § 3. En ansat har ret til fravær fra arbejdet på grund af  

 graviditet, fødsel og adoption efter reglerne i lov om ligebehandling af mænd  

 og kvinder med hensyn til beskæftigelse og barselorlov m.v.
En gravid ansat  

 har dog altid ret til fravær fra arbejdet fra det tidspunkt, hvor der skønnes  

 at være 8 uger til fødslen.
 Stk. 2. Tidspunktet for forventet fødsel skal på forlangende  

 dokumenteres, f.eks. ved kort fra graviditetsundersøgelsen.
KAPITEL 4. LØN § 4. En ansat, der i henhold til lov nr. 852 af 20. december 1989  

 om dagpenge ved sygdom eller fødsel, som ændret ved lov nr. 366 af 6. juni  

 1991, har ret til dagpenge i forbindelse med graviditet, barsel og adoption,  

 har i samme periode(r) ret til løn.
En gravid ansat har dog altid ret til løn  

 under fravær fra det tidspunkt, hvor der skønnes at være 8 uger til fødslen.
 § 5. Ved løn forstås i denne aftale for ansatte, der har ret til  

 fuld løn under sygdom, en løn svarende til den, som den pågældende ville have  

 været berettiget til under sygefravær.
Stk. 2. For andre ansatte forstås ved løn gennemsnittet af de seneste 4  

 ugers lønindtægt bestående af timeløn, akkordløn, bonus og  

 kvalifikationstillæg.
I beregningsgrundlaget indgår endvidere fast  

 påregnelige arbejdstidsbestemte tillæg.
Den nævnte 4-ugers-periode kan for  

 den enkelte personalegruppe fraviges efter lokalt fastsatte bestemmelser.
 § 6. Retten til løn i perioden før fødslen er betinget af, at den  

 ansatte ikke i dette tidsrum har anden lønnet beskæftigelse, som den  

 pågældende ikke hidtil har haft.
 Stk. 2. Retten til løn ophører endvidere, hvis den ansatte i  

 fraværsperioden efter fødslen ved beskæftigelse, undervisning eller på anden  

 måde foranlediger, at retten til barselsdagpenge i henhold til dagpengeloven  

 bortfalder.
KAPITEL 5. ANDRE BESTEMMELSER § 7. Fravær som følge af uarbejdsdygtighed på grund af graviditet  

 og fødsel uden for de tidsrum, hvor den ansatte har ret til fravær i henhold  

 til § 3, betragtes som sygdomsforfald.
 § 8. En ansat har pligt til på forlangende at fremskaffe eller  

 bekræfte oplysninger, der er nødvendige ved bedømmelse af arbejdsgiverens  

 krav over for de sociale myndigheder om udbetaling af dagpengerefusion.
 § 9. Aftalen har virkning for fraværsperioder eller dele heraf,  

 der ligger efter 31. marts 1991. For barsels- og adoptionsorlov, der er  

 forlænget i henhold til dagpengelovens § 15, stk. 2 (barnets  

 hospitalsindlæggelse), gælder aftalens bestemmelser om ret til fuld løn under  

 hele fraværet, såfremt den samlede orlov afsluttes efter 1. april 1991.
 Stk. 2. Aftalen kan opsiges skriftligt med 3 måneders varsel, dog  

 tidligst til 1. april 1993.
 Stk. 3. Aftale af 5. september 1989 om fravær fra arbejdet på  

 grund af graviditet, barsel og adoption (som ændret ved cirkulære af 8. juni  

 199o) ophæves pr. 1. april 1991.
København, den 5. juli 1991 Statsansattes Kartel Finansministeriet Ove Hygum/Johan Overgaard P.
M.
V.
E.
B.
Statstjenestemændenes Eva Hoff Sonne Centralorganisation II Bjørn Wikkelsøe Jensen Akademikernes Centralorganisation J.
Friis Christensen Tjenestemænds og Overenskomstansattes Kartel (Lærernes Centralorganisation og Overenskomstansattes Centralorganisation) Martin Rømer Bilag 2 Oversigt over personalekategorier og overenskomstområder, der henhører under CFU STK, Ok-sekt.
