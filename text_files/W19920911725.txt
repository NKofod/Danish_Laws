Ankestyrelsens principafgørelse O-4-92 om invaliditetsydelse - hørehandicap - røgdetektor - voksen person - merudgifter ved forsørgelsen Resume:
 En røgdetektor var ikke en nødvendig merudgift ved forsørgelsen i henhold til bistandslovens § 48, stk. 4, for en hørehæmmet, der modtog invaliditetsydelse.
 Kassation:
Principafgørelsen har ikke længere vejledningsværdi Kassationsdato:
28-05-2009 Love:
Lov om social bistand - lovbekendtgørelse nr. 817 af 6. december 1990 - § 48, stk. 1 Sagsfremstilling:
Sagen drejede sig om en kvinde K, der som følge af et svært hørehandicap modtog invaliditetsydelse.
K havde to hjemmeboende normalt hørende børn.
 Røgdetektoren skulle tilsluttes et eksisterende teleslyngeanlæg, hvortil der i forvejen var tilsluttet dørklokke, telefon og sengebundsvibrator.
Amtsankenævnet havde givet afslag såvel i henhold til bistandslovens § 46, som § 48, stk. 3, (nu stk. 4), da der for så vidt angår § 46, ikke var tale om ændringer i K's arbejds/indtægtsforhold og for så vidt angår § 48, stk. 3 (nu stk. 4) ikke var tale om en merudgift ved forsørgelsen.
Nævnet lagde tillige vægt på, at K modtog invaliditetsydelse.
 Sagen blev behandlet i principielt møde med henblik på afklaring af, om en røgdetektor er en nødvendig merudgift i henhold til bistandslovens § 48, stk. 3 (nu stk. 4) herunder betydningen af, at pågældende modtager invaliditetsydelse.
 Afgørelse:
 Ankestyrelsen tiltrådte amtsankenævnets afgørelse.
 Ankestyrelsen lagde ligesom nævnet vægt på, at udgiften ikke kunne betragtes som en merudgift ved forsørgelsen, ligesom der blev lagt vægt på at K modtog invaliditetsydelse.
