Bekendtgørelse  

 af  

 protokol af 22. februar 1996  

 til overenskomsten med Sydafrika vedrørende  

 fremme og beskyttelse af investeringer Den 22. februar 1996 undertegnedes i Johannesburg en  

 protokol i tilslutning til overenskomsten mellem Danmark og Sydafrika om  

 fremme og gensidig beskyttelse af investeringer, jf.
Udenrigsministeriets  

 bekendtgørelse nr. 107 af 9. oktober 1997, Lovtidende C.
 Protokollen har følgende ordlyd:
PROTOKOL  

 til Overenskomsten mellem Kongeriget  

 Danmark og Republikken Sydafrika om   

 fremme og gensidig beskyttelse af   

 investeringer Ved undertegnelsen af Overenskomsten mellem Kongeriget  

 Danmark og Republikken Sydafrika om fremme og gensidig beskyttelse af  

 investeringer er undertegnede blevet enige om følgende bestemmelse  

 vedrørende artikel 7, der udgør en integreret del af  

 overenskomsten:
 (a)	Hvad angår Republikken Sydafrika finder bestemmelserne  

 vedrørende overførsler i artikel 7 ikke anvendelse på  

 Kongeriget Danmarks statsborgere, som har fast bopæl i Republikken  

 Sydafrika, og som har besluttet sig for at indvandre til Republikken  

 Sydafrika ved at udfylde den herfor krævede valutakontrolformular,  

 når en 5-års periode fra datoen for indvandringen er  

 udløbet.  

 Denne bestemmelse skal bortfalde, når de relevante sydafrikanske  

 valutakontrolbegrænsninger ophæves, hvilke begrænsninger  

 Republikken Sydafrika forpligter sig til at ophæve hurtigst muligt.
 (b)	På anmodning fra enhver af de kontraherende parter vil disse  

 afholde konsultationer om fortolkning eller anvendelse af ovennævnte  

 bestemmelse.
 UDFÆRDIGET i to eksemplarer i Johannesburg den 22.  

 februar 1996.
For Kongeriget Danmark Niels Helveg Petersen For Republikken Sydafrika Trevor Manuel Protokollen til overenskomsten, der ikke omfatter  

 Færøerne og Grønland, trådte ligesom denne i kraft  

 den 23. april 1997 i medfør af artikel 15.
