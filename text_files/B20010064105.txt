Bekendtgørelse om bevaring og kassation  

 af arkivalier i de  

 amtskommunale sygehuse samt i sygehusene under  

 Hovedstadens Sygehusfællesskab I medfør af § 7, stk. 1, i Kulturministeriets  

 bekendtgørelse nr. 554 af maj 2001 om offentlige arkivalier og om  

 offentlige arkivers virksomhed m.v. fastsættes:
Almindelige bestemmelser § 1. Bevaring og kassation af arkivalier i de  

 amtskommunale sygehuse samt i Hovedstadens Sygehusfællesskabs sygehuse  

 sker efter bestemmelserne i § 3, jf. dog stk. 2 og § 2.
 Stk. 2. Bestemmelserne omfatter ikke Rigshospitalet.
 Stk. 3. Bestemmelserne omfatter ikke arkivalier, der er skabt  

 eller tilvejebragt efter 1. januar 1985.
 § 2. Arkivalier, der ikke i bilaget er nævnt  

 blandt de arkivalier, der kan kasseres, skal bevares.
Bevarings- og kassationsfortegnelse § 3. Arkivalier bevares og kasseres efter de i  

 bilaget anførte bestemmelser, jf. § 2.
 § 4. Bekendtgørelsen træder i kraft  

 den 14. juli 2001.
 Stk. 2. Samtidig ophæves cirkulære nr. 16 af 25.  

 januar 1996 om bevaring og kassation af arkivalier i de amtskommunale  

 sygehuse samt i sygehusene under Hovedstadens Sygehusfællesskab.
Rigsarkivet, den 27. juni 2001 Johan Peter Noack /Jan Kanstrup Bilag Bilag til bekendtgørelse om bevaring og kassation af  

 arkivalier i de amtskommunale sygehuse samt i sygehusene under Hovedstadens  

 Sygehusfællesskab 1. Patientjournaler A.
Bevares skal:
 1.	Alle patientjournaler, der er afsluttet pr. 31.12.1949.
 2.	Alle patientjournaler, der er afsluttet i perioden 1950 - 1976, og  

 som vedrører personer, der er født den 1. i en måned.
 3.	Alle udskrivningsbreve i øvrige patientjournaler, der er  

 afsluttet i perioden 1950 - 1976.
B.
Kasseres kan:
 1.	Efter udtagning af udskrivningsbreve patientjournaler fra perioden  

 1950 - 1976, der vedrører patienter, der ikke er født den 1. i  

 en måned.
2. Andre arkivalier vedrørende patienter A.
Bevares skal:
 1.	Sygeplejejournalernes stamkort indtil 1976.
 2.	Skadejournaler fra perioden før 1950.
 3.	Skadejournaler fra perioden 1950 - 1976, der vedrører  

 personer, der er født den 1. i en måned.
 4.	Daglister for skadestuer for år, der ender på 0.
 5.	Daglister for modtagelse for år, der ender på 0.
B.
Kasseres kan:
 1.	Andet sygeplejemateriale indtil 1976.
 2.	Journaler for fysioterapeuter og ergoterapeuter indtil 1976.
 3.	Laboratorieprotokoller indtil 1976.
 4.	Forligelighedsprøver indtil 1976.
 5.	Operationsprogrammer indtil 1976.
 6.	Daglister for skadestuer for år, der ikke ender på  

 0.
 7.	Daglister for modtagelse for år, der ikke ender på  

 0.
3. Administrationen i de enkelte sygehuse indtil 1. april 1970 A.
Bevares skal:
 1.	Alle arkivalier fra perioden indtil 1. april 1970.
 4. Administrationen i de enkelte sygehuse efter 1. april 1970.
4.1. Administrationen i de psykiatriske sygehuse indtil 1. april  

 1976 A.
Bevares skal:
 1.	Alle arkivalier indtil 1. april 1976.
4.2. Administrationen i de somatiske sygehuse efter 1. april 1970 og i  

 de psykiatriske sygehuse efter 1. april 1976 A.
Bevares skal:
 1.	Journalplaner og -fortegnelser, journalvejledninger.
 2.	Arkivfortegnelser.
 3.	Kopibøger.
 4.	Korrespondancejournaler.
 5.	Korrespondance, som har været underkastet selvstændig  

 sagsbehandling på sygehuset.
 6.	Årsberetninger.
 7.	Rapporter om sygehusets arbejde og planer for dets udvikling.
 8.	Materiale vedrørende forskning og forsøg.
 9.	Interne blade og interne cirkulærer.
 10.	Ordensregler og andre reglementer.
 11.	Referater af møder i udvalg og råd og dertil  

 hørende principielle sager.
 12.	Personalesager for ansatte på chefniveau.
 13.	Personalesager for øvrige ansatte, der er født den 1.  

 i en måned.
 14.	Inventaroversigter.
B.
Kasseres kan:
 1.	Trykte love og cirkulærer.
 2.	Korrespondance, som ikke har været underkastet  

 selvstændig sagsbehandling på sygehuset.
 3.	Ikke-principielle sager fra møder, hvorfra der foreligger  

 referater.
 4.	Byggesager.
 5.	Lønningsskemaer, timeopgørelser.
 6.	Bøger og bilag vedrørende kørsels- og  

 rejsegodtgørelser.
 7.	Personalesager for ansatte under chefniveau, der ikke er født  

 den 1. i en måned.
5. Administrationen i de enkelte afdelinger (somatiske og  

 psykiatriske) A.
Bevares skal:
 1.	Sager vedrørende planlægning og styring.
 2.	Sager vedrørende forskning og forsøg.
 3.	»Overlæge-«, »oversygeplejerske-« og  

 »afdelingssygeplejerskearkiver« med tilknytning til afdelingen.
 4.	Referater af møder i udvalg og råd samt af  

 personalemøder og dertil hørende principielle sager.
B.
Kasseres kan:
 1.	Vagtplaner.
 2.	Løn- og timestatistik.
 3.	Ikke-principielle sager fra møder, hvorfra referat  

 foreligger.
6. Vaskerier, varme- og forbrændingscentraler,  

 køkkener A.
Bevares skal:
 1.	Sager vedrørende styring og planlægning.
 2.	Sager vedrørende retningslinier for indkøb.
 3.	Referater af møder i udvalg og råd samt af  

 personalemøder og dertil hørende principielle sager.
 4.	Kostplaner for år, der ender på 0 og 5.
B.
Kasseres kan:
 1.	Ikke-principielle sager fra møder, hvorfra referat  

 foreligger.
 2.	Regnskaber og regnskabsbilag.
 3.	Kostplaner for år, der ikke ender på 0 eller  

 5.
