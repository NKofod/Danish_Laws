Cirkulære om aftale om samarbejde og samarbejdsudvalg i  

 statens virksomheder og institutioner (Perst. nr. 010-02) INDHOLD CIRKULÆRE Cirkulære AFTALE 1. Indledning SAMARBEJDSUDVALGETS OPGAVER 2. Information og drøftelse 3. Mål og strategi 4. Medbestemmelse 5. Større rationaliserings- og omstillingsprojekter samt  

 projekter som medfører udbud og udlicitering 6. Budget- og finanslovsbidrag 7. Kompetenceudvikling 8. Ligebehandling 9. Forbud mod forskelsbehandling 10. Job på særlige vilkår mv.
SAMARBEJDSUDVALGSSTRUKTUREN 11. Oprettelse af samarbejdsudvalg 12. Virksomheds- og ministeriesamarbejdsudvalg 13. Sammensætning af samarbejdsudvalg 14. Oprettelse af kontaktudvalg SAMARBEJDSUDVALGETS PLIGTER OG RETTIGHEDER 15. Tilrettelæggelse af møder 16. Samarbejdsudvalgets informationspligt 17. Møder uden for normal arbejdstid 18. Tillidsrepræsentantbeskyttelse 19. Kursus 20. Underudvalg 21. Sagkyndige 22. Tilkald af sagkyndige fra hovedsamarbejdsudvalg,  

 Centralrådet og faglige organisationer 23. Uoverensstemmelse CENTRALRÅDET FOR STATENS SAMARBEJDSUDVALG 24. Centralrådets opgaver 25. Sammensætning 26. Forretningsorden 27. Sekretariat og sekretariatsudvalg 28. Udvalg 29. Voldgift ØVRIGE BESTEMMELSER 30. Værnepligtige 31. Ikrafttræden 32. Opsigelse Finansministeriet og Statsansattes Kartel,  

 Statstjenestemændenes Centralorganisation II, Akademikernes  

 Centralorganisation, Lærernes Centralorganisation og Overenskomstansattes  

 Centralorganisation har den 29. maj 2002 indgået vedlagte aftale om  

 samarbejde  

 og samarbejdsudvalg i statens institutioner.
Aftalen er en ajourføring af  

 Samarbejdsaftalen af 27. september 1999 bl.a. vedrørende samarbejdsudvalgets  

 drøftelser af institutionens mål og strategier samt kompetenceudvikling.
Der er enighed mellem parterne om i fællesskab at udarbejde  

 en revideret vejledning til samarbejdsaftalen.
Vejledningen vil blive  

 udsendt,  

 så snart den foreligger.
 Aftalen har virkning fra indgåelsen.
Samtidig ophæves Finansministeriets  

 cirkulære nr. 148 af 27. september 1999 om samarbejde og samarbejdsudvalg i  

 statens virksomheder og institutioner (Fmst. nr. 049/99).
AFTALE OM SAMARBEJDE OG SAMARBEJDSUDVALG I STATENS  

 VIRKSOMHEDER OG INSTITUTIONER Indledning 1.  

  

 Den  

 offentlige sektor befinder sig i en løbende omstillingsproces, der skal  

 sikre,  

 at den til stadighed er effektiv, fleksibel og brugerorienteret.
 Et vigtigt led i omstillingsprocessen er mål- og  

 kontraktstyring, der giver institutionerne større økonomisk og fagligt  

 råderum.
 Institutionerne og disses ledelser får derved i langt højere  

 grad end hidtil et direkte ansvar for, at de ønskede resultater opnås.
Omstillingsprocessen forudsætter engagerede, effektive og  

 kvalitetsbevidste medarbejdere.
Det er derfor af afgørende betydning, at de  

 enkelte medarbejdere kan se sig selv som en del af en sådan proces.
 Ledelse og medarbejdere skal i samarbejde føre  

 institutionernes mål ud i livet.
 For at øge medarbejdernes forståelse for institutionens  

 drift og økonomi og herigennem at skabe fælles accepterede rammer om  

 institutionens målsætning, skal samarbejdet inddrage så mange som muligt.
 Samarbejdet skal desuden sikre medarbejderne  

 udviklingsmuligheder samt medbestemmelse ved arbejdets tilrettelæggelse og  

 udformningen af deres egen arbejdssituation.
 Samarbejdet har som en væsentlig forudsætning, at der  

 anvendes tidssvarende og motiverende ledelsesformer.
 Rammerne for samarbejdet mellem ledelsen og medarbejderne  

 fastlægges i samarbejdsudvalget.
 Det er samarbejdsudvalgets opgave at udvikle samarbejdet  

 overalt i institutionen til gavn for både institutionen og den enkelte  

 medarbejder.
SAMARBEJDSUDVALGETS OPGAVER Information og drøftelse 2.  

  

 Information og drøftelse mellem ledelse og medarbejdere er af afgørende  

 betydning for et godt samarbejde på arbejdspladsen.
Det er særlig vigtigt, at  

 samarbejdsudvalget er velinformeret om institutionens forhold og udvikling.
For at samarbejdsudvalget kan løse sine opgaver, skal  

 ledelsen informere samarbejdsudvalget om udviklingen med hensyn til  

 institutionens arbejds- og  

 personaleforhold, herunder ligestillings- og efteruddannelsesspørgsmål rationaliserings- og  

 omstillingsprojekter indførelse af ny eller  

 ændring af bestående teknologi økonomiske situation.
 Informationen skal gives på et så tidligt tidspunkt, at der  

 bliver gode muligheder for en grundig drøftelse, således at medarbejdernes  

 synspunkter og forslag kan indgå i grundlaget for ledelsens beslutninger.
 Det påhviler medarbejderrepræsentanterne at informere om  

 synspunkter og forhold hos medarbejderne, som er af betydning for  

 samarbejdet.
 Informationen skal så vidt muligt gives såvel skriftligt som  

 mundtligt.
 Alle forhold, der er omfattet af informationspligten, skal  

 drøftes i samarbejdsudvalget, hvis en af parterne ønsker det.
Mål og strategi 3.  

  

 Samarbejdsudvalget skal inddrages i arbejdet med institutionens mål og  

 strategier, således at medarbejderne inddrages i overvejelserne om at få  

 institutionen til at arbejde kvalitetsbevidst og effektivt.  

 Samarbejdsudvalget  

 skal i forbindelse hermed drøfte sammenhængen mellem institutionens  

 (resultat)mål/strategi og personalepolitikken.
 Hvis der for institutionen skal indgås en resultatkontrakt,  

 skal samarbejdsudvalget tidligst muligt orienteres herom.
Efter indgåelse af resultatkontrakten skal ledelsen  

 orientere samarbejdsudvalget om kontraktens indhold, herunder de  

 arbejdsmæssige-, udviklingsmæssige- og personalepolitiske mål.
På baggrund  

 heraf skal samarbejdsudvalget drøfte kontraktens udmøntning.
I drøftelsen  

 skal  

 indgå, hvilke konsekvenser resultatkontrakten har for institutionens arbejds-  

 og personaleforhold.
Samarbejdsudvalget orienteres løbende om resultatmålenes  

 opfyldelse.
 Efter indgåelse af resultatlønsaftaler for direktører  

 informeres samarbejdsudvalget om de dele af kontrakten, som vedrører  

 institutionens resultater.
Medbestemmelse 4.  

  

 Med  

 henblik på at sikre medarbejdernes medvirken til den mest hensigtsmæssige  

 tilrettelæggelse af det daglige arbejde og deres behov for udvikling og  

 tryghed  

 i arbejdssituationen, kan samarbejdsudvalget fastlægge retningslinier for  

 arbejds- og personaleforhold.
 Der kan fastlægges retningslinier for de emner/områder, der  

 vedrører institutionens arbejds- og personaleforhold.
 Fastlæggelse af retningslinier er begrænset til det ansvars-  

 og kompetenceområde, som ledelsen har, og ledelsen skal derfor redegøre for,  

 hvilke grænser der gælder for ledelseskompetencen.
Fastlæggelse af retningslinier i samarbejdsudvalget  

 forudsætter enighed mellem parterne.
Kan der ikke opnås enighed, fastsætter  

 ledelsen de nødvendige regler, men det betragtes som et brud på  

 samarbejdsaftalen, hvis der ikke udvises positiv forhandlingsvilje.
Fastlagte retningslinier udformes skriftligt.
De er bindende  

 for begge parter, som er forpligtet til at forsvare og anvende dem i konkrete  

 tilfælde.
Hver af parterne kan opsige fastlagte retningslinier med 3  

 måneders varsel.
Inden opsigelsen finder sted, skal der søges gennemført  

 ændringer af de hidtidige retningslinier på en for parterne tilfredsstillende  

 måde.
 Delegering af ansvar og beføjelser til de enkelte  

 medarbejdere eller grupper af medarbejdere skal tilstræbes.
Større rationaliserings- og omstillingsprojekter  

 samt projekter som medfører udbud og udlicitering 5.  

  

 Samarbejdsudvalget  

 skal drøfte konsekvenserne af større rationaliserings- og  

 omstillingsprojekter  

 samt projekter vedrørende bl.a. ny og ændret teknologi.
 I drøftelsen skal indgå forhold vedrørende teknik, økonomi,  

 arbejdets tilrettelæggelse, personalebehov, uddannelse og arbejdsmiljø.
 Samarbejdsudvalget skal desuden drøfte projekter, der  

 indebærer udbud og udlicitering af opgaver, samt nedsættelse af  

 projektgrupper  

 i forbindelse hermed.
 Samarbejdsudvalget skal i nødvendigt omfang aftale  

 retningslinier for medarbejderrepræsentanters deltagelse i projektgrupper  

 mv.,  

 der nedsættes i forbindelse med konkrete teknologiprojekter og projekter, som  

 indebærer udbud og udlicitering af opgaver,  


  

 samt retningslinier for medarbejdernes adgang til foreliggende  

 dokumentation vedrørende (teknologi  

  

 )  

  

 projekterne.
Budget- og finanslovsbidrag 6.  

  

 Der skal  

 fastlægges retningslinier for samarbejdsudvalgets drøftelser af  

 institutionens  

 budget- og finanslovsbidrag og for drøftelsen af principperne for  

 bevillingernes anvendelse.
 Samarbejdsudvalget skal især vurdere konsekvenserne for  

 arbejds- og personaleforholdene ved væsentlige ændringer i de resultatkrav,  

 der  

 stilles til institutionens drift, og i de økonomiske rammer, der gælder for  

 driften.
Kompetenceudvikling 7.  



  

 Samarbejdsudvalget skal med udgangspunkt i en  

 vurdering af arbejdspladsens strategiske mål og behov for strategisk  

 kompetenceudvikling drøfte og fastlægge principper og retningslinier for den  

 samlede kompetenceudviklingsindsats i institutionen herunder retningslinier  

 for  

 afholdelse af medarbejderudviklingssamtaler og anvendelse af midler fra  

 Kompetencefonden.
 Samarbejdsudvalget skal desuden drøfte principperne for  

 tilrettelæggelse af en systematisk uddannelsesplanlægning og drøfte behovet  

 for  

 iværksættelse af efteruddannelsesaktiviteter for alle medarbejdergrupper.
 Samarbejdsudvalget evaluerer årligt arbejdspladsens indsats  

 for kompetenceudvikling.
 I forbindelse med større omstillinger og rationaliseringer,  

 herunder i forbindelse med indførelse af ny teknologi, skal behovet for  

 omskoling, efteruddannelse og omplacering klarlægges, og der skal aftales  

 retningslinier  

 for gennemførelsen heraf.
Ligebehandling 8.  

  

 De  

 statslige arbejdspladser har en særlig forpligtelse, når det gælder om at  

 fremme lige vilkår for kvinder og mænd.
Det gælder i forhold til  

 ligestillingslovene og Folketingets opfordring til at opstille handleplaner  

 til  

 fremme af ligebehandlingen på statens arbejdspladser.
 Formålet er at styrke arbejdet for aktivt at fremme  

 ligebehandlingen mellem kvinder og mænd på statens arbejdspladser, således at  

 alle medarbejdere - uanset køn - får samme mulighed for ansættelse,  

 uddannelse,  

 forfremmelse og arbejdsvilkår i øvrigt.
 Samarbejdsudvalget skal sikre, at der i den enkelte  

 institution tilstræbes en mere ligelig fordeling mellem kvinder og mænd i de  

 jobtyper og ansættelsesfunktioner, hvor erhvervsvalg og rekruttering har vist  

 sig at være kønsbestemt.
 Samarbejdsudvalget skal derfor fastlægge retningslinier for  

 dette arbejde, herunder udvikling af eventuelle handleplaner for  

 ligebehandling  

 af kvinder og mænd, samt vurdering af, om arbejdsforholdene er tilpasset  

 begge  

 køn.
 I de tilfælde, hvor der nedsættes ligestillingsudvalg, jf.  

 punkt 20, kan ligestillingsudvalg tage alle ligebehandlingsspørgsmål op i  

 relation til de emner, som i øvrigt behandles i samarbejdsudvalget.
 Samarbejdsudvalget skal i forbindelse med drøftelse af  

 institutionens arbejds- og personaleforhold drøfte ligestillingsspørgsmål med  

 henblik på at gøre ligestilling til en integreret del af institutionens  

 personalepolitik.
Samarbejdsudvalget bør endvidere gennem personalepolitikken  

 søge at sikre et arbejdsklima uden uønsket adfærd af  

 seksuel karakter eller anden kønsbestemt adfærd, der krænker kvinders og  

 mænds  

 værdighed på arbejdspladsen diskrimination af en  

 medarbejder, der klager, eller en medarbejder, der ønsker at vidne eller  

 vidner  

 i tilfælde af en klage.
 Det anbefales herunder, at der ved tilrettelæggelse af  

 principper for institutionens personalepolitik tages passende hensyn til, at  

 arbejdslivet kan forenes med forældrerollen/familielivet.
Forbud mod forskelsbehandling 9.  

  

 Det er en  

 fælles opgave for ledelse og ansatte aktivt at arbejde for at fremme lige  

 vilkår for alle nuværende og fremtidige ansatte på statens arbejdspladser.
 Formålet er at fremme en udvikling, så alle medarbejdere -  

 uanset race, hudfarve, religion, politisk anskuelse, seksuel orientering  

 eller  

 national, social eller etnisk oprindelse - også reelt får samme mulighed for  

 ansættelse, uddannelse, forfremmelse samt arbejdsvilkår i øvrigt.
 Det er derfor en opgave for samarbejdsudvalget at sikre, at  

 der ikke forekommer forskelsbehandling på den enkelte institution jf. lov om  

 forbud mod forskelsbehandling på arbejdsmarkedet.
Samarbejdsudvalget skal arbejde for at direkte og  

 indirekte forskelsbehandling forebygges gennem personalepolitikken at sikre en åben  

 dialog på institutionen/virksomheden at informere om  

 gældende regler mv.
 Samarbejdsudvalget skal fastlægge retningslinier for dette  

 arbejde for eksempel i form af en handleplan om mål, informationsindsats og  

 forslag til evaluering og opfølgning.
 Job på særlige vilkår mv. (Socialt kapitel).
10.  

  

 I  

 forbindelse med samarbejdsudvalgets drøftelser af  

 institutionens/virksomhedens  

 arbejds- og personaleforhold skal udvalget løbende undersøge  

 mulighederne for at integrere grupper, der har vanskeligt ved at få en  

 placering på arbejdsmarkedet, bl.a. via brug af de social- og  

 arbejdsmarkedspolitiske ordninger løbende undersøge  

 mulighederne for at etablere job på særlige vilkår, jf. aftalen om job på  

 særlige vilkår løbende drøfte  

 retningslinier for beskæftigelse af ledige i puljejob, jobtræning og  

 individuel  

 jobtræning.
Heri kan f.eks. indgå følgende elementer:
  

 	  

    

 antal af ledige, der  

 er ansat/aktiverede og disses fordeling på områder   

 	  

    

 merbeskæftigelsesforudsætninger   

 	  

    

 det generelle indhold  

 i jobbet   

 	  

    

 overgang til ordinær  

 beskæftigelse løbende drøfte, hvilke  

 særlige behov ansatte i puljejob, jobtræning og individuel jobtræning har i  

 forhold til ordinære ansatte med hensyn til f.eks. oplæring,  

 medarbejdersamtaler og efteruddannelse fastlægge generelle  

 retningslinier for udformning af job på særlige vilkår (arbejdsindhold, antal  

 stillinger der kan besættes på særlige vilkår mv.), hvis det besluttes at  

 etablere sådanne på baggrund af samarbejdsudvalgets løbende drøftelser.
SAMARBEJDSUDVALGSSTRUKTUREN  

  

 Oprettelse af samarbejdsudvalg 11.  

  

 I  

 institutioner med mindst 25 beskæftigede skal der oprettes samarbejdsudvalg.
 Er der inden for institutionen flere arbejdssteder med en  

 selvstændig ledelsesfunktion, hvor antallet af beskæftigede er mindst 25,  

 skal  

 der oprettes et samarbejdsudvalg for hvert af disse arbejdssteder.
 Oprettes der inden for en institution flere  

 samarbejdsudvalg, skal der også oprettes et hovedsamarbejdsudvalg, der er  

 fælles for hele institutionen.
 Forpligtelsen til at oprette samarbejdsudvalg gælder også  

 institutioner, der modtager statstilskud.
 I institutioner, hvor der på grund af det begrænsede antal  

 medarbejdere ikke skal oprettes samarbejdsudvalg, skal der samarbejdes efter  

 samme principper, som er indeholdt i denne aftale.
Er der i den enkelte institution enighed mellem ledelsen og  

 de forhandlingsberettigede organisationers repræsentanter, kan der i stedet  

 aftales udvidede samarbejdsformer jf.
Finansministeriets cirkulære nr. 87 af  

 10. juni 1999 om Rammeaftale om udvidet medarbejderindflydelse i statens  

 institutioner og rammeaftale om organisering af sikkerheds- og  

 sundhedsarbejdet  

 i statens institutioner.
Virksomheds- og ministeriesamarbejdsudvalg 12.  

  

 Det er  

 af afgørende betydning for samarbejdet, at samarbejdsudvalgs-strukturen  

 afspejler organisationsstrukturen.
Hvis der er enighed om det, vil der derfor ud over lokale  

 samarbejdsudvalg og hovedsamarbejdsudvalg kunne oprettes samarbejdsudvalg for større økonomisk  

 selvstændige enheder (virksomhedssamarbejdsudvalg el. lign.) og for et ministerområde  

 (ministeriesamarbejdsudvalg).
Sammensætning af samarbejdsudvalg 13.  

  

 Antallet  

 af pladser i samarbejdsudvalget fastsættes ved aftale mellem ledelsen og de  

 forhandlingsberettigede personaleorganisationers repræsentanter.
Det skal  

 tilstræbes, at samarbejdsudvalgets sammensætning bliver så repræsentativ som  

 mulig.
 Er der flere forhandlingsberettigede organisationer  

 repræsenteret i institutionen, fastsættes fordelingen mellem organisationerne  

 ved aftale mellem disse.
 Antallet af pladser i samarbejdsudvalget kan normalt ikke  

 overstige 7 fra hver side, og der må ikke være flere ledelsesrepræsentanter  

 end  

 medarbejderrepræsentanter.
 Den ansvarlige leder af institutionen eller af den  

 pågældende del af institutionen er formand for samarbejdsudvalget og udpeger  

 de  

 øvrige ledelsesrepræsentanter samt suppleanter for disse.
 Medarbejderrepræsentanterne og suppleanterne for disse  

 udpeges af de forhandlingsberettigede personaleorganisationer blandt de i  

 institutionen anmeldte tillidsrepræsentanter.
Skal der udpeges flere medarbejderrepræsentanter, end der er  

 tillidsrepræsentanter, foretages udpegningen blandt institutionens øvrige  

 medarbejdere.
De pågældende anmeldes over for institutionens ledelse.  

 Suppleanterne anmeldes på tilsvarende måde.
 Samarbejdsudvalgets næstformand vælges af medarbejderrepræsentanterne.
Medlemmer og suppleanter udpeges for 2 år ad gangen.
En  

 udpegning bortfalder, når grundlaget for den ikke længere er til stede.
Oprettelse af kontaktudvalg 14.  

  

 Der kan  

 oprettes et kontaktudvalg bestående af samarbejdsudvalgets  

 medarbejderrepræsentanter og en repræsentant for hver af de  

 personaleorganisationer, der ikke er repræsenteret i samarbejdsudvalget.
Kontaktudvalgets opgaver er at virke vejledende og  

 rådgivende for personalerepræsentanterne i samarbejdsudvalget.
Udvalget  

 indkaldes forud for møder i samarbejdsudvalget.
SAMARBEJDSUDVALGETS PLIGTER OG RETTIGHEDER  

  

 Tilrettelæggelse af møder 15.  

  

 Formanden leder møderne.
I hans forfald ledes de af næstformanden.
 Formand og næstformand udarbejder i fællesskab dagsorden for  

 møderne.
 I samarbejdet skal såvel ledelse som medarbejdere respektere  

 gældende love og administrative bestemmelser, aftaler i henhold til  

 tjenestemands-lovgivningen og kollektive overenskomster.
 Samarbejdsudvalgets medlemmer har den tavshedspligt, der  

 følger af Forvaltningsloven  

                                                                          .
 Samarbejdsudvalget fastsætter i øvrigt selv sin  

 forretningsorden.
Samarbejdsudvalgets informationspligt 16.  

  

 Det  

 påhviler samarbejdsudvalget at sikre, at samtlige medarbejdere løbende holdes  

 skriftligt og mundtligt orienteret om samarbejdsudvalgets arbejde.
Møder uden for normal arbejdstid 17.  

  

 Møder  

 afholdes fortrinsvis i arbejdstiden, og medlemmerne skal have den fornødne  

 tid  

 til rådighed til samarbejdsudvalgsarbejdet.
De oppebærer herunder den  

 sædvanlige løn.
Der oppebæres time- og dagpenge og befordringsgodtgørelse  

 efter  

 de mellem Finansministeriet og centralorganisationerne aftalte regler.
 Ved deltagelse i møder uden for de pågældendes normale  

 arbejdstid ydes kompensation efter reglerne i aftalen om  

 tillidsrepræsentanter  

 i staten mv.
 Tilsvarende kompensation ydes for egentlig rejsetid, der  

 ligger uden for de pågældendes normale arbejdstid, og som er nødvendiggjort  

 af  

 de pågældendes deltagelse i møder, der er placeret uden for tjenestestedet.
Tillidsrepræsentantbeskyttelse 18.  

  

 Samarbejdsudvalgets medarbejderrepræsentanter nyder samme beskyttelse som  

 tillidsrepræsentanter på området.
Suppleanter nyder samme beskyttelse som  

 stedfortrædere for tillidsrepræsentanter på området.
Kursus 19.  

  

 Et  

 samarbejdsudvalgsmedlem skal så vidt mulig inden for de første 6 måneder  

 efter  

 sin udpegning have tilbudt et kursus for samarbejdsudvalgsmedlemmer.
Underudvalg 20.  

  

 Samarbejdsudvalget kan, når der er enighed herom, nedsætte permanente og  

 midlertidige underudvalg til behandling af bestemte opgaver.
Hvis en af  

 parterne ønsker det, skal der nedsættes et særligt teknologiudvalg, jf. punkt  

 5, et særligt kompetenceudviklings-/efteruddannelsesudvalg, jf. punkt 7 eller  

 et ligestillingsudvalg, jf. punkt 8.
 Underudvalg sammensættes med en rimelig kønsfordeling, som  

 afspejler kønssammensætningen i institutionen.
 Underudvalgs kompetence i forhold til samarbejdsudvalget  

 skal være klart beskrevet i underudvalgets kommissorium.
Sagkyndige 21.  

  

 Ved  

 behandlingen af specielle spørgsmål i samarbejdsudvalg og underudvalg kan  

 hver  

 af parterne tilkalde særlig sagkyndige på det pågældende område fra  

 institutionen.
Tilkald af andre sagkyndige herunder eksperter udefra  

 forudsætter, at der er enighed herom.
Tilkald af sagkyndige fra hovedsamarbejdsudvalg,  

 Centralrådet og faglige organisationer 22.  

  

 Samarbejdsudvalget kan indhente bistand og vejledning fra vedkommende  

 hovedsamarbejdsudvalg, fra Centralrådet og de berørte faglige organisationer,  

 når en af parterne i samarbejdsudvalget fremsætter ønske herom.
Uoverensstemmelse 23.  

  

 Uoverensstemmelser om fortolkningen af og påstande om brud på denne aftales  

 bestemmelser kan af hver af parterne kræves behandlet i vedkommende  

 hovedsamarbejdsudvalg.
Opnås der ikke enighed i hovedsamarbejdsudvalget,  

 forelægger dette uoverensstemmelsen til afgørelse i Centralrådet.
CENTRALRÅDET FOR STATENS SAMARBEJDSUDVALG  

  

 Centralrådets opgaver 24.  

  

 Centralrådet for statens samarbejdsudvalg skal arbejde for at fremme  

 samarbejdsudvalgenes arbejde, f.eks. ved informationsvirksomhed i bred  

 forstand være vejledende for  

 samarbejdsudvalgene fortolke denne aftales  

 bestemmelser samt godkende eventuelle forsøgsordninger, som indebærer  

 fravigelse af denne aftales bestemmelser, og som der er enighed om i  

 vedkommende samarbejdsudvalg behandle og afgøre  

 uoverensstemmelser vedrørende bestemmelserne i tilfælde af uenighed  

 træffe afgørelse om størrelse af samarbejdsudvalg og fordelingen af pladser være ansvarlig for og  

 forestå uddannelse af medlemmer af samarbejdsudvalgene behandle og afgøre  

 uoverensstemmelser om størrelsen af præmier i henhold til cirkulære om  

 præmiering af rationaliseringsforslag fremsat af medarbejdere i  

 statsinstitutioner.
Sammensætning 25.  

  

 Centralrådet består af 18 medlemmer, hvoraf Finansministeriet udpeger  

 halvdelen.
Statsansattes Kartel, Statstjenestemændenes Centralorganisation  

 II,  

 Akademikernes Centralorganisation, Lærernes Centralorganisation og  

 Overenskomstansattes Centralorganisation udpeger den anden halvdel og  

 fordeler  

 antallet af medlemmer imellem sig efter aftale.
 Der udpeges et tilsvarende antal suppleanter.
 Formanden udpeges af finansministeren blandt rådets  

 medlemmer.
 Næstformanden udpeges af centralorganisationerne blandt  

 deres medlemmer af rådet.
Forretningsorden 26.  

  

 Centralrådet fastsætter selv en forretningsorden.
Sekretariat og sekretariatsudvalg 27.  

  

 Centralrådets sekretariat varetager under ansvar over for rådet de daglige  

 opgaver og tilrettelægger rådets arbejde.
Til støtte for sekretariatet nedsættes et  

 sekretariatsudvalg, hvortil centralorganisationerne hver udpeger en  

 repræsentant.
Finansministeriet kan udpege et tilsvarende antal  

 repræsentanter.
 De med Centralrådet og sekretariatet forbundne udgifter  

 afholdes af staten.
Udvalg 28.  

  

 Centralrådet kan herudover nedsætte midlertidige og permanente udvalg til  

 behandling af bestemte opgaver.
 Udvalgenes kompetence i forhold til Centralrådet fastsættes  

 i et kommissorium, der vedtages af Centralrådet.
 Sekretariatsbetjening mv. af udvalg nedsat af Centralrådet  

 aftales med Finansministeriet.
Voldgift 29.  

  

 Kan der  

 ved behandlingen af de i punkt 24, nr. 3 og 4 nævnte områder ikke opnås  

 enighed  

 i Centralrådet, indbringes spørgsmålet for en voldgiftsret bestående af fire  

 medlemmer, hvoraf to udpeges af Finansministeriet og to af  

 centralorganisationerne.
Voldgiftsretten udpeger en opmand.
Hvis der ikke kan opnås  

 enighed om udpegningen af opmand, anmodes Arbejdsretten om at udpege denne.
 Voldgiftsretten afsiger en motiveret kendelse, som er  

 bindende for såvel ledelsen som medarbejderne.
Aftalens bestemmelser om behandlingen af  

 fortolkningsspørgsmål og spørgsmål om brud på aftalen er udtømmende.
De kan  

 således ikke indbringes for Tjenestemandsretten, ligesom det arbejdsretlige  

 system ikke finder anvendelse.
ØVRIGE BESTEMMELSER  

  

 Værnepligtige 30.  

  

 Aftalen  

 omfatter ikke personel til pligtig tjeneste.
I det omfang forholdene i det  

 militære forsvar og i det civile beredskab gør det påkrævet, kan der efter  

 forhandling med berørte personaleorganisationer foretages afvigelser fra  

 aftalens bestemmelser.
Ikrafttræden 31.  

  

 Denne  

 aftale træder i kraft, når den er underskrevet af parterne.
Samtidig ophæves Aftale af 27.  

 september 1999 om samarbejde og samarbejdsudvalg i statens virksomheder og  

 institutioner.
Opsigelse 32.  

  

 Denne  

 aftale kan af hver af parterne opsiges med 3 måneders varsel til den første i  

 en måned.
Efter opsigelse løber aftalen videre, indtil den erstattes af en ny  

 aftale dog længst i indtil 12 måneder efter opsigelsen.
