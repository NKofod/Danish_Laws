 I henhold til § 17, stk. 3, § 22, stk. 1, § 35, stk. 1, § 39, stk. 1, §  

 41, stk. 1, § 49, stk. 1, § 49 a, stk. 1-3, § 49 b, § 49 c, stk. 1, § 73 og §  

 84 i lov nr. 681 af 23. december 1975 om arbejdsmiljø som ændret senest ved  

 lov nr. 247 af 8. juni 1979 fastsættes:
Område og definitioner § 1.  Bekendtgørelsen omfatter stoffer og materialer,  

 der anvendes ved arbejde eller arbejdsprocesser, jfr. dog lov om arbejdsmiljø  

 §§ 2 og 3.
Stk. 2.  Undtaget fra bekendtgørelsen er stoffer og  

 materialer, der ikke anvendes ved erhvervsmæssigt arbejde.
Det kan dog, når  

 særlige forhold taler derfor, i særskilte bekendtgørelser fastsættes, at  

 reglerne skal gælde for ethvert arbejde med stoffer og materialer.
 Stk. 3.  Foruden denne bekendtgørelses bestemmelser  

 gælder tillige sådanne regler, som i medfør af anden lovgivning måtte være  

 fastsat om stoffer og materialer.
 § 2.  Ved anvendelse af bestemmelserne i denne  

 bekendtgørelse skal følgende definitioner lægges til grund:
 Stk. 2.  Ved stoffer og materialer, der kan være farlige  

 for eller i øvrigt forringe sikkerhed eller sundhed forstås i denne  

 bekendtgørelse:
Stk. 3.  Direktøren for arbejdstilsynet kan bestemme, at  

 stoffer og materialer, hvorom der foreligger oplysninger om en særlig risiko  

 ved deres anvendelse, skal anses for farlige for eller forringende for  

 sikkerhed eller sundhed.
Afgørelsen skal offentliggøres.
Almindelige bestemmelser § 3.  Arbejde med stoffer og materialer skal i alle  

 led udføres sikkerheds- og sundhedsmæssigt fuldt forsvarligt ud fra både en  

 enkeltvis og en samlet vurdering af de forhold i arbejdsmiljøet, som på kort  

 eller langt sigt kan have indvirkning på den fysiske eller psykiske sundhed.
 Stk. 2.  Forpligtelserne ifølge denne bekendtgørelse  

 påhviler fremstillere, importører, leverandører, projekterende, rådgivende,  

 arbejdsgivere, arbejdsledere og øvrige ansatte samt brugere m.fl. efter  

 arbejdsmiljølovens almindelige regler.
Emballering og mærkning § 4.  Stoffer og materialer, der kan være farlige for  

 eller i øvrigt forringe sikkerhed eller sundhed, skal, for så vidt der ikke  

 er foreskrevet andet, være emballeret således, at emballagen med hensyn til  

 modstandsdygtighed og uigennemtrængelighed opfylder følgende krav:
 § 5.  Emballage skal mærkes i overensstemmelse med de  

 af miljøministeriet fastsatte regler om mærkning, samt med et eventuelt  

 tildelt produktregistreringsnummer (PR-nr.), jfr. § 12 og efter regler, der  

 måtte blive fastsat i henhold til § 23, stk. 2, nr. 4.
 Fremstillere og importører m.fl.
Anmeldelse § 6.  Den som påbegynder erhvervsmæssig fremstilling  

 eller import af et stof eller materiale, der kan være farligt for eller i  

 øvrigt forringe sikkerhed eller sundhed, og som den pågældende ikke har  

 fremstillet eller importeret tidligere, skal forinden indgive anmeldelse til  

 direktoratet for arbejdstilsynet med de i bekendtgørelsens bilag angivne  

 oplysninger.
 Stk. 2.  Stoffer og materialer, der fremstilles eller  

 importeres til forsknings- eller analyseformål, omfattes ikke af bestemmelsen  

 i stk. 1.
 § 7.  Pligten til at anmelde påhviler desuden  

 fremstillere og importører af stoffer og materialer, der kan være farlige for  

 eller i øvrigt forringe sikkerhed eller sundhed, hvis stoffet eller  

 materialet får et nyt handelsnavn.
§ 8.  En fremstiller eller importør, der har anmeldt  

 efter § 6, stk. 1 eller § 7, skal underrette registret for stoffer og  

 materialer om enhver ændring af de anmeldte oplysninger.
Det skal herunder  

 oplyses, om stoffet eller materialet anvendes eller forudsættes anvendt til  

 andre formål, om der foreligger ny toksikologisk viden, eller ændringer i  

 sammensætningen af et materiale.
 § 9.  En fremstiller eller importør, der har anmeldt  

 efter § 6, stk. 1 eller § 7, skal efter anmodning fra direktoratet for  

 arbejdstilsynet foretage eller lade foretage undersøgelser med henblik på  

 yderligere oplysninger.
 § 10.  Anmeldelse skal ske på særlige skemaer, der  

 udleveres af arbejdstilsynet.
 Stk. 2.  Anmeldelser indsendes til registret for stoffer  

 og materialer, eller til et andet sted som direktøren for arbejdstilsynet  

 bestemmer.
 § 11.  En anmelder af et stof eller materiale kan  

 henvise til en tidligere anmelders oplysninger om det samme stof eller  

 materiale, hvis det dokumenteres, at denne er indforstået hermed.
 Stk. 2.  En anmelder af et stof, som anmelderen  

 tidligere har anmeldt til miljøstyrelsen, kan opfylde sin pligt efter § 6,  

 stk. 1 ved at henvise til den tidligere anmeldelse.
 § 12.  Produktregistreringsnummeret (PR-nr.) skal være  

 påført stoffets eller materialets emballage senest et år efter tildelingen.
Almindelig oplysnings- og undersøgelsespligt § 13.  Når arbejdstilsynet forlanger det, eller når  

 forholdene i øvrigt giver anledning dertil, skal fremstilleren eller  

 importøren af et stof eller materiale lade foretage undersøgelser, eventuelt  

 ved særligt sagkyndige, samt give alle oplysninger, som er nødvendige for at  

 konstatere, om stoffet eller materialet har virkninger, som kan indebære en  

 fare for sikkerhed eller sundhed.
 § 14.  Undersøgelse af stoffernes og materialernes  

 fysisk-kemiske egenskaber samt deres giftighed skal foretages efter metoder,  

 der kan anerkendes af direktoratet for arbejdstilsynet.
 Stk. 2.  Direktøren for arbejdstilsynet kan påbyde, at  

 analyser og undersøgelser af stoffer og materialer skal udføres efter  

 bestemte metoder, på statslige eller på autoriserede laboratorier.
Tekniske datablade § 15.  Tekniske datablade og lignende om stoffer og  

 materialer, der kan være farlige for eller i øvrigt forringe sikkerhed eller  

 sundhed, skal indeholde alle væsentlige oplysninger om stoffets eller  

 materialets virkning på sikkerhed og sundhed i arbejdsmiljøet.
Brugsanvisninger fra leverandører § 16.  Den, der overdrager eller overlader et stof  

 eller et materiale, der kan være farligt for eller i øvrigt forringe  

 sikkerhed eller sundhed, skal sørge for, at det er forsynet med en  

 letforståelig brugsanvisning, når det leveres.
Stk. 2.  En brugsanvisning skal indeholde oplysninger  

 om: 1) handelsnavn samt et eventuelt produktregistreringsnummer (PR-nr.),  

 tildelt af arbejdstilsynet, 2) anvendelsesområder, 3)  

 anvendelsesbegrænsninger, 4) krav om særlig uddannelse, 5) sundhedsfarlige  

 egenskaber, herunder evt. symptomer ved indtagelse eller optagelse i  

 organismen, 6) forholdsregler ved omgang med stoffet eller materialet,  

 herunder om særligt arbejdstøj og personlige værnemidler, 7) førstehjælp, 8)  

 egenskaber ved opvarmning og brand, 9) forholdsregler ved brand, Stk. 3.  En brugsanvisning skal være affattet på dansk,  

 medmindre andet følger af særregler, eller direktøren for arbejdstilsynet  

 tillader eller stiller krav om et andet sprog.
 Arbejdsgiveren m.fl.
Almindelige regler § 17.  Arbejde med stoffer og materialer skal  

 planlægges, tilrettelægges og udføres, således at det sikkerheds- og  

 sundhedsmæssigt er fuldt forsvarligt.
Stk. 2.  Arbejdsgiveren skal inden et stof eller  

 materiale tages i brug sørge for at § 18.  Arbejdsgiveren skal sørge for, at der  

 foreligger tilstrækkelige oplysninger om stoffer og materialer, der kan være  

 farlige for eller i øvrigt forringe sikkerhed eller sundhed, hvor disse  

 håndteres med henblik på eksport eller som transitgods, således at  

 håndteringen kan foregå på en sikkerheds- og sundhedsmæssig fuldt forsvarlig  

 måde.
Erstatningsstoffer og -materialer (substitution) § 19.  Et stof eller materiale, der kan være farligt  

 for eller i øvrigt forringe sikkerhed eller sundhed må ikke anvendes, hvis  

 det kan erstattes af et ufarligt, mindre farligt eller mindre generende stof  

 eller materiale.
 Stk. 2.  Når brugen af et erstatningsstof eller  

 -materiale vil medføre ikke uvæsentlige forskelle i tekniske egenskaber eller  

 udgifter, skal der foretages en samlet afvejning af de tekniske og økonomiske  

 konsekvenser over for de sikkerheds- og sundhedsmæssige hensyn.
 Stk. 3.  Virksomhedens sikkerhedsorganisation skal  

 inddrages i vurderingen af, om erstatning kan foretages.
 Stk. 4.  Hvis erstatning ikke kan foretages efter stk. 1  

 eller undlades, fordi en samlet afvejning efter stk. 2 viser, at brugen af et  

 erstatnigsstof eller -materiale vil medføre urimelige merudgifter for  

 arbejdsgiveren, skal dette på forlangende dokumenteres over for  

 arbejdstilsynet.
Brugsanvisninger § 20.  Hvor der beskæftiges ansatte ved arbejde med  

 stoffer og materialer, der kan være farlige for eller i øvrigt forringe  

 sikkerhed eller sundhed, skal der for hvert enkelt stof eller materiale  

 udarbejdes en brugsanvisning med følgende oplysninger, såfremt dette er  

 teknisk og fagligt muligt: 1) handelsnavn samt et eventuelt  

 produktregistreringsnummer (PR-nr.) tildelt af arbejdstilsynet, 2)  

 anvendelsesområder på virksomheden, 3) anvendelsesbegrænsninger på  

 virksomheden, 4) krav om særlig uddannelse, 5) sundhedsfarlige egenskaber,  

 herunder evt. symptomer ved indtagelse eller optagelse i organismen, 6)  

 forholdsregler ved omgang med stoffet eller materialet, herunder om særligt  

 arbejdstøj og personlige værnemidler samt eventuelt forbud mod enegang, 7)  

 førstehjælp, 8) egenskaber ved opvarmning og brand, 9) forholdsregler ved  

 brand, Stk. 2.  Brugsanvisninger skal opbevares tilgængeligt  

 for de ansatte.
 Stk. 3.  De ansatte, der er beskæftiget med stoffet  

 eller materialet, skal vejledes i brugen heraf og have brugsanvisningen  

 udleveret med effektiv instruktion.
Personlige værnemidler § 21.  Hvis arbejdet med stoffer og materialer ikke  

 kan planlægges og tilrettelægges således, at det på anden måde kan udføres  

 sikkerheds- og sundhedsmæssigt fuldt forsvarligt, skal der anvendes  

 personlige værnemidler eller særligt arbejdstøj, der effektivt værner mod  

 faren.
Der henvises i øvrigt til arbejdsministeriets bekendtgørelse om  

 arbejdstøj og personlige værnemidler.
Grænseværdier § 22.  Direktøren for arbejdstilsynet fastsætter og  

 bekendtgør grænseværdier for stoffer og materialer samt regler for udførelse  

 af arbejdshygiejniske luftforureningsmålinger.
Detailregler og dispensationer § 23.  Direktøren for arbejdstilsynet bemyndiges til,  

 under medvirken af arbejdsmiljørådet, jfr. arbejdsmiljølovens § 66, stk. 1,  

 nr. 3, at fastsætte detailregler for stoffer og materialer i overensstemmelse  

 med foranstående bestemmelser.
Stk. 2.  I reglerne kan der desuden fastsættes  

 bestemmelser om Stk. 3.  Direktøren for arbejdstilsynet kan fastsætte,  

 at § 2, stk. 2, skal omfatte materialer, der ikke skal klassificeres, men som  

 indeholder stoffer og materialer, der er optaget på arbejdstilsynets liste  

 over grænseværdier for stoffer og materialer.
 Stk. 4.  Ved fastsættelse af kriterier for  

 klassificering og mærkning af stoffer og materialer inddrages  

 arbejdsmiljørådet i overensstemmelse med arbejdsmiljølovens § 66, stk. 1.
 Stk. 5.  Der kan i reglerne anvendes henvisning til  

 normer og standarder, når disse angives entydigt, herunder med datering.
 Stk. 6.  Direktøren for arbejdstilsynet kan i reglerne  

 bemyndige tilsynskredsene til i nærmere angivet omfang at tillade fravigelser  

 fra detailreglerne.
 § 24.  Direktøren for arbejdstilsynet udsender  

 anvisninger, hvori der gives nærmere retningslinier for, hvorledes  

 bestemmelserne i bekendtgørelsen og detailregler kan opfyldes.
 § 25.  Regler efter foranstående bestemmelser om  

 stoffer og materialer, der kan berøre anden lovgivning, fastsættes efter  

 forhandling med de respektive myndigheder.
 § 26.  Direktøren for arbejdstilsynet kan, hvor  

 særlige forhold foreligger, tillade afvigelser i enkelttilfælde fra  

 bestemmelserne i denne bekendtgørelse, samt for særlige grupper af stoffer og  

 materialer, når det skønnes rimeligt og fuldt forsvarligt.
Klageadgang § 27.  Tilsynskredsenes afgørelser kan indbringes for  

 direktøren for arbejdstilsynet inden 4 uger efter, at afgørelsen er meddelt  

 den pågældende.
 Stk. 2.  Direktørens afgørelse kan indbringes for  

 arbejdsministeren inden 4 uger efter, afgørelsen er meddelt den pågældende.
Stk. 3.  Rettidig klage har opsættende virkning, indtil  

 klagemyndighedens afgørelse foreligger, eller klagemyndigheden bestemmer  

 andet.
Klage over afgørelser efter lov om arbejdsmiljø § 77, stk. 2, har ikke  

 opsættende virkning.
 Stk. 4.  Når særlige grunde taler derfor, kan  

 klagemyndigheden behandle en klage og tillægge denne opsættende virkning,  

 selv om klagen først fremkommer efter udløbet af den frist, der er nævnt i  

 stk. 1 og 2.
Straf § 28.  Med bøde eller hæfte straffes den, der:
Stk. 2.  For overtrædelse af § 17, stk. 1, og § 18, kan  

 der pålægges en arbejdsgiver bødeansvar, selv om overtrædelsen ikke kan  

 tilregnes ham som forsætlig eller uagtsom.
For bødeansvaret fastsættes ingen  

 forvandlingsstraf.
 Stk. 3.  For overtrædelser, der begås af aktieselskaber,  

 andelsselskaber eller lign., kan der pålægges selskabet som sådant  

 bødeansvar.
 Stk. 4.  I detailregler efter bekendtgørelsen kan der  

 fastsættes straf for overtrædelse af bestemmelserne i disse efter § 84 i  

 arbejdsmiljøloven.
Ikrafttrædelses- og overgangsbestemmelser § 29.  Bekendtgørelsen træder i kraft den 1. januar  

 1983, dog træder bestemmelserne i §§ 6-12 først i kraft den 1. april 1983, §  

 16 træder i kraft den 1. juni 1983 og § 20 den 1. november 1983.
 Stk. 2.  Den 1. januar 1983 ophæves følgende  

 bestemmelser, optaget i bekendtgørelse nr. 321 af 21. juni 1977, om regler  

 efter den tidligere arbejderbeskyttelseslovgivning, der med mindre ændringer  

 forbliver i kraft efter arbejdsmiljølovens ikrafttræden:
 Lov om almindelig arbejderbeskyttelse, jfr. lovbekendtgørelse nr. 297 af  

 4. juli 1968, som ændret senest ved lov nr. 330 af 19. juni 1974, § 13, nr.  

 19.
 Lov om arbejderbeskyttelse inden for handels- og kontorvirksomhed, jfr.  

 lovbekendtgørelse nr. 298 af 4. juli 1968, som ændret senest ved lov nr. 153  

 af 31. marts 1973, § 7, stk. 1, nr. 18.
