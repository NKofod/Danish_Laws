Dansk Sportsdykker Forbund ctr.  

 Konkurrencerådet K E N D E L S E Klageren har påstået ophævelse af  

 Konkurrencerådets påbud.
 Konkurrencerådet har påstået  

 stadfæstelse.
 Konkurrenceankenævnet har under hensyn til sagens  

 særegne karakter tillagt klagen opsættende virkning.
 VIP Media Scandinavia ApS er indtrådt i sagen til  

 støtte for Konkurrencerådet.
 Sagen har været mundtligt forhandlet.
 "Konkurrencerådet har i møde dags dato  

 besluttet at udstede påbud til Dansk Sportsdykker Forbund i henhold til  

 konkurrencelovens § 12, stk. 2, om at optage annoncer for Forlaget VIP Media  

 Danmark ApS  blad "dyk!" i forbundets blad  

 "Sportsdykkeren" på sædvanligt gældende  

 vilkår.
Ved beslutningen er det lagt til grund at forbundet ikke  

 har fremsat forslag til en ændret praksis, der opfylder rådets  

 krav til § 11-forhandlingen jf. styrelsens brev af 30. april d.å.  

 Endvidere har rådet ikke fundet at forbundets oplysninger under §  

 11-forhandlingerne ændrer grundlaget for rådet §  

 11-afgørelse.
Forbundets påstand om at "dyk!" har  

 påført forbundsbladet illoyal konkurrence gennem misvisende  

 kritik af bladet og ved uretmæssig brug af artikler og materialer fra  

 "Sportsdykkeren" henvises til eventuel afgørelse ved  

 domstolene.
 . . .".
 3.	Sagens baggrund:
Forlaget VIP Media Scandinavia ApS udgiver  

 "dyk!", som er et fagblad for dykkere.
Selskabet klagede i 1996 til  

 Konkurrencerådet over, at Dansk Sportsdykker Forbund ikke ville bringe  

 en annonce for "dyk!" i forbundets blad  

 "Sportsdykkeren".
Dansk Sportsdykker Forbund havde over for VIP Media  

 Scandinavia ApS begrundet afslaget med, at man ikke optager konkurrenters  

 annoncer, hvilket er almindelig praksis inden for bladverdenen.
Forbundet  

 optager heller ikke omtale af andre dykkeruddannelser end den, der udbydes af  

 forbundet.
 Den 30. april 1997 traf Rådet afgørelse om,  

 at sekretariatet skulle indlede § 11-forhandlinger med Dansk Sportsdykker  

 Forbund om ændring af forbundets praksis for annonceoptagelser,  

 således at den baseres på regler udformet efter saglige og  

 objektive kriterier, der kan praktiseres ens over for alle.
 Der blev afholdt forhandlinger i sagen den 9. juli 1997.  

 Forbundet fremlagde her nærmere oplysninger om sin politik for  

 annonceoptagelse, men nægtede at ændre praksis og at optage  

 annoncer fra VIP Media Scandinavia ApS.
 Da det ikke var lykkedes ved forhandling at få  

 ændret Sportsdykkerens annoncepolitik, udstedte Rådet i  

 medfør af konkurrencelovens § 12, stk. 2, den 26. november 1997  

 påbud til Dansk Sportsdykker Forbund om at optage annoncer fra  

 "dyk!" i "Sportsdykkeren".
4.	Klagerens argumentation Klageren har anført, at der ikke er basis for at  

 pålægge det i sagen omhandlede påbud, da der ikke  

 nærmere er dokumenteret noget fra Rådets side om, at klageren  

 skulle have dominerende indflydelse på markedet.
Rådet har  

 afgrænset markedet til annoncering over for læsere med speciel  

 interesse for dykning, men er ikke fremkommet med nærmere oplysninger  

 omkring antallet af dykkere i landet, herunder også erhvervsdykkere.  

 Rådets konklusion om, at klageren er dominerende på nævnte  

 marked, beror derfor alene på en antagelse.
Den eneste årsag til,  

 at "Sportsdykkeren" overhovedet kan komme på tale som  

 dominerende på markedet, er, at bladet udgives gratis til  

 medlemmerne.
Udgivelsen af "Sportsdykkeren" er ideel  

 virksomhed med et ikke-erhvervsmæssigt sigte, således som klagers  

 øvrige virksomhed.
Optagelse af annoncer betyder ikke, at der er tale  

 om erhvervsvirksomhed i konkurrencelovens forstand.
I forbindelse med udgivelsen af bladet varetages  

 medlemmernes interesser.
Inden for sportsdykning, som må karakteriseres  

 som en ikke ufarlig sport, ligger medlemmernes sikkerhed klageren  

 væsentligt på sinde.
Klageren blåstempler derfor bestemte  

 dykkeruddannelser, som tager højde for de særlige forhold i  

 danske vande.
Dette sker udelukkende ud fra en ideel og  

 sikkerhedsmæssig betragtning og ikke ud fra nogen kommerciel  

 betragtning.
Rådets synspunkt vil have som konsekvens, at det i  

 realiteten vil være umuligt at udgive medlemsblade inden for små  

 og afgrænsede sportsgrene.
Det samme gælder for andre former for  

 ideel virksomhed, hvor den ideelle retslige interesse sikres de bedste  

 betingelser, uden at der i samme blad skal annonceres for anden virksomhed,  

 som strider imod den ideelle interesse f.eks. andre sportsdykkeruddannelser,  

 som ikke efter klagerens opfattelse opfylder de sikkerhedsmæssige krav.  

 En følge vil være, at de pågældende forenings- og  

 klubblade ville være nødt til at blive finansieret med  

 medlemsbidrag og støtte fra det offentlige uden at have mulighed for  

 at sikre sig tilskud fra annoncører.
Dette er ikke i overensstemmelse  

 med konkurrencelovens sigte.
Klagerens samlede annonceindtægter er på  

 årsbasis 115.000 kr.
Sagen har derfor en så bagatelagtig  

 karakter, at et pålæg ingen almen betydning har, og  

 konkurrenceloven er defor slet ikke anvendelig på forholdet, jf.  

 Betænkning nr. 1075/1986 Fra monopollov til konkurrencelov s. 294.
 Det er fast antaget i praksis og teori, at der ikke er  

 hjemmel til at pålægge et blad at optage annoncer for et  

 konkurrerende blad.
Det ville være urimeligt, hvis et kommercielt blad  

 skulle kunne kræve annoncer optaget i en ideel forenings  

 underskudsgivende medlemsblad.
Det ville tvinge forbundet til at lukke for  

 annonceoptagelsen, hvis det vil undgå at annoncere for  

 "dyk!".
5.	Konkurrencerådets argumentation Rådet har anført, at klageren har er  

 dominerende indflydelse på markedet for annoncering over for  

 læsere med speciel interesse for dykning.
"Sportsdykkeren" har et oplag på 10.000  

 eksemplarer.
Det eneste alternative fagblad på det marked, som  

 "Sportsdykkeren" dækker, er "dyk!", der har et  

 oplag på ikke over 7.500 eksemplarer. "Sportsdykkeren" er  

 således det største blad inden for det relevante marked.
Bladets  

 position som annoncemedie styrkes endvidere ved at være medlemsblad for  

 Dansk Sportsdykker Forbund.
 Konkurrencerådet har herudover henvist til, at  

 klageren tidligere har tilkendegivet, at "Sportsdykkeren" i de  

 sidste 25 år faktisk har været det eneste blad med dykkere som  

 speciel målgruppe.
 Det kan heller ikke med rette anføres, at bladets  

 udbredelse skyldes, at det udleveres gratis til medlemmerne, da disse betaler  

 kontingent.
 Rådet har endvidere anført, at klageren  

 driver erhvervsvirksomhed, som er omfattet af konkurrencelovens § 2.  

 Indtægterne fra abonnementer og fra annoncer svarede i 1995 til ¼ af de  

 opgjorte omkostninger ved bladudgivelsen, og annoncerne må antages at  

 have et salgsfremmende sigte.
Salg af annonceplads har således et  

 erhvervsøkonomisk sigte og er derfor erhvervsvirksomhed.
At forbundet  

 drives på non profit basis, spiller i den forbindelse ingen rolle.  

 Aktiviteterne finansieres for en væsentlig del af tilskud fra Dansk  

 Idræts Forbund (DIF). Tilskuddet overstiger indtægterne fra  

 medlemsbidrag.
Indtægterne fra annoncesalg og fra abonnementer er  

 beskedne sammenholdt med bidragene fra tipsmidlerne via DIF og  

 medlemsbidragene, men udgør et sådant omfang, at der foreligger  

 erhvervsmæssig aktivitet.
Salget af annonceplads er da også  

 overladt til et professionelt bureau, hvilket alt andet lige  

 forudsætter et vist minimum af økonomisk aktivitet.
Det er rigtigt , at "dyk!" er konkurrent til  

 Sportsdykkeren.
Der foreligger fra Monopolrådets praksis under  

 monopolloven en række afgørelser, hvor der ikke blev givet  

 pålæg om at levere, fordi der var tale om en konkurrent.
Det  

 gjaldt også spørgsmål om annonceoptagelse i  

 (dag)blade.
Med overgangen til konkurrenceloven er der grundlag for en  

 ny vurdering af spørgsmålet.
Konkurrencelovens formål blev  

 ændret i forhold til monopolloven.
Effektivitetsformålet er i  

 fokus, og tilsynsrollen faldt bort.
Adgangen til markedet og opretholdelse af  

 en virksom konkurrence blev tillagt afgørende vægt.
Specielt om anvendelsen af leveringspåbud  

 anføres i forarbejderne til konkurrencelovens § 12, at  

 "Bestemmelsen (i lovforslagets § 12, stk. 2) forudsættes at kunne  

 bringes i anvendelse i overensstemmelse med de kriterier, der er  

 anført i betænkning nr. 1075, side 291-295. I forhold til  

 hidtidig praksis efter monopollovens § 12, stk. 3, indebærer det en  

 lempelse i adgangen til at give leveringspålæg, hvor dette kan  

 bidrage til at nedbryde adgangsbarrierer til markedet." Betænkningen anfører side 292 om  

 Monopoltilsynets praksis, "at leveringspålæg ikke er blevet  

 givet i situationer, hvor den der ønskede leveringspålæg  

 ville opnå en uberettiget fordel, fordi han var konkurrent." I  

 fortsættelse heraf hedder det side 293:
"Udvalget kan tilslutte sig monopolmyndighedernes  

 praksis, hvorefter leveringsnægtelse som er led i boykot- eller  

 eksklusivaftaler, som er rettet mod forhandlere, der konkurrerer på  

 prisen, eller som tilsigter at opretholde lukkede selektive salgssystemer,  

 normalt bør kunne medfører et leveringspålæg.
Ved  

 vurderingen må anlægges samme synspunkter som omtalt under afsnit  

 7.4.6 (. . . at åbne salgssystemerne med henblik på at  

 skabe fri tilgang og forudsætninger for strukturtilpasning også  

 under en ny konkurrencelov bør tillægges afgørende  

 vægt") . . . Dette indebærer, at også  

 bestående eneforhandlingsaftaler kan brydes med et  

 leveringspåbud.
Begrundelsen herfor er, at udvalget lægger  

 overordentlig stor vægt på, at der ikke lægges hindringer i  

 vejen for tilgang til markedet." Optagelse af annoncer for "dyk!" i  

 Sportsdykkeren vil fremme konkurrencen.
Der vil blive skabt større  

 gennemsigtighed, og dykkerinteresserede vil kunne orientere sig om begge  

 blade og sammenligne dem. "dyk!" vil ikke opnå nogen  

 uberettiget fordel.
Sportsdykkeren vil således kunne opkræve  

 sædvanlig betaling for annoncerne.
Bladet vil kunne stille samme krav  

 til det saglige indhold af annoncerne som til andre annoncører.
Konkurrentbetragtningen er saglig og relevant, men kan  

 ikke være eneafgørende.
Der må foretages en afvejning.  

 På den ene side kan der ikke være fri adgang til at forlange  

 levering fra den stærke virksomhed og dermed adgang til at plukke  

 andres succes uden at have gjort tilsvarende opofrelser.
En dominerende  

 virksomhed har krav på beskyttelse, hvis den fortsat fornyr sig.  

 På den anden side må der skrides ind, hvis virksomheden er  

 gået i stå, således at den dominerende position blot  

 udnyttes til at fastlåse markedet.
Optagelse af annoncer indebærer ikke i sig selv en  

 accept af de varer eller ydelser, der reklameres for.
Klagerens mulighed for  

 at anbefale og vejlede medlemmerne til at tage bestemte uddannelser bliver  

 ikke forringet ved, at medlemmerne via annoncerne fra "dyk!" bliver  

 gjort opmærksom på, at der findes andre uddannelser.
På den  

 baggrund vejer Forlaget Vip Media Scandinavia ApS  interesse i at kunne  

 annoncere i "Sportsdykkeren" tungere end klagerens interesse i selv  

 at kunne afgøre, hvilke annoncer der skal optages i bladet.
6.	VIP Media Scandinavia ApS argumentation VIP Media Scandinavia ApS har tilsluttet sig det af  

 Konkurrencerådet anførte.
Selskabet har henvist til, at  

 "dyk!" er et neutralt blad, som ikke er tilknyttet nogen  

 uddannelse.
Man har ingen intention om  at udkonkurrere  

 "Sportsdykkeren". De to blade supplerer tværtimod hinanden  

 fint, og "dyk!" ville kunne støtte  

 "Sportsdykkeren" med 30.000 kr. om året gennem  

 annoncering.
7.	Ankenævnets bemærkninger Konkurrencerådet har antaget, at optagelse af  

 annoncer for 115.000 kr. årligt i Dansk Sportsdykkerforbunds  

 medlemsblad må anses for erhvervsvirksomhed, at denne virksomhed  

   i kraft af forskellen mellem oplagene for henholdsvis  

 "Sportsdykkeren" og "dyk!"   må anses for at  

 indtage en dominerende stilling på et marked for annoncering over for  

 en målgruppe af personer med speciel interesse i dykning, at   

 der foreligger et direkte konkurrenceforhold mellem de to blade på det  

 nævnte annoncemarked, og at det følger af forarbejderne  

 til konkurrenceloven, at hjemlen til at pålægge et blad at optage  

 annoncer for et konkurrerende blad er udvidet i konkurrenceloven i forhold  

 til monopolloven.
Konkurrenceankenævnet finder imidlertid ikke  

 grundlag for at antage, at der med konkurrenceloven skulle være  

 tilstræbt en udvidelse af adgangen til at pålægge et blad  

 at optage annoncer for et konkurrerende blad.
Der er herefter kun hjemmel til  

 at pålægge annonceoptagelse i et blad for et konkurrerende blad,  

 hvis der foreligger særlige omstændigheder, hvorefter  

 leveringsnægtelsen må anses for et misbrug af markedsdominans.
 Der foreligger ingen oplysninger om sådanne  

 særlige omstændigheder, som kan begrunde pålægget om  

 i "Sportsdykkeren" at optage annoncer for "dyk!".  

 Ankenævnet ophæver derfor   allerede af denne grund  

 Konkurrencerådets pålæg som uhjemlet.
 Herefter bestemmes:
 Konkurrencerådets afgørelse af 26. november  

 1997 ophæves.
 Klageafgiften skal tilbagebetales til klageren.
