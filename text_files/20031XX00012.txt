Skriftlig fremsættelse (8. oktober 2003) Indenrigs- og  

 sundhedsministeren  

  

 (Lars Løkke Rasmussen):
 Herved tillader jeg mig for Folketinget at fremsætte:
 Forslag til lov om  

 ændring af værnepligtsloven (ændring af sessionens sammensætning).
(Lovforslag nr.
L 22).
Efter værnepligtslovens regler indgår et medlem af en  

 kommunalbestyrelse eller et amtsråd i sessionen.
Efter lovens bestemmelser  

 udpeges de nævnte medlemmer af vedkommende amtsråd og i Københavns,  

 Frederiksberg og Bornholms Kommuner af kommunalbestyrelsen.
 Bestemmelsen om det folkevalgte medlem af sessionen blev  

 indført i den første værnepligtslov af 1849 og har med få ændringer bestået  

 siden da.
Det skønsmæssige element i bedømmelsen af værnepligtige, som  

 der tidligere blev lagt vægt på og anvendt i stor udstrækning, var grove og  

 gav  

 sessionen et betydeligt skøn.
Dette skøn er siden veget for forud givne  

 præcise  

 regler og af en lægefaglig bedømmelse, der er forankret i  

 WHO-klassificeringssystemet.
En i 1992/93 gennemført undersøgelse af omfanget af det  

 kommunale medlems fremmøde viste en fraværsprocent på ca. 13 på landsbasis.  

 En  

 tilsvarende undersøgelse gennemført i 2001/2002 viste et fravær på ca. 16  

 procent.
Værnepligtsloven foreskriver ikke udpegning af en stedfortræder for  

 det kommunale sessionsmedlem.
Sessionerne afvikles derfor uanfægtet af, om  

 det  

 kommunale medlem er til stede eller ej.
 Forslaget indebærer en forenkling af sessionens  

 sammensætning, hvorefter det kommunale medlem af sessionen udgår.
Med udgangspunkt i de udpegende myndigheders samlede  

 udgifter i perioden 1. juli 2001 til 30. juni 2002 vurderes, at disse til  

 sammen vil få en mindreudgift på ca. 450.000 kr. om året.
Desuden vil  

 lovforslaget medføre administrative lettelser dels for de udpegende kommunale  

 myndigheder, dels for de værnepligtsadministrerende statsamter.
 Idet jeg i øvrigt henviser til lovforslaget med  

 bemærkninger, tillader jeg mig at anbefale lovforslaget til hurtig og  

 velvillig  

 behandling i det høje Ting.
