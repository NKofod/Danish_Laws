Bekendtgørelse om grundlagsrente for  

 livsforsikringsvirksomhed1) I medfør af § 31, stk. 6, § 89, stk. 7,  

 § 219, stk. 1, § 260, stk. 3 og § 261 i lov om  

 forsikringsvirksomhed, jf. lovbekendtgørelse nr. 417 af 3. juni 1999,  

 fastsættes:
Anvendelsesområde § 1. Denne bekendtgørelses regler finder  

 anvendelse på livsforsikringsvirksomhed.
 Stk. 2. Ved forsikringsselskaber forstås i denne  

 bekendtgørelse livsforsikringsselskaber og tværgående  

 pensionskasser med vedtægtsmæssigt hjemsted i Danmark eller i  

 Grønland samt filialer af udenlandske livsforsikringsselskaber, som  

 har fået koncession af Finanstilsynet.
Grundlagsrente § 2. Ved indgåelse af en forsikringsaftale  

 eller ændring heraf skal den eller de rentesatser (grundlagsrente), der  

 lægges til grund ved beregningen af livsforsikringshensættelserne  

 og præmierne, vælges med forsigtighed.
 Stk. 2. Grundlagsrenten, jf. stk. 1, må endvidere  

 ikke overstige den i stk. 3 fastsatte maksimale rentesats.
 Stk. 3. For forsikringsaftaler, der indgås i danske  

 kroner eller i anden valuta, fastsættes den maksimale rentesats til 2 %  

 p.a. inkl. et garanteret omkostnings- og sikkerhedstillæg, som  

 måtte være indeholdt i grundlagsrenten, jf. dog stk. 4.
 Stk. 4. For forsikringsaftaler, der indgås i anden  

 valuta end danske kroner, kan Finanstilsynet fastsætte en anden  

 grundlagsrente i overensstemmelse med artikel 18 i 3.  

 livsforsikringsdirektiv.
 § 3. Et forsikringsselskab må ikke  

 indgå en forsikringsaftale, hvori selskabet for en periode, der er  

 længere end 1 år, afskærer sig fra at ændre  

 grundlagsrenten for fremtidige præmieforhøjelser,  

 bonustilskrivninger m.v.
Undtagelser og dispensationsmuligheder § 4. Reglerne i § 2, stk. 2-4, finder  

 ikke anvendelse på:
1)	ændring af en forsikringsaftale, dersom værdien af de  

 fremtidige præmier efter fradrag af arbejdsmarkedsbidrag ikke  

 forhøjes, 2)	præmieforhøjelse for en forsikringsaftale, der er  

 indgået i et ansættelsesforhold, i det omfang forhøjelsen  

 modsvarer en tidligere præmienedsættelse og er forårsaget  

 af, at forsikringstageren efter at have været deltidsbeskæftiget  

 eller uden beskæftigelse får øget beskæftigelse  

 eller på ny får beskæftigelse, 3)	genoptagelse af præmiebetalingen i en forsikringsaftale efter,  

 at den har været afbrudt i ikke over 1 år, 4)	en forsikringsaftale, der er tilknyttet investeringsfonds, og for  

 hvilken forsikringsselskabet ikke har påtaget sig en  

 investeringsrisiko, 5)	en indskudsbetalt forsikringsaftale med en løbetid på  

 indtil 8 år, 6)	en forsikringsaftale uden ret til bonus, 7)	en livrente uden tilbagekøbsværdi, der er opsat i  

 højst 3 år, og 8)	en forsikringsaftale, der er indgået inden den 18. maj 1999  

 med ikrafttræden fra og med den 1. juli 1999.
 Stk. 2. I de i stk. 1, nr. 1, 2 og 3 nævnte  

 tilfælde kan grundlagsrenten dog ikke overstige den for aftalen hidtil  

 anvendte grundlagsrente.
 § 5. Der kan i følgende tilfælde  

 efter ansøgning til Finanstilsynet dispenseres fra bestemmelserne i  

 § 2, stk. 2-4:
 1)	For bestandsoverdragelser, fusioner eller lignende, jf. kapitel 16 i  

 lov om forsikringsvirksomhed og kapitel 8 i lov om tilsyn med  

 firmapensionskasser, dog således at højst den hidtil anvendte  

 grundlagsrente kan anvendes.
 2)	For tilfælde, hvor anvendelsen af en højere  

 grundlagsrente har en bagatelagtig økonomisk betydning for  

 forsikringsselskabet og er betryggende og rimelig over for de enkelte  

 forsikringstagere og andre berettigede efter forsikringsaftalerne, dog  

 således at højst den hidtil anvendte grundlagsrente kan  

 anvendes.
 3)	For tilfælde, hvor selskabet af tekniske årsager  

 midlertidigt ikke er i stand til at overholde § 2,  

 stk. 2-4.
 Stk. 2. Der kan efter ansøgning til Finanstilsynet  

 dispenseres fra bestemmelsen i § 3 for forsikringsaftaler, hvor tilsagn om  

 forsikringsydelser afgives på baggrund af fremtidige  

 præmieforhøjelser, der ved aftalens indgåelse er  

 præciseret med hensyn til såvel tidspunkt som størrelse,  

 således at tilsagnet om forsikringsydelser får et reelt indhold  

 straks ved aftalens indgåelse.
Straffebestemmelser § 6. Overtrædelse af § 2, stk. 2,  

 og § 3, stk. 1, straffes med bøde.
 Stk. 2. Der kan pålægges selskaber m.v. (juridiske  

 personer) strafansvar efter reglerne i straffelovens 5. kapitel.
 Stk. 3. For Grønland gælder lov om  

 forsikringsvirksomhed § 261, som sat i kraft ved anordning om  

 ikrafttræden for Grønland af lov om forsikringsvirksomhed.
Ikrafttrædelses- og overgangsbestemmelser § 7. Bekendtgørelsen træder i kraft  

 den 1. juli 1999.
 Stk. 2. Bekendtgørelse nr. 963 af 12. december 1995 om  

 grundlagsrente for livsforsikringsvirksomhed ophæves.
 § 8. For en forsikringsaftale indgået  

 på et før den 1. juli 1999 anvendt beregningsgrundlag kan  

 præmieforhøjelser og bonustilskrivning indtil udgangen af 2000  

 beregnes med en grundlagsrente på højst 3 % p.a., jf. dog stk. 4  

 og 5. Den forhøjede præmie må dog for aftaler i  

 obligatoriske ordninger ikke overstige 125 % og for andre aftaler ikke  

 overstige 110 % af, hvad der var kontraktligt aftalt inden den 1. juli 1999.  

 For forsikringer, der er omfattet af stk. 4 eller 5 kan den forhøjede  

 præmie dog andrage, hvad der er aftalt ved udgangen af 1999.
 Stk. 2. Forsikringer, der antages den 1. juli 1999 eller  

 senere på skærpede vilkår på baggrund af en  

 begæring, modtaget før den 1. juli 1999 med ikrafttrædelse  

 før den 1. juli 1999, kan etableres med anvendelse af den på  

 begæringstidspunktet gældende grundlagsrente.
 Stk. 3. For en forsikringsaftale indgået på  

 et før den 1. juli 1999 anvendt beregningsgrundlag kan indskud  

 på højst 34000 kr. for hver enkelt forsikringstager indtil  

 udgangen af 1999 beregnes med en grundlagsrente på højst 3 %  

 p.a.
 Stk. 4. For en forsikringsaftale, der i en obligatorisk  

 pensionsordning er indgået med en grundlagsrente på højst  

 3,7 % p.a., kan præmieforhøjelser indtil udgangen af 1999  

 beregnes med uændret grundlagsrente.
 Stk. 5. For en forsikringsaftale, der opgøres på  

 et før den 1. juli 1982 anvendt beregningsgrundlag med opsparet bonus,  

 kan præmieforhøjelser, der er kontraktligt aftalt inden den 1.  

 juli 1994, indtil udgangen af 1999 beregnes på uændret grundlag,  

 såfremt den gennemsnitlige garanterede forrentning ikke overstiger,  

 hvad der svarer til 3,7 % p.a. for den enkelte forsikringsaftale inklusive  

 opsparet bonus.
 Stk. 6. Hvis et forsikringsselskab anvender reglerne i  

 stk. 1 og 3-5, skal den ansvarshavende aktuar i sin årlige  

 beretning særskilt redegøre for, at dette er betryggende.
Finanstilsynet, den 7. juni 1999 Henrik Bjerre-Nielsen /Klaus Grünbaum 1)   

  Bekendtgørelsen indeholder bestemmelser, der gennemfører dele  

 af Rådets direktiv 79/267, EF-Tidende 1979 L 63, s. 1 (1.  

 livsforsikringsdirektiv) og dele af Rådets direktiv 92/96, EF-Tidende  

 1992 L 360, s. 1 (3. livsforsikringsdirektiv).
