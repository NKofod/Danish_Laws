Likvidation af andelsboligforening   

 udlodning af likvidationsprovenu Spørgsmål Svar Beskrivelse af  

 de faktiske forhold Der er i alt 14  

 andelshavere i andelsforeningen, der hver har råderet over en  

 lejlighed.   

 Samtlige andelshavere, bortset fra andelshaveren A, anvender lejligheden som  

 privat bolig.
A har udlejet boligen til sit barn.
 Det kan oplyses,  

 at andelsboligforeningen på intet tidspunkt selv har været ejer af andele,  

 eller forestået udlejning af lejligheder.
 Andelsboligforeningen  

 har heller ikke på noget tidspunkt været involveret i udlejning til  

 tredjemand  

 eller anden udlejningsformidling.
 Ejendommen er  

 værdiansat til anskaffelsessummen på kr. 21.115.000, jf. årsrapporten for  

 2004.
Andelsboligforeningen  

 påtænker nu at overdrage ejendommen til et anpartsselskab, ejet af 13 af de  

 nuværende andelshavere.
Prisen påtænkes at udgøre den i regnskabet for 2004  

 bogførte værdi på 21.115.000.
 Det kan oplyses,  

 at den offentlige ejendomsvurdering for 2003 udgjorde kr. 19.300.000, og for  

 2004 udgør kr. 18.700.000 (seneste offentliggjorte).
 Det nye  

 anpartsselskab vil derefter forestå en udstykning af ejendommen i  

 ejerlejligheder og derefter overdrage disse ejerlejligheder til 13 af de  

 oprindelige andelshavere.
 Det nye  

 anpartsselskab vil dog beholde en lejlighed, og udleje den til en nuværende  

 andelshaver, der ikke ønsker at blive ejer af en ejerlejlighed.
 Den samlede pris  

 for samtlige ejerlejligheder ved overdragelse til de oprindelige  

 anpartshavere  

 påtænkes fastsat til at udgøre det samme beløb som anpartsselskabet har givet  

 for ejendommen med tillæg af de omkostninger som anpartsselskabet har afholdt  

 i  

 forbindelse med erhvervelsen, udstykningen og salget m.m.
 Den enkelte  

 ejerlejligheds pris vil blive fastsat ud fra fordelingstallene i  

 andelsboligforeningen - set i forhold til den samlede overdragelsessum.
 Efterfølgende  

 vil andelsboligforeningen blive likvideret og likvidationsprovenuet udloddet  

 til andelshaverne.
SKATs  

 indstilling og begrundelse SKAT forudsætter  

 ved besvarelsen, at nedenstående transaktioner ikke er i strid med den  

 boligretlige lovgivning.
Ad spørgsmål 1 Andelsforeningen  

 må efter en konkret vurdering af dens vedtægter anses for at være et  

 selvstændigt skattesubjekt omfattet af selskabsskattelovens § 1, stk. 1, nr.  

 6.  

 Foreningen er efter denne bestemmelse alene skattepligtig af indtægt ved  

 erhvervsmæssig virksomhed, samt fortjeneste eller tab ved afhændelse,  

 afståelse  

 eller opgivelse af formuegoder, der har eller har haft tilknytning til den  

 erhvervsmæssige  

 virksomhed.
 Det fremgår  

 endvidere af Ligningsvejledningen 2005-4, afsnit  


  

 E.J.2.1.1  


,  

 at foreninger omfattet af selskabsskattelovens § 1, stk. 1, nr. 6, ved  

 indkomstopgørelsen ikke skal medregne fortjeneste, der stammer fra afståelse  

 af  

 fast ejendom, medmindre ejendommen har tilknytning til erhvervsmæssig  

 virksomhed.
 Efter det  

 oplyste har andelsforeningen ikke drevet nogen form for erhvervsmæssig  

 virksomhed,  

 herunder udlejning til ikke-medlemmer, og SKAT indstiller som følge heraf, at  

 salget af ejendommen kan ske skattefrit, jf. ovenstående.
Ad spørgsmål 2 Det er SKATs  

 opfattelse, at overdragelse af andelsforeningens ejendom til et nystiftet  

 anpartsselskab skal ske til handelsværdien.
Det er SKATs  

 vurdering, at den af andelsboligforeningen foreslåede overdragelsessum på  

 21.115.000 kr. kontant, skønnes at ligge inden for den usikkerhed, hvormed  

 handelsværdien af ejendommen kan fastsættes.
Skønnet bygger både på  

 vurderingen  

 pr. 1. oktober 2005 (18,7 mio. kr.), og på hvad ejerlejligheder handles til i  

 byen.
 SKAT indstiller  

 som følge heraf, at overdragelsen kan ske til dette beløb uden, at det  

 udløser  

 skat for anpartsselskabet.
Ad. spørgsmål 3 Det fremgår af  

 aktieavancebeskatningslovens § 15, stk. 1, at gevinst og tab ved afståelse af  

 aktier, andelsbeviser og lignende værdipapirer, der er forbundet med brugsret  

 til en beboelseslejlighed i en ejendom med mere end to beboelseslejligheder,  

 er  

 skattefri, når beboelseskravet m.m., jf. ejendomsavancebeskatningslovens § 8,  

 stk. 4, er opfyldt.
 Efter stk. 2, er  

 gevinst og tab ved udlodning af likvidationsprovenu af aktier m.v. som nævnt  

 i  

 stk.1 skattefri under samme betingelser som nævnt i stk. 1, når udlodningen  

 finder sted i det kalenderår, hvori selskabet m.v. endeligt opløses.
 SKAT har  

 overvejet, hvorvidt det har betydning, at andelsbeviserne ved likvidationen  

 af  

 andelsboligforeningen ikke er forbundet med brugsret til en bolig, da  

 ejendommen er solgt til anpartsselskabet.
Det fremgår af  

 forarbejderne til bestemmelsen, at formålet med at indføre bestemmelsen var,  

 at  

 den skattefrihed, der gælder for ejere af en- og tofamilieshuse tillige  

 skulle  

 gælde for andelshavere i andelsboligforeninger og aktionærer i  

 aktieboligselskaber.
Det er derfor SKATs vurdering, at bestemmelsen også  

 finder  

 anvendelse i de tilfælde, hvor en ejendom sælges fra med henblik på  

 efterfølgende  

 likvidation i umiddelbar tilknytning til salget.
 Y har efter det  

 oplyste anvendt andelslejligheden som privat bolig og ejendommen indeholder  

 mere end 2 beboelseslejligheder.
SKAT indstiller,  

 at der svares ja til, at udlodning af likvidationsprovenu til andelshaverne  

 ikke udløser skat hos Y, da han har anvendt lejligheden som sin private  

 bolig.  

 Det er en forudsætning for svaret, at udlodningen finder sted i det  

 kalenderår,  

 hvori andelsforeningen endeligt opløses, jf.
ABL § 15, stk. 2.
Ad spørgsmål 4 A har efter det  

 oplyste, ikke anvendt andelslejligheden som privat bolig.
Betingelsen for  

 skattefrihed efter ejendomsavancebeskatningslovens § 8, stk. 4, jf.
ABL § 15,  

 stk. 2, er derfor ikke opfyldt.
 SKAT indstiller  

 som følge heraf, at A er skattepligtig af en eventuel avance ved udlodning af  

 likvidationsprovenu, jf. aktieavancebeskatningslovens § 2.
Ad spørgsmål 5 Som nævnt under  

 besvarelsen af spørgsmål 2 finder SKAT, at overdragelse af ejendommen skal  

 ske  

 til handelsværdien.
Dette gælder også ved et videresalg fra anpartsselskabet  

 til købere af ejerlejlighederne.
 Det er som  

 anført under besvarelsen af spørgsmål 2, SKATs vurdering, at en  

 overdragelsessum på 21.115.000 kr. kontant, skønnes at ligge inden for den  

 usikkerhed, hvormed handelsværdien af ejendommen kan fastsættes.
 Det er endvidere  

 SKATs opfattelse, at anpartsselskabet ved et videresalg af ejerlejligheder  

 kan  

 medregne omkostninger til udstykning, salg m.m. ved fastsættelse af  

 handelsværdien af lejlighederne.
 SKAT indstiller  

 således, at der svares ja til spørgsmål 5.
 Skatterådet  

  

 tiltræder  

 indstillingen.
