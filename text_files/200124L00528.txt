Betænkning afgivet af Socialudvalget den  

 18. april 2002 Betænkning over Forslag til lov om ændring af lov om  

 social service (Forhøjelse af tilskud til høreapparater) [af socialministeren (Henriette Kjær)] 1. Ændringsforslag Der er af Enhedslistens medlem af udvalget stillet 1  

 ændringsforslag til lovforslaget.
2. Udvalgsarbejdet Lovforslaget blev fremsat den 29. januar 2002 og var til  

 1. behandling den 8. februar 2002. Lovforslaget blev efter 1. behandling  

 henvist til behandling i Socialudvalget.
Møder Udvalget har behandlet lovforslaget i 3 møder.
Høring Lovforslaget blev sendt i høring samtidig med  

 fremsættelsen.
Den 7. februar 2002 sendte socialministeren de indkomne  

 høringssvar til udvalget.
Skriftlige henvendelser Udvalget har i forbindelse med udvalgsarbejdet modtaget en  

 skriftlig henvendelse fra Ældre Sagen.
Socialministeren har over for  

 udvalget kommenteret denne henvendelse.
Spørgsmål Udvalget har stillet 8 spørgsmål til  

 socialministeren og 1 spørgsmål til indenrigs- og  

 sundhedsministeren til skriftlig besvarelse, som disse har besvaret. 4 af  

 udvalgets spørgsmål og socialministerens svar herpå er  

 optrykt som bilag 2 til betænkningen.
Spørgsmål nr.
S 1140  

 og socialministerens svar herpå er optrykt som bilag 3.
3. Indstillinger og politiske bemærkninger Et flertal i udvalget (udvalget med undtagelse af  

 EL) indstiller lovforslaget til vedtagelse uændret og vil stemme  

 imod det stillede ændringsforslag.
Et mindretal i udvalget (EL) indstiller  

 lovforslaget til forkastelse ved 3. behandling.
Mindretallet vil dog  

 stemme for det af mindretallet stillede ændringsforslag.
 Tjóðveldisflokkurin, Inuit Ataqatigiit og  

 Siumut var på tidspunktet for betænkningens afgivelse ikke  

 repræsenteret med medlemmer i udvalget og havde dermed ikke adgang til  

 at komme med indstillinger eller politiske udtalelser i  

 betænkningen.
 En oversigt over Folketingets sammensætning er  

 optrykt i betænkningen.
Ændringsforslag Til § 1 Af et mindretal (EL):
 1) Nr. 1 affattes således:
 »1. § 97, stk. 5, affattes således:
»Stk. 5. En ansøger, der er fyldt 18 år, og som er  

 henvist til høreapparatbehandling af en speciallæge i  

 øre-, næse- og halssygdomme, kan vælge at benytte en anden  

 godkendt leverandør, med hvem amtet har indgået en aftale, end  

 amtets audiologiske klinikker.
Amtskommunen afholder den fulde udgift til  

 behandlingen.«« [Brugerbetaling på høreapparater  

 afskaffes] Bemærkninger Til nr. 1 Det er urimeligt med brugerbetaling på  

 høreapparater.
Amtskommunen afholder den fulde udgift, hvis  

 behandlingen finder sted på amtets audiologiske klinikker.
Hvis  

 amtskommunen, for at forøge servicen og nedbringe ventetiden,  

 inddrager privatpraktiserende audiologer i løsningen af opgaverne,  

 skal dette være udgiftsneutralt for patienten.
Else Winther Andersen (V)  

  Eva Kjer Hansen (V)  Flemming Oppfeldt (V)  

  Troels Lund Poulsen (V)  Aase D.
Madsen (DF)  

  Pia Kristensen (DF)  

 Charlotte Dyremose (KF) nfmd.  

  Helge Adam Møller (KF)  

  Tove Videbæk (KRF) fmd.  

  Anne-Marie Meldgaard (S)  Grete Schødts (S)  

 Jørn Pedersen (S)  Karen Jespersen (S)  

  Jette Bergenholz Bautrup (S)  

  Villy Søvndal (SF)  Margrethe Vestager (RV)  

  Line Barfod (EL) Tjóðveldisflokkurin, Inuit Ataqatigiit og  

 Siumut havde ikke medlemmer i udvalget.
Folketingets sammensætning Venstre, Danmarks Liberale Parti (V) 56 * Enhedslisten (EL) 4 Socialdemokratiet (S) 52 Kristeligt Folkeparti (KRF) 4 Dansk Folkeparti (DF) 22 Tjóðveldisflokkurin (TF) 1 Det Konservative Folkeparti (KF) 16 Inuit Ataqatigiit (IA) 1 Socialistisk Folkeparti (SF) 12 Siumut (SIU) 1 Det Radikale Venstre (RV) 9 Uden for folketingsgrupperne (UFG) 1 * Heraf 1 medlem valgt på  

 Færøerne Bilag 1 Oversigt over bilag vedrørende L 62 Bilagsnr.
Titel 1 Liste over høringsparter, fra socialministeren 2 Høringssvar til lovforslaget, fra socialministeren 3 Henvendelse af 8/2-02 fra Ældre Sagen 4 Spm. 1 om kommentar til henvendelse af 8/2-02 fra Ældre Sagen, til  

 socialministeren 5 Spm. 2, om det er muligt for amterne at få del i de 1,5 mia. kr.,  

 der er afsat til sygehusvæsenet, til indenrigs- og sundhedsministeren 6 Spm. 3 om en evaluering af effekten af indførelsen af det  

 nugældende tilskud på 3.000 kr. på ventelisterne, til  

 socialministeren Spm. 4 om, hvilken type høreapparater der efterspørges i  

 offentligt regi, til socialministeren 7 Tidsplan for udvalgets behandling af lovforslaget 8 Spm. 5 om en vurdering af, hvordan ventetiden på  

 høreapparater ville udvikle sig, hvis den samlede beløbsramme  

 til tilskud blev givet direkte til amterne til brug for nedbringelse af  

 ventelisterne, til socialministeren Spm. 6 om forventningerne til antallet af færdiguddannede audiologer  

 i de nærmeste år fremover, til socialministeren 9 Spm. 7 om kapaciteten i høreforsorgen til at modtage det stigende  

 antal borgere, der skal have vejledning i valg af høreapparat, til  

 socialministeren 10 Svar på spm. 1 om kommentar til henvendelse af 8/2-02 fra  

 Ældre Sagen, fra socialministeren 11 Svar på spm. 2, om det er muligt for amterne at få del i de  

 1,5 mia. kr., der er afsat til sygehusvæsenet, fra indenrigs- og  

 sundhedsministeren 12 Svar på spørgsmål nr.
S 1139, om Teknisk-Audiologisk  

 Laboratoriums arbejde vil bortfalde som følge af besparelsen på  

 finanslovbevillingen 13 Svar på spørgsmål nr.
S 1140, om amtskommunerne fra  

 2002 selv pålægges at finansiere deres andel af den bortfaldne  

 finanslovbevilling 14 Svar på spørgsmål nr.
S 1141 om, i hvor stort omfang  

 det forventes, at merbevillingen til sundhedsområdet på 1,5 mia.  

 kr. til nedbringelse af ventelister vil øge efterspørgslen  

 efter høreapparater, og om den offentlige høreforsorg er parat  

 til at imødekomme en stigende efterspørgsel 15 Svar på spm. 3 om en evaluering af effekten af indførelsen af  

 det nugældende tilskud på 3.000 kr. på ventelisterne, fra  

 socialministeren Svar på spm. 4 om, hvilken type høreapparater der  

 efterspørges i offentligt regi, fra socialministeren 16 Svar på spm. 5 om en vurdering af, hvordan ventetiden på  

 høreapparater ville udvikle sig, hvis den samlede beløbsramme  

 til tilskud blev givet direkte til amterne til brug for nedbringelse af  

 ventelisterne, fra socialministeren Svar på spm. 6 om forventningerne til antallet af  

 færdiguddannede audiologer i de nærmeste år fremover, fra  

 socialministeren 17 Svar på spm. 7 om kapaciteten i høreforsorgen til at modtage  

 det stigende antal borgere, der skal have vejledning i valg af  

 høreapparat, fra socialministeren 18 Spm. 8, om forhøjelsen af tilskuddet medfører, at f.eks.  

 Odense sygehus efter 1/7-02 ikke kan tage det planlagte antal patienter ind  

 til behandling, da merudgiften til hørerapparater skal dækkes af  

 samme budget, til socialministeren Spm. 9, om ministeren har afsluttet forhandlingerne med amterne  

 således, at der er sikkerhed for, at amterne bevilger de 12 mio. kr.,  

 som er nævnt i forslaget, til socialministeren 19 1. udkast til betænkning over lovforslaget 20 Svar på spm. 8, om forhøjelsen af tilskuddet medfører,  

 at f.eks.
Odense sygehus efter 1/7-02 ikke kan tage det planlagte antal  

 patienter ind til behandling, da merudgiften til hørerapparater skal  

 dækkes af samme budget, fra socialministeren Svar på spm. 9, om ministeren har afsluttet forhandlingerne med  

 amterne således, at der er sikkerhed for, at amterne bevilger de 12  

 mio. kr., som er nævnt i forslaget, fra socialministeren Bilag 2 Nogle af udvalgets spørgsmål til  

 socialministeren og dennes svar herpå Spørgsmålene og socialministerens svar  

 herpå er optrykt efter ønske fra S.
 Spørgsmål 6:
Hvilke forventninger er der til antallet af  

 færdiguddannede audiologer i de nærmeste år fremover? Svar:
Ministeriet har til brug for sit svar spurgt Indenrigs- og  

 Sundhedsministeriet om antallet af færdiguddannede audiologer i de  

 kommende år.
Indenrigs- og Sundhedsministeriet har oplyst, at audiologi  

 er et fagområde, som speciallæger i øre-, næse- og  

 halssygdomme kan profilere sig indenfor.
I modsætning til uddannelse i  

 et grund- eller grenspeciale autoriseres profilering indenfor et  

 fagområde ikke.
 Ifølge Sundhedsstyrelsen er der ikke grundlag for  

 at vurdere det forventede antal af speciallæger med faglig profilering  

 indenfor fagområdet audiologi.
Sundhedsstyrelsen oplyser, at der i 2000-2001 er oprettet  

 10 undervisningsstillinger for speciallæger i øre-, næse-  

 og halssygdomme.
Sundhedsstyrelsen forventer, at antallet af  

 undervisningsstillinger øges i de kommende år.
 Ministeriet skal henholde sig til det af Indenrigs- og  

 Sundhedsministeriet og Sundhedsstyrelsen oplyste.
 Spørgsmål 7:
Er der kapacitet i høreforsorgen til at modtage det  

 stigende antal borgere, der skal have vejledning i valg af  

 høreapparat? Svar:
 Det er min og indenrigs- og sundhedsministerens vurdering,  

 at den offentlige høreomsorg har den fornødne kapacitet til at  

 modtage et stigende antal borgere, der skal have vejledning i valg af  

 høreapparat m.v.
 Efter det for mig oplyste, vælger de borgere, der  

 får udleveret høreapparat fra godkendte, private  

 høreapparatleverandører, typisk at modtage vejledning fra deres  

 private høreapparatleverandør, i stedet for at modtage  

 vejledning fra den offentlige høreomsorg.
 Spørgsmål 8:
Kan ministeren bekræfte, at forhøjelsen af  

 tilskuddet kan komme til at betyde, at f.eks.
Odense sygehus ikke efter 1.  

 juli 2002 kan tage det ellers planlagte antal patienter ind til behandling,  

 når merudgiften til høreapparater skal betales af det samme  

 budget? Svar:
 Socialministeriet har til brug for sit svar bedt  

 Indenrigs- og Sundhedsministeriet om et bidrag.
 Indenrigs- og Sundhedsministeriet har oplyst, at alle  

 drifts- og bevillingsmæssige beslutninger vedrørende Odense  

 Universitetshospital bliver truffet af sygehuset inden for de rammer, der er  

 fastlagt af Fyns Amt.
 Fyns Amt har overfor Indenrigs- og Sundhedsministeriet  

 oplyst, at der ikke er planer om at mindske bevillingen til Odense  

 Universitetshospital som følge af den styrkede tilskudsordning  

 på høreapparatområdet, og at der således ikke er  

 planer om at reducere aktiviteten på sygehuset som følge af  

 lovændringen.
Det er en afgørende målsætning for  

 regeringen at nedbringe de uacceptabelt lange ventetider i  

 sygehusvæsenet, herunder at mindske ventetiderne på  

 høreapparatområdet.
Der er på regeringens initiativ derfor  

 vedtaget en lovændring om udmøntning af ekstra 1,5 mia. kr. til  

 målrettet at øge behandlingskapaciteten i sygehusvæsenet,  

 herunder at øge aktiviteten på høreapparatområdet.
 Det er regeringens forventning, at udmøntningen af  

 de ekstra 1,5 mia. kr. til meraktivitet i sygehusvæsenet samt den  

 forbedrede tilskudsordning, som amterne i øvrigt kompenseres  

 økonomisk for, vil bidrage til en øget aktivitet på  

 høreapparatområdet.
 Spørgsmål 9:
Har ministeren afsluttet de i forslaget nævnte  

 forhandlinger med amtskommunerne, så der er sikkerhed for, at amterne  

 bevilliger de i forslaget nævnte 12 mio. kr. for 2002, således at  

 merudgiften til høreapparater ikke får som konsekvens, at  

 færre patienter kan modtage undersøgelse og behandling i det  

 offentlige sundhedsvæsen? Svar:
 Jeg kan oplyse, at drøftelserne på teknisk  

 plan med amterne om spørgsmålet vedrørende  

 økonomisk kompensation for de forventede amtslige merudgifter, der  

 følger af lovændringen om forhøjet amtsligt tilskud  

 på området, er afsluttet.
Der er enighed om, at de samlede amtslige merudgifter i  

 2002, dvs. i perioden 1. juli 2002 til 31. december 2002, forventes at blive  

 9,1 mio. kr.
Staten kompenserer fuldt ud amterne for disse merudgifter i  

 2002. Det er derfor regeringens forventning, at forhøjelsen af  

 tilskudsbeløbet ikke får som konsekvens, at færre  

 patienter kan modtage undersøgelse og behandling i det offentlige  

 sundhedsvæsen.
Bilag 3 Spørgsmål nr.
S 1140 og socialministerens svar  

 herpå Spørgsmålet og socialministerens svar  

 herpå er optrykt efter ønske fra S.
Spørgsmål nr.
S 1140:
Skal ministerens svar på spørgsmål nr.  

 S 813 forstås på den måde, at regeringen forudsætter,  

 at amtskommunerne fra 2002 pålægges selv at finansiere deres  

 andel af den bortfaldne finanslovsbevilling på 1,7 mio. kr., hvis de  

 fortsat ønsker teknisk service til høreforsorgen, og hvor stor  

 en andel af de 1,7 mio. kr. har hidtil været anvendt til  

 amtskommunerne, eller skal ministerens svar forstås således, at  

 TALs  forpligtelser over for den offentlige høreforsorg  

 ophører, jf. forslag til finanslov for finansåret 2002,  

 anmærkninger §§ 1-16, § 15.64.13.10, s. 668? Svar:
Jeg vil gerne understrege, at ansvaret for den offentlige  

 høreforsorg påhviler amtskommunerne.
I det omfang  

 Teknisk-Audiologisk Laboratoriums (TAL) virksomhed er nødvendig for  

 den offentlige høreomsorg må amtskommunerne sikre sig, at de  

 fortsat kan få leveret de nødvendige ydelser.
 Jeg har til brug for mit svar bedt TAL om en  

 redegørelse for fordelingen af anvendelsen af DELTA  

 Teknisk-Audiologisk Laboratoriums finanslovsbevilling, og i hvilket omfang  

 anvendelsen kan relateres til amtskommunerne; se vedlagte brev fra TAL af 1.  

 marts 2002.
Af vedlagte brev fra TAL fremgår, at 24 pct. af  

 finanslovsbevillingen på 1,7 mio. kr. i 2001 vurderes at kunne  

 relateres til amtskommunerne, som bistand ydet direkte til  

 høreklinikker og institutter.
Andre aktiviteter som internationalt  

 arbejde, information, undervisning, temadage og standardisering, råd og  

 nævn vurderes kun i nogen eller ringe grad at kunne relateres til  

 amtskommunerne.
 Bilag vedlagt:
 Kopi af brev af 1. marts 2002 fra Teknisk-Audiologisk  

 Laboratorium (TAL).
Socialministeriet Departementet Jessie Brender Olesen DELTA, Teknisk-Audiologisk Laboratorium   TAL Hermed som aftalt pr. telefon en redegørelse for  

 fordelingen af anvendelse af DELTA Teknisk-Audiologisk Laboratoriums  

 finanslovsbevilling, og i hvilket omfang anvendelsen kan relateres til  

 amtskommunerne.
 Nedenstående tabel vedrørende fordelingen af  

 finanslovsmidlernes anvendelse er udarbejdet med henblik på orientering  

 af TALs styregruppe på det næste møde den 6.  

 marts.
År 1999 2000 2001 Internationalt samarbejde 15 % 13 % 14 % Konsulentarbejde og projekter for høreforsorgen 28 % 32 % 24 % Information, undervisning og temadage 51 % 51 % 52 % Standardisering, råd og nævn 6 % 5 % 11 % »Konsulentarbejde og projekter for høreforsorgen«  

 vurderes i høj grad at kunne relateres til amtskommunerne, som bistand  

 ydet direkte til høreklinikker og -institutter. »Information,  

 undervisning og temadage« vurderes i nogen grad at kunne relateres til  

 amtskommunerne i forbindelse med uddannelse og efteruddannelse af  

 personalegrupperne på høreklinikker og -institutter, men  

 vedrører også andre aktiviteter.
 »Internationalt samarbejde« og »Standardisering, råd  

 og nævn« vurderes kun i ringe grad at kunne relateres til  

 amtskommunerne.
En mere detaljeret beskrivelse af de opgaver som TAL  

 løser for finanslovsbevillingen er tilgængelig i  

 årsrapporter og nyhedsbreve som udgives løbende.
De seneste  

 udgaver er tilgængelige på Internettet:
 http://www.delta.dk/services/consulting/acoustics/hearing-aid/default.htm.
 Trykte udgaver kan fås ved henvendelse til  

 laboratoriet.
