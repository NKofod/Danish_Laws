Skriftlig fremsættelse (26. februar  

 2003) Økonomi- og erhvervsministeren Herved tillader jeg mig for Folketinget at  

 fremsætte:
Forslag til lov om midlertidig kontraktbetinget  

 driftsstøtte til bygning af visse skibstyper (Lovforslag nr.
L 165).
 Gennem de sidste 25 år er støtten til  

 skibsbygning gradvis nedsat fra en støttesats på 28 % i 1987 til  

 9 % i perioden 1992   2000. Muligheden for støtte ophørte helt  

 pr. 31. december 2000, men blev trods ihærdig dansk modstand  

 genindført med vedtagelsen af EF-forordning nr. 1177/2002 af 27. juni  

 2002 (EF-Tidende L 172/1 af 2.7. 2002) om midlertidig støtte til  

 skibsbygning.
 Med forslaget søges tilvejebragt specifik  

 lovhjemmel og grundlaget for administration af mulighederne i  

 EF-forordningen.
Efter lovforslaget kan der ydes støtte til  

 skibsbygning på højst 6 % til skibe, der er i konkurrence med  

 koreanske værfter.
Det drejer sig om container- og produkt- og  

 kemikalietankskibe.
Dertil kommer gastankskibe (Liquid Natural Gas Tankere  

 (LNG-tankskibe)), hvis Kommissionens yderligere undersøgelser for 2002  

 bekræfter, at også LNG-tankskibe bygges i unfair konkurrence med  

 Korea.
Dette er en begrænsning i forhold til den ophørte  

 ordning, hvorefter der kunne ydes støtte på op til 9 % til  

 samtlige skibstyper, når kontrakten var på over 10 mio.
Euro.  

 Derimod er der i forslaget ingen nedre beløbsgrænse for  

 kontraktværdien før støtte, og tilsagn om støtte  

 gives efter først-til-mølle-princippet, når det er  

 bevist, at kontrakten er indgået i konkurrence med Korea.
Støtteperioden begrænses til kontrakter  

 indgået i perioden fra den 1. januar 2003 til og med 31. marts 2004.  

 Støtten ophører, hvis Kommissionen inden udløbet af  

 denne periode indgår en aftale med Korea, eller hvis den sag, som EU  

 har anlagt mod Korea den 24. oktober 2002 i World Trade Organisation (WTO),  

 er blevet afgjort.
Dette er en begrænsning i forhold til forordningens  

 muligheder, idet der efter forordningen er mulighed for støtte fra den  

 24. oktober 2002. I forbindelse med forhandlingerne om finansloven har  

 regeringen indgået forlig om først at yde støtte fra 1.  

 januar 2003.
Udgiftsniveauet i den tidligere driftsstøtteordning  

 var alene styret af ordretilgangen på de danske værfter.  Det  

 betød, at de årlige bevillinger til driftsstøtte ikke  

 på forhånd var kendt, men afhang af markedssituationen og var  

 afhængige af ordretilgangen og produktionskapaciteten på de  

 enkelte værfter.
Med lovforslaget lægges der op til at  

 fastlægge en fast ramme for støtten.
Det foreslås, at der på finansloven for  

 årene 2003 - 2004 afsættes en støtteramme på 575  

 mio. kr., således at statens andel udgør 325 mio. kr.  

 Beløbet modsvares af uforbrugte tilsagn på den tidligere  

 driftsstøtteordning til skibsbygning.
Herudover tilvejebringes 250  

 mio. kr. via indtægter fra Danmarks Skibskreditfond.
Dette er et  

 resultat af det finanslovforlig, som regeringen indgik i efteråret med  

 samtlige Folketingets partier om støtte til dansk skibsbygning.  

 Aftalen med Skibskreditfonden er tiltrådt af forligspartierne.
 Forslaget skønnes at medvirke til at forbedre dansk  

 skibsværftsindustris konkurrenceevne i forhold til de nærmeste  

 EU-konkurrenter og sikre bygning af et mindre antal skibe i Danmark.
Forslaget skal notificeres hos Kommissionen.
Kommisionens  

 sagsbehandling forventes at tage mindst 6 uger.
Det foreslås, at loven  

 sættes i kraft snarest herefter.
 Idet jeg i øvrigt henviser til lovforslaget og de  

 bemærkninger, der ledsager det, skal jeg anbefale forslaget til Tingets  

 hurtige og velvillige behandling.
