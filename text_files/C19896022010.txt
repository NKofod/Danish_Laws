 Ved cirkulæreskrivelse af 12. marts 1987 tillod Justitsministeriet som et  

 forsøg kørsel med skikasser på turistbusser.
 Forsøgsperioden udløb den 1. maj 1988.
 På grundlag af de udtalelser, som Justitsministeriet har indhentet  

 vedrørende erfaringerne fra forsøgsperioden, har ministeriet besluttet at  

 fortsætte ordningen indtil videre.
 Det tillades derfor, at kørsel med turistbus, der bagpå er monteret med en  

 skikasse, fortsat finder sted, uanset at køretøjets samlede længde derved  

 overskrider den grænse på 12 m, som er fastsat i § 6, stk. 1, i  

 Justitsministeriets bekendtgørelse nr. 330 af 21. juni 1977 om køretøjets  

 største bredde, længde, højde, vægt og akseltryk (dimensionsbekendtgørelsen).
 Det tillades samtidig, at de i bekendtgørelse om detailforskrifter for  

 køretøjers indretning og udstyr pkt. 9.04.020(1) fastsatte grænser for størst  

 tilladte overhæng bagud overskrides ved montering af skikassen.
 Kørsel med skikasse efter de her fastsatte regler må kun finde sted,  

 såfremt følgende betingelser er overholdt:
 1. Skikassen må højst rage 60 cm ud fra selve bussens  

 karrosseri.
 2. Skikassen skal være så meget smallere end  

 karrosseriet, at kassen ved den skarpest mulige svingning ikke vil beskrive  

 en større bue end karrosseriets bageste hjørne.
 3. Bussen skal i øvrigt opfylde kravene i  

 bekendtgørelse om detailforskrifter for køretøjers indretning og udstyr.
 Det understreges i den forbindelse, at påbudte nødudgange ikke må  

 afspærres ved montering af skikassen.
 4. Inden en turistbus tages i brug med påmonteret  

 skikasse, skal køretøjet være fremstillet til syn og godkendt i to udførelser  

 (med og uden skikasse) samt anmeldt til registrering.
 Ikrafttræden af kravet om syn og registrering (pkt. 4) fastsættes til dem  

 1. maj 1989. I øvrigt træder cirkulæreskrivelsen i kraft straks.
Erik Ninn-Hansen /Henrik Waaben Optages i Juristforbundets gule færdselslovssamling.
