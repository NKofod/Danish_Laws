Bekendtgørelse om forsøgsordninger efter lov om tolkning til personer med hørehandicap I medfør af § 17 i lov nr. 1503 af 27. december 2009 om tolkning til personer med hørehandicap fastsættes:
 § 1. Indenrigs- og Socialministeriet har godkendt et forsøg med en udvidet timebank til døvblinde, hvorefter timebanken efter lovens § 11 i 2010 suppleres med 7 timer pr. døvblind bruger.
 § 2. Indenrigs- og Socialministeriet foretager en evaluering af forsøgsordningen inden udgangen af 2010.
 § 3. Bekendtgørelsen træder i kraft den 1. januar 2010.
