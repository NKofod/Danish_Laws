NOA-meddelelse om tilskud til arbejdsgiveres  

 betaling af dagpengegodtgørelse for 1. og 2. ledighedsdag ved lediges  

 ophør i jobtræning, individuel jobtræning og puljejob Tilskud til arbejdsgiveres betaling af  

 dagpengegodtgørelse for 1. og 2. ledighedsdag ved lediges ophør  

 i jobtræning, individuel jobtræning og puljejob.
Ved en ledigs ophør i puljejob indgår  

 arbejdsgiverens udgifter til dagpengegodtgørelse for 1. og 2.  

 ledighedsdag i beregningen af tilskuddet.
Ved ophør i jobtræning  

 og individuel jobtræning indgår dagpengegodtgørelse ikke i  

 beregningen.
Puljejob Ved ansættelse af ledige medlemmer af en  

 arbejdsløshedskasse i puljejob udbetaler Arbejdsformidlingen et  

 økonomisk tilskud til ansættelsesstedet.
Tilskuddet svarer til  

 90 procent af den fulde lønudgift.
 Udover den løn, der udbetales til den ledige,  

 indregnes blandt andet dagpengegodtgørelse for 1. og 2. ledighedsdag i  

 den fulde lønudgift, jf. § 148 c, stk. 5 i bekendtgørelse om en  

 aktiv arbejdsmarkedsindsats.
Jobtræning og individuel jobtræning Ved ansættelse af ledige medlemmer af en  

 arbejdsløshedskasse i jobtræning eller individuel  

 jobtræning udbetaler Arbejdsformidlingen et løntilskud  

 henholdsvis tilskud til ansættelsesstedet.
 Løntilskuddet eller tilskuddet beregnes som  

 tilskudssatsen pr. time gange det antal timer for hvilke, der er udbetalt  

 løn til den ledige, jf. § 149 a, stk. 2 i bekendtgørelse om en  

 aktiv arbejdsmarkedsindsats.
Dagpengegodtgørelse for 1. og 2. ledighedsdag er  

 ikke løn.
Der kan derfor ikke ydes løntilskud eller tilskud til  

 betaling af dagpengegodtgørelse ved en ledigs ophør i  

 jobtræning eller individuel jobtræning.
Arbejdsmarkedsstyrelsens NOA-meddelelse nr.
A.11/96 af 20.  

 november 1996 ophæves.
