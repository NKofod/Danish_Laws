Fremsat den 3. december 1999 af undervisningsministeren  

 (Margrethe Vestager) Forslag til Lov om ændring af lov om støtte  

 til voksenuddannelse (Målretning af voksenuddannelsesstøtte) § 1 I lov om støtte til voksenuddannelse, jf. lovbekendtgørelse  

 nr. 1157 af 20. december 1995, foretages følgende ændringer:
 1. § 3, stk. 4, ophæves.
 2. § 4 affattes således:
 »§ 4. De uddannelsessøgende  

 tilrettelægger selv deres uddannelsesforløb og kan frit  

 vælge blandt følgende almene og erhvervsrettede uddannelser og  

 uddannelsesforløb tilrettelagt for voksne bortset fra  

 videregående uddannelser, jf. dog stk. 2:
 1)	Studie- eller erhvervskompetencegivende uddannelser, som er oprettet  

 ved eller i hen- hold til lov.
 2)	Andre kvalificerende uddannelsesforløb tilrettelagt for  

 voksne.
 3)	Særligt tilrettelagte uddannelsesforløb, der kombinerer  

 uddannelseselementer fra nr. 1 og nr. 2.
 Stk. 2. Undervisningsministeren kan fastsætte regler om,  

 at der gives støtte til deltagelse i pædagoguddannelse omfattet  

 af lov om uddannelse af pædagoger, i det omfang der er tale om  

 uddannelse for studerende med forudgående særlig  

 erhvervserfaring.
 Stk. 3. Undervisningsministeren kan fastsætte regler om  

 uddannelsestiden.
 Stk. 4. Undervisningsministeren fastsætter, hvilke  

 uddannelser og uddannelsesforløb der er omfattet af stk. 1, nr. 1  

 og 2.«.
 3. I § 6, stk. 2, ændres »§ 4,  

 stk. 4« til: »§ 4, stk. 3«.
§ 2 Stk. 1. Loven træder i kraft den 1. januar 2000 og har  

 virkning for ansøgninger om voksenuddannelsesstøtte, der  

 modtages i Styrelsen for Statens Uddannelsesstøtte den 1. januar 2000  

 eller senere, jf. dog stk. 2.
 Stk. 2. Undervisningsministeren kan fastsætte regler om,  

 at de hidtil gældende regler i særlige tilfælde finder  

 anvendelse for ansøgninger, der modtages den 1. januar 2000 eller  

 senere.
Bemærkninger til lovforslaget Almindelige bemærkninger Baggrund for lovforslaget Voksenuddannelsesstøtte (VUS) blev indført  

 som en permanent ordning ved lov nr. 514 af 30. juni 1993 om støtte  

 til voksenuddannelse, der trådte i kraft den 1. januar 1994.
 Der henvises til lovens behandling i Folketinget, se  

 Folketingstidende 1992-93: Folketingets Forhandlinger spalte 11043, spalte  

 11484, spalte 12001, tillæg A spalte 10613, tillæg B spalte 3163  

 og tillæg C spalte 17757.
 Loven er senere ændret ved lov nr. 878 af 24.  

 november 1993 og lov nr. 1129 af 20. december 1995. Der henvises til lovenes  

 behandling i Folketinget, se henholdsvis Folketingstidende 1993-94:  

 Folketingets Forhandlinger spalte 363, spalte 1761, spalte 2145, tillæg  

 A spalte 85, tillæg B spalte 1 og tillæg C spalte 7 og  

 Folketingtingstidende 1995-96: Folketingets Forhandlinger spalte 358, spalte  

 2028, spalte 2243, tillæg A spalte 225, tillæg B spalte 135 og  

 tillæg C spalte 158.
Regeringen ønsker i særlig grad at prioritere  

 de kortuddannede, således at mange flere voksne kortuddannede  

 gennemfører en studie- eller erhvervskompetencegivende uddannelse og  

 således, at mange flere voksne, der i dag mangler grundlæggende  

 læse- og regnefærdigheder, får disse kundskaber.
Den  

 offentlige finansiering skal i højere grad målrettes  

 kompetencegivende uddannelser for kortuddannede.
Det er nødvendigt, at  

 flere kortuddannede skal opkvalificeres, bl.a for at tage højde for de  

 kommende års mindre ungdomsårgange.
Der foretages med den foreslåede lovændring en  

 forenkling og målretning af VUS mod uddannelser, der er studie- og  

 erhvervskompetencegivende.
Tilsvarende forenkling og målretning har  

 fundet sted på uddannelsesorlovsområdet (positivlisten), der var  

 en udmøntning af Arbejdsmarkedsreform III, som indgik i  

 finanslovsaftalen for 1999.
Lovforslagets indhold Efter lovforslaget sker der en forenkling af ordningen og  

 en målretning mod uddannelser, der er studie- eller  

 erhvervskompetencegivende.
Det betyder, at der fortsat gives VUS i op til 80  

 uger til uddannelser, der er oprettet ved eller i henhold til lov, og som er  

 studie- eller erhvervskompetencegivende.
Det er tanken, at der derudover skal  

 kunne gives VUS til andre kvalificerende uddannelsesforløb  

 tilrettelagt for voksne.
Det drejer sig fortrinsvis om  

 uddannelsesforløb, der er tilrettelagt ved eller i henhold til lov som  

 fx kurser for læsesvage, kurser for personer, der savner  

 grundlæggende kendskab til matematik og regning, og kurser for  

 indvandrere og flygtninge mv.
Endelig vil der som efter de gældende  

 regler kunne gives støtte til særligt tilrettelagte  

 uddannelsesforløb, der kombinerer uddannelseselementer fra de  

 uddannelser, der i øvrigt kan gives støtte til.
Efter lovforslaget vil der ikke længere kunne gives  

 støtte til en række uddannelsesforløb, som ikke er  

 studie- eller erhvervskompetencegivende.
Det drejer sig fx om kurser på  

 daghøjskoler, folkehøjskoler, husholdningsskoler og  

 håndarbejdsskoler, uddannelser udbudt efter lov om åben  

 uddannelse, når uddannelsen ikke er omfattet af en  

 uddannelsesbekendtgørelse, uddannelse udbudt med støtte efter  

 folkeoplysningsloven, uddannelse, hvortil der ydes kursiststøtte i  

 henhold til lov om tilskud til efteruddannelse inden for jordbrugserhvervene,  

 og private ungdomsuddannelser godkendt til statens uddannelsesstøtte.  

 Det samme gælder med hensyn til generelt kvalificerende  

 uddannelsesforløb, der udbydes af oplysningsforbund, offentlig  

 godkendte uddannelsesinstitutioner eller private uddannelsesudbydere.
Med den foreslåede målretning af  

 voksenuddannelsesstøtten bortfalder behovet for at opretholde  

 begrænsningerne på 40 og 16 uger med hensyn til muligheden for at  

 få VUS til bestemte former for uddannelsesforløb.
Disse  

 begrænsninger foreslås derfor ophævet, så der for  

 fremtiden kun gælder den overordnede ramme på 80 uger.
Økonomiske konsekvenser for det offentlige Lovforslaget forventes i 2000 at ville medføre en  

 besparelse på ca. 29 mio. kr.
Når forslaget er slået fuldt  

 igennem i finansåret 2001 og følgende år, vil det i  

 ligevægt betyde en besparelse på 41,2 mio. kr.  

 (FFL2000-prisniveau) svarende til ca. 350 årselever (beregnet som  

 fuldtidsundervisningsuger). Af de 41,2 mio. kr. udgør støtten  

 til deltagerbetaling 3,3 mio. kr.
Administrative konsekvenser for det offentlige Den foreslåede ændring forventes at  

 medføre en administrativ lettelse for det offentlige på  

 længere sigt.
Det forventes, at lettelsen først vil slå  

 fuldt igennem i 2001, idet der skal anvendes ressourcer i forbindelse med  

 overgangen til de ændrede regler.
Der forventes derfor en besparelse i  

 størrelsesordenen ½ årsværk i 2000 og i alt 1  

 årsværk (0,3 mill kr.) i 2001 og frem.
Administrative og økonomiske konsekvenser for erhvervslivet Lovforslaget har ingen administrative og økonomiske  

 konsekvenser for erhvervslivet.
Miljømæssige konsekvenser Lovforslaget har ingen miljømæssige  

 konsekvenser.
Administrative konsekvenser for borgerne Lovforslaget har ikke administrative konsekvenser for  

 borgerne.
Forholdet til EU-retten Lovforslaget indeholder ikke EU-retlige aspekter.
 Hørte myndigheder, organisationer mv.
 Udkast til lov om ændring af lov om støtte  

 til voksenuddannelse er samtidig med fremsættelsen i Folketinget sendt  

 til høring hos følgende:
 Dansk Arbejdsgiverforening, Landsorganisationen i Danmark,  

 Dansk Industri, De Danske Landboforeninger, Dansk Familielandbrug,  

 Sammenslutningen af Landbrugets Arbejdsgiverforeninger,  

 Håndværksrådet, Dansk Handel og Service,  

 Funktionærernes- og Tjenestemændenes Fællesråd,  

 Amtsrådsforeningen i Danmark, Kommunernes Landsforening,  

 Københavns Kommune, Frederiksberg Kommune, Foreningen af  

 Daghøjskoler i Danmark, Voksenuddannelsesrådet,  

 Udviklingscenteret for Folkeoplysning og voksenundervisning, Dansk  

 Folkeoplysnings Samråd, Foreningen for Folkehøjskoler,  

 Foreningen af Husholdnings- og Håndarbejdsskoler, Fællesudvalget  

 for Køkkenledere og Forstanderforeningen for VUC.
Vurdering af konsekvenser af lovforslag Positive konsekvenser/mindre udgifter (hvis ja, angiv omfang) Negative konsekvenser/merudgifter (hvis ja, angiv omfang Økonomiske konsekvenser for stat, kommuner og  

 amtskommuner Forventet mindre udgift på ca. 29 mill. kr. i 2000.  

 Forventet mindre udgift på 41,2 mio kr. i 2001 og følgende  

 år.
Ingen Administrative konsekvenser for stat, kommuner og  

 amtskommuner Forventet besparelse på ½ årsværk i 2000 og  

 i alt 1 årsværk (0,3 mill kr.) i 2001 og frem Ingen Økonomiske konsekvenser for erhvervslivet Ingen Ingen Administrative konsekvenser for erhvervslivet Ingen Ingen Miljømæssige konsekvenser Ingen Ingen Administrative konsekvenser for borgerne Ingen Ingen Forholdet til EU-retten Lovforslaget indeholder ikke EU-retlige aspekter Bemærkninger til lovforslagets  

 enkelte bestemmelser Til § 1 Til nr. 1 Den foreslåede ændring af VUS-loven  

 indebærer, at der ikke længere kan gives VUS til kurser på  

 husholdningsskoler, håndarbejdsskoler og folkehøjskoler.  

 Bestemmelsen i § 3, stk. 4, foreslås derfor  

 ophævet.
Til nr. 2 Den foreslåede ændring af § 4  

 indebærer en målretning af voksenuddannelsesstøtten,  

 så der efter stk. 1, nr. 1, for fremtiden gives VUS til  

 studie-eller erhvervskompetencegivende uddannelser, som er oprettet ved eller  

 i henhold til lov.
Det drejer sig navnlig om støtte til almen  

 voksenuddannelse, gymnasiale uddannelser, erhvervsrettede ungdomsuddannelser  

 og forløb under åben uddannelse, som er omfattet af en  

 uddannelsesbekendtgørelse.
Efter stk. 1, nr. 2, vil der endvidere  

 kunne gives VUS til andre kvalificerende uddannelsesforløb  

 tilrettelagt for voksne, dvs. fortrinsvis uddannelsesforløb, der  

 tilrettelægges ved eller i henhold til lov som fx kurser for  

 læsesvage, kurser for personer, der savner grundlæggende kendskab  

 til matematik og regning, og kurser for indvandrere og flygtninge mv.
Der vil desuden blive mulighed for at få VUS til  

 uddannelser på Danmarks Forvaltningshøjskole, Den Kommunale  

 Højskole, Dansk Kommunalkursus samt til uddannelsesforløb, der  

 ydes tilskud til fra Den Europæiske Socialfond.
Endelig vil der som  

 efter de gældende regler kunne gives støtte til særligt  

 tilrettelagte uddannelsesforløb, der kombinerer uddannelseselementer  

 fra de uddannelser, der iøvrigt kan gives støtte til.
Efter de gældende regler kan højst 40 uger af  

 den samlede uddannelsestid på 80 uger anvendes til uddannelse, der ikke  

 er studie- eller erhvervskompetencegivende, og højst 16 uger til  

 generelt kvalificerende uddannelsesforløb, der ikke er oprettet ved  

 eller i henhold til lov.
Med den målretning, der sker med det  

 foreliggende lovforslag, er der ikke længere det samme behov for at  

 fastsætte grænser for forbruget af uddannelsestid ud over den  

 grænse på 80 uger, der er fastsat i § 5, stk. 2, i  

 loven.
Uddannelse for kortuddannede foreslås derfor styrket ved, at den  

 gældende bestemmelse i § 4, stk. 3, udgår, så  

 begrænsningerne på 16 og 40 uger falder bort.
Herefter  

 indgår det fremtidige forbrug af VUS kun i rammen på 80 uger  

 sammen med perioder efter § 7, stk. 2, i loven og forbrug i henhold  

 til de gældende regler, dvs. al forbrug af støttetid, efter at  

 VUS blev indført den 1. oktober 1989.
Efter den gældende bestemmelse i § 4,  

 stk. 4, kan undervisningsministeren fastsætte regler om  

 uddannelsestiden.
Denne bemyndigelse foreslås opretholdt, jf. den  

 foreslåede bestemmelse i stk. 3. Bemyndigelsen i stk. 4 i den  

 gældende lov til at fastsætte regler om godkendelse af  

 uddannelsesforløb efter stk. 1, nr. 2 og 3, foreslås  

 ændret til en bemyndigelse for ministeren til at fastsætte,  

 hvilke uddannelser der er omfattet af stk. 1, nr. 1 og 2. Med hensyn til  

 spørgsmålet om, hvilke uddannelser der vil blive omfattet,  

 henvises til 1. og 2. afsnit ovenfor.
Der er ikke længere behov for bemyndigelsen i  

 § 4, stk. 5, i den gældende lov til at fastsætte regler  

 om, hvilke uddannelser der er erhvervs- og studiekompetencegivende.
Der er  

 tale om en sondring, der har betydning for, om støtten skal  

 tælle både i rammen på 40 og 80 uger eller kun i rammen  

 på 80 uger.
Denne sondring falder bort ifølge lovforslaget, og  

 bemyndigelsen er derfor overflødig.
Til nr. 3 Ændringen er en konsekvens af de foreslåede  

 ændringer i nr. 2.
Til § 2 Ændringerne foreslås sat i kraft den 1. januar  

 2000, så ansøgninger om VUS, der modtages i Styrelsen for  

 Statens Uddannelsesstøtte den 1. januar 2000 eller senere, er omfattet  

 af de nye regler.
Personer, der modtager VUS til en uddannelse, de er i gang  

 med den 1. januar 2000, vil få VUS efter de gældende regler til  

 resten af uddannelsesforløbet.
Ansøgninger om VUS, der modtages  

 i styrelsen før årsskiftet, vil blive behandlet efter  

 gældende regler.
Undervisningsministeren foreslås bemyndiget til at  

 fastsætte regler om, at de gældende regler i særlige  

 tilfælde finder anvendelse for ansøgninger, der modtages efter  

 årsskiftet.
Bemyndigelsen tager især sigte på  

 tilfælde, hvor ansøgningen vedrører et igangværende  

 uddannelsesforløb eller et uddannelsesforløb, der genoptages,  

 efter at have været afbrudt på grund af sygdom og lignende.  

 Bemyndigelsen omfatter også tilfælde, hvor ansøgningen er  

 blevet forsinket, uden at det skyldes ansøgers forhold.
Bilag Lovforslaget sammenholdt med gældende lov Gældende formulering Lovforslaget § 1 I lov om støtte til voksenuddannelse, jf. lovbekendtgørelse  

 nr. 1157 af 20. december 1995, foretages følgende  

 ændringer:
§ 3. - - - 1. § 3, stk. 4, ophæves.
 Stk. 4. Uddannelsessøgende, der deltager i kurser  

 på folkehøjskoler, husholdningsskoler og  

 håndarbejdsskoler, kan modtage elevstøtte i henhold til  

 bestemmelserne i lov om folkehøjskoler, efterskoler,  

 husholdningsskoler og håndarbejdsskoler samtidig med  

 voksenuddannelsesstøtte.
 2. § 4 affattes således:
 § 4. De uddannelsessøgende tilrettelægger selv  

 deres uddannelsesforløb og kan frit, jf. dog stk. 3, vælge  

 blandt følgende almene og erhvervsrettede uddannelser og  

 uddannelsesforløb tilrettelagt for voksne bortset fra  

 videregående uddannelser, jf. dog stk. 2:
 »§ 4. De uddannelsessøgende tilrettelægger selv  

 deres uddannelsesforløb og kan frit vælge blandt følgende  

 almene og erhvervsrettede uddannelser og uddannelsesforløb  

 tilrettelagt for voksne bortset fra videregående uddannelser, jf. dog  

 stk. 2:
1)	Uddannelser, som er oprettet ved eller i henhold til lov, 1)	Studie - eller erhvervskompetencegivende uddannelser, som er  

 oprettet ved eller i henhold til lov.
2)	generelt kvalificerende uddannelsesforløb, der ikke er  

 omfattet af nr. 1, 2)	Andre kvalificerende uddannelsesforløb tilrettelagt for  

 voksne.
 3)	særligt tilrettelagt uddannelsesforløb, der kombinerer  

 uddannelseselementer fra nr. 1 og nr. 2.
 3)	Særligt tilrettelagte uddannelsesforløb, der kombinerer  

 uddannelseselementer fra nr. 1 og nr. 2.
 Stk. 2. Undervisningsministeren kan fastsætte regler om,  

 at der kan gives støtte til deltagelse i pædagoguddannelse  

 omfattet af lov om uddannelse af pædagoger, i det omfang der er tale om  

 uddannelse for studerende med forudgående særlig  

 erhvervserfaring.
 Stk. 2. Undervisningsministeren kan fastsætte regler om,  

 at der gives støtte til deltagelse i pædagoguddannelse omfattet  

 af lov om uddannelse af pædagoger, i det omfang der er tale om  

 uddannelse for studerende med forudgående særlig  

 erhvervserfaring.
 Stk. 3. Af den samlede uddannelsestid på 80 uger, jf.  

 § 5, stk. 2, kan højst 40 uger omregnet til heltid anvendes  

 til uddannelse, der ikke er studie- eller erhvervskompetencegivende, jf.  

 stk. 5. Højst 16 uger omregnet til heltid kan anvendes på  

 uddannelsesforløb omfattet af stk. 1, nr. 2, eller på  

 generelt kvalificerende uddannelseselementer i uddannelsesforløb  

 omfattet af stk. 1, nr. 3.
 Stk. 3. Undervisningsministeren kan fastsætte regler om  

 uddannelsestiden.
 Stk. 4. Undervisningsministeren kan fastsætte regler om  

 godkendelse af uddannelsesforløb efter stk. 1, nr. 2 og 3, og om  

 uddannelsestiden.
 Stk. 4. Undervisningsministeren fastsætter, hvilke  

 uddannelser og uddannelsesforløb der er omfattet af stk. 1, nr. 1  

 og 2.«.
 Stk. 5. Undervisningsministeren fastsætter nærmere  

 regler om, hvilke uddannelser der er erhvervs- og  

 studiekompetencegivende.
§ 6.- - - 3. I § 6, stk. 2, ændres »§ 4,  

 stk. 4« til: »§ 4, stk. 3«.
 Stk. 2. Voksenuddannelsesstøtte gives på baggrund  

 af en beregnet ugentlig uddannelsestid, jf. § 4, stk. 4. Der kan  

 dog ikke gives voksenuddannelsesstøtte for uddannelsestid, der  

 overstiger den ugentlige nedsættelse af arbejdstiden.
