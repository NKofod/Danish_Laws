Bekendtgørelse om ændring af  

 bekendtgørelse om markedsføringstilladelse til  

 lægemidler1) § 1 I bekendtgørelse nr. 165 af 13. marts 1995 om  

 markedsføringstilladelse til lægemidler foretages  

 følgende ændringer:
 1. Indledningen affattes således:
»I medfør af § 14, stk. 3, i lov  

 om lægemidler, jf. lovbekendtgørelse nr. 656 af 28. juli 1995,  

 som ændret ved § 2 i lov nr. 1228 af 27. december 1996 og lov nr.  

 1043 af 23. december 1998, fastsættes:« 2. Bilag 1 erstattes af bilag 1 til denne  

 bekendtgørelse.
 3. Overalt i bekendtgørelsen ændres  

 »Sundhedsstyrelsen« til »Lægemiddelstyrelsen«.
 4. Overalt i bekendtgørelsen ændres  

 »Sundhedsstyrelsens« til »Lægemiddelstyrelsens«.
§ 2 Stk. 1. Bekendtgørelsen træder i kraft den 1.  

 januar 2000.
 Stk. 2. Afsnit C. a) i 2. del i bilag 1 finder anvendelse for  

 ansøgninger indgivet den 1. juli 2000 eller senere.
 Stk. 3. Senest den 1. marts 2001 skal alle  

 markedsføringstilladelser være bragt i overensstemmelse med  

 afsnit C. a) i anden del af bilag 1.
Sundhedsministeriet, den 16. december  

 1999 Carsten Koch /J.
Bartels Petersen Bilag 1 Bilag 1 indeholder Rådets direktiv 75/318/EØF  

 af 20. maj 1975 om tilnærmelse af medlemsstaternes lovgivning om normer  

 og forskrifter vedrørende analytiske, toksikologisk-farmakologiske og  

 kliniske undersøgelser af lægemidler, senest som ændret  

 ved Kommissionens direktiv 1999/83/EF af 8. september 1999 om ændring  

 af bilaget til Rådets direktiv 75/318/EØF2) RÅDETS DIREKTIV  

 af 20. maj 1975  

 om tilnærmelse af medlemsstaternes lovgivning om normer og forskrifter  

 vedrørende analytiske, toksikologisk-farmakologiske og kliniske  

 undersøgelser af lægemidler (75/318/EØF) RÅDET FOR DE EUROPÆISKE FÆLLESSKABER HAR under henvisning til traktaten om oprettelse af Det  

 europæiske økonomiske Fællesskab, særlig artikel  

 100, under henvisning til forslag fra Kommissionen, og ud fra følgende betragtninger:
Det er væsentligt dels at fortsætte den  

 tilnærmelse, der påbegyndtes ved direktiv nr. 65/65/EØF af  

 26. januar 1965 om tilnærmelse af lovgivning om lægemidler3)  , dels at sikre, at de i dette direktiv  

 opstillede principper anvendes; blandt de endnu bestående forskelle er de, der  

 vedrører kontrollen med de lægemidler, af største  

 betydning; i henhold til artikel 4, stk. 2, nr. 8, i ovennævnte  

 direktiv skal der forelægges oplysninger og dokumentation  

 vedrørende resultaterne af forsøg, som er udført med det  

 lægemiddel, for hvilken der ansøges om  

 markedsføringstilladelse; normer og forskrifter for gennemførelse af  

 forsøg med lægemidler, som er et effektivt middel til kontrol af  

 disse og således også til beskyttelse af den offentlige sundhed,  

 kan lette omsætningen af lægemidler, såfremt der deri  

 opstilles fælles regler for forsøgenes gennemførelse,  

 oplysningernes og dokumentationens form samt ansøgningernes  

 behandling; alle medlemsstaternes vedtagelse af de samme normer og  

 forskrifter vil gøre det muligt for de kompetente myndigheder at  

 udtale sig på grundlag af ensartede forsøg og ud fra  

 fælles kriterier og vil således bidrage til at forebygge  

 forskelle i bedømmelsen; de fysisk-kemiske, biologiske eller mikrobiologiske  

 forsøg i henhold til artikel 4, stk. 2, nr. 8, i direktiv nr.  

 65/65/EØF er nøje knyttet til nr. 3, 4, 6 og 7 i samme stykke,  

 og det er således nødvendigt nærmere at angive, hvilke  

 oplysninger der skal gives i medfør af disse numre; kvaliteten af forsøgene er afgørende; derfor  

 skal de forsøg, der foretages i overensstemmelse med disse  

 bestemmelser, tages i betragtning, uanset hvilken nationalitet de sagkyndige,  

 som foretager disse forsøg, har, eller hvilket land de foretages  

 i; de i artikel 5 i direktiv nr. 65/65/EØF  

 nævnte begreber 'skadelighed' og 'terapeutisk virkning' kan kun  

 vurderes i forhold til hinanden og har kun en relativ betydning, der må  

 bedømmes under hensyntagen til, hvor langt videnskaben er nået,  

 og hvad lægemidlet skal anvendes til; af dokumentationen og oplysningerne, som skal  

 vedlægges ansøgningen om markedsføringstilladelse, skal  

 det fremgå, hvorvidt der er en hensigtsmæssig balance mellem den  

 terapeutiske virkning og de potentielle risici; i modsat fald skal  

 ansøgningen afvises; bedømmelsen af skadelighed og terapeutisk virkning  

 kan ændre sig som følge af nye opdagelser, og normerne og  

 forskrifterne skal til enhver tid tilpasses fremskridtene inden for  

 videnskaben UDSTEDT FØLGENDE DIREKTIV:
Artikel 1 Medlemsstaterne træffer alle hensigtsmæssige  

 foranstaltninger for, at de oplysninger og den dokumentation, der i henhold  

 til artikel 4, stk. 2, nr. 3, 4, 6, 7 og 8 i direktiv nr.  

 65/65/EØF om tilnærmelse af lovgivning om lægemidler skal  

 vedlægges ansøgningen om markedsføringstilladelse for et  

 lægemiddel, forelægges af de pågældende i  

 overensstemmelse med bilaget til dette direktiv.
 Såfremt der forelægges bibliografisk  

 dokumentation i henhold til artikel 4, stk. 2, nr. 8, litra a) eller b),  

 i ovennævnte direktiv, anvendes bestemmelserne i dette direktiv  

 analogt.
Artikel 2 Medlemsstaterne træffer alle hensigtsmæssige  

 foranstaltninger for, at de kompetente myndigheder behandler de oplysninger  

 og den dokumentation, der forelægges til støtte for  

 markedsføringstilladelsen i overensstemmelse med kriterierne i bilaget  

 til dette direktiv, med forbehold af bestemmelserne i andre direktiver om  

 lægemidler.
Artikel 2a De ændringer, der er nødvendige for  

 tilpasningen af bilaget til den tekniske udvikling, vedtages efter  

 fremgangsmåden i artikel 2c.
 Kommissionen foreslår i givet fald Rådet at  

 foretage en revision af fremgangsmåden i artikel 2c under hensyn til  

 fastsættelsen af de nærmere bestemmelser for udøvelsen af  

 de gennemførelsesbeføjelser, der er tillagt Kommissionen.
Artikel 2b 1. Der nedsættes et udvalg for tilpasning til den  

 tekniske udvikling af direktiverne om fjernelse af tekniske hindringer for  

 handelen med lægemidler, i det følgende benævnt 'Det  

 Stående Udvalg for Humanmedicinske Lægemidler', bestående  

 af repræsentanter for medlemsstaterne og med en repræsentant for  

 Kommissionen som fommand.
 2. Det Stående Udvalg for Humanmedicinske  

 Lægemidler fastsætter selv sin forretningsorden.
Artikel 2c 1. Når der henvises til den fremgangsmåde, der  

 er fastsat i denne artikel, indbringer formanden sagen for Det Stående  

 Udvalg for Humanmedicinske Lægemidler, enten på eget initiativ  

 eller på begæring af en medlemsstats repræsentant.
2. Kommissionens repræsentant forelægger et  

 udkast til de foranstaltninger, der skal træffes.
Udvalget afgiver  

 udtalelse om dette udkast inden for en frist, som formanden kan  

 fastsætte under hensyn til, hvor meget det forelagte  

 spørgsmål haster.
Udtalelsen vedtages med kvalificeret flertal,  

 idet medlemsstaternes stemmer tildeles vægt i henhold til traktatens  

 artikel 148, stk. 2. Formanden deltager ikke i afstemningen.
 3.	a)	Kommissionen træffer de påtænkte  

 foranstaltninger, når disse er i overensstemmelse med Det Stående  

 Udvalg for Humanmedicinske Lægemidlers udtalelse.
b)	Er de påtænkte foranstaltninger ikke i overensstemmelse  

 med Det Stående Udvalg for Humanmedicinske Lægemidlers udtalelse,  

 eller har udvalget ikke afgivet udtalelse, forelægger Kommissionen  

 straks Rådet forslag til foranstaltninger, der bør  

 træffes.
Rådet træffer afgørelse med kvalificeret  

 flertal.
 c)	Har Rådet ikke truffet afgørelse inden udløbet  

 af en frist på tre måneder, efter at det har fået forslaget  

 forelagt, vedtages de foreslåede foranstaltninger af  

 Kommissionen.
Artikel 3 Medlemsstaterne træffer de nødvendige  

 foranstaltninger for at efterkomme dette direktiv inden 18 måneder  

 efter dets meddelelse og underretter omgående Kommissionen herom.
 Medlemsstaterne sørger for at meddele Kommissionen  

 teksten til de vigtigste nationale retsforskrifter, de vedtager på det  

 område, der er omfattet af dette direktiv.
Artikel 4 Dette direktiv er rettet til medlemsstaterne.
BILAG Indledning De oplysninger og den dokumentation, som skal ledsage en  

 ansøgning om markedsføringstilladelse i henhold til artikel 4 i  

 Rådets direktiv 65/65/EØF4) ,  

 forelægges i fire eksemplarer, i overensstemmelse med bestemmelserne i  

 dette bilag og under hensyntagen til den vejledning, som Kommissionen har  

 offentliggjort i 'EF-bestemmelser om lægemidler', Bind II: 'Vejledning  

 for ansøgere om markedsføringstilladelse for lægemidler  

 til human brug i Det Europæiske Fællesskabs medlemsstater'.
 Ved indsamling af dokumentation til en ansøgning om  

 markedsføringstilladelse skal ansøgeren følge  

 Fællesskabets retningslinjer for lægemidlers kvalitet, sikkerhed  

 og effektivitet, som Kommissionen har offentliggjort i 'EF-bestemmelser for  

 lægemidler', Bind III og tillæg: 'Retningslinjer for  

 humanmedicinske lægemidlers kvalitet, sikkerhed og effektivitet'.
De generelle afsnit i dette bilag indeholder bestemmelser  

 for alle kategorier af Alle oplysninger af betydning for evalueringen af det  

 pågældende lægemiddel skal anføres i  

 ansøgningen, hvad enten disse oplysninger er positive eller negative  

 for lægemidlet.
Især bør alle relevante oplysninger om  

 ufuldstændige eller afbrudte toksikologisk-farmakologiske eller  

 kliniske prøvninger eller forsøg med lægemidlet  

 anføres.
For at kunne føre kontrol med vurderingen af  

 fordele/risici efter at markedsføringstilladelsen er givet, skal  

 enhver ændring af data i dokumentationen, enhver ny oplysning, som ikke  

 er anført i den oprindelige ansøgning, samt alle  

 lægemiddelovervågningsrapporter videregives til de kompetente  

 myndigheder.
lægemidler; derudover er der afsnit, som indeholder  

 yderligere særbestemmelser for radioaktive lægemidler og  

 biologiske lægemidler, såsom vacciner, sera, toksiner,  

 allergenpræparater og lægemidler, der er fremstillet af blod  

 eller plasma fra mennesker.
Disse yderligere særbestemmelser for  

 biologiske lægemidler gælder også for lægemidler  

 fremstillet ved de metoder, der er nævnt i liste A og i første  

 led i liste B i bilaget til direktiv 87/22/EØF.
 Medlemsstaterne skal sikre, at alle afprøvninger  

 på dyr gennemføres i overensstemmelse med Rådets direktiv  

 86/609/EØF5) .
1. DEL DOKUMENTATION A.
Administrative data Det lægemiddel, som ansøgningen  

 vedrører, skal identificeres ved navn og navn på  

 lægemiddelstoffet(erne) samt lægemiddelformbetegnelse,  

 anvendelsesmåde, styrke og endelig præsentationsmåde,  

 herunder emballage.
 Ansøgerens navn og adresse skal anføres,  

 samt navn og adresse på fremstillede og de steder, der har været  

 involveret i de forskellige fremstillingsstadier (herunder fremstillere af  

 færdigproduktet og fremstillere af lægemiddelstoffet(erne), og i  

 givet fald navn og adresse på importøren.
 Ansøgeren skal angive, hvor mange bind  

 dokumentation der forelægges til støtte for ansøgningen,  

 og anføre, hvilke prøver der eventuelt også  

 vedlægges.
 Ud over de administrative data skal der vedlægges  

 kopier af fremstillingstilladelsen som defineret i artikel 16 i Rådets  

 direktiv 75/319/EØF6) , og en liste  

 over lande, hvor der er blevet givet tilladelse, kopier af alle  

 produktresuméer i overensstemmelse med artikel 4a i direktiv  

 65/65/EØF som godkendt af medlemsstaterne samt en liste over lande,  

 hvor der er blevet indgivet ansøgning.
B.
Produktresumé Ansøgeren skal fremlægge et forslag til et  

 resumé af produktets egenskaber i overensstemmelse med artikel 4a i  

 direktiv 65/65/EØF.
 Derudover skal ansøgeren vedlægge  

 prøver eller modeller af emballagen, etiketter og indlægssedler  

 for det pågældende lægemiddel.
C.
Ekspertrapporter I overensstemmelse med artikel 2 i direktiv  

 75/319/EØF skal der forelægges ekspertrapporter om den kemiske,  

 farmaceutiske og biologiske dokumentation, den toksikologisk-farmakologiske  

 dokumentation og den kliniske dokumentation.
 Ekspertrapporten består af en kritisk evaluering af  

 produktets kvalitet og de forsøg, der er udført på dyr og  

 mennesker, og skal indeholde alle de data, der er relevante for evalueringen.  

 Den skal udformes på en sådan måde, at læseren  

 får et klart indblik i produktets egenskaber, kvalitet, de  

 foreslåede specifikationer og kontrolmetoder, sikkerhed, effektivitet,  

 fordele og ulemper.
 Alle væsentlige oplysninger skal resumeres i et  

 tillæg til ekspertrapporten, om muligt i tabelform eller grafisk form.  

 Ekspertrapporten og resuméet skal indeholde præcise  

 krydsreferencer til oplysningerne i den oprindelige dokumentation.
Hver ekspertrapport skal udarbejdes af en  

 tilstrækkeligt kvalificeret og erfaren person.
Eksperten skal  

 undertegne og datere rapporten, som skal vedlægges en kort beskrivelse  

 af ekspertens kvalifikationer, uddannelse og erfaring.
Ekspertens  

 professionelle forbindelse til ansøgeren skal anføres.
2. DEL KEMISK, FARMACEUTISK ELLER BIOLOGISK AFPRØVNING AF  

 LÆGEMIDLER Alle afprøvningsmetoder skal svare til videnskabens  

 udviklingsstade på det pågældende tidspunkt og skal  

 være validerede procedurer; resultaterne af  

 valideringsundersøgelserne skal forelægges.
Alle afprøvningsmetoder beskrives udførligt,  

 for at de kan gentages ved de kontrolanalyser, der foretages på den  

 kompetente myndigheds anmodning; anvendes der eventuelt særligt udstyr,  

 beskrives dette tilstrækkeligt udførligt, eventuelt vedlagt et  

 diagram.
Sammensætningen af laboratoriereagenserne suppleres om  

 fornødent med fremstillingsmetoden.
Hvad angår  

 prøvningsprocedurer, som er medtaget i den europæiske  

 farmakopé eller en medlemsstats farmakopé, kan denne  

 beskrivelse erstattes af en detaljeret henvisning til den  

 pågældende farmakopé.
A.
Kvalitative og kvantitative oplysninger om indholdsstofferne De oplysninger og den dokumentation, der i henhold til  

 artikel 4, stk. 2, nr. 3, i direktiv 65/65/EØF skal ledsage  

 ansøgningen om tilladelse, forelægges i overensstemmelse med  

 følgende regler.
1. Kvalitative oplysninger 1.1 Ved 'kvalitative oplysninger' om alle  

 lægemidlets indholdsstoffer forstås betegnelsen for eller  

 beskrivelsen af:
lægemiddelstoffet(erne) hjælpestofferne, uanset disses art og den anvendte  

 mængde, herunder farvestoffer, konserveringsmidler,  

 tilsætningsstoffer, stabilisatorer, fortykkelsesmidler, emulgatorer,  

 smagskorrigerende stoffer, aromastoffer osv.
 de stoffer, der indgår i lægemidlernes ydre skal, og som  

 er bestemt til at indgives oralt eller på anden måde som kapsler,  

 herunder gelatine- og oblatkapsler, rektalkapsler osv.
 Disse angivelser suppleres med alle relevante oplysninger  

 om beholderen og eventuelt om dennes lukkemekanisme samt oplysninger om  

 tilbehør, som lægemidlet anvendes eller indgives med, og som  

 leveres sammen med produktet.
1.2 I forbindelse med et præparationssæt, som  

 skal mærkes radioaktivt, efter at fremstilleren har leveret det, anses  

 lægemiddelstoffet for at være den del af præparatet, som er  

 beregnet til at bære eller binde radionukleiden.
Der skal  

 anføres oplysninger om radionukleidens oprindelse.
Desuden skal  

 ethvert indholdsstof, der er væsentligt for den radioaktive  

 mærkning, anføres.
 I en generator anses både moder- og  

 datterradionukleiden for at være lægemiddelstoffer.
 2. Ved 'almindeligt benyttede betegnelser' til angivelse  

 af lægemidlernes indholdsstoffer forstås, med forbehold af  

 anvendelsen af de øvrige bestemmelser i artikel 4, stk. 2, nr. 3,  

 i direktiv 65/65/EØF:
for de stoffer, der er optaget i Den Europæiske  

 Farmakopé eller i en medlemsstats nationale farmakopé, den  

 titel, der er anvendt i den pågældende monografi, med henvisning  

 til den pågældende farmakopé for andre stoffer: det af Verdenssundhedsorganisationen WHO  

 anbefalede internationale fællesnavn, samt eventuelt et andet  

 fællesnavn eller i mangel heraf den nøjagtige videnskabelige  

 betegnelse; stoffer, for hvilke der ikke findes et internationalt  

 fællesnavn eller en videnskabelig betegnelse, betegnes ved en angivelse  

 af, hvordan og hvoraf de er fremstillet, om fornødent suppleret med  

 alle andre relevante oplysninger for farvestoffer: angivelse af det 'E'-nummer, som de har fået  

 i Rådets direktiv 78/25/EØF af 12. december 1977 om indbyrdes  

 tilnærmelse af medlemsstaternes lovgivninger om stoffer, der må  

 tilsættes lægemidler med henblik på farvning af disse7) .
3. Kvantitative oplysninger 3.1. For de 'kvantitative oplysninger' om  

 lægemiddelstoffer i lægemidler er det nødvendigt,  

 afhængigt af lægemiddelformen, at angive masse eller biologiske  

 enheder, enten pr. doseringsenhed eller pr. masse- eller volumenenhed af  

 lægemiddelstofferne.
Biologiske enheder anvendes for stoffer, som ikke kan  

 defineres kemisk.
Hvis Verdenssundhedsorganisationen WHO har fastsat en  

 international biologisk enhed, skal denne anvendes.
Når der ikke er  

 fastsat nogen international enhed, udtrykkes de biologiske enheder på  

 en sådan måde, at der entydigt gives oplysning om stoffernes  

 virkning.
 Når det er muligt, skal der anføres  

 biologiske enheder pr. masseenhed.
 Disse angivelser suppleres:
for injektionspræparater med masse eller biologiske enheder for  

 hvert lægemiddelstof pr. enkeltdosisbeholder under hensyntagen til det  

 kvantum af produktet, der kan udnyttes, eventuelt efter fortynding for lægemidler, der skal indgives dråbevis, med masse  

 eller biologiske enheder af hvert lægemiddelstof indeholdt i det antal  

 dråber, der svarer til 1 ml eller 1 g af præparatet for miksturer, emulsioner, granulater og andre  

 lægemiddelformer, der skal indgives i bestemte mængder, med masse  

 eller biologiske enheder af hvert lægemiddelstof pr.  

 volumenenhed.
 3.2. Lægemiddelstoffer, som er blandinger eller  

 derivater, betegnes kvantitativt ved deres samlede masse, og, såfremt  

 det er nødvendigt eller har betydning, ved massen af den eller de  

 virksomme molekyledele.
3.3. I forbindelse med lægemidler, der indeholder et  

 lægemiddelstof, for hvilket der indgives ansøgning om  

 markedsføringstilladelse i en medlemsstat for første gang, skal  

 den kvantitative angivelse af et lægemiddelstof, som er et salt eller  

 hydrat, systematisk udtrykkes i masse af den eller de aktive enheder i  

 molekylet.
Alle efterfølgende godkendte lægemidler i  

 medlemsstaterne skal have deres kvantitative sammensætning udtrykt  

 på samme måde for samme lægemiddelstof.
 3.4. For allergenpræparater skal den kvantitative  

 sammensætning angives i biologiske enheder, undtagen for veldefinerede  

 allergenpræparater, hvor koncentrationen kan udtrykkes i  

 masse/volumenenhed.
3.5. Kravet om at angive indholdet af  

 lægemiddelstoffer i masse af aktive enheder, som i punkt 3.3 ovenfor,  

 gælder ikke altid for radioaktive lægemidler.
For radionukleider  

 skal radioaktiviteten udtrykkes i becquerel på en given dato og, om  

 nødvendigt, tidspunkt med henvisning til tidszone.
Strålingstype  

 skal angives.
4. Farmaceutisk udviklingsarbejde 4.1. Valget af sammensætning, indholdsstoffer og  

 beholder samt hjælpestoffernes påtænkte funktion i  

 færdigproduktet skal forklares.
Dette skal desuden dokumenteres gennem  

 videnskabelige data om det farmaceutiske udviklingsarbejde.
Overdosering i  

 forhold til deklarationen skal angives og begrundes.
 4.2. For radioaktive lægemidler skal der også  

 anføres kemisk/radiokemisk renhed og forholdet mellem denne og  

 biodistributionen.
B.
Beskrivelse af fremstillingsmåden 1. Den 'beskrivelse af fremstillingsmåden', der i  

 henhold til artikel 4, stk. 2, nr. 4, i direktiv 65/65/EØF skal  

 vedlægges ansøgningen om tilladelse, skal affattes  

 således, at den giver en tilfredsstillende forestilling om arten af de  

 anvendte processer.
 Den skal således mindst omfatte:
opregning af forskellige faser i fremstillingen, der gør det  

 muligt at vurdere, om de anvendte fremgangsmåder til fremstilling af  

 lægemiddelformen har kunnet fremkalde uønskede ændringer i  

 indholdsstofferne ved kontinuerlig fremstilling alle oplysninger om de forholdsregler,  

 der er truffet, for at sikre, at færdigproduktet er ensartet den faktiske hovedforskrift med kvantitativ angivelse af alle  

 anvendte stoffer, idet mængderne af hjælpestoffer, i det omfang  

 lægemiddelformen gør det nødvendigt, dog kan angives  

 tilnærmelsesvis; stoffer, der eventuelt forsvinder under  

 fremstillingsprocessen, skal anføres, ligesom enhver overdosering skal  

 angives og begrundes angivelse af de trin i fremstillingsprocessen, hvor der udtages  

 prøver med henblik på proceskontrol, når andre data i  

 dokumentationen viser, at sådanne prøver er nødvendige  

 for kvalitetskontrollen af færdigproduktet angivelse af de undersøgelser, der ligger til grund for  

 validering af fremstillingsprocessen, når der er anvendt en  

 ikke-standardiseret fremstillingsmetode, eller når metoden er kritisk  

 for produktet for sterile produkter detaljerede oplysninger om de  

 sterilisationsprocesser og/eller aseptiske procedurer, der er  

 benyttet.
 2. For præparationssæt til radioaktiv  

 mærkning skal beskrivelsen af fremstillingsmetoden også omfatte  

 oplysninger om fremstillingen af præparationssættet og  

 oplysninger om den anbefalede radioaktive mærkning med henblik på  

 den endelige fremstilling af det radioaktive lægemiddel.
 For radionukleider skal der gøres rede for de  

 involverede nukleare processer.
C.
Kontrol af råvarerne 1. I dette afsnit forstås ved 'råvarer' alle  

 lægemidlets og eventuelt beholderens indholdsstoffer, således som  

 disse er opregnet i afsnit A, punkt 1, ovenfor.
 I forbindelse med:
et lægemiddelstof, som ikke er beskrevet i Den Europæiske  

 Farmakopé eller i en medlemsstats farmakopé, eller et lægemiddelstof, der er beskrevet i Den Europæiske  

 Farmakopé eller i en medlemsstats farmakopé, og som er  

 fremstillet ved anvendelse af en metode, der kan antages at efterlade  

 urenheder, som ikke er nævnt i farmakopémonografien, og for  

 hvilken monografien er uegnet til at foretage en passende kontrol af dets  

 kvalitet, og som fremstilles af en anden person end  

 ansøgeren, kan denne sørge for, at fremstilleren af  

 lægemiddelstoffet fremsender en detaljeret beskrivelse af  

 fremstillingsmetoden, kvalitetskontrollen under fremstilling og  

 procesvalidering direkte til de kompetente myndigheder.
I så fald skal  

 fremstilleren imidlertid forsyne ansøgeren med alle de oplysninger,  

 som er nødvendige, for at denne kan tage ansvaret for  

 lægemidlet.
Fremstilleren skal skriftligt bekræfte over for  

 ansøgeren, at han vil sørge for batchensartethed og ikke  

 ændre fremstillingsprocessen eller specifikationerne uden at underrette  

 ansøgeren herom.
Dokumentation og oplysninger til støtte for  

 ansøgningen om en sådan ændring skal tilstilles de  

 kompetente myndigheder.
De oplysninger og den dokumentation, der i henhold til  

 artikel 4, stk. 2, nr. 7 og 8, i direktiv 65/65/EØF skal ledsage  

 ansøgningen om tilladelse, omfatter resultaterne af de forsøg,  

 herunder batchanalyser især af lægemiddelstoffer, som  

 vedrører kvalitetskontrollen af alle indholdsstoffer.
Oplysningerne og  

 dokumentationen skal forelægges i overensstemmelse med følgende  

 bestemmelser 1.1. Råvarer der er opført i farmakopéer Monografierne i Den Europæiske Farmakopé  

 gælder for alle de stoffer, der er opført deri.
 For de øvrige stoffers vedkommende kan hver  

 medlemsstat foreskrive, at dens nationale farmakopé skal iagttages for  

 de produkter, der fremstilles på dens område.
 Med hensyn til anvendelse af artikel 4, stk. 2, nr.  

 7, i direktiv 65/65/EØF er det tilstrækkeligt, at  

 indholdsstofferne er i overensstemmelse med forskrifterne i Den  

 Europæiske Farmakopé eller i en medlemsstats farmakopé. I  

 dette tilfælde kan beskrivelse af analysemetoderne erstattes af en  

 udførlig henvisning til den pågældende  

 farmakopé.
 Når en råvare, der er opført i Den  

 Europæiske Farmakopé eller i en medlemsstats farmakopé,  

 er fremstillet ved anvendelse af en metode, der kan antages at efterlade  

 urenheder, som ikke er kontrolleret i farmakopémonografien, skal der  

 imidlertid gøres opmærksom på disse urenheder med  

 angivelse af det størst tilladelige indhold, og der skal  

 foreslås en passende afprøvningsmetode.
 Farvestoffer skal under alle omstændigheder opfylde  

 kravene i direktiv 78/25/EØF.
De rutinemæssige afprøvninger, der foretages  

 på hver råvarebatch, skal angives i ansøgningen om  

 markedsføringstilladelse.
Såfremt der benyttes andre  

 undersøgelser end dem, der er nævnt i farmakopéen, skal  

 det bevises, at råvarerne opfylder kvalitetskravene i denne  

 farmakopé.
 Dersom en specifikation i en monografi i Den  

 Europæiske Farmakopé eller i en medlemsstats nationale  

 farmakopé ikke er tilstrækkelig til at garantere råvarens  

 kvalitet, kan de kompetente myndigheder kræve mere  

 hensigtsmæssige angivelser fra den for markedsføringen  

 ansvarlige person.
De kompetente myndigheder giver de myndigheder, der er  

 ansvarlige for den pågældende farmakopé, underretning  

 herom.
Den person, der har ansvaret for at markedsføre  

 lægemidlet, skal give de myndigheder, der er ansvarlige for den  

 pågældende farmakopé, detaljer med hensyn til den  

 påståede utilstrækkelige sikkerhed og de derefter anvendte  

 tillægsspecifikationer.
 Når en råvare hverken er beskrevet i Den  

 Europæiske Farmakopé eller i en medlemsstats farmakopé,  

 kan overensstemmelse med monografien for et tredjelands farmakopé  

 accepteres; i sådanne tilfælde skal ansøgeren  

 forelægge en kopi af monografien, eventuelt ledsaget af en validering  

 af de prøvningsprocedurer, som er indholdt i monografien, og eventuelt  

 en oversættelse heraf.
1.2. Råvarer, der ikke er opført i en farmakopé De indholdsstoffer, der ikke er indeholdt i nogen  

 farmakopé, skal beskrives i en monografi, der omfatter følgende  

 afsnit:
a)	stoffets betegnelse svarende til kravene i afsnit A, punkt 2, skal  

 suppleres med handelsmæssige eller videnskabelige synonymer b)	definitionen af stoffet i en udformning svarende til den, der  

 anvendes i Den Europæiske Farmakopé, skal være ledsaget af  

 al nødvendig dokumentation, navnlig hvad angår  

 molekylærstrukturen, hvor dette er påkrævet, og af en  

 passende beskrivelse af syntesemetoden.
Med hensyn til de stoffer, der kun  

 kan defineres ved deres fremstillingsmåde, må denne være  

 tilstrækkelig udførligt beskrevet til at karakterisere et stof  

 med konstant sammensætning og effekt c)	metoder til identifikation kan beskrives i form af  

 fuldstændige teknikker, som er anvendt ved produktionen af stoffet, og  

 de prøvningsmetoder, der skal anvendes rutinemæssigt d)	renhedsprøver beskrives i forhold til det samlede antal  

 forventelige urenheder, og navnlig i forhold til sådanne, som kan have  

 en skadelig virkning, og om nødvendigt til sådanne, som under  

 hensyntagen til sammensætningen af det lægemiddel, der er  

 genstand for ansøgningen, kunne have en ugunstig virkning på  

 lægemidlets holdbarhed, eller som kunne forvanske de analytiske  

 resultater e)	med hensyn til de sammensatte produkter af vegetabilsk eller  

 animalsk/human oprindelse må der sondres mellem tilfælde, hvor  

 flere farmakologiske virkninger nødvendiggør en kemisk, fysisk  

 eller biologisk kontrol med de vigtigste indholdsstoffer, og tilfælde  

 omfattende produkter, der indeholder en eller flere grupper af stoffer, der  

 virker på tilsvarende måde, og for hvilke en samlet analysemetode  

 kan tillades f)	når der anvendes materialer fra mennesker eller dyr, skal det  

 beskrives, hvilke foranstaltninger der træffes for at forhindre  

 tilstedeværelse af potentielt patogene agenser g)	for radionukleider skal radionukleidens art samt isotopens  

 identitet, sandsynlige urenheder, bærestof, anvendelse og specifik  

 aktivitet angives h)	eventuelle særlige forholdsregler ved opbevaring og om  

 fornødent den maksimale opbevaringstid inden fornyet prøvning  

 af råvarerne anføres.
1.3. Fysisk-kemiske egenskaber, som kan påvirke  

 biotilgængeligheden Nedennævnte oplysninger vedrørende  

 lægemiddelstofferne skal, uanset om disse stoffer er opført i  

 farmakopéerne, medtages som et led i den generelle beskrivelse af  

 lægemiddelstofferne, når de indvirker på lægemidlets  

 biotilgængelighed:
krystalform og opløselighed partikelstørrelse, eventuelt efter pulverisering type af hydrat (eller solvat) fordelingsforholdet mellem olie og vand8) .
 De tre første led gælder ikke for stoffer,  

 der udelukkende anvendes i opløsning.
 2. For biologiske lægemidler som vacciner, sera,  

 toksiner, allergenpræparater og lægemidler fremstillet af blod  

 fra mennesker eller dyr gælder bestemmelserne i dette nr.
I dette nr. forstås ved råvarer ethvert stof,  

 som anvendes ved fremstillingen af lægemidlet; dette omfatter  

 indholdsstoffer i lægemidlet og, om fornødent, beholderens  

 indholdsstoffer, som anført i stk.
A, punkt 1, ovenfor, samt  

 udgangsmaterialer som mikroorganismer, væv af enten vegetabilsk eller  

 animalsk oprindelse, celler eller væsker (herunder blod) fra mennesker  

 eller dyr, og bioteknologiske cellekonstruktioner.
Råvarernes  

 oprindelse og historie skal beskrives og dokumenteres.
 Beskrivelsen af råvaren skal omfatte  

 fremstillingsstrategi, rensning/inaktiveringsprocedure med deres validering  

 og alle kontrolprocedurer under fremstillingen beregnet til at sikre  

 kvalitet, sikkerhed og batchensartethed i færdigproduktet.
 2.1. Når der anvendes cellebanker, skal det  

 dokumenteres, at celle-egenskaberne er uændrede efter det antal  

 passager, der er anvendt ved fremstillingen og derudover.
 2.2. Seed materials, cellebanker, pools af råserum  

 eller plasma eller andre biologiske materialer og så vidt muligt de  

 udgangsmaterialer, som de stammer fra, skal undersøges for at sikre,  

 at de ikke indeholder fremmed agens.
 Hvis tilstedeværelsen af potentielt patogene agenser  

 er uundgåelig, skal det pågældende materiale kunne  

 anvendes, hvis viderebehandlingen af produktet sikrer, at de fjernes og/eller  

 inaktiveres, og dette skal dokumenteres.
 2.3. Vaccineproduktion skal på vidt muligt  

 være baseret på et seed lot system og på etablerede  

 cellebanker; for sera skal der anvendes definerede pools af  

 råvarer.
For bakterielle og virale vacciner skal det  

 infektiøse agens dokumenteres på seed.
Desuden skal stabiliteten  

 af svækkelseskarakteristika dokumenteres på seed; hvis dette  

 bevis ikke er tilstrækkeligt, skal svækkelseskarakteristika  

 dokumenteres på produktionstrinnet.
2.4. For allergenpræparater skal specifikationer og  

 kontrolmetoder for udgangsmaterialerne beskrives.
Beskrivelsen skal omfatte  

 oplysninger om indsamling, præbehandling og oplagring.
 2.5. For lægemidler, der er fremstillet ud fra blod  

 eller plasma fra mennesker, skal oprindelse og kriterierne og procedurerne  

 for indsamling, transport og oplagring af udgangsmaterialet beskrives og  

 dokumenteres.
 Der skal anvendes definerede pools af  

 udgangsmaterialer.
 3. I forbindelse med radioaktive lægemidler omfatter  

 råvarer også bestrålingsmaterialer.
C. a) Specifikke foranstaltninger til forebyggelse af overførsel  

 af spongiform encephalopati hos dyr Ansøgeren skal bevise, at lægemidlet er  

 fremstillet i overensstemmelse med den opdaterede vejledning om minimering af  

 risikoen for overførsel af spongiform encephalopatiagenser fra dyr via  

 lægemidler, som Europa-Kommissionen har offentliggjort i bind 3 i  

 publikationen 'Bestemmelser om lægemidler i Den Europæiske  

 Union'.
D.
Kontrol med mellemprodukterne ved fremstillingen 1. De oplysninger og den dokumentation, der i henhold til  

 artikel 4, stk. 2, nr. 7 og 8, i direktiv 65/65/EØF skal ledsage  

 ansøgningen om tilladelse, omfatter navnlig oplysninger om den  

 afprøvning, som kan foretages af mellemprodukterne ved fremstillingen  

 med henblik på at sikre konstante tekniske egenskaber og ensartethed i  

 produktionsprocessen.
 Disse afprøvninger er absolut nødvendige for  

 at gøre det muligt at kontrollere, om lægemidlet er i  

 overensstemmelse med hovedforskriften, når ansøgeren  

 undtagelsesvis fremlægger en analytisk metode til afprøvning af  

 det færdige produkt, der ikke omfatter kvantitativ bestemmelse af alle  

 lægemiddelstofferne (eller de hjælpestoffer, som er underkastet  

 de samme krav som lægemiddelstofferne).
 Det samme gør sig gældende, når  

 kvalitetskontrollen af det færdige produkt afhænger af de  

 afprøvninger, der foretages under fremstillingen, navnlig i de  

 tilfælde, hvor stoffet i det væsentlige defineres ved  

 fremstillingsmåden.
 2. For biologiske lægemidler som vacciner, sera,  

 toksiner, allergenpræparater og lægemidler fremstillet af blod  

 eller plasma fra mennesker skal de procedurer og anerkendelseskriterier, der  

 er offentliggjort som henstillinger fra WHO (krav til biologiske stoffer),  

 tjene som retningslinjer for alle kontroller af produktionstrin, som ikke er  

 specificeret i Den Europæiske Farmakopé eller eventuelt i en  

 medlemsstats nationale farmakopé.
For inaktiverede eller detoksificerede vacciner skal det  

 under hver produktion venficeres, om inaktiveringen eller detoksificeringen  

 har været effektiv, medmindre denne kontrol afhænger af en  

 prøve, hvor antallet af modtagelige dyr er begrænset.
I så  

 fald skal afprøvning udføres, indtil der er påvist  

 ensartethed i produktionen, og til der er påvist korrelation mellem  

 afprøvning og relevant proceskontrol.
Afprøvning kan derefter  

 erstattes af relevant proceskontrol.
 3. For ændrede eller adsorberede allergener skal  

 allergenpræparatet beskrives kvalitativt og kvantitativt på et  

 mellemstadium så sent som muligt i fremstillingsprocessen.
E.
Kontrol af færdigproduktet 1. I forbindelse med kontrol af det færdige produkt  

 forstås ved en batch af færdigproduktet alle enheder af en  

 lægemiddelform, som hidrører fra samme oprindelige masse, og som  

 har undergået den samme serie af fremstillings- eller  

 sterilisationsprocesser eller - i tilfælde af en fortløbende  

 produktionsproces - samtlige enheder, som er fremstillet i et bestemt  

 tidsrum.
Ansøgningen om markedsføringstilladelse skal  

 indeholde en fortegnelse over de prøver, som gennemføres  

 rutinemæssigt for hver batch af færdigproduktet.
Hyppigheden af  

 de prøver, som ikke gennemføres rutinemæssigt, skal  

 anføres.
Frigivelsesfrister skal også anføres.
De oplysninger og den dokumentation, der i henhold til  

 artikel 4, stk. 2, nr. 7 og 8, i direktiv 65/65/EØF skal ledsage  

 ansøgningen om tilladelse, omfatter navnlig sådanne, som  

 angår den afprøvning, der foretages af færdigproduktet ved  

 frigivelsen.
Oplysningerne og dokumentationen gives i overensstemmelse med  

 følgende regler.
Bestemmelserne i monografierne for lægemiddelformer,  

 immunsera, vacciner og radioaktive præparationer i Den Europæiske  

 Farmakopé eller i givet fald en medlemsstats farmakopé  

 gælder for alle produkter, der er defineret deri.
For alle kontroller  

 af biologiske lægemidler som vacciner, sera, toksiner,  

 allergenpræparater og lægemidler, der er fremstillet af blod  

 eller plasma fra mennesker, som ikke er specificeret i Den Europæiske  

 Farmakopé eller i givet fald i en medlemsstats farmakopé,  

 tjener de procedurer og anerkendelseskriterier, der er offentliggjort som  

 henstillinger i WHO- kravene til biologiske stoffer som retningslinjer.
 Såfremt der anvendes andre prøveprocedurer og  

 grænseværdier end dem, der er nævnt i de monografier i Den  

 Europæiske Farmakopé eller i en medlemsstats nationale  

 farmakopé, skal det dokumenteres, at færdigvaren, såfremt  

 den er blevet afprøvet i overensstemmelse med de  

 pågældende monografier, er i overensstemmelse med  

 kvalitetskravene i den pågældende farmakopé for  

 vedkommende lægemiddelform.
1.1. Generelle egenskaber ved færdigproduktet Visse afprøvninger af de generelle egenskaber ved  

 et produkt skal altid indgå i afprøvningerne af  

 færdigproduktet.
Disse afprøvninger omfatter om fornødent  

 bestemmelse af gennemsnitsmasse og af maksimale afgivelser, mekaniske,  

 fysiske eller mikrobiologiske forsøg, organoleptiske kendetegn,  

 fysiske kendetegn såsom massefylde, pH, brydningsindeks osv.
For hvert  

 af disse kendetegn skal ansøgeren i hvert enkelt tilfælde  

 nøje angive standarder og tolerancegrænser.
 Forsøgsbetingelserne og i givet fald det anvendte  

 apparatur og standarderne beskrives nøjagtigt, såfremt de ikke  

 er anført i Den Europæiske Farmakopé eller i  

 medlemsstaternes nationale farmakopéer; det samme gælder,  

 når de metoder, der er fastsat i disse farmakopéer, ikke finder  

 anvendelse.
 Endvidere underkastes faste lægemiddelformer, som  

 skal indgives oralt, undersøgelser in vitro af  

 lægemiddelstoffernes frigørelse og udløsningshastighed;  

 sådanne undersøgelser foretages ligeledes ved indgivelse  

 på anden måde, såfremt de kompetente myndigheder i den  

 pågældende medlemsstat finder det nødvendigt.
1.2. Identifikation og kvantitativ bestemmelse af  

 lægemiddelstof(fer) Identifikation og kvantitativ bestemmelse af  

 lægemiddelstofferne skal enten gennemføres på en  

 repræsentativ prøve af produktionsbatchen eller på en  

 række doseringsenheder, der analyseres hver for sig.
 Undtagen i behørigt begrundede tilfælde  

 må de tilladte maksimale afvigelser for indholdet af  

 lægemiddelstoffer i det færdige produkt ikke overstige plusmin. 5  

 pct. på fremstillingstidspunktet.
 På grundlag af holdbarhedsundersøgelser skal  

 fremstilleren udarbejde begrundede forslag til de tilladte maksimale  

 afvigelser for indholdet af lægemiddelstoffer i det færdige  

 produkt, der skal gælde indtil den fastsatte udløbsdato.
I visse undtagelsestilfælde med særligt  

 komplekse blandinger, hvor analyse af de lægemiddelstoffer, der er til  

 stede i stort antal eller ringe mængde, vil nødvendiggøre  

 besværlige undersøgelser, der vanskeligt kan gennemføres  

 på hver produktionsbatch, tillades det, at et eller flere  

 lægemiddelstoffer i det færdige produkt ikke analyseres på  

 den udtrykkelige betingelse, at disse analyser foretages på  

 mellemstadierne i fremstillingen; denne undtagelse kan ikke udvides til  

 karakteriseringen af de nævnte stoffer.
Denne forenklede  

 fremgangsmåde suppleres derefter med en metode med kvantitativ  

 evaluering, der gør det muligt for de kompetente myndigheder at  

 efterprøve, om det lægemiddel, der er bragt i handelen, er i  

 overensstemmelse med specifikationen.
En in vivo eller in vitro biologisk styrkebestemmelse er  

 obligatorisk, såfremt fysiskkemiske metoder ikke er  

 tilstrækkelige til at give oplysning om produktets kvalitet.
En  

 sådan prøve skal så vidt muligt omfatte  

 referencematerialer og statistiske analyser, der gør det muligt at  

 beregne konfidensgrænserne.
Når der ikke kan udføres  

 sådanne prøver på færdigproduktet, kan de  

 gennemføres på et mellemstadium så sent som muligt i  

 fremstillingsprocessen.
 Såfremt angivelserne i afsnit B viser en betydelig  

 overdosering af lægemiddelstoffer ved lægemidlets fremstilling,  

 skal beskrivelsen af kontrolprøverne for der færdige produkt i  

 givet fald omfatte en kemisk eller om fornødent en  

 toksikologisk-farmakologisk undersøgelse af en ændring, der er  

 sket med dette stof, eventuelt med en karakterisering og/eller analyse af  

 nedbrydningsprodukterne.
1.3. Identifikation og kvantitativ bestemmelse af  

 hjælpestofferne For så vidt det er nødvendigt, skal  

 hjælpestofferne i det mindste underkastes  

 identifikationsprøven.
 Den foreslåede metode til identifikation af  

 farvestoffer skal i det mindste gøre det muligt at efterprøve,  

 om de er opført på den liste, der er knyttet som bilag til  

 direktiv 78/25/EØF.
 En øvre og nedre grænseværdi er  

 obligatorisk for konserveringsmidler og en øvre  

 grænseværdi for andre hjælpestoffer, som kan antages at  

 have en ugunstig indvirkning på de fysiologiske funktioner; en  

 øvre og nedre grænseværdi er obligatonsk for  

 hjælpestoffer, som kan antages at have indvirkning på et  

 lægemiddelstofs biotilgængelighed, medmindre  

 biotilgængeligheden sikres på anden passende måde.
1.4. Sikkerhedsforsøg Uafhængigt af de toksikologiske-farmakologiske  

 forsøg, der forelægges sammen med ansøgningen om  

 markedsføringstilladelse for lægemidlet, skal den analytiske  

 dokumentation indeholde oplysning om sikkerhedsforsøg som f.eks.  

 sterilitet, bakteriel endotoksin, pyrogenicitet og lokal tolerance hos  

 forsøgsdyr, når en sådan kontrol skal foretages  

 rutinemæssigt for at undersøge produktets kvalitet.
 2. For al kontrol med biologiske lægemidler  

 såsom vacciner, sera, toksiner, allergenpræparater og  

 lægemidler, som er fremstillet af blod eller plasma fra mennesker, og  

 som ikke er specificeret i Den Europæiske Farmakopé eller i  

 givet fald i en medlemsstats nationale farmakopé, tjener de procedurer  

 og anerkendelseskriterier, der er offentliggjort som henstillinger i  

 WHO-kravene til biologiske stoffer, som retningslinjer.
3. For radioaktive lægemidler skal den  

 radionukleidiske renhed, den radiokemiske renhed og specifikke aktivitet  

 angives.
Radioaktivitetsmængden må ikke afvige mere end plusmin.  

 10 pct. fra det indhold, der er anført på etiketten.
For generatorer skal der forelægges oplysninger om  

 analysemetoder for moder- og datterradionukleider.
For generator-eluater skal  

 der fremlægges analysemetoder for moderradionukleider og for andre  

 indholdsstoffer i generatorsystemet.
For præparationssæt skal specifikationerne for  

 det færdige produkt omfatte prøvning af præparaternes  

 egenskaber efter den radioaktive mærkning.
Der skal også  

 foretages passende analyser af den radioaktivt mærkede forbindelses  

 radiokemiske renhed og radionukleidiske renhed.
Alle stoffer, der er af  

 betydning for den radioaktive mærkning, skal identificeres og  

 analyseres.
F.
Holdbarhedsforsøg 1. De oplysninger og den dokumentation, der i henhold til  

 artikel 4, stk. 2, nr. 6 og 7, i direktiv 65/65/EØF skal ledsage  

 ansøgningen om tilladelse, gives i overensstemmelse med  

 følgende regler.
 Der gives en beskrivelse af de undersøgelser,  

 hvorved det har været muligt at bestemme den opbevaringstid, de  

 lagerholdsvilkår og de specifikationer ved udløbsdatoen, som  

 ansøgeren har foreslået.
 Såfremt der er mulighed for, at et  

 færdigprodukt kan danne nedbrydningsprodukter, skal ansøgeren  

 oplyse dette samt angive metoder til påvisning og  

 afprøvning.
 Konklusionerne skal indeholde de analyseresultater, der  

 begrunder den foreslåede opbevaringstid under de anbefalede  

 opbevaringsforhold og specifikationerne for det færdige produkt ved  

 udløbet af opbevaringstiden under disse anbefalede  

 opbevaringsforhold.
 Det maksimalt højst tilladte niveau for  

 nedbrydningsprodukter ved udløbet af opbevaringstiden skal  

 angives.
 En undersøgelse af interaktionen mellem produktet  

 og beholderen skal forelægges i alle tilfælde, hvor en  

 sådan risiko er tænkelig, navnlig hvor det drejer sig om  

 injektionspræparater eller aerosoler til indvortes brug.
2. Såfremt der i forbindelse med biologiske  

 lægemidler som vacciner, sera, toksiner, allergenpræparater og  

 lægemidler, der er fremstillet ud fra humant blod eller plasma, ikke  

 kan gennemføres stabilitetsforsøg på  

 færdigproduktet, kan det accepteres, at der udføres vejledende  

 stabilitetsforsøg på et mellemstadium i produktionen så  

 sent som muligt i fremstillingsprocessen.
Desuden bør der foreligge en  

 evaluering af færdigproduktets stabilitet ved hjælp af andre  

 forsøg.
3. For radioaktive lægemidler skal der gives  

 passende oplysninger om stabiliteten for generatorer,  

 præparationssæt og radioaktive præparater.
For radioaktive  

 lægemidler i flerdosisbeholdere skal stabiliteten under brug  

 dokumenteres.
3. DEL TOKSIKOLOGISKE OG FARMAKOLOGISKE FORSØG I.
Indledning 1. De oplysninger og den dokumentation, som i henhold til  

 artikel 4, stk. 2, nr. 8, i direktiv 65/65/EØF skal  

 vedlægges ansøgningen om markedsføringstilladelse, gives  

 i overensstemmelse med reglerne nedenfor.
 Medlemsstaterne påser, af eksperimentelle  

 undersøgelser gennemføres i overensstemmelse med de principper  

 om god laboratoriepraksis (GLP) der er fastsat i Rådets direktiv  

 87/18/EØF 9)  og  

 88/320/EØF10) .
 De toksikologiske og farmakologiske forsøg skal  

 fastlægge:
a)	toksicitetsgrænserne for produktet og dets eventuelle farlige  

 eller utilsigtet giftige virkninger ved forskriftsmæssig brug til  

 mennesker, idet disse virkninger skal vurderes i forhold til de foreliggende  

 patologiske forhold b)	produktets farmakologiske egenskaber, både kvalitativt og  

 kvantitativt i forhold til den foreslåede anvendelse til mennesker.  

 Alle resultater skal være pålidelige og almengyldige.
Der  

 anvendes i videst muligt omfang matematiske og statistiske  

 fremgangsmåder ved udarbejdelsen af forsøgsmetoder og ved  

 vurderingen af resultaterne.
 Desuden er det nødvendigt, at klinikerne får  

 oplysning om produktets terapeutiske anvendelsesmuligheder.
2. For lægemidler til udvortes brug bør den  

 systematiske absorption undersøges, herunder også hensyn til  

 eventuel anvendelse af produktet på beskadiget hud samt absorption  

 gennem andre relevante overflader.
Kun hvis det påvises, at den  

 systemiske absorption under disse omstændigheder er ubetydelig, kan  

 systemiske toksikologiske forsøg ved gentagen dosering samt  

 forsøg med henblik på toksisk påvirkning af fostret og af  

 forplantningsfunktionen undlades.
 Hvis der imidlertid ved kliniske forsøg  

 påvises systemisk absorption, skal der gennemføres  

 toksikologiske forsøg på dyr, herunder i givet fald også  

 forsøg med henblik på fostertoksicitet.
 Under alle omstændigheder skal forsøg med  

 henblik på lokal tolerance ved gentagen dosering gennemføres  

 særlig omhyggeligt og skal indbefatte histologisk kontrol; muligheden  

 for sensibilisering bør undersøges, og carcinogenicitet  

 må undersøges i de i afsnit II E i denne del.
 3. For biologiske lægemidler såsom vacciner,  

 sera, toksiner, allergenpræparater og lægemidler, der er  

 fremstillet ud fra blod eller plasma fra mennesker, kan kravene i denne del  

 tilpasses for de enkelte produkter; derfor skal ansøgeren begrunde det  

 prøvningsprogram, der gennemføres.
 Ved udarbejdelse af prøvningsprogrammet skal der  

 tages hensyn til følgende:
alle prøver, som kræver gentagen indgivelse af  

 produktet, skal udarbejdes, så der tages hensyn til eventuel induktion  

 eller interferens af antistoffer undersøgelse af forplantingsfunktionen, af den toksiske  

 påvirkning af embryo/føtus og ved fødslen, af det  

 mutagene potentiale og carcinogene potentiale bør overvejes.
Når  

 mistanken er rettet mod andre komponenter end lægemiddelstofferne, kan  

 validering af disse stoffers fjernelse erstatte  

 undersøgelsen.
4. For radioaktive lægemidler erkendes det, at  

 toksicitet kan have forbindelse med strålingsdosis.
Ved den  

 diagnostiske anvendelse er dette en følge af brugen af det radioaktive  

 lægemiddel; ved den terapeutiske anvendelse er det den tilstræbte  

 virkning.
Evalueringen af radioaktive lægemidlers sikkerhed og effekt  

 skal derfor omfatte både krav til lægemidler og krav  

 vedrørende strålingsdosismetri.
Organers/vævs  

 udsættelse for stråling skal dokumenteres.
Skøn over den  

 absorberede strålingsdosis skal beregnes efter et nærmere  

 angivet, internationalt anerkendt system ved hjælp af en særlig  

 indgiftsmåde.
 5. Et hjælpestof, som anvendes for første  

 gang på lægemiddelområdet, skal undersøges  

 toksikologisk og farmakokinetisk.
 6. Når der er mulighed for, at et lægemiddel  

 vil undergå en væsentlig forringelse under oplagring, skal der  

 tages hensyn til nedbrydningsprodukternes toksikologi.
II.
Gennemførelse af afprøvninger A.
Toksicitet 1. Toksicitet ved enkeltindgift En prøve for akut toksicitet er en kvalitativ og  

 kvantitativ undersøgelse af de toksiske fænomener, som kan  

 forekomme efter en enkelt indgift af det lægemiddelstof, der er  

 indholdt i lægemidlet i det forhold og i den fysisk-kemiske form, hvori  

 dette stof forekommer i selve produktet.
Prøven for akut toksicitet skal foretages på  

 to eller flere pattedyrarter af kendt stamme, medmindre anvendelse af en  

 enkelt art kan forsvares.
Normalt skal mindst to indgiftsmåder  

 anvendes, idet den ene skal svare til eller ligne den, der anbefales til brug  

 over for mennesker, og den anden skal kunne sikre systemisk udsættelse  

 for stoffet.
Undersøgelsen skal beskrive iagttagne symptomer,  

 herunder lokale reaktioner.
Observationsperioden for forsøgsdyrene  

 skal fastsættes af investigator som værende tilstrækkelig  

 til påvisning af beskadigelse eller helbredelse af væv eller  

 organer.
Denne periode bør i almindelighed være på 14 dage  

 og mindst syv dage, dog således at dyrene ikke udsættes for  

 langvarige lidelser.
Dyr, der i observationsperioden, skal obduceres ligesom  

 alle overlevende dyr ved observationsperiodens afslutning.
Der bør  

 foretages en histopatologisk undersøgelse af alle organer, der udviser  

 makroskopiske ændringer ved obduktionen.
Der skal udledes det  

 størst mulige antal oplysninger af de anvendte forsøgsdyr.
Prøver for toksicitet ved enkeltindgift bør  

 gennemføres på en sådan måde, at tegn på akut  

 toksicitet afsløres, og dødsårsagen fastslås i  

 videst muligt omfang.
Der bør med egnede arter foretages en  

 kvantitativ vurdering af den omtrentlige letale dosis og indhentes  

 oplysninger om forholdet mellem dosis og virkning, dog er stor  

 nøjagtighed ikke påkrævet.
 Disse undersøgelser kan give et fingerpeg om de  

 sandsynlige virkninger på mennesket ved akut overdosering samt  

 være nyttige ved planlægning af toksicitetsundersøgelser  

 med gentagen indgift på egnede dyrearter.
 I tilfælde af kombinationer af  

 lægemiddelstoffer foretages undersøgelsen på en  

 sådan måde, at det efterprøves, om der optræder  

 øget toksicitet eller nye toksiske virkninger.
2. Toksicitet fremkaldt ved gentagen dosering (subakut eller kronisk  

 toksicitet) Prøverne for toksicitet ved gentagen dosering har  

 til formål at påvise fysiologiske og/-eller anatomisk-patologiske  

 forandringer som følge af gentagen dosering af stoffer eller af en  

 kombination af de undersøgte lægemiddelstoffer og fastslå  

 betingelserne for deres forekomst i forhold til dosis.
I almindelighed er det vanskeligt, at der  

 gennemføres to prøver: den ene af kort varighed, to til fire  

 uger, den anden af længere varighed afhængig af betingelserne for  

 klinisk anvendelse.
Sidstnævnte prøve har til formål ved  

 forsøg at fastslå sikkerhedsgrænserne for det  

 undersøgte produkt og varer normalt fra tre til seks  

 måneder.
 Med hensyn til lægemidler, der skal indgives i  

 engangsdoser til mennesker, foretages der en enkelt prøve, der varer  

 to til fire uger.
 Såfremt investigator under hensyntagen til  

 varigheden af den forventede anvendelse på mennesker finder, at det kan  

 være rimeligt at gennemføre eksperimenter af længere eller  

 kortere varighed end de ovenfor anførte, er han forpligtet til at give  

 en fyldestgørende begrundelse.
 De valgte doser skal desuden begrundes.
Forsøgene med gentagen dosering bør  

 foretages på to pattedyrarter, hvoraf den ene ikke må  

 tilhøre gnaverne, og ved valget af en eller flere doseringsmåder  

 skal der tages hensyn til den påtænkte terapeutiske anvendelse og  

 til mulighederne for systemisk absorption.
Doseringsmåde og -hyppighed  

 skal klart anføres.
Det er hensigtsmæssigt at vælge den  

 højeste dosis, således at de skadelige virkninger trækkes  

 frem.
De mindre doser vil da gøre det muligt at bestemme dyrets  

 tolerance over for produktet.
 Forsøgsbetingelserne og kontrolprocedurerne skal  

 så vidt muligt, og altid i forbindelse med eksperimenter med små  

 gnavere, fastlægges under hensyntagen til problemets størrelse  

 og muliggøre fastsættelse af fejlgrænser.
Vurderingen af de toksiske virkninger foretages på  

 grundlag, at en undersøgelse af adfærd, vækst,  

 hæmatologiske og biokemiske tests, navnlig sådanne, der kan  

 henføres til ekskretionsorganerne, samt på grundlag af  

 obduktionserklæringer ledsaget af de dertil knyttede histologiske  

 undersøgelser.
Valget af type og omfang af hver  

 undersøgelsesgruppe er afhængigt af den anvendte dyreart og  

 videnskabens nuværende erkendelsesstade I tilfælde af nye kombinationer af stoffer, der  

 allerede er kendt og undersøgt efter forskrifterne i dette direktiv,  

 vil de langfristede prøver kunne ændres på passende  

 måde efter dokumentation fra investigators side, undtagen i  

 tilfælde hvor undersøgelsen af den akutte og subakutte  

 toksicitet har påvist forstærkende virkninger eller nye toksiske  

 effekter.
B.
Undersøgelse af forplantningsfunktionen Hvis resultaterne af andre forsøgsrækker  

 afslører faktorer, der giver formodning om skadelige virkninger for  

 afkommet eller ændringer i den mandlige eller kvindelige frugtbarhed,  

 bør forplantningsfunktionen kontrolleres på passende  

 måde.
C.
Toksisk virkning på fostret og ved fødslen Denne prøve består i undersøgelse af  

 de toksiske, navnlig de teratogene virkninger, som kan iagttages i fostret,  

 når hunnen får indgivet lægemidlet i  

 svangerskabsperioden.
 Selv om disse forsøg indtil nu kun har  

 begrænset prognostisk værdi, for så vidt angår  

 resultaternes overførsel til mennesker, menes de dog at give vigtige  

 oplysninger, når resultaterne viser virkninger, såsom resorption,  

 anomalier osv.
 Manglende gennemførelse af disse forsøg,  

 enten fordi lægemidlet almindeligvis ikke indtages af kvinder, der kan  

 få børn, eller af andre grunde, skal begrundes på passende  

 måde.
Toksicitetsundersøgelser vedrørende embryo  

 og føtus skal normalt gennemføres på to pattedyrarter,  

 hvoraf den ene skal være et andet dyr end en gnaver.
Peri- og  

 postnatale undersøgelser skal gennemføres på mindst  

 én dyreart.
Når omsætningen af et lægemiddel i en  

 særlig art vides at ligne omsætningen i mennesket, er det  

 ønskeligt, at denne art medtages i forsøget.
Det er også  

 ønskeligt, at den ene af arterne er den samme som i  

 toksicitetsundersøgelserne ved gentagen dosering.
 Tilrettelæggelse af forsøget (antal dyr,  

 doser, tidspunkt for indgift og kriterier for vurdering af resultaterne)  

 bestemmes under hensyntagen til den videnskabelig erkendelses stade på  

 det tidspunkt, hvor ansøgningen indgives, og til den grad af  

 statistisk signifikans, der tilsigtes med resultaterne.
D.
Mutagene egenskaber Formålet med undersøgelser vedrørende  

 mutagene egenskaber er at afsløre de ændringer, som et stof  

 forårsager i individers eller cellers genetiske materiale, og som kan  

 bevirke, at de efterfølgende individer eller celler bliver permanent  

 og arveligt forskellige fra deres forgængere.
Sådanne  

 undersøgelser skal foretages for ethvert nyt stof.
 Antallet og typerne af undersøgelser samt  

 kriterierne for vurdering af resultaterne fastlægges under hensyntagen  

 til det aktuelle videnskabelige stade på  

 ansøgningstidspunktet.
E.
Kræftfremkaldende egenskaber Forsøg, der kan afsløre  

 kræftfremkaldende virkninger, er normalt nødvendige:
a)	for stoffer, der frembyder en nær kemisk analogi med  

 forbindelser, der er kendt som kræftfremkaldende eller som medvirkende  

 til kræftfremkaldelse b)	for stoffer, som ved langvarige toksikologiske prøver har  

 fremkaldt mistænkelige symptomer c)	for stoffer, der har reageret mistænkeligt ved prøver  

 vedrørende mutagene egenskaber eller andre kortfristede  

 undersøgelser, der kan tyde på kræftfremkaldende  

 virkninger.
 Sådanne forsøg kan ligeledes kræves  

 foretaget for produkter, som eventuelt skal indtages regelmæssigt i en  

 betragtelig del af patientens liv.
 Tilrettelæggelsen af forsøgene  

 fastlægges under hensyntagen til det videnskabelige stade på det  

 tidspunkt, hvor ansøgningen indgives.
F.
Farmakodynamik Ved farmakodynamik forstås de af stoffet fremkaldte  

 forandringer i de fysiologiske systemers funktioner, hvad enten disse er  

 normale eller eksperimentelt ændrede.
 Denne undersøgelse bør udføres efter  

 to adskilte principper.
 For det første skal undersøgelsen på  

 passende måde beskrive de virkninger, som ligger til grund for den  

 anbefalede praktiske anvendelse, idet resultaterne udtrykkes i kvantitativ  

 form (kurver over dosis/virkning, tid/virkning eller andet) og, for så  

 vidt som det er muligt, sammenlignet med et stof, hvis virkning er kendt.  

 Hvis et stof hævdes at have en højere terapeutisk virkning, skal  

 det påvises, at forskellen er statistisk signifikant.
For det andet skal investigator give en almindelig  

 karakteristik af stoffet med specielt sigte på muligheden for, at det  

 har sekundære virkninger.
Generelt bør de vigtigste funktioner i  

 de fysiologiske systemer undersøges; denne undersøgelse  

 bør være endnu mere tilbundsgående, når de  

 doseringer, der kan fremkalde sekundære virkninger, nærmer sig  

 dem, der giver de tilsigtede terapeutiske virkninger Forsøgsteknikken skal, når den ikke er en  

 standardprocedure, beskrives på en sådan måde, at den kan  

 gentages, og investigator må påvise dens værdi.  

 Forsøgsresultaterne skal fremstilles udførligt og, for visse  

 typer af forsøg, med angivelse af deres statistiske signifikans.
 En eventuel kvantitativ ændring af virkningerne som  

 følge af gentagen dosering skal ligeledes undersøges.  

 Undladelse heraf skal behørigt begrundes.
 Afprøvning af lægemiddelstofkombinationerne  

 kan foretages enten ud fra farmakologiske begrundelser eller ud fra kliniske  

 indikationer.
 I første tilfælde skal den farmakodynamiske  

 undersøgelse klart påvise de interaktioner, som gør  

 stofkombinationen anbefalelsesværdig til klinisk brug.
 I andet tilfælde, hvor den videnskabelige motivering  

 for stofkombinationen søges gennem kliniske forsøg, skal det  

 undersøges, om stofkombinationens forventede virkninger kan  

 påvises hos dyr, og investigator skal under alle omstændigheder  

 kontrollere omfanget af de sekundære virkninger.
 Hvis en kombination indeholder et nyt  

 lægemiddelstof, må dette stof først have været  

 genstand for en tilbundsgående undersøgelse.
G.
Farmakokinetik Ved farmakokinetik forstås lægemiddelstoffets  

 skæbne i organismen.
Farmakokinetikken omfatter studiet af absorption,  

 fordeling, biotransformation og udskillelse af stoffet.
 Undersøgelsen af disse forskellige faser kan  

 udføres ved fysiske, kemiske eller biologiske metoder samt ved  

 undersøgelse af selve produktets farmakodynamiske egenskaber.
 Oplysninger om fordeling og udskillelse (f.eks.  

 biotransformation og ekskretion) er nødvendige i alle de  

 tilfælde, hvor sådanne oplysninger er nødvendige for at  

 fastlægge doseringen til mennesker samt for kemoterapeutika  

 (antibiotika osv.) og for produkter, hvis brug hviler på  

 ikke-farmakodynamiske virkninger (navnlig talrige diagnostiske midler  

 osv.).
 For produkter med farmakodynamiske virkninger er en  

 farmakokinetisk undersøgelse nødvendig.
 I tilfælde af nye kombinationer af allerede kendte  

 stoffer, som er blevet undersøgt efter bestemmelserne i dette  

 direktiv, kan farmakokinetiske undersøgelser undlades, hvis de  

 toksikologiske forsøg og de kliniske prøver går dette  

 berettiget.
H.
Lokal tolerance Formålet med forsag med lokal tolerance er at  

 fastslå, om lægemidler (både lægemiddelstoffer og  

 hjælpestoffer) tolereres på steder i legemet, som kan komme i  

 kontakt med lægemidlet som resultat af dets indgivelse ved klinisk  

 brug.
Forsøgsstrategien skal være således udarbejdet, at  

 enhver mekanisk virkning af indgift eller rent fysisk-kemiske virkninger af  

 produktet kan skelnes fra toksikologiske eller farmakodynamiske  

 virkninger.
I.
Almindelig anerkendt anvendelse Med henblik på i henhold til artikel 4, nr. 8, litra  

 a), nr. ii) i direktiv 65/65/EØF at påvise, at et  

 lægemiddels bestanddele finder almindelig anerkendt anvendelse med et  

 acceptabelt sikkerhedsniveau, gælder følgende  

 særbestemmelser:
a)	De faktorer, der skal tages hensyn til i forbindelse med at  

 fastslå en 'almindelig anerkendt anvendelse' for et lægemiddels  

 bestanddele, er den periode, hvor et stof er blevet anvendt, kvantitative  

 aspekter ved brugen af stoffet, graden af videnskabelig interesse i  

 anvendelse af stoffet (som det afspejles i offentliggjort videnskabelig  

 litteratur) og kohærens mellem de videnskabelige vurderinger.
Det kan  

 derfor være nødvendigt at anvende forskellige perioder for at  

 fastslå forskellige stoffers 'almindelig anerkendte anvendelse'. Under  

 alle omstændigheder kan den periode, der er nødvendig for at  

 fastslå 'en almindelig anerkendt anvendelse' af et lægemiddels  

 bestanddele, ikke være under ti år fra den første  

 systematiske og dokumenterede anvendelse af det pågældende stof  

 som lægemiddel i EU.
b)	Den dokumentation, som ansøgeren fremlægger, skal  

 dække alle aspekter af sikkerhedsvurderingen og skal omfatte eller  

 referere til en oversigt over den relevante litteratur, således at der  

 tages hensyn til undersøgelser foretaget før og efter  

 markedsføring og offentliggjort videnskabelig litteratur  

 vedrørende erfaringerne i form af epidemiologiske  

 undersøgelser, især sammenlignende epidemiologiske  

 undersøgelser.
Al dokumentation, både positiv og negativ, skal  

 fremsendes.
 c)	Man skal især være opmærksom på manglende  

 information, og det skal begrundes, hvorfor der har kunnet påvises et  

 acceptabelt sikkerhedsniveau, selv om der mangler nogle  

 undersøgelser.
d)	Ekspertrapporten skal forklare relevansen af alle forelagte data,  

 som vedrører et lægemiddel, der er forskelligt fra det  

 lægemiddel, der påtænkes markedsført.
Det skal  

 vurderes, om det produkt, der er undersøgt, kan anses for at svare til  

 det produkt, der vil blive givet markedsføringstilladelse til,  

 på trods af de eksisterende forskelle.
 e)	Erfaringer efter markedsføring af andre produkter, der  

 indeholder samme bestanddele, er af særlig betydning, og  

 ansøgerne bør lægge særlig vægt på  

 dette spørgsmål.
4. DEL KLINISK DOKUMENTATION De oplysninger og den dokumentation, der ledsager  

 ansøgninger om markedsføringstilladelse i henhold til artikel  

 4, stk. 2, nr. 8, i direktiv 65/65/EØF, skal forelægges i  

 overensstemmelse med nedenfor beskrevne regler.
 En klinisk undersøgelse er enhver systematisk  

 undersøgelse af lægemidler på mennesker, hvad enten der er  

 tale om patienter eller frivillige, raske forsøgspersoner, med henblik  

 på at påvise eller verificere virkninger og/eller bivirkninger af  

 de produkter, der undersøges, og/eller undersøge deres  

 absorption, fordeling, omsætning og udskillelse med henblik på at  

 fastslå produkternes virkning og sikkerhed.
Bedømmelsen af ansøgningen om  

 markedsføringstilladelse skal være baseret på kliniske,  

 herunder klinisk-farmakologiske forsøg planlagt med henblik på  

 at fastslå produktets terapeutiske virkning og sikkerhed ved  

 forskriftsmæssig brug under hensyntagen til de terapeutiske  

 indikationer for anvendelse på mennesker.
De terapeutiske fordele skal  

 være større end de potentielle risici.
A.
Generelle krav De kliniske oplysninger, der skal meddeles i henhold til  

 artikel 4, stk. 2, nr. 8, i direktiv 65/65/EØF, skal  

 muliggøre dannelsen af en tilstrækkeligt begrundet og  

 videnskabeligt underbygget mening om, hvorvidt lægemidlet  

 tilfredsstiller kriterierne for udstedelse af  

 markedsføringstilladelse.
Det er derfor en hovedbetingelse, at  

 resultaterne af alle kliniske undersøgelser, gunstige som ugunstige,  

 meddeles.
Forud for kliniske afprøvninger skal altid  

 foreligge tilstrækkelige resultater af farmakologiske og toksikologiske  

 dyreforsøg, udført i henhold til de i del 3 i dette bilag  

 anførte regler.
Investigator skal gøre sig bekendt med  

 konklusionerne af de farmakologiske og toksikologiske studier, og  

 ansøgeren skal derfor som mindstemål forsyne investigator med  

 'Investigator's Brochure'. Denne skal omfatte alle de relevante oplysninger,  

 som foreligger forud for en klinisk undersøgelse, herunder kemiske,  

 farmaceutiske og biologiske data, toksikologiske, farmakokinetiske og  

 farmakodynamiske data på dyr samt resultaterne af tidligere kliniske  

 studier og indeholde tilstrækkelige data til at  

 retfærdiggøre den foreslåede undersøgelses art,  

 omfang og varighed.
De fuldstændige farmakologiske og toksikologiske  

 rapporter skal forelægges efter anmodning.
For materialer af human  

 eller animalsk oprindelse skal det på enhver måde søges  

 hindret, at der overføres infektiøse agenser inden  

 forsøgets begyndelse.
B.
Udførelse af afprøvningerne 1. 'Good Clinical Practice' (God Klinisk Praksis for  

 lægemiddelafprøvninger) 1.1. Alle faser af den kliniske udvikling, herunder  

 undersøgelser af biotilgængelighed og bioækvivalens, skal  

 planlægges, gennemføres og rapporteres i overensstemmelse med  

 'Good Clinical Practice'.
1.2. Alle kliniske afprøvninger skal  

 gennemføres i overensstemmelse med de etiske principper, der er  

 fastlagt i den nuværende, reviderede udgave af  

 Helsinki-erklæringen.
Der skal principielt indhentes informeret  

 samtykke fra enhver forsøgsperson, og dette skal dokumenteres.
 Sponsor og/eller investigator skal forelægge  

 forsøgsprotokollen, procedurer (herunder statistisk planlægning)  

 og dokumentation for den relevante etiske komité til udtalelse.  

 Undersøgelserne kan ikke iværksættes, før  

 komitéens vurdering foreligger skriftligt.
 1.3. I forvejen udfærdigede, systematisk skrevne  

 anvisninger på procedurer for organisation, gennemførelse,  

 dataindsamling, dokumentation og verifikation skal foreligge.
 1.4. I forbindelse med radioaktive lægemidler skal  

 de kliniske afprøvninger gennemføres på en læges  

 ansvar, som har ret til at anvende radionukleider til lægelige  

 formål.
2. Arkivering Den person, der er ansvarlig for at markedsføre  

 lægemidlet, skal sørge for arkivering af  

 dokumentationen.
a)	investigator skal sørge for opbevaring af  

 patientidentifikationskoderne i mindst 15 år efter forsøgets  

 afslutning eller afbrydelse b)	patientjournaler og andre kildeoplysninger skal opbevares i det  

 maksimale tidsrum, der er gældende for hospitalet, institutionen eller  

 privatpraksis c)	sponsor eller andre ejere af data skal opbevare al anden  

 dokumentation vedrørende undersøgelsen så længe  

 produktet er tilladt.
Disse procedurer omfatter:
forsøgsprotokol inklusive begrundelsen for  

 undersøgelsens gennemførelse, formål, statistisk design  

 og metodologi og tillige de vilkår, hvorunder undersøgelsen  

 gennemføres og styres, samt oplysninger om det anvendte  

 undersøgelsesprodukt, referencelægemiddel og/eller placebo standardprocedurer for håndtering af kliniske  

 afprøvninger ('standard operating procedures') alle skriftlige bemærkninger til forsøgsplanen og  

 procedurerne Investigator's Brochure 'Case Report Forms' på hver forsøgsperson den endelige rapport eventuelle certifikater for tilsyn ('audit') med  

 undersøgelsen d)	sponsor eller efterfølgende ejere skal opbevare den endelige  

 rapport i fem år, efter at produktet ikke længere er  

 tilladt.
Enhver ændring i ejerskabet til data skal  

 dokumenteres.
Alle data og dokumenter skal gøres tilgængelige,  

 såfremt de relevante myndigheder anmoder herom.
C.
Fremlæggelse af resultater 1. Oplysninger om enhver klinisk afprøvning skal  

 være tilstrækkeligt detaljerede til at muliggøre en  

 objektiv bedømmelse:
forsøgsprotokol, inklusive begrundelsen for forsøget,  

 målsætninger og statisisk planlægning og metodologi, samt  

 angivelse af de vilkår, hvorunder undersøgelsen  

 gennemføres og styres, samt oplysninger om, hvilket  

 undersøgelsesprodukt der anvendes eventuelle certifikater for tilsyn ('audit') med  

 afprøvningen fortegnelse over investigatorer.
Hver investigator skal anføre  

 navn, adresse, stilling, kvalifikationer og kliniske ansvarsområde,  

 samt anføre, hvor undersøgelsen blev udført, samt samle  

 oplysninger om hver enkelt patient, herunder 'Case Report Forms' på  

 hver forsøgsperon den endelige rapport underskrevet af investigator og for  

 multicenter-afprøvninger af alle investigatorer eller den  

 koordinerende (hoved)investigator.
2. De oplysninger vedrørende de kliniske  

 undersøgelser, der er anført ovenfor, fremsendes til den  

 relevante myndighed.
Ansøgeren kan imidlertid efter aftale med de  

 kompetente myndigheder undlade en del af disse oplysninger.
Efter anmodning  

 skal komplet dokumentation straks kunne fremlægges.
 3. De kliniske resultater skal sammenfattes for hver  

 enkelt undersøgelse med angivelse af:
a)	antal behandlede patienter fordelt efter køn b)	udvælgelse og aldersfordeling i de patientgrupper, der har  

 været med i undersøgelsen, inklusive kontrolgrupperne c)	antal patienter, der er udgået før  

 undersøgelsernes afslutning, samt årsagerne hertil d)	hvorvidt kontrolgruppen, i kontrollerede kliniske  

 undersøgelser:
ikke har modtaget behandling er behandlet med placebo har fået et andet lægemiddel med kendt virkning har modtaget anden behandling end behandling med lægemidler e)	hyppigheden af konstaterede bivirkninger f)	angivelse af, hvilke personer der kan have forøget risiko,  

 f.eks. ældre, børn, kvinder under graviditet eller menstruation,  

 eller hvis fysiologiske eller patologiske tilstand specielt bør tages  

 i betragtning g)	parametre eller evalueringskriterier vedvarende effekt og  

 resultaterne udtrykt ved disse parametre h)	en statistisk vurdering af resultaterne, når  

 tilrettelæggelsen af undersøgelserne og de variable faktorer  

 kræver en sådan 4. Investigator skal i sine konklusioner vedrørende  

 forsøgsmaterialet udtale sig om produktets sikkerhed ved  

 forskriftsmæssig brug, dets tolerabilitet, produktets virkning og alle  

 formålstjenlige oplysninger om indikationer og kontraindikationer,  

 dosering og gennemsnitlig varighed af en behandling samt eventuelt  

 særlige sikkerhedsforanstaltninger ved anvendelse samt kliniske tegn  

 på overdosering.
I forbindelse med rapporter om resultaterne fra  

 multicenterundersøgelser skal hovedinvestigator i sine konklusioner  

 fremsætte en udtalelse om sikkerhed og virkning af  

 undersøgelsesproduktet på alle centres vegne.
 5. Desuden skal investigator altid anføre sine  

 observationer vedrørende:
a)	eventuelle tegn på tilvænning, afhængighed eller  

 vanskelighed ved afvænning b)	enhver interaktion, der konstateres i forbindelse med samtidig  

 anvendelse af andre lægemidler c)	de kriterier, der er lagt til grund for visse patienters udelukkelse  

 fra afprøvningerne d)	dødsfald, som er indtruffet under afprøvningen eller  

 inden for follow-up perioden.
 6. Oplysninger om en ny kombination af  

 lægemiddelstoffer skal være af samme art som dem, der forlanges  

 for et nyt lægemiddel, og de skal dokumentere den  

 pågældende kombinations sikkerhed og effekt.
7. Hvis der helt eller delvis mangler data, skal det  

 begrundes.
Såfremt der optræder uventede resultater under  

 undersøgelsernes afvikling, skal yderligere prækliniske  

 toksikologiske undersøgelser udføres og gennemgås.
 Hvis lægemidlet er bestemt til langtidsanvendelse,  

 skal der gives oplysninger om eventuelle ændringer i den farmakologiske  

 virkning efter gentagen administration, samt om selve etableringen af  

 langtidsdoseringen.
D.
Klinisk farmakologi 1. Farmakodynamik Den farmakodynamiske virkning, som er korreleret til  

 effekten, skal påvises, inklusive:
dosis-virkningssammenhængen og dennes tidsforløb, begrundelse for dosering og administrationsforhold eventuelt virkningsmekanisme.
 Farmakodynamiske virkninger, som ikke er relateret til  

 effekten, skal beskrives.
 Påvisningen af farmakodynamiske virkninger hos  

 mennesket berettiger ikke i sig selv til at drage konklusioner vedvarende en  

 potentiel terapeutisk effekt.
2. Farmakokinetik Følgende farmakokinetiske områder skal  

 beskrives:
absorption (hastighed og størrelse) fordeling metabolisme udskillelse Klinisk signifikante forhold, inklusive de kinetiske  

 resultaters betydning for doseringen, skal beskrives, især for  

 patienter i risikogruppe.
Forskelle mellem mennesket og de dyrearter, der er  

 anvendt i de prækliniske undersøgelser, skal angives.
3. Interaktioner Hvis produktet sædvanligvis skal anvendes samtidig  

 med andre lægemidler, skal der gives oplysning om de  

 undersøgelser, der er udført med henblik på at  

 påvise eventuelle ændringer i den farmakologiske virkning.
 Hvis der forekommer farmakodynamiske/farmakokinetiske  

 interaktioner mellem stoffet og andre lægemidler eller stoffer som  

 alkohol, koffein, tobak eller nikotin, som kan formodes indtaget samtidig,  

 eller hvis det er sandsynligt, at der kan komme sådanne interaktioner,  

 skal disse beskrives og diskuteres, især set ud fra den kliniske  

 relevans og i forhold til angivelsen af interaktioner i  

 produktresuméet, som forelægges i overensstemmelse med artikel  

 4a, punkt 5.6, i direktiv 65/65/EØF.
E.
Biotilgængelighed/bioækvivalens Biotilgængeligheden skal bestemmes i alle de  

 tilfælde, hvor det er nødvendigt, f.eks. når den  

 terapeutiske dosis ligger tæt op ad den toksiske dosis, eller når  

 de forudgående undersøgelser har vist uregelmæssigheder,  

 der kan have forbindelse med farmakokinetiske egenskaber, som f.eks. variabel  

 absorption.
 Derudover skal der om fornødent foretages en  

 biotilgængelighedsvurdering for at fastslå bioækvivalensen  

 for lægemidler, der er nævnt i artikel 4, stk. 2, nr. 8 i),  

 ii) og iii), i direktiv 65/65/EØF.
F.
Klinisk effekt og sikkerhed 1. Generelt skal de kliniske undersøgelser  

 udføres som kontrollerede kliniske forsøg (controlled clinical  

 trials) og så vidt muligt randomiserede; enhver anden metode skal  

 begrundes.
Kontrolbehandlingen kan variere mellem de enkelte  

 afprøvninger og vil også afhænge af etiske hensyn; det kan  

 således undertiden være mere relevant at sammenligne effekten af  

 et nyt lægemiddel med effekten af et lægemiddel, der allerede  

 anvendes, og hvis terapeutiske værdi er almindelig kendt, end med  

 virkningen af placebo.
 Så vidt muligt, og særlig når det drejer  

 sig om afprøvninger, hvor effekten at produktet ikke kan måles  

 objektivt, bør det søges at undgå skævheder, bl.a.  

 ved brug af randomisering og dobbelt-blindteknik.
2. Forsøgsprotokollen skal omfatte en grundig  

 beskrivelse af de statistiske metoder, der skal anvendes, antal patienter og  

 inklusionskriterier (inklusive beregninger af forsøgets styrke),  

 hvilket signifikationsniveau, der skal anvendes, og en beskrivelse af den  

 statistiske enhed.
Foranstaltninger med henblik på at undgå  

 resultater præget af forudindtagethed, især  

 randomiseringsmetoder, skal beskrives.
Et stort antal patienter i en klinisk  

 afprøvning må ikke betragtes som en adækvat erstatning for  

 en velkontrolleret undersøgelse.
 3. Kliniske erklæringer om effekt og sikkerhed ved  

 normal forskriftsmæssig brug af et lægemiddel, som ikke er  

 videnskabeligt underbygget, kan ikke godkendes som gyldige beviser.
 4. Værdien af oplysninger om effekt og sikkerhed ved  

 normal forskriftsmæssig brug af et lægemiddel øges  

 væsentligt, såfremt disse oplysninger stammer fra flere  

 kompetente og indbyrdes uafhængige investigatorer.
 5. For vacciner og sera er forsøgspopulationens  

 immunologiske status og alder og den lokale epidemiologi af kritisk betydning  

 og skal kontrolleres under forsøget og beskrives fuldt ud.
For levende, svækkede vacciner skal der udformes  

 kliniske undersøgelser med henblik på at afsløre  

 potentiel overførsel af den immuniserende agens fra vaccinerede til  

 ikke-vaccinerede personer.
Såfremt overførsel er mulig, skal den  

 genotypiske og fænotypiske stabilitet ved det immuniserende agens  

 undersøges.
 For vacciner og allergenpræparater skal  

 follow-upstudier omfatte passende immunologiske forsøg, og om  

 nødvendigt antistofanalyser.
 6. Relevansen af forskellige undersøgelser med  

 henblik på vurdering af sikkerhed samt validitet af  

 evalueringsmetoderne skal diskuteres i ekspertrapporten.
 7. Alle uventede begivenheder, inklusive afvigende  

 laboratorieværdier, skal fremlægges individuelt og diskuteres,  

 især:
set i relation til de samlede uventede begivenheder og som en funktion af disse virkningers art, alvor og  

 årsagssammenhæng.
 8. En kritisk vurdering af den relative sikkerhed, der  

 også tager hensyn til bivirkninger, skal foretages i relation  

 til:
den sygdom, der skal behandles andre terapeutiske muligheder særlige kendetegn ved undergrupper af patienter prækliniske data vedrørende toksikologi og  

 farmakologi.
 9. Der skal udarbejdes brugsvejledninger med henblik  

 på at formindske antallet af bivirkninger.
G.
Dokumentation for ansøgninger under særlige  

 omstændigheder Når ansøgeren ved visse terapeutiske  

 indikationer kan påvise, at han ikke er i stand til at fremskaffe  

 fuldstændige oplysninger om kvalitet, effekt og sikkerhed ved normal  

 forskriftsmæssig brug, fordi:
de for det pågældende lægemiddel angivne  

 indikatorer optræder så sjældent, at ansøgeren ikke  

 med rimelighed kan forventes at fremskaffe fuldstændige oplysninger,  

 eller videnskabens nuværende stade ikke gør det muligt at  

 fremskaffe fuldstændige oplysninger, eller det vil stride imod alment anerkendte principper for medicinsk etik  

 at indhente sådanne oplysninger kan markedsføringstilladelsen gives med  

 følgende forbehold:
a)	ansøgeren gennemfører et specielt  

 undersøgelsesprogram inden for et tidsrum, der fastsættes af den  

 kompetente myndighed; resultaterne af dette program udgør grundlaget  

 for en fornyet vurdering af benefit/risk-forholdet b)	det pågældende lægemiddel kan kun udleveres efter  

 receptordination, og dets anvendelse kan i visse tilfælde kun tillades  

 under streng lægelig kontrol, som den er mulig på hospitaler c)	indlægssedlen og enhver form for oplysninger om  

 præparatet skal henlede lægens opmærksomhed på, at  

 der på visse udtrykkeligt angivne områder endnu ikke findes  

 tilstrækkelige oplysninger om det pågældende  

 lægemiddel.
H.
Erfaringer efter markedsføring 1. Hvis lægemidlet allerede er godkendt i andre  

 lande, skal der anføres oplysninger om bivirkninger ved det  

 pågældende lægemiddel og om lægemidler, der  

 indeholder de(t) samme lægemiddelstof(fer), om muligt sat i forhold til  

 brugsraten for det pågældende lægemiddel.
Oplysninger fra  

 verdensomspændende undersøgelser, som er relevante for  

 lægemidlets sikkerhed, bør også angives.
 I denne forbindelse er en bivirkning en virkning, som er  

 skadelig og utilsigtet, og som indtræder ved doser, som normalt  

 anvendes til mennesker ved sygdomsforebyggelse, diagnosticering eller  

 behandling eller til at påvirke en fysiologisk funktion.
 2. I forbindelse med vacciner, som allerede er tilladt i  

 andre lande, skal der, såfremt sådanne oplysninger foreligger,  

 fremlægges oplysninger om monitoreringen af vaccinerede patienter for  

 at vurdere forekomsten af den pågældende sygdom hos disse,  

 sammenlignet med forekomsten hos ikke-vaccinerede personer.
 3. For allergenpræparater bør reaktionen i  

 perioder med stort allergenindhold identificeres.
I.
Almindelig anerkendt anvendelse Med henblik på i henhold til artikel 4, stk. 2,  

 nr. 8, litra a), nr. ii) i direktiv 65/65/EØF at påvise, at et  

 lægemiddels bestanddele finder almindelig anerkendt anvendelse med en  

 anerkendt effekt, gælder følgende  

 særbestemmelser:
a)	De faktorer, der skal tages hensyn til i forbindelse med at  

 fastslå en 'almindelig anerkendt anvendelse' for et lægemiddels  

 bestanddele, er den periode, hvor et stof er blevet anvendt, kvantitative  

 aspekter ved brugen af stoffet, graden af videnskabelig interesse i  

 anvendelse af stoffet (som det afspejles i offentliggjort videnskabelig  

 litteratur) og kohærens mellem de videnskabelige vurderinger.
Det kan  

 derfor være nødvendigt at anvende forskellige perioder for at  

 fastslå forskellige stoffers 'almindelig anerkendte anvendelse'. Under  

 alle omstændigheder kan den periode, der er nødvendig for at  

 fastslå 'en almindelig anerkendt anvendelse' af et lægemiddels  

 bestanddele, ikke være under ti år fra den første  

 systematiske og dokumenterede anvendelse af det pågældende stof  

 som lægemiddel i EU.
b)	Den dokumentation, som ansøgeren fremlægger, skal  

 dække alle aspekter af vurderingen af effekten og skal omfatte eller  

 referere til en oversigt over den relevante litteratur, således at der  

 tages hensyn til undersøgelser foretaget før og efter  

 markedsføring og offentliggjort videnskabelig litteratur  

 vedrørende erfaringerne i form af epidemiologiske  

 undersøgelser, især sammenlignende epidemiologiske  

 undersøgelser.
Al dokumentation, både positiv og negativ, skal  

 fremsendes.
 c)	Man skal især være opmærksom på manglende  

 information, og det skal begrundes, hvorfor der har kunnet påvises
effekt, skønt der mangler undersøgelser.
d)	Ekspertrapporten skal forklare relevansen af alle forelagte data,  

 som vedrører et lægemiddel, der er forskelligt fra det  

 lægemiddel, der påtænkes markedsført.
Det skal  

 vurderes, om det produkt, der er undersøgt, kan anses for at svare til  

 det produkt, som der vil blive givet markedsføringstilladelse til,  

 på trods af de eksisterende forskelle.
 e)	Erfaringer efter markedsføring af andre produkter, der  

 indeholder samme bestanddele, er af særlig betydning, og  

 ansøgerne bør lægge særlig vægt på  

 dette spørgsmål.
 2)   Rådets direktiv  

 75/318/EØF, EF-Tidende 1975 L 147 s 1 er ændret ved Rådets  

 direktiv 83/570/EØF, EF-tidende 1983 L 332 s. 1, Rådets direktiv  

 87/19/EØF, EF-Tidende 1987 L 15 s. 31, Rådets direktiv  

 89/341/EØF, EF-Tidende 1989 L 142 s. 11, Kommissionens direktiv  

 91/507/EØF, EF-Tidende 1991 L 270 s. 32, Rådets direktiv  

 93/39/EØF, EF-Tidende 1993 L 214 s. 22, Kommissionens direktiv  

 1999/82/EF, EF-Tidende 1999 L 243 s. 7 og Kommissionens direktiv 1999/83/EF,  

 EF-Tidende 1999 L 243 s. 9. Sundhedsministeriet har foretaget en  

 sammenskrivning af direktiverne.
 3)  EFT nr. 22 af 9.  

 2. 1965, s. 369/65.
 4)   EFT nr. 22 af 9. 2. 1965,  

 s. 369/65.
5)   EFT nr.
L 358 af 18. 12. 1986, s.  

 1.
6)   EFT nr.
L 147 af 9. 6. 1975, s.  

 13.
7)   EFT nr.
L 11 af 14. 1. 1978, s.  

 18.
8) 9)   EFT nr.
L 15 af 17. 1.  

 1987, s. 29.
10) 1)   Bekendtgørelsen indeholder  

 bestemmelser, der gennemfører Kommissionens direktiv 1999/82/EF,  

 EF-Tidende 1999 L 243 s. 7 og Kommissionens direktiv 1999/83/EF, EF-Tidende  

 1999 L 243 s. 9.
