I december 1998 foretog overlæge B en undersøgelse, der ikke  

 viste tegn på tilbagefald af kræftsygdom.
Der blev igen bestilt  

 mammografi, der var uden tegn på tilbagefald.
I november 1999 henvendte  

 patienten sig efter fund af en lille svulst.
Overlæge C fandt ikke nye  

 svulster.
Ved kontrol i marts 2000 fandt han ikke tegn på tilbagefald.  

 Ifølge patienten oplyste hun overlæge C om, at hun havde  

 mærket en knude i venstre side.
Ved undersøgelsen i juli 2000 i forbindelse med en brystgendannende  

 operation fandtes en hård udfyldning ved forreste armhulefold i  

 brystmusklen.
Ved røntgenundersøgelse fandtes en lille svulst.  

 Knuden blev fjernet.
Den indeholdt kræft.
Efter supplerende  

 undersøgelser påbegyndtes strålebehandling.
Der blev klaget over, at overlæge A i marts 1996 overså en  

 kræftknude på mammografibillederne og over, at overlæge B i  

 september 1998 ikke henviste til ultralydscanning.
Derudover blev der klaget  

 over, at overlæge C foretog en utilstrækkelig undersøgelse  

 af knuden i marts 2000, samt at han ikke noterede fundet af knuden i  

 journalen.
Klage over, at kræftknude blev overset  

 og manglende henvisning til ultraludsundersøgelse Patientklagenævnet fandt ikke anledning til kritik af overlæge  

 A's undersøgelse og behandling af patienten.
Nævnet lagde  

 vægt på, at der blev udført mammografi af begge bryster i  

 god billedkvalitet i tre planer.
Videre lagde nævnet vægt  

 på, at overlæge A beskrev mammografiundersøgelsen  

 således, at der var ujævnt fordelt kirtelvæv i begge  

 bryster.
Der var ikke synlige nytilkomne egentlige knuder.
Huden var normal.  

 Billederne blev suppleret med gennemføling af begge bryster.
Der blev  

 udført ultralydundersøgelse, som viste naturlige forhold.  

 Patienten ville blive henvist til kontrolmammogafi efter ca. 1½ år.
Patientklagenævnet fandt ikke anledning til kritik af overlæge  

 B´s undersøgelse og behandling af patienten.
Nævnet lagde  

 vægt på, at patienten var radikalt opereret.
Efter de dengang  

 gældende retningslinier hørte hun derfor til lavrisikogruppen og  

 skulle ikke have efterbehandling, men følges med regelmæssige  

 kontroller.Derudover lagde nævnet vægt på, at der ikke blev  

 fundet tegn på opblussen af kræftsygdommen ved de  

 efterfølgende kontroller, og at der ved den ekstraordinære  

 undersøgelse i december 1998 ikke fandtes mistanke om genopblussen af  

 kræftsygdommen.
 Patientklagenævnet fandt ikke anledning til kritik af overlæge  

 C´s undersøgelse og behandling af patienten i marts 2000. Nævnet  

 fandt, at overlæge C burde have journalført, hvorvidt han i  

 marts 2000 havde noget at bemærke, for så vidt angår  

 patientens mistanke om en svulst, som hun ifølge journalen havde  

 oplyst om i november 1999.
