(Til alle amtsråd, forberedelseskurser  

 og Københavns og Frederiksberg kommune.) I henhold til § 4 i lov nr. 305 af 8. juni 1977 om prøveforberedende  

 enkeltfagsundervisning m. v. for voksne samt § 2 stk. 1 i bekendtgørelse nr.  

 273 af 19. maj 1978 om prøveforberedende enkeltfagsundervisning m. v. for  

 voksne fastsættes følgende læseplaner for de i bekendtgørelsens § 1 stk. 1,  

 nr. 1-2 nævnte fag:
A.
Undervisning i fag til folkeskolens afgangsprøve og udvidede  

 afgangsprøve.
1. DANSK Mundtligt arbejde I arbejdet indgår oplæsning, samtale og mundtlig fremstilling.
Arbejde med tekster Der arbejdes med tekster (skriftlige, lydlige, billedlige) af skønlitterær  

 (episke, lyriske, dramatiske) og saglig art.
 Foruden med teksternes indhold arbejdes der med tekstiagttagelse,  

 sprogiagttagelse og læsemåde.
 Arbejdet omfatter:
 Skønlitterære tekster af ældre og nyere dato indsat i f.eks. deres  

 samfunds- og idehistoriske sammenhæng.
Sagtekster Tekstiagttagelse . Der arbejdes med begreber som teksttype,  

 tekstopbygning, tekstbaggrund (forfatter, tid, miljø) og tekstide (læser,  

 motiv, problem).
 Sprogiagttagelse . Der arbejdes på baggrund af teksterne og med  

 drøftelse af talt sprog i forskellige situationer.
 Læsemåder . Mere tekniske læsemåder som punktlæsning og skimming  

 indgår i arbejdet.
Norsk og svensk Eksempler på lettere norske og svenske tekster gennemgås i sammenhæng med  

 det øvrige stof, idet forskelle og ligheder i betydning og udtale iagttages.  

 Grammatiske forhold inddrages, når de kan støtte tilegnelsen af tekstindhold.
Skriftligt arbejde I undervisningen indgår emnestil, referat og resume.
 Endvidere kan indgå:
 Rapportudarbejdelse, manuskriptteknik, boganmeldelser, collagestil,  

 plancher, drejebogsteknik, avisartikler, brevskrivning, ansøgninger,  

 henvendelser til offentlige myndigheder.
 Arbejde med retstavning og tegnsætning indgår, idet det tilpasses  

 kursisternes forudsætninger, og der lægges vægt på kursisternes arbejde med  

 udvidelse af deres ordforråd ved hjælp af ordbog samt på øvelser, der styrker  

 deres færdighed i at udtrykke sig skriftligt.
 Undervisningen skal støtte kursister i deres arbejde med at udvikle en  

 sikker og varieret udtryksform.
2. REGNING/MATEMATIK Indholdet i undervisningen vælges fra områderne: 1) tal og algebra, 2)  

 geometri, 3) statistik og sandsynlighedsregning.
Der skal inden for disse  

 hovedområder undervises således, at disse ikke kommer til at stå som adskilte  

 discipliner; de skal belyse og støtte hinanden således, at talbegrebet kommer  

 til at stå som det helt centrale.
 Der skal ved siden af mere øvelsesprægede opgaver arbejdes med  

 problemstillinger, der ikke har rutinemæssig karakter.
a.
Folkeskolens afgangsprøve Der arbejdes med de reelle tal, herunder kvadratrødder og kubikrødder,  

 idet det omtales, at de almindelige regneregler også gælder for reelle tal.  

 Praktiske spørgmål fra familieøkonomi (forbrugerøkonomi), handelsregning samt  

 areal og rumfang skal indgå i undervisningen.
Funktionsbegrebet skal overalt i stoffet indtage en fremtrædende plads.
I  

 forbindelse med funktioner anvendes grafisk afbildning, og begreber som  

 definitionsmængde, værdimængde samt største- og mindsteværdi inddrages.  

 Ligefrem og omvendt proporionalitet, lineære funktioner og linære uligheder  

 behandles.
Til yderligere belysning af funktionsbegrebet, herunder begrebet  

 vækst, kan også andre funktioner indgå, for eksempel eksponentialfunktioner.  

 Kursisterne øves fortsat i reduktion af bogstavudtryk, og der arbejdes videre  

 med løsning af ligninger og uligheder.
Der arbejdes med figurtegning (konstruktioner), ligesom begreber som  

 flytning og ligedannethed indgår.
I behandlingen af det geometriske stof skal  

 indgå bevisførelse, og eksempler på kortere deduktive løb medtages.
Den  

 pythagoræiske - og den omvendte pythagoræiske - læresætning medtages, bl. a.  

 i forbindelse med trekanter tegnet i et koordinatsystem.
 I forbindelse med beskrivelse af praktiske situationer ved data skal  

 kursisterne opøves i at afgøre, hvilke data der skal behandles, og i nogle  

 tilfælde bør de selv foretage indsamlingen; herunder kan begreber som  

 opsummeret hyppighed og frekvens samt fraktiler behandles.
 Kursisterne skal se eksempler på, hvorledes der kan knyttes  

 sandsynligheder til hændelser.
b.
Folkeskolens udvidede afgangsprøve Undervisningen omfatter de emner, som indgår i kursus til folkeskolens  

 afgangsprøve, med undtagelse af konstruktionsgeometrien, idet funktioner,  

 diagrammer, ligninger og uligheder skal have en central placering.
Der skal  

 arbejdes med lineære funktioner, lineære ligninger, og lineære uligheder,  

 samt desuden med andengradspolynomier, andengradsligninger og funktioner,  

 hvis billede er en simpel hyperbel.
Der skal endvidere arbejdes med  

 statistiske begreber som hyppighed, frekvens, median og fraktil.
I  

 forbindelse hermed kan anvendes datamaterialer af samfundsmæssig eller  

 fagorienteret art.
 Der arbejdes videre med sandsynlighedsregning således at kursisterne  

 bliver i stand til at anvende lette kombinatioriske overvejelser og  

 sandsynlighedsregning i enkle situationer.
3. ENGELSK a.
Folkeskolens afgangsprøve Der arbejdes med alle fire færdigheder inden for sprogundervisningen:  

 lytte, tale, læse, skrive.
Der arbejdes med lytte- og taleøvelser ud fra  

 mundtlige oplæg med støtte af forskellige undervisningsmidler.
 Lytteøvelserne skal dels sigte mod at skærpe kusisternes opfattelse af  

 lyd, intonation, tryk og rytme i det engelske sprog, dels mod at give dem  

 færdighed i indholdsforståelse.
Kursisterne opøves i at stille og besvare spørgsmål og i at bruge sproget  

 i enkle dagligdags situationer, således at de oplever sproget som et  

 meddelelsesmiddel.
Der indøves et aktivt ordforråd, herunder lette  

 sætningsmønstre og faste vendinger fra det almindelige talesprog.
 De mundtlige øvelser understøttes af skriftlige.
 Ved kursets begyndelse indgår de mundtlige øvelser med størst vægt i  

 undervisningen, men gradvis ændres vægtningen, således at tekstlæsningen får  

 samme prioritet.
Ved tekstlæsning og ved skriftlige øvelser afpasses kravene efter  

 kursisternes individuelle forudsætninger.
Disse aktiviteter indgår for alle  

 kursister i undervisningen som nødvendig støtte for de mundtlige øvelser, men  

 kursister, der har interesse og forudsætninger derfor, gives mulighed for at  

 gå ud over dette.
 Engelsksprogede sange indgår i undervisningen.
 De skriftlige øvelser omfatter hyppige og lette øvelser til understøttelse  

 af de mundtlige såvel som øvelser, der sigter mod en sammenhængende skriftlig  

 fremstilling.
 Der arbejdes videre med udtale, sprogiagttagelse, grammatiske regler,  

 sprogrigtighed og ordbogsøvelser.
 Der stiles mod, at kursisterne ved afslutningen af undervisningen har et  

 aktivt ordforråd på mindst 2.000 ord, og at de har erhvervet færdighed i at  

 forstå talt engelsk og i mundligt at udtrykke sig med nogen sikkerhed.  

 Endvidere tilstræbes, at kursisterne - alt efter deres individuelle  

 forudsætninger - opnår færdighed i ved læsning at tilegne sig indholdet af  

 lettere engelske tekster og i at meddele sig skriftligt i sammenhæng.
Der læses 30 normalsider intensivt og 30 normalsider ekstensivt.
I begge  

 sidetal kan medregnes tekster, hvori der er knyttet lyd og/eller billede.
b.
Folkeskolens udvidede afgangsprøve Undervisningen viderefører og uddyber de emner, der indgår i kurset til  

 folkeskolens afgangsprøve.
 Der arbejdes med alle fire færdigheder inden for sprogundervisningen:  

 lytte, tale, læse, skrive således at de tillægges lige stor vægt i arbejdet.
 Der stiles mod, at kursisterne ved slutningen af undervisningen har et  

 aktivt ordforråd på mindst 2.500 ord, at de har erhvervet færdighed i at  

 forstå talt engelsk, i mundtligt at udtrykke sig sprogligt nuanceret med god  

 udtale, i at tilegne sig indholdet af tekster, der ikke er for vanskelige,  

 samt i at meddele sig skriftligt i sammenhæng, sprogligt nuanceret og med god  

 sikkerhed i den sproglige/udtryksform.
Der læses 50 normalsider intensivt og 50 normalsider ekstensivt.
I begge  

 sidetal kan medregnes tekster, hvortil der er knyttet lyd og/eller biliede.
4. TYSK a.
Folkeskolens afgangsprøve Der arbejdes med alle fire færdigheder indenfor sprogundervisningen:  

 lytte, tale, læse og skrive.
 Der arbejdes med lytte- og taleøvelser ud fra mundtlige oplæg med støtte  

 af forskellige undervisningsmidler.
 Lytteøvelserne skal dels sigte mod at skærpe kursisternes opfattelse af  

 lyd, intonation, tryk og rytme i det tyske sprog, dels mod at give dem  

 færdighed i indholdsforståelse.
Kursisterne opøves i at stille og besvare spørgmål og i at bruge sproget i  

 enkle dagligdags situationer, således at de oplever sproget som et  

 meddelelsesmiddel.
Der indøves et aktivt ordforråd, herunder lette  

 sætningsmønstre og faste vendinger fra det almindelige talesprog.
 Ved kursets begyndelse indgår de mundtlige øvelser med størst vægt i  

 undervisningen, men gradvis ændres vægtningen, således at tekstlæsningen mod  

 slutningen får samme prioritet.
Ved tekstlæsning og ved skriftlige øvelser afpasses kravene til indhold og  

 omfang efter kursisternes individuelle forudsætninger.
Disse aktiviteter  

 indgår for alle kursister i undervisningen som nødvendig støtte for mundtlige  

 øvelser, men kursister der har interesse og forudsætning derfor, gives  

 mulighed for at gå ud over dette og nå så langt, som deres forudsætninger  

 rækker.
 Tysksprogede sange indgår i arbejdet.
 De skriftlige øvelser omfatter hyppige og lette øvelser til understøttelse  

 af de mundtlige, såvel som øvelser, der sigter mod kursisternes færdighed i  

 at udtrykke sig skriftligt i sammenhæng.
 Der arbejdes endvidere med udtale, sprogiagttagelse, grammatiske regler,  

 sprogrigtighed samt med ordbogsøvelser.
 Der stiles mod, at kursisterne ved slutningen af undervisningen har et  

 aktivt ordforråd på mindst 1.200 ord.
 Der sigtes tillige mod, at de har tilegnet sig færdighed i at forstå det  

 talte tyske sprog og i mundtligt at udtrykke sig forståeligt i enkle  

 sætninger på tysk.
 Det tilstræbes, at kursisterne - alt efter deres individuelle  

 forudsætninger - opnår færdighed i ved læsning at tilegne sig indholdet af  

 lettere tyske tekster og i at meddele sig skriftligt i kortfattede, enkle  

 formuleringer.
Der læses mindst 30 normalsider intensivt og 30 normalsider ekstensivt.
I  

 sidetallene kan medregnes tekster, hvortil der er knyttet lyd og/eller  

 billede.
b.
Folkeskolens udvidede afgangsprøve Undervisningen viderefører og uddyber de emner, der indgår i kurset til  

 folkeskolens afgangsprøve.
 Der arbejdes med alle fire færdigheder inden for sprogundervisningen:  

 lytte, tale, læse og skrive således at de tillægges lige stor vægt i  

 arbejdet.
 Der sigtes mod, at kursisterne ved afslutningen af undervisningen har et  

 aktivt ordforråd på mindst 1.500 ord.
 Der sigtes tillige mod, at de har tilegnet sig færdighed i at forstå det  

 talte tyske sprog, i mundtligt at udtrykke sig sprogligt nuanceret med god  

 udtale, i ved læsning at tilegne sig indholdet af trykte tekster, der ikke er  

 for vanskelige, samt i skriftligt at udtrykke sig i sammenhæng, sprogligt  

 nuanceret og med god sikkerhed i den sproglige udtryksform.
Der læses mindst 50 normalsider intensivt og 50 normalsider ekstensivt.
I  

 sidetallene kan medregnes tekster, hvortil der er knyttet lyd og/eller  

 billede.
5. FYSIK/KEMI Indholdet i undervisningen i fysik hentes fra følgende hovedområder: 1)  

 elektricitet og magnetisme, 2) stofopbygning og stofegenskaber, 3) bevægelse,  

 4) atom- og kernefysik, 5) svingninger og bølger.
Under arbejdet med disse  

 hovedområder skal der, hvor der er anledning dertil gives en elementær  

 behandling af energi, således at kursisterne får mulighed for at opleve  

 sammenhængen i faget.
 I kemi er hovedområderne: 1) stoffernes opbygning og egenskaber, 2)  

 stoffernes omdannelse til andre stoffer.
 Ved arbejdet med de faglige hovedområder med tilhørende grundlæggende  

 begreber lægges der vægt på, at kursisterne får forståelse af begrebet en  

 model og erfarer, hvorledes modeller anvendes i beskrivelsen af naturen.
 Den eksperimentelle side af fagene skal indgå som en vigtig og nødvendig  

 del i undervisningen.
a.
Folkeskolens afgangsprøve I fysik arbejdes der med hovedområdet bevægelse.
Herunder behandles  

 begreberne: jævn bevægelse, ujævn bevægelse, inerti, hastighed, acceleration.  

 Det tilstræbes, at kursisterne erkender den kvalitative sammenhæng mellem  

 kraft, masse og acceleration.
Den lovmæssige sammenhæng (Newtons 2. lov) kan  

 medtages.
I undervisningen indgår en kvalitativ behandling af energi, og  

 begreberne kinetisk energi, potentiel energi, indre energi indføres.  

 Endvidere kan eksempelvis raketprincippet og satelitter inddrages i  

 undervisningen.
Der arbejdes med hovedområdet elektricitet og magnetisme gennem behandling  

 af følgende emner: magnetisme, elektromagnetisme, induktion, vekselstrøm,  

 transformation, elektrisk energioverførsel.
Gennem eksempler på  

 energiomsætninger tilstræbes det, at kursisterne opnår sikkerhed i  

 beregninger med standardiserede måleenheder.
 Hovedområdet atom- og kernefysik indgår i undervisningen gennem arbejde  

 med modelforestillinger om atomers og atomkernens opbygning, herunder omtales  

 kerneenergi og strålingsfare.
I kemi behandles partikelbegrebet, hvorved modelforestillinger om stoffets  

 opbygning uddybes.
Det kemiske tegnsprog indføres under arbejdet med atomer  

 og molekyler.
Stofegenskaber belyses gennem arbejde med følgende emner: tilstandsformer  

 og tilstandsændringer, rene stoffer og blandinger, adskillelse af blandinger.  

 Herunder kan f. eks. indgå destillation, krystallisation, chromatografi,  

 karakteristiske egenskaber ved faste stoffer.
I undervisningen indgår luftens  

 og vandets bestanddele.
Herunder arbejdes med forbrænding, ånding og  

 fotosyntese.
 Undervisningen omfatter endvidere sure og basiske stoffer samt metaller og  

 metaloxider.
Desuden behandles ioner, ionforbindelser (salte), syrer og baser.
Heri  

 indgår arbejde med det periodiske system, ædelgasreglen, elektrolyse af  

 smeltede salte og saltopløsninger.
 I undervisningen kan endvidere indgå arbejde med bindinger i simple  

 molekyler, elektronprikformler, konstitutionsformler og andre  

 molekylemodeller.
b.
Folkeskolens udvidede afgangsprøve I fysik arbejdes med hovedområdet svingninger og bølger gennem behandling  

 af følgende emner: frekvens, resonans, bølgelænge, interferens, stående  

 bølger, lydbølger, elementær behandling af lysets natur.
 I hovedområdet atom- og kernefysik arbejdes med grundstoffernes periodiske  

 system, ioniserende stråling (alfa-, beta-, gamma- og røntgenstråling),  

 atomkernernes opbygning og omdannelse.
I kemi behandles det periodiske system, herunder arbejde med bindinger og  

 molekylemodeller.
Energiomsætninger behandles ud fra princippet om energiens  

 bevarelse.
6. LATIN Der arbejdes med tekststykker til indøvelse af gloseforråd, form- og  

 sætningslære med støtte af forskellige undervisningsmidler.
 Teksterne udvælges således, at deres ordforråd er centralt for den videre  

 sprogindlæring i latin og for de almindelige internationale låneord i de  

 moderne europæiske sprog, og således, at de belyser væsentlige træk ved  

 latinsk kultur.
 Der stiles mod sikkerhed i den del af formlæren, der er væsentlig og  

 nødvendig på begynderstadiet:
- de regelmæssige bøjninger (inden for substantiver, adjektiver, verber,  

 adverbier og numeralier) - uregelmæssige bøjninger (kun de hyppigst forekommende) - præpositioner (med ablativ og akkusativ/ablativ) - og pronominer (de hyppigst forkommende former).
 Det tilstræbes, at kursisterne får indsigt i sætningslæren ved analyse af  

 sætninger, sætningsled og ord.
 Arbejdet understøttes med systematiske, skriftlige øvelser.
 Efter de indledende meget lette tekststykker læses ca. 20 normalsider  

 sammenhængende eventuelt bearbejdede tekster med henblik på analyse,  

 oversættelse og indholdsforståelse.
7. FRANSK Der arbejdes med lytte- og taleøvelser ud fra mundtlige oplæg med støtte  

 af forskellige undervisningsmidler.
 Lytteøvelserne skal dels sigte mod at skærpe kursisternes opfattelse af  

 lyd, intonation, tryk og rytme i det franske sprog, dels mod at give  

 kursisterne færdighed i indholdsforståelse.
Kursisterne opøves i at stille og besvare spørgsmål og i at bruge sproget  

 i enkle, dagligdags situationer, således at de oplever sproget som et  

 meddelelsesmiddel.
Der indøves et aktivt ordforråd, lette sætningsmønstre og  

 faste vendinger fra det almindelige talesprog.
 De mundtlige øvelser understøttes af skriftlige.
Efter et kortere tidsrum inddrages læsestof i arbejdet, i begyndelsen som  

 støtte for de mundtlige øvelser.
Læseøvelserne indtager dog efterhånden en  

 større plads, således at de prioriteres lige så højt som taleøvelserne.
 Udtale øves såvel ved de mundtlige øvelser som ved tekstlæsning.
 Både mundtligt og skriftligt arbejdes der systematisk med sprogiagttagelse  

 og med sproglig rigtig udtryksform som støtte for indlæringen i øvrigt.
 Henimod slutningen af kursus skal kursisterne have lejlighed til på egen  

 hånd at læse meget lette, bearbejdede franske tekster ved hjælp af ordbog.
 Franske sange indgår i arbejdet.
 Der sigtes mod et aktivt ordforråd på mindst 800 ord.
Der læses mindst 20 normalsider intensivt og 20 normalsider ekstensivt.
I  

 sidetallene kan medregnes tekster, hvortil er knyttet lyd og/eller billede.
8. MASKINSKRIVNING Der arbejdes med:
- øvelser i blindskrivning - rettelse af fejlskrivning - indlæring af opstillinger, herunder enkel brevopstilling, skrivning af  

 konvolut samt opstilling i kolonner.
B.
Undervisning i fagene historie, geografi, biologi og samtidsorientering  

 svarende til undervisningen på folkeskolens ældste kassetrin.
1. HISTORIE Et eller flere historiske emner tages op til behandling.
 Et historisk emne behandles i en helhed, således at en tids levevilkår,  

 tankesæt og samfundsforhold ikke adskilles.
 Der lægges vægt på, at kulturmønstre og begivenhedsrækker placeres i tid  

 og rum.
 Kursisternes motiver for at vælge historie kan være højst forskellige.  

 Derfor må kriterierne for stofvalg være vidtspændende.
 Stofvalgskriterier:
I.
Stof, der belyser udviklingen i ikke-europæiske lande, som har været  

 under indflydelse af europæiske magters ekspansion.
II.
Stof, der belyser forskellige styreformer set i deres historiske  

 sammenhæng.
III.
Stof, der belyser en lokalhistorisk udvikling.
IV.
Stof, der belyser forandringer, der har fundet sted i menneskets  

 udfoldelsesmuligheder vedrørende materielle, sociale og retslige forhold samt  

 gældende værdier og normer.
V.
Stof, der belyser enkeltstående begivenheder, perioder og kulturkredse,  

 selv om de tilsyneladende er uden indfydelse på vor egen kulturudvikling.
VI.
Stof, der belyser dansk historieskrivning med særligt henblik på  

 begivenheder og tilstande, der har været fortolket på iøjnefaldende  

 forskellig måde.
2. GEOGRAFI Geografiundervisningen henter sit indhold, sine metoder og sine modeller  

 fra forskellige geografiske discipliner som befolkningsgeografi,  

 bebyggelsesgeografi, landsskabsøkologi, politisk geografi,  

 ressource-geografi, socialgeografi, økonomisk geografi m.fl.
 Grundlæggende begreber fra de forskellige discipliner tages op i det  

 omfang, hvori det skønnes nødvendigt som støtte for forståelsen af de emner,  

 der arbejdes med.
 Der arbejdes med et eller flere udvalgte emner inden for a)  

 samfundsgeografi og/eller b) landskabsøkologi og/eller c) regioner, valgt med  

 særlig begrundelse.
 Undervisningen tilrettelægges således, at kursisterne får lejlighed til at  

 uddybe deres geografiske viden og videreudvikle deres faglige metoder, og  

 således at de ser, hvordan viden og færdigheder fra forskellige discipliner  

 kan samarbejde og belyse det samme emne på forskellig måde.
3. BIOLOGI Der arbejdes med emner som belyser biologiske princippers almengyldighed  

 og disse princippers betydning i samfundet.
 Grundlæggende biologiske begreber og principper tages op i det omfang,  

 hvori det skønnes nødvendigt som støtte for forståelsen af de emner, der  

 arbejdes med.
4. SAMTIDSORIENTERING De væsentlige samtidsproblemer, der er indholdet i faget  

 samtidsorientering, behandles på grundlag af kursisternes erfaring fra  

 arbejde og dagligliv, gennem iagttagelse og undersøgelse af forhold i  

 omverdenen og gennem videnskabens behandling af samtidsproblemer.
 Læseplanen er opbygget over tre problemfelter:
I: Ressourser, produktion og arbejde II: Sociale og kulturelle forhold III: Politiske og ideologiske forhold.
 Disse problemfelter krydser hinanden på mange måder og kan ses i  

 forskellige sammenhænge.
 Tanken bag opstillingen af problemfelter og delområder herunder - er ikke  

 at angive en liste over emner, der skal gennemgås, men at gøre opmærksom på  

 et antal mulige forhold og fænomener, som i forskellige sammenhænge kan  

 inddrages i forbindelse med de emner, problemer, som man vælger at arbejde  

 med.
Problemfelt I.
Ressourcer, produktion og arbejde Problemfelt II.
Sociale og kulturelle forhold.
Problemfelt III.
Politiske og ideologiske forhold.
