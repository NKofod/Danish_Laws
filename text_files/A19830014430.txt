 VI MARGRETHE DEN ANDEN, af Guds Nåde Danmarks Dronning,  

 gør Vitterligt: Folketinget har vedtaget og Vi ved Vort samtykke stadfæstet  

 følgende lov:
§ 1 I lov om indkomstbeskatning af aktieselskaber, jfr. lovbekendtgørelse nr.  

 607 af 24. november 1982, foretages følgende ændringer:
 1. § 3, stk. 1, nr. 7, affattes således:
 2. I § 3, stk. 1, indsættes som nr. 19:
 3. Efter § 3, stk. 6, indføjes som nyt stykke:
"Stk. 7. Når særlige omstændigheder taler derfor, kan skatte- og  

 afgiftsministeren tillade, at et foretagende af den i stk. 1, nr. 4,  

 omhandlede art undtages fra skattepligten, uanset at den i bestemmelsen  

 fastsatte begrænsning for anvendelsen af foretagendets indtægter ikke er  

 optaget i dets vedtægter." 4. I § 13, stk. 1, indsættes efter nr. 2:
 Nr. 3) bliver herefter nr. 4).
 5. Efter § 13, stk. 2, indføjes som nyt stykke:
"Stk. 3. Reglerne i stk. 1, nr. 2, anvendes også på udbytte fra  

 selskaber, der er hjemmehørende i udlandet, såfremt det udbyttemodtagende  

 selskab - moderselskabet - godtgør, at udbyttet hidrører fra et eller flere  

 selskaber, hvori den til grund for det modtagne udbytte liggende  

 selskabsindkomst beskattes efter regler, der ikke i væsentlig grad afviger  

 fra reglerne her i landet.
Ministeren for skatter og afgifter fastsætter de  

 nærmere regler om betingelserne for, at dette krav kan anses for opfyldt.  

 Hidrører en del af udbyttet til moderselskabet fra et selskab, hvor  

 beskatningen ikke opfylder det nævnte krav, kan der ikke indrømmes  

 skattefritagelse for denne del." 6. I § 17, stk. 3, 1. pkt., indsættes efter  

 "udlandet": "og som ikke er omfattet af skattefritagelsen i §  

 13, stk. 3,".
 7. § 31, stk. 1, 4. punktum, affattes således:
"Er et eller flere af datterselskaberne hjemmehørende i udlandet, kan  

 tilladelse meddeles, såfremt de danske aktieselskaber, der inddrages under  

 sambeskatningen, enten selv eller sammen med Industrialiseringsfonden for  

 Udviklingslandene ejer hele den del af de udenlandske datterselskabers  

 aktiekapital, som efter lovgivningen i det pågældende land kan ejes af  

 aktieselskaber her i landet." 8. § 31, stk. 2, affattes således:
 "Stk. 2. Reglerne i stk. 1 finder tilsvarende anvendelse på:
§ 2 I lov om opkrævning af indkomst- og formueskat for personer m.v.  

 (Kildeskat), jfr. lovbekendtgørelse nr. 551 af 6. oktober 1982, § 65, stk. 4,  

 1. punktum, indsættes efter "datterselskab": "eller som et  

 selskab under de betingelser, der er anført i § 13, stk. 1, nr. 3, i  

 selskabsskatteloven, modtager i udbytte af aktier,".
§ 3 I lov nr. 295 af 10. juni 1981 om beskatning af fortjeneste ved afståelse  

 af aktier m.v., § 5, stk. 5, tilføjes efter "§ 13, stk. 1, nr. 2":  

 "og 3, og § 13, stk. 3.".
§ 4 § 1,  nr. 3-8, § 2 og § 3 har virkning fra og med  

 skatteåret 1984-85. § 1, nr. 1 og 2, har virkning fra og med skatteåret  

 1983-84.
Givet på Christiansborg slot, den 13.  

 april 1983 Under Vor Kongelige Hånd og Segl MARGRETHE R.
