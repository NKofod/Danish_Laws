(Til landets sygehuse) På baggrund af de seneste års udvikling og erfaringer vedrørende  

 undersøgelse af donorblod for syfilis og hepatitis B har sundhedsstyrelsen  

 besluttet at ændre de hidtil gældende regler herom.
Et krav om syfilisundersøgelse har hidtil været optaget i Danske  

 Lægemiddelstander (DLS), der er udstedt i medfør af lov om lægemidler og som  

 blandt andet indeholder kvalitetskrav om humant blod.
Kravet om  

 syfilisundersøgelse har senest været medtaget i 1982-udgaven af DLS.
På  

 baggrund af den ekstremt lave risiko for transfusionsbetinget syfilis finder  

 sundhedsstyrelsen det ikke længere berettiget at opretholde kravet.
Hepatitis B-undersøgelse af bloddonorer er omtalt (side 23) i  

 sundhedsstyrelsens »Retningslinier for beskyttelse mod hepatitis«  

 af 15. marts 1979. Det er her blandt andet anført, at sundhedsstyrelsen på  

 daværende tidspunkt fandt det uberettiget at indføre en obligatorisk  

 undersøgelse for hepatisis B overflade antigen (HBsAg), men at spørgsmålet  

 herom (herunder om hvilke testmetoder der eventuelt burde anvendes)  

 formentlig ville blive afklaret indenfor de nærmeste par år.
Efter fornyet  

 vurdering finder sundhedsstyrelsen det nu rimeligt, at undersøgelse for  

 hepatitis B udføres på alt donorblod.
 Under henvisning til ovenstående skal sundhedsstyrelsen herefter meddele  

 følgende:
 I: Kravet om syfilis-undersøgelse af donorblod bortfalder pr. 1. januar  

 1983.
 II: Der skal for enhver portion donorblod gennemføres en undersøgelse for  

 HBsAg.
Denne hepatitis B-undersøgelse af donorblod skal udføres ved en teknik,  

 hvis følsomhed svarer til såkaldt 3. generationsteknik (f.eks.  

 radioimmunoassay, enzym-linked immunoassay, jfr.
WHO's Technical Report  

 Series No. 570/75, No. 602/77 og No. 626/78). Til hastetransfusioner, hvor  

 der ikke er tid til en undersøgelse for HBsAg, bør fra 1. januar 1984 kun  

 anvendes donorer undersøgt med »3. generationsteknik«.
Sundhedsstyrelsen er vidende om, at der for ca. 15% af det samlede antal  

 tappede portioner donorblod her i landet ikke foregår hepatitisundersøgelse.  

 Af den øvrige del af blodportionerne undersøges ca. halvdelen med såkaldt 2.  

 generationsteknik (f.eks. immunoelektroosmoforese, komplementbindingsreaktion  

 eller hæmagglutinationsmetode) og ca. halvdelen med såkaldt 3.  

 generationsteknik.
Da det ikke vil være muligt at etablere en 3.  

 generationsteknik pr. 1. januar 1983 for alle blodbanker, fastsættes der  

 følgende overgangsregler:
 Pr. 1. april 1983 skal de blodbanker m.m., der i øjeblikket ikke tester  

 for HBsAg, have etableret en undersøgelsesmetode, svarende til såkaldt 3.  

 generationsteknik.
 Pr. 1. juli 1983 skal de blodbanker m.m., der i øjeblikket tester med 2.  

 generationsteknik have etableret undersøgelse med en metode, svarende til 3.  

 generationsteknik.
SUNDHEDSSTYRELSEN, DEN 29. DECEMBER 1982 P.D.V.
