Nr BTL 102 Betænkning over Forslag til lov om ændring af lov om  

 arbejdsmarkedsuddannelser   

 Nr L 102 1995-96, 1. samling Afgivet af Arbejdsmarkedsudvalget Afgivet: 19951211 Udvalget har behandlet lovforslaget i to møder og har herunder stillet  

 spørgsmål til arbejdsministeren, som denne har besvaret skriftligt.
En række  

 af udvalgets spørgsmål og arbejdsministerens svar herpå er optrykt som bilag  

 til betænkningen.
 Endvidere har udvalget modtaget en skriftlig henvendelse fra Dansk  

 Arbejdsgiverforening.
 Der er af arbejdsministeren og af nogle mindretal stillet ændringsforslag,  

 hvorom henvises til de ledsagende bemærkninger.
 Herefter indstiller et flertal (Socialdemokratiets, Det  

 Konservative Folkepartis, Socialistisk Folkepartis, Det Radikale Venstres og  

 Centrum-Demokraternes medlemmer af udvalget) lovforslaget til  

vedtagelse med de af arbejdsministeren stillede ændringsforslag.
Et mindretal inden for flertallet (Socialistisk Folkepartis medlem af  

 udvalget) finder, at det er udmærket, - at der lægges op til en styrkelse af efteruddannelserne, hvilket der  

 afgjort er behov for, - at der herved bliver endnu bedre muligheder for at bruge  

 voksenerhvervsuddannelserne, - at der bliver enklere adgang til at få merit, - at der lægges op til bedre samarbejde mellem AMU og VUC, - at der sker forenklinger i rådsstrukturen m.v., - at det taxametersystem, som indføres, tager hensyn til AMU-centrenes  

 særlige forhold, - at brugerbetalingen ikke omfatter de kortuddannede, - at arbejdsløse får dækket deltagerbetalingen via handlingsplaner, og - at der bliver frit optag til arbejdsmarkedsuddannelserne.
Men det er samtidig et problem, - at der ikke stilles krav til arbejdsgiverne om, at virksomhederne skal  

 udarbejde en samlet uddannelsesplan for virksomheden, - at arbejdsgiverne ikke bidrager i tilstrækkeligt omfang til finansiering  

 af efteruddannelsen, - at der ikke er indbygget særlige incitamenter for virksomhederne til at  

 fremme efteruddannelsen, og - at der indføres deltagerbetaling af en vis størrelse.
SF er ikke  

 principielt imod, at der kan være deltagerbetaling, som det også kendes andre  

 steder, f.eks. højskoler, daghøjskoler, VUC, men det skal være på et rimeligt  

 niveau.
Et mindretal (Venstres medlemmer af udvalget) indstiller  

 lovforslaget til vedtagelse med de af mindretallet og de af  

 arbejdsministeren stillede ændringsforslag.
Mindretallet vil, såfremt de af  

 mindretallet stillede ændringsforslag ikke bliver vedtaget, dog stemme for  

 lovforslagets endelige vedtagelse ved 3. behandling.
En veluddannet og velkvalificeret arbejdsstyrke, der matcher det  

 internationale samfunds konstante ændringer og krav, hører til Danmarks  

 vigtigste ressource.
En veluddannet befolkning er Danmarks vigtigste råstof.
 Uddannelse og efteruddannelse er altafgørende bidrag til Danmarks  

 konkurrenceevne, og dermed til vækst i produktion og beskæftigelse.  

 Samfundsøkonomisk vil en rigtig efteruddannelsesindsats også gavne den  

 strukturelle ledighed, der helt sikkert vil falde, hvis indsatsen målretttes.
 En målrettet efteruddannelse kan være medvirkende til at bringe den  

 enkeltes kvalifikationer op på et niveau, som betyder, at den enkeltes  

 tilknytning til arbejdsmarkedet forbedres.
Det styrende princip for voksen- og efteruddannelse bør være  

 virksomhedernes behov for kvalificering af medarbejderne.
Det er afgørende  

 for konkurrenceevnen, at medarbejdernes kvalifikationer er tidssvarende eller  

 helst et hestehoved foran vore internationale konkurrenter.
 Venstre er tilfreds med, at lovforslaget lægger op til, at det økonomiske  

 styringssystem bliver taxameterstyring, sådan som det kendes fra andre dele  

 af uddannelsessektoren.
 En naturlig forlængelse af taxameterstyringen, hvor det er behovet, der  

 afgør udbudet, er, at der indføres en individuel kursusafgift.
 Venstre finder imidlertid ikke, at det niveau for deltagerbetaling, som  

 regeringen foreslår, nemlig 200 kr. pr. uge, reelt kan afprøve  

 efterspørgslen, og finder derfor niveauet for den foreslåede deltagerbetaling  

 utilstrækkeligt.
Venstre finder det betænkeligt, at regeringen med dette lovforslag  

 fritager hele gruppen af kortuddannede for deltagerbetaling.
Dermed opfylder  

 regeringens forslag ikke Venstres ønsker om et efterspørgselsstyret system,  

 idet det jo som nævnt kun er derigennem, at det sikres, at ressourcerne  

 anvendes korrekt.
Deltagerbetalingen er jo den vigtigste regulator i det øjeblik, der  

 indføres frit optag, som Venstre bestemt er tilhænger af.
Men et frit optag  

 er uvægerlig knyttet til en deltagerbetaling.
 Venstre finder, at finansieringen af lovforslaget er temmelig uklar.
 Venstre kan ikke støtte, at VUC-elementer, der jo finansieres af amterne,  

 skubbes over i Aktiveringsfonden.
 Men Venstre finder det naturligvis positivt, at der bliver bedre mulighed  

 for at lave kombinationskurser på henholdsvis AMU og VUC, men det må ikke  

 medføre, at VUC fremover finansieres af Aktiveringsfonden.
Det er vigtigt, at ministeren efterlever bestemmelserne om lige  

 konkurrence mellem private og offentlige kursusudbydere.
Det er vigtigt, at  

 der reelt bliver tale om en lempeligere praksis for godkendelse af private  

 kursusudbydere.
 Efter Venstres opfattelse må der ikke ske konkurrenceforvridning på  

 området, og Venstre ønsker derfor som udgangspunkt lige konkurrence mellem  

 private og offentlige udbydere.
Venstre finder det positivt, at målgruppen justeres.
Specielt er Venstre  

 naturligvis glad for, at gruppen af selvstændige erhvervsdrivende nu også får  

 mulighed for at få glæde af de uddannelsestilbud, som AMU tilbyder.
Den øgede fleksibilitet, der lægges op til, betyder, at det bliver langt  

 nemmere for mindre virksomheder også at nyde gavn og glæde af  

 efteruddannelsestilbudene.
Mindre virksomheder har jo lige så stort et behov  

 for at opkvalificere arbejdskraften som andre.
 Venstre finder det positivt, at tvungen uddannelsesplanlægning ikke er en  

 forudsætning for at kunne deltage i AMU-forløb.
Et andet mindretal (Fremskridtspartiets medlem af udvalget)  

 indstiller lovforslaget til forkastelse ved 3. behandling.
Regeringens  

 ønske om frit optag på uddannelsesstederne er et nyt omfordelingstiltag, og  

 da den økonomiske konsekvens af lovforslaget er merudgifter på over 100 mio.  

 kr. pr. år, kan Fremskridtspartiet ikke støtte dette.
Hvis man ønsker at  

 videreuddanne sig, må man også være villig til at betale, hvad det koster.  

 Selv om der med ministerens ændringsforslag bliver åbnet en lille mulighed  

 for de private kursusudbydere, ser Fremskridtspartiet det stadig som en  

 langsom kvælning af private kursusudbydere.
 Et tredje mindretal (Enhedslistens medlem af udvalget) indstiller  

 lovforslaget til vedtagelse med de af mindretallet stillede  

 ændringsforslag.
Ændringsforslag Til § 1Af et mindretal (V):
 1) I den under nr. 4 foreslåede affattelse af § 3  

 udgår nr. 2.
 Nr. 3-5 bliver herefter nr. 2-4.
 Af et mindretal (EL):
 2) I det under nr. 5 foreslåede § 3 a, stk. 3,  

 ændres »20 år« til: »18 år«.
 3) I det under nr. 10 forelåede § 6 a, stk. 3, udgår  

 »medmindre, der ud fra pædagogiske eller kvalitative hensyn er bestemt  

 andet i uddannelsesplanen«, og i stedet indsættes: »hvis særlige  

 hensyn, herunder pædagogiske og kvalitative, taler herfor«.
 4) Nr. 24-27 udgår.
 Af arbejdsministeren, tiltrådt af et flertal (S, V, KF, SF,  

 RV og CD):
 5) I den under nr. 27 foreslåede affattelse af § 20  

 indsættes efter stk. 1 som nyt stykke:
»Stk. 2. Uddannelsesrådet påser i sine indstillinger efter  

 stk. 1, at der ikke gives godkendelse til udbud af arbejdsmarkedsuddannelser,  

 hvis det pågældende uddannnelsesbehov allerede imødekommes på anden  

 vis.« Af et mindretal (EL):
 6) I det under nr. 28 foreslåede § 20 a indsættes i  

stk. 1 efter »Uddannelsesrådet godkender« ordene:  

 »efter høring i erhvervsområdeudvalgene«, og i stk. 2  

 indsættes efter »udtaler sig« ordene: »efter høring i  

 erhvervsområdeudvalgene«.
 7) Nr. 29 affattes således:
»29. §§ 25 og 26 ophæves.« Af arbejdsministeren, tiltrådt af et flertal (S, V, KF, SF,  

 RV og CD):
 8) I den under nr. 35 foreslåede affattelse af § 30  

 indsættes efter stk. 6 som nyt stykke:
»Stk. 7. Arbejdsministeren påser i sine godkendelser efter  

 stk. 2-6, at der ikke gives godkendelse til udbud af  

 arbejdsmarkedsuddannelser, hvis det pågældende uddannelsesbehov allerede  

 imødekommes på anden vis.« Af et mindretal (EL):
 9) I den under nr. 38 foreslåede affattelse af § 32  

 udgår i stk. 1 og 2 »Uddannelsesstederne skal«, og i  

 stedet indsættes: »Erhvervsområdeudvalgene og efteruddannelsesudvalgene  

 skal i samarbejde med uddannelsesstederne«.
 10) Nr. 39 affattes således:
 »39. § 33, stk. 2, affattes således:
»Stk. 2. Tilskud efter stk. 1 ydes dels som et grundtilskud,  

 dels som et tilskud ud fra antal faktiske elevuger og takster fastsat under  

 hensyn til omkostningsniveau og i øvrigt i overensstemmelse med de aftaler,  

 der er indgået mellem erhvervsområdeudvalgene og  

 uddannelsesstederne.«» 11) Nr. 40-54 udgår.
 Af et mindretal (V):
 12) Nr. 54 affattes således:
 »54. § 46 affattes således:
»§ 46. Arbejdsministeren fastsætter nærmere regler om  

 deltagerbetaling og afmeldegebyr.«» Af et mindretal (EL):
 13) Nr. 55 og 56 udgår.
 Til § 2Af et mindretal (V):
 14) Stk. 2 affattes således:
»Stk. 2. § 46 træder i kraft den 1. januar 1996.« Bemærkninger Til nr. 1 Med ændringsforslaget fjernes muligheden for, at ordinære og  

 særligt tilrettelagte sammenhængende uddannelsesforløb finansieres via  

 Aktiveringsfonden.
Dog forudsættes det, at disse uddannelsesforløb også  

 fremover vil kunne udbydes af AMU-centre.
 Til nr. 4, 6 og 7 Enhedslisten ønsker ikke deltagerbetaling.
Desuden ønskes den nuværende styringsform, som kun er to år gammel,  

 bevaret inklusive erhvervsområdeudvalgene.
Der er ingen argumenter for at  

 fratage arbejdsmarkedets parter det faglige selvstyre.
 Til nr. 5 og 8 Arbejdsmarkedsuddannelserne har til formål at vedligeholde,  

 udbygge og forbedre arbejdsstyrkens erhvervskvalifikationer på både kort og  

 længere sigt.
 Den offentlige forpligtigelse på dette område kræver offentlig  

 finansiering af både drift og godtgørelse, hvad enten  

 arbejdsmarkedsuddannelserne udbydes af AMU-centre, erhvervsskoler, andre  

 uddannelsesinstitutioner eller private udbydere.
 Med ændringsforslagene præciseres, at både Uddannelsesrådet og  

 arbejdsministeren, i henholdsvis indstillinger og godkendelse af ret til at  

 udbyde arbejdsmarkedsuddannelser, naturligvis skal være tilbageholdende, i  

 det omfang arbejdsmarkedets behov for de pågældende kvalifikationer allerede  

 opfyldes gennem udbud af kurser, der ikke modtager offentlig støtte.
 Til nr. 11 og 13 Numrene udgår til fordel for nugældende lovgivning, idet  

 den hidtidige styring ønskes bevaret.
Til nr. 12 Med ændringsforslaget lægges der op til, at arbejdsministeren  

 skal fastsætte en deltagerbetaling, der gennemsnitlig skal udgøre ca. 500 kr.  

 pr. kursus-uge.
Der henvises til Venstres og Det Konservative Folkepartis  

 fælles finanslovoplæg »Reform 96«.
 Til nr. 14 Med ændringsforslaget træder deltagerbetalingen i kraft 1.  

 januar 1996.
Børge Bakholt (S) fmd.
Ole Vagn Christensen (S) Poul Erik Dyrlund (S)  

 Lone Møller (S) Jens Peter Vernersen (S) Aage Frandsen (SF) nfmd.  

Vibeke Peschardt (RV) Jette Gottlieb (EL) Peter Duetoft (CD) Helge Sander  

 (V) Charlotte Antonsen (V) Flemming Oppfeldt (V) Ulla Tørnæs (V) Bendt  

 Bendtsen (KF) Frank Dahlgaard (KF) Brian Mikkelsen (KF) Annette Just (FP) Dansk Folkeparti havde ikke medlemmer i udvalget.
