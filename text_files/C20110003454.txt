Skrivelse om ændring af vejledning til bekendtgørelse om supplerende dagpenge I vejledning nr. 30 af. 19. juni 2008 til bekendtgørelse om supplerende dagpenge, som ændret ved cirkulære nr. 25 af 25. marts 2009, foretages følgende ændringer:
 1. Vejledningens overskrifter og tekst »Til § 3, stk. 1«, »Til § 3, stk. 2 og 3«, »Til § 3, stk. 4«, »Til § 3, stk. 4, nr. 1«, »Til § 3, stk. 4, nr. 2«, »Til § 3, stk. 3, nr. 3«, »Til § 3, stk. 4, nr. 4«, og »Til § 3, stk. 4, nr. 5«, ophæves.
 2. Vejledningens overskrift og tekst »Til § 4, stk. 1«, ophæves.
 3. I vejledningen »Til § 5, stk. 3 og 4«, indsættes som nyt afsnit 3 og 4:
 »Kun løntimer, der er optjent i medlemsperioder, kan medregnes ved opgørelsen af beskæftigelseskravet, jf. lovens § 53, stk. 4.
Ved vurderingen af hvilke timer, der kan medregnes til opfyldelse af beskæftigelseskravet til en ny periode med supplerende dagpenge, henvises til reglerne i bekendtgørelse og vejledning om beskæftigelseskrav for lønmodtagere og dagpengeperiode.« 4. Vejledningens overskrift »Til § 5, stk. 5«, bliver: »Til § 5, stk. 6«.
 5. I vejledningen »Til § 7, stk. 4«, affattes afsnit 2 således:
»Det er fx tilfældet inden for dele af undervisningsområdet.
På dette område sker der ofte ansættelse på fast nedsat tid i en på forhånd afgrænset periode, og hvor lønnen er fast.
I sådanne situationer kan a-kassen belægge dagpengekort med løntimer i stedet for faktiske arbejdstimer for alle deres medlemmer inden for det pågældende faglige område.« 6. Vejledningens overskrift og tekst »Til § 11«, ophæves.
