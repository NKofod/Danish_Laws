En ansøger, der var blevet dømt for flere overtrædelser af  

 færdselsloven (spirituskørsel og kørsel i frakendelsesperioden) og  

 straffeloven (forsøg på dokumentfalsk og urigtig erklæring) opfyldte ikke  

 vandelskravet Persontrafikrådet gav i december 1985 afslag på en ansøgning om tilladelse  

 til turist- og bestillingskørsel.
 Ansøgeren var i marts 1977 blevet idømt hæfte i 20 dage og frakendt  

 førerretten i 2 år for spirituskørsel i september 1976 og for i december 1976  

 at have ført bil, uagtet hans kørekort var inddraget af politiet, og var i  

 april 1978 blevet idømt hæfte i 10 dage for at have ført bil, uagtet at han  

 var frakendt førerretten.
Endvidere var han i februar 1979 blevet idømt en bøde på 1.000 kr. for at  

 have ført bil, uagtet at han var frakendt førerretten.
Kørslen foregik i en  

 hyrevogn og var erhvervsmæssig.
Dommen blev i december 1979 af landsretten  

 ændret til fængsel i 40 dage, idet ansøgeren tillige blev dømt for forsøg på  

 dokumentfalsk.
Politiet havde i forbindelse med ansøgerens afsoning af en  

 hæftestraf blandt hans toiletsager fundet et kørekort, der tilhørte en afdød  

 chauffør; kørekortet var forsynet med et billede af ansøgeren.
I januar 1981 var han blevet idømt 15 dagbøder a 100 kr. for at have  

 overfaldet 2 politibetjente i tjeneste med skældsord ("et par  

 hiposvin", "idioter", "dumme", og  

 "røvhuller") og i april 1981 blevet idømt hæfte i 10 dage og  

 frakendt førerretten i 5 år for spirituskørsel og for at have undladt  

 rettidigt at indbetale bidrag for januar kvartal 1980 til arbejdsmarkedets  

 tillægspension.
Endelig var han i september 1982 blevet idømt fængsel i 60  

 dage for i forbindelse med sagen fra april 1981 at have tilskyndet 2 vidner  

 til at afgive urigtig forklaring om, hvem der var fører af bilen.
