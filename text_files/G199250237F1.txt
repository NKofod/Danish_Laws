Formålet med registeret er at lette blodbankens administration af bloddonorkorpset, herunder indkaldelse af donorer til tapning, hurtig fremfindelse af donorer med bestemte blodtyper og registrering af den daglige blodbeholdning.
Endvidere er formålet med registeret at lette den øvrige administraition af blod i forbindelse med blodtransfusioner ved at give mulighed for at registrere de fremstillede blodkomponenter og modtagerne af disse, samt at lette blodbankens administration af blodtypebestemmelser af recipienter, for der igennem hurtigt at kunne fremskaffe blodtypeoplysninger ved udvælgelse af blod til transfusion.
Personkreds: Registeret må kun indeholde oplysninger om de personer, der er tilmeldt som bloddonorer i blodbanken på Ringsted sygehus.
Recipientregisteret må kun indeholde oplysninger om de personer eller institutioner, der har modtaget blod eller har fået udført blodtypebestemmelse i blodbanken på Ringsted sygehus.
 Ikrafttrædelsesdato: 27/08/1992.
