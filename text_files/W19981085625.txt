På grund af forværring henvendte kvinden sig en time senere i  

 lægevagten, hvor hun kl. 19.15 blev undersøgt af vagtlæge  

 B, som foretog undersøgelser af nervernes funktion, herunder  

 øjnene.
Han fandt ingen unormale forhold ved disse  

 undersøgelser.
Blodtrykket blev målt og fandtes forhøjet  

 (170/110). Da kvinden allerede var i behandling for forhøjet blodtryk  

 fandt vagtlæge B ikke indikation for at foretage yderligere.
Senere samme aften ringede broderen til alarmcentralen og bad om en  

 ambulance.
Den vagthavende på alarmcentralen kunne ikke umiddelbart  

 få oplyst indikationen for at sende en ambulance.
Alarmcentralen  

 kontaktede lægevagten, hvor vagtlæge A skønnede, at der  

 ikke var grundlag for at sende en ambulance.
I stedet kunne alarmcentralen  

 råde kvinden til at rette henvendelse til lægevagten.
 Kvinden blev af familien transporteret til et sygehus, hvor der blev  

 konstateret en blodpropdannelse i hjernen.
Manglende diagnosticering af blodprop i lunger  

 eller hjerne Patientklagenævnet fandt, at det ikke kunne  

 kritiseres, at vagtlæge A ikke foranledigede kvinden undersøgt i  

 vagtlægeregi, men i stedet rådede hende til at se tiden an og  

 kontakte egen læge, idet kvinden ved telefonsamtalen fremtrådte  

 naturligt, samt at hun allerede af egen læge var sat i behandling for  

 forhøjet blodtryk.
Videre fandt nævnet, at vagtlæge B ikke kunne  

 kritiseres for behandlingen af kvinden, idet vagtlæge B foretog en  

 relevant og dækkende undersøgelse af hende ud fra de angivne  

 symptomer.
Nævnet fandt, at vagtlæge B på baggrund af sin  

 undersøgelse korrekt skønnede, at der ikke var indikation for  

 indlæggelse, idet den neurologiske undersøgelse havde vist  

 normale forhold.
Endelig fandt nævnet, at det ikke kunne kritiseres,  

 at vagtlæge A skønnede, at der ikke var indikation for akut  

 indlæggelse med ambulance ved forespørgslen fra alarmcentralen,  

 idet vagtlæge A var bekendt med vagtlæge B s undersøgelse  

 af kvinden 1½ time forinden, som ikke viste unormale forhold.
Vagtlæge  

 A fik desuden ikke oplysninger, som pegede på, at der var tale om en  

 forværring af kvindens tilstand.
