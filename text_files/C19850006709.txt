 I henhold til § 3 i indenrigsministeriets bekendtgørelse nr. 561 af 15.  

 december 1980 om værnepligtsstyrelsens opgaver og § 1, stk. 3, i  

 indenrigsministeriets bekendtgørelse nr. 562 af 15. december 1980 om  

 sessionernes virksomhed fastsættes efter forhandling med forsvarskommandoen  

 og civilforsvarsstyrelsen følgende:
INDLEDNING Formålet med sessionsbehandlingen er primært at afgøre, hvorvidt den  

 værnepligtige er egnet til at gøre værnepligtstjeneste eller ikke og i  

 bekræftende fald at bedømme, hvorvidt den værnepligtige er egnet eller  

 begrænset egnet samt at afgøre, til hvilken tjeneste han skønnes egnet.
 I forbindelse med sessionsbehandlingen af de værnepligtige foretages en  

 række prøver, målinger m.v. som beskrevet i kapitel 2.
 Sessionslægen foretager en undersøgelse og bedømmelse af den  

 værnepligtige, hvorefter det samlede sessionskollegium afgør, hvorvidt den  

 værnepligtige skal udskrives, erklæres for uegnet til værnepligtstjeneste  

 eller forbigås, som beskrevet i kapitel 2 og 4.
 Kapitel 3 indeholder regler om sessionens sammensætning og  

 forretningsgang.
 Udskrivningen, der foretages af sessionen, beskrives i kapitel 5.
 Som bilag til cirkulæret er optaget bestemmelser for bedømmelsen af de  

 værnepligtiges hørelse, intelligens, syn og farvesans (bilag 1) samt  

 bestemmelser for bedømmelse af helbredsmangler (bilag 2).
INDHENTELSE OG VURDERING AF OPLYSNINGER OM  

 DE VÆRNEPLIGTIGE INDEN Inden de værnepligtige skal møde på session, udsendes der til dem et  

 spørgehæfte, indeholdende en række spørgsmål om helbredsmangler m.v.
De  

 værnepligtige skal såvidt muligt returnere spørgehæftet til  

 værnepligtsstyrelsen senest 3 uger efter modtagelsen.
På grundlag af de besvarede spørgehæfter tager sessionslægen stilling til,  

 hvilke yderligere oplysninger, der skal indhentes om den enkelte  

 værnepligtige.
Oplysningerne, der indhentes ved værnepligtsstyrelsens  

 foranstaltning, inden den værnepligtige møder på sessionen, kan bestå i  

 meddelelse fra den værnepligtiges almindeligt benyttede læge, fra  

 speciallæger, sygehuse, skolelæger m.v.
 Såfremt de indhentede oplysninger danner et tilstrækkeligt grundlag  

 herfor, kan sessionen erklære den værnepligtige for uegnet til  

 værnepligtstjeneste (U), uden at han skal give møde for sessionen.
UNDERSØGELSE OG BEDØMMELSE AF DE  

 VÆRNEPLIGTIGE PÅ SESSIONEN Værnepligtsstyrelsen forestår den praktiske tilrettelæggelse af sessionen,  

 herunder den indledende orientering, de foreskrevne prøver, undersøgelser og  

 udlevering af vejledningen om det videre værnepligtsforløb.
 De værnepligtige, der møder på session, skal medvirke ved følgende prøver  

 og undersøgelser m.m.:
1. udfyldning af et helbredsspørgehæfte, 2. intelligensprøve, 3. høreprøve, 4. farvesansprøve, 5. synsprøve, 6. måling af højde og vægt, 7. lægeundersøgelse og 8. andre af værnepligtsstyrelsen fastsatte prøver.
 De værnepligtige skal endvidere give de oplysninger om deres  

 uddannelsesforhold, der har betydning for værnepligtstjenesten, jfr.  

 værnepligtslovens § 14 (lov nr. 213 af 30. maj 1980).
 Under sessionslægens undersøgelse af den værnepligtige skal den  

 værnepligtige være afklædt, medmindre dette findes unødvendigt til  

 godtgørelse af den værnepligtiges uegnethed til al værnepligtstjeneste.
 På grundlag af samtlige foreliggende oplysninger, herunder resultaterne af  

 ovennævnte prøver og undersøgelser og lægens bedømmelse, afgør sessionen,  

 hvorvidt den værnepligtige kan endeligt sessionsbehandles eller om han bør  

 forbigås til et senere sessionshalvår.
En værnepligtig bør forbigås, såfremt sessionen ikke anser de foreliggende  

 oplysninger for tilstrækkelige til, at den værnepligtiges egnethed kan  

 endeligt bedømmes.
Såfremt sessionen anser det for muligt indenfor samme  

 sessionshalvår at tilvejebringe de fornødne oplysninger til endelig  

 bedømmelse af den værnepligtiges egnethed, kan der gives den værnepligtige  

 pålæg om inden en nærmere angiven dato påny at møde for sessionen.
 Endelig kan værnepligtige, hos hvem der findes helbredsmangler, der efter  

 deres art og grad må antages at kunne bedres, forbigås.
Forbigåede værnepligtige er berettigede til at blive endeligt  

 sessionsbehandlede inden udgangen af kalenderåret efter det år, i hvilket de  

 er mødt på session.
Dog kan værnepligtige, der - når de møder på session påny  

 - ikke kan endeligt behandles, fordi der ikke foreligger fornøden  

 dokumentation for helbredsmangler, forbigås til det første sessionshalvår i  

 det følgende år.
 Sessionen kan pålægge værnepligtige, der får udsættelse med sessionsmødet  

 eller som forbigås, til brug ved næste sessionsmøde selv at fremskaffe  

 dokumentation for påståede eller konstaterede lidelser, ligesom sessionen  

 gennem værnepligtsstyrelsen selv kan indhente sådan dokumentation.
 Med hensyn til dokumentation for angivne eller formodede helbredsmangler  

 kan sessionen frit skønne over, hvorvidt der bør fremskaffes dokumentation  

 fra sygehus, speciallæge, alment praktiserende læge eller skolelæge, ligesom  

 sessionen kan skønne over, hvorvidt det må anses for mest hensigtsmæssigt, at  

 den værnepligtige selv pålægges at fremskaffe den fornødne dokumentation,  

 eller om dokumentationen skal fremskaffes af værnepligtsstyrelsen, jfr. dog  

 bilag 1 om bedømmelse af værnepligtiges hørelse.
 Afholdelse af forhør i medfør af retsplejelovens § 1018 bør kun anvendes,  

 såfremt det ikke på anden måde er muligt at sandsynliggøre tilstedeværelsen  

 af en helbredsmangel.
 Sessionen afgør i ethvert tilfælde, hvilken betydning der kan tillægges  

 fremkomme bevisligheder.
Svagheder eller sygdomme, der sandsynligvis kan hæves inden mødedagen, er  

 ikke til hinder for, at en værnepligtig anses for egnet eller begrænset  

 egnet.
Den, som udebliver fra sessionen med lovligt forfald, kan kun  

 behandles, når sessionen mener, at der foreligger tilstrækkelige  

 bevisligheder til, at han kan erklæres for varigt uegnet til  

 værnepligtstjeneste.
SESSIONENS SAMMENSÆTNING, OPGAVER OG  

 FORRETNINGSGANG Sessionen består af:
1. En udskrivningschef eller en anden repræsentant for  

 værnepligtsstyrelsen som formand, 2. et medlem af en kommunalbestyrelse eller et  

 amtsråd, 3. en sessionsofficer og 4. en sessionslæge.
 Sessionens opgaver vedrører navnlig følgende punkter:
 1. Afgørelse af egnethedsspørgsmål, herunder om  

 forbigåelse.
 2. Vejledning af den enkelte værnepligtige om  

 værnepligtsforhold, herunder om adgangen til at melde sig frivilligt til  

 tjeneste i forsvaret/ civilforsvarskorpset og om betydningen heraf.
 3. Fastsættelse af vedtegninger: a. en  

 egnethedsvedtegning, b. en mødestedsvedtegning eller en fordelingsvedtegning,  

 samt c. en spærretidsvedtegning.
 4. Varetagelse af forskellige administrative  

 funktioner (lodtrækning, udlevering af orienterende materiale, registrering  

 af den værnepligtiges ønsker m.v.).
 Sessionen træffer afgørelse ved stemmeflerhed.
Ved stemmelighed i afgørelser om en værnepligtigs egnethed til  

 værnepligtstjeneste gør lægens stemme udslaget.
Ved stemmelighed i andre  

 afgørelser gør formandens stemme udslaget.
 Formanden træffer afgørelse om, hvorvidt der i sager i henhold til  

 værnepligtslovens § 8, stk. 2, er tale om en afgørelse vedrørende en  

 værnepligtigs egnethed eller en anden afgørelse.
 Formanden leder sessionens forhandlinger.
 Det kommunalt udpegede medlem af sessionen skal navnlig påse, at  

 almindelige retssikkerhedshensyn iagttages i forbindelse med  

 sessionsbehandlingen.
Under forhandlingerne kan formanden, når han måtte ønske det, tilkalde  

 lægen til drøftelse.
Formanden skal tilkalde lægen, såfremt et andet medlem  

 af sessionen begærer det.
 Udskrevne værnepligtige skal på sessionen trække et lodtrækningsnummer.  

 Sessionen trækker et nummer for den, der nægter at gøre det.
Fremgår det af formandens indledende samtale med den værnepligtige, at  

 denne i givet fald ønsker at aftjene værnepligten I DET MILITÆRE FORSVAR, er  

 det som hovedregel SESSIONSOFFICERENS opgave at vejlede den værnepligtige om  

 de muligheder, forsvaret kan tilbyde, herunder om tjenesten ved de  

 forskellige værn og våbenarter og om beliggenheden af de tjenestesteder, der  

 måtte have den værnepligtiges særlige interesse.
Herved bør sessionsofficeren  

 påse, at den værnepligtige informeres i tilstrækkeligt omfang til at kunne  

 fremsætte velmotiverede ønsker om særligt mødested.
Hvor forholdene taler  

 herfor, kan officeren vejlede den værnepligtige om adgangen til at melde sig  

 frivilligt til tjeneste i forsvaret.
En uddybende orientering om adgangen  

 hertil gives de værnepligtige, der viser interesse herfor.
Sessionen bør være  

 opmærksom på, at den værnepligtige på den ene side får forståelsen af, hvilke  

 muligheder frivillighedsordningen indebærer for ham, og på den anden side  

 bringes til klarhed over, at forsvarets imødekommelse af hans ønske om  

 frivilligt at forrette tjeneste forudsætter, at han giver afkald på sin  

 frinummerchance, det vil sige på muligheden for at blive fritaget for normal  

 værnepligtstjeneste.
Såfremt den værnepligtige fremsætter ønske om at aftjene værnepligt ved  

 CIVILFORSVARSKORPSET, er det som hovedregel FORMANDENS opgave at orientere  

 den værnepligtige om denne tjeneste og om beliggenheden af de tjenestesteder,  

 der måtte have den værnepligtiges interesse.
Hvis den værnepligtige viser  

 interesse derfor, kan formanden vejlede ham om adgangen til at melde sig  

 frivilligt til tjeneste i civilforsvarskorpset samt give en uddybende  

 orientering om denne tjeneste og om konsekvenserne af, at han giver afkald på  

 sin frinummerchance på tilsvarende måde som ved forsvaret.
Fremsætter den værnepligtige ønsker om at aftjene værnepligt ved CIVILT  

 ARBEJDE, er det som hovedregel FORMANDENS opgave at orientere ham om denne  

 tjenestes særlige karakter.
Ved ønsker om tjeneste ved civilt arbejde  

 orienteres endvidere om reglerne for overførelse til civil værnepligt, der  

 forudsætter en skriftlig ansøgning, herunder om fristen for indgivelse af en  

 sådan og om følgerne af, at fristen overskrides.
 Fremkommer den værnepligtige med ønsker om aftjening af værnepligt ved  

 udførelse af bistandsarbejde i udviklingslande, er det som hovedregel  

 FORMANDENS opgave at orientere herom.
 Hvis den værnepligtige ønsker et spørgsmål nærmere uddybet, bør det  

 sessionsmedlem, der har særlig indsigt på området, påse, at den værnepligtige  

 modtager fornøden vejledning.
 I øvrigt forudsættes det, at sessionens medlemmer træffer aftale om den  

 indbyrdes fordeling af arbejdet med hensyn til udfyldning af kort og  

 blanketter, i det omfang dette ikke er henlagt til sessionssekretæren.
 Sessionen bør til stadighed påse, at den værnepligtige bibringes en så  

 bred og fyldestgørende orientering om værnepligtsforhold, at han derved  

 sættes i stand til at fremsætte sine ønsker ud fra et fyldigt kendskab til de  

 gældende regler.
 Sessionen skal skriftligt orientere de værnepligtige om udfaldet af  

 sessionsbehandlingen.
KLASSIFICERINGSSYSTEMET Ved bedømmelsen af de værnepligtige, der endeligt sessionsbehandles,  

 anvendes det i det følgende beskrevne bedømmelses- og klassificeringssystem,  

 således at sessionen for hver endeligt bedømt værnepligtig fastsætter en  

 EGNETHEDSPROFIL og en egnethedsvedtegning.
Egnethedsprofilen består af en HELBREDSPROFIL og en KAPACITETSPROFIL.
I  

 helbredsprofilen henføres samtlige konstaterede helbredsmangler til en eller  

 flere af følgende kategorier:
a.
Helbredsmangler, der påvirker evnen til at bære, løfte, skubbe, trække  

 eller sidde i ubekvem stilling.
b.
Helbredsmangler, der påvirker armenes, hændernes og fingrenes  

 funktionsevne.
c.
Helbredsmangler, der påvirker evnen til at stå, gå, løbe eller benytte  

 almindeligt fodtøj.
 d. Øvrige helbredsmangler.
 I kapacitetsprofilen registreres oplysninger om:
1. Synsevne 2. Høreevne 3. Intelligens For hver forekommende helbredsmangel, der registreres i helbredsprofilen -  

 og i kapacitetsprofilen for så vidt angår hørelse og syn - angives  

 helbredsmanglens talkode i WHO's sygdomsklassifikation som hovedregel med en  

 trecifret talkode.
Af de som bilag 2 til dette cirkulære optagne bestemmelser for bedømmelse  

 af helbredsmangler fremgår i hvilken grad de hyppigst forekommende  

 helbredsmangler påvirker den værnepligtiges egnethed, idet der enten ud for  

 en enkelt diagnose er anført en karakter eller et karakterinterval i skalaen  

 0-5. Der er endvidere givet vejledning om karakterernes anvendelse.
I  

 tilfælde hvor en helbredsmangel ikke er opført i fortegnelsen over  

 helbredsmangler, anvendes efter sessionslægens skøn en af karaktererne 0-5.  

 Karaktererne 0-5 har følgende betydning:
 0: Helbredsmangler, der medfører, at den værnepligtige er uegnet til  

 værnepligtstjeneste.
 1: Helbredsmangler, der medfører en meget væsentlig nedsættelse af  

 funktionsevnen eller kræver en meget væsentlig hensyntagen.
 2: Helbredsmangler, der medfører en væsentlig nedsættelse af  

 funktionsevnen eller kræver en så væsentlig hensyntagen, at den værnepligtige  

 kun kan anvendes i et begrænset antal funktioner.
 3: Helbredsmangler, der medfører nogen nedsættelse af funktionsevnen, og  

 som derfor for visse helbredsmanglers vedkommende kræver en så væsentlig  

 hensyntagen, at den værnepligtige kun kan anvendes i et begrænset antal  

 funktioner.
 4: Helbredsmangler, der kun medfører ringe nedsættelse af funktionsevnen,  

 og som ikke kræver særlig hensyntagen.
 5: Ingen helbredsmangler eller helbredsmangler, der ikke medfører nogen  

 nedsættelse af funktionsevnen, og som ikke kræver nogen hensyntagen.
 Den laveste af de ud for ovennævnte 4 kategorier af helbredsmangler  

 anførte karakter føres som hovedregel ud som hovedkarakter for kategorien.
 Dog kan der for den enkelte kategori efter sessionens skøn i enkelte  

 tilfælde fastsættes en lavere hovedkarakter, såfremt der foreligger flere  

 helbredsmangler inden for kategorien, der hver for sig nedsætter egnetheden,  

 og hvis samtidige tilstedeværelse har indbyrdes forstærkende virkning.
 I tilfælde, hvor samtidig begrænsning af flere af den værnepligtiges evner  

 i forskellige kategorier har en indbyrdes forstærkende virkning, kan der  

 efter sessionens skøn fastsættes en lavere hovedkarakter i en af de berørte  

 kategorier.
 Såfremt der ikke under den enkelte kategori forekommer nogen  

 helbredsmangel, der nedsætter eller påvirker den værnepligtiges funktionsevne  

 eller kræver særlig hensyntagen, registreres intet kodenummer fra WHO's  

 sygdomsklassifikation og ingen enkeltkarakter, men alene kategoriens  

 hovedkarakter, der i så fald er 5.
 De ved de i kapitel 2 omtalte prøver og undersøgelser konstaterede  

 resultater med hensyn til synsevne, høreevne og intelligens anføres ud for  

 kapacitetsprofilens kvaliteter ligeledes med karakterer fra 0-5. For de  

 enkelte kvaliteter anvendes de i bilag 1 og 2 anførte karakterskalaer.
 Såfremt en værnepligtig nægter at medvirke til sessionsbehandlingen, og  

 det ikke er muligt ved et senere sessionsmøde at formå ham til at medvirke,  

 kan karaktererne i egnethedsprofilen fastsættes skønsmæssigt på grundlag af  

 de for sessionen foreliggende oplysninger, jfr. dog herved bilag 1, punkt 2.
UDSKRIVNINGEN På grundlag af de i egnethedsprofilen anførte karakterer og den af  

 sessionslægen afgivne udtalelse om den værnepligtiges egnethed giver  

 sessionen enhver, der udskrives, en egnethedsvedtegning.
 Der findes følgende egnethedsvedtegninger:
 EGNET (E): Vedtegningen gives til værnepligtige, der som laveste karakter  

 i egnethedsprofilen har karakteren 3, i helbredsprofilens kategorier a eller  

 c eller i kapacitetsprofilens punkt 3 dog karakteren 4.
 BEGRÆNSET EGNET (B): Vedtegningen gives til værnepligtige, der som laveste  

 karakter i egnethedsprofilen har karakteren 2, i helbredsprofilens kategorier  

 a eller c eller i kapacitetsprofilens punkt 3 dog karakteren 3.
 BEGRÆNSET EGNET TIL GARNISONSTJENESTE (B:GT): Vedtegningen gives til  

 værnepligtige, der som laveste karakter i helbredsprofilens kategorier a  

 eller c eller i kapacitetsprofilens punkt 3 har karakteren 2. Vedtegningen  

 gives endvidere til værnepligtige, der som laveste karakter i  

 egnethedsprofilen i øvrigt har karakteren 2, og som af sessionen alene  

 skønnes egnet til garnisonstjeneste.
 Værnepligtige, der i egnethedsprofilen har karakteren 0 eller 1, erklæres  

 uegnede (U).
 Såfremt den værnepligtige i egnethedsprofilen har flere af de for den  

 enkelte vedtegning anførte laveste karakterer og disse efter sessionens skøn  

 indbyrdes yderligere begrænser den værnepligtiges egnethed, kan der dog gives  

 ham den nærmeste lavere egnethedsvedtegning.
 Såfremt en tidligere udskrevet værnepligtig i medfør af værnepligtslovens  

 § 13, stk. 3, fremstiller sig til fornyet bedømmelse, og han ikke  

 tilbagevises eller erklæres uegnet, vil den pågældendes egnethedsvedtegning  

 uden hans samtykke alene kunne ændres til en lavere egnethedsvedtegning.
Efter at sessionen har taget stilling til den værnepligtiges egnethed,  

 fastsættes for værnepligtige, der udskrives som egnede (E), en mødesteds-  

 eller fordelingsvedtegning.
Det samme gælder værnepligtige, der udskrives som  

 begrænset egnede (B), og som på sessionen fremsætter udtrykkeligt ønske om at  

 få tildelt mødesteds- eller fordelingsvedtegning.
 Vedtegningerne fastsættes af sessionen på baggrund af en samtale med den  

 værnepligtige.
 MØDESTEDSVEDTEGNING angiver det tjenestested, hvortil en værnepligtig -  

 den værnepligtiges opfyldelse af de fastsatte indkaldelseskriterier forudsat  

 - så vidt muligt vil blive bestemt til at møde.
Vedtegningen forbeholdes værnepligtige, der kan dokumentere et særligt  

 behov herfor.
Som eksempel herpå kan nævnes værnepligtige, der er gift eller  

 lever i fast samlivsforhold.
Det er forudsat, at mødestedsvedtegningen først  

 meddeles, efter at den værnepligtige på sessionen er blevet vejledet om de  

 foreliggende muligheder for indkaldelse og udførligt har redegjort for og  

 begrundet sit ønske.
Da vedtegningen indebærer en væsentlig begrænsning af  

 fordelingsmyndighedens mulighed for at placere den værnepligtige, er det af  

 største vigtighed, at der udvises mådehold ved anvendelsen af  

 mødestedsvedtegning.
FORDELINGSVEDTEGNING meddeles til de værnepligtige, der ikke opfylder  

 betingelserne for at få en mødestedsvedtegning.
Vedtegningen angiver - den  

 værnepligtiges opfyldelse af de fastsatte indkaldelseskriterier forudsat -  

 hans primære og sekundære ønske om indkaldelse til et bestemt tjenestested,  

 henholdsvis et bestemt geografisk område.
Også denne vedtegning forudsætter, at den værnepligtige på sessionen  

 vejledes nærmere om sine muligheder for aftjening af værnepligt samt om  

 vedtegningens indhold og konsekvenser.
Konsekvenserne af vedtegningen vil  

 blive, at den værnepligtige søges indkaldt i overensstemmelse med det primære  

 ønske, og - såfremt dette ikke kan opfyldes - i overensstemmelse med sit  

 sekundære ønske.
Kan heller ikke dette opfyldes, vil han blive søgt placeret  

 bedst muligt.
SPÆRRETIDSVEDTEGNING angiver den tidligste måned inden for perioden fra  

 1/2 til 1 1/2 år efter sessionshalvårets udløb, i hvilket den værnepligtige  

 kan indkaldes.
Værnepligtige, der ikke kan indkaldes inden for nævnte  

 periode, gives en spærretidsvedtegning svarende til 1. måned efter perioden.  

 En spærretidsvedtegning kan dog ikke gives længere end til udgangen af det  

 år, i hvilket den værnepligtige fylder 26 år.
For fastsættelsen af vedtegning  

 efter 1. måned i nævnte periode gælder i øvrigt samme regler som for  

 meddelelse af udsættelse med indkaldelse, jfr. § 27 i værnepligtsloven.
KLAGEREGLER Sessionens afgørelse om en værnepligtigs egnethed til værnepligtstjeneste  

 kan ikke indbringes for anden administrativ myndighed.
 Klage over sessionens øvrige afgørelser kan inden 4 uger efter  

 sessionsmødet påklages til værnepligtsstyrelsen.
IKRAFTTRÆDEN Cirkulæret træder i kraft den 1. juli 1985 og finder tillige anvendelse på  

 tidligere udskrevne værnepligtige, som ikke før 1. juli 1985 er mødt til  

 værnepligtstjeneste.
For værnepligtige, der den 1. juli 1985 har modtaget  

 indkaldelsesordre til at møde i perioden 1. juli 1985-31. december 1985,  

 finder cirkulæret kun anvendelse ved fornyet sessionsbehandling efter  

 anmodning, jfr. værnepligtslovens § 13, stk. 3.
 Værnepligtsstyrelsens cirkulære af 26. januar 1981 om sessionernes  

 forretningsgang m.v. ophæves.
Værnepligtsstyrelsen, den 1. juli 1985 AA.
MUNKGAARD /F.
Hasman --------------------------------------------------------------------- BILAG TIL VÆRNEPLIGTSSTYRELSENS CIRKULÆRE AF 1. JULI 1985 OM SESSIONERNES  

 FORRETNINGSGANG M.V.
BILAG 1 BESTEMMELSER FOR BEDØMMELSEN AF DE VÆRNEPLIGTIGES HØRELSE, INTELLIGENS,  

 SYN OG FARVESANS 1 BEDØMMELSE AF DE VÆRNEPLIGTIGES HØRELSE A.
AUDIOMETERPRØVER.
Som grundlag for vurderingen af de værnepligtiges hørelse skal foreligge  

 et audiogram optaget med luftledning.
Ved optagelsen af audiogrammet  

 foretages måling på frekvenserne 500, 1.000, 2.000, 3.000, 4.000, 6.000 og  

 8.000 Hz.
Der foretages indledningsvis screening svarende til 20 db.
For frekvenser, som ikke kan opfattes med en signalstyrke på 20 db, gives  

 en signalstyrke, som den værnepligtige kan høre, hvorefter signalstyrken  

 reduceres med intervaller på 5 db indtil den værnepligtige ikke hører tonen.  

 Styrken af den svagest hørte tone noteres på en audiogramblanket.
Målingerne  

 foretages om muligt i et lydisoleret rum.
B.
SUPPLERENDE UNDERSØGELSER Prøven kan gentages i tilfælde, hvor det skønnes fornødent.
 I alle tilfælde, hvor det optagne audiogram medfører hørekarakteren 2  

 eller lavere karakter, jfr. afsnit 3, eller i tilfælde, hvor resultatet af  

 prøven er usikkert og ikke entydigt kan bekræftes ved fornyet prøve, f.eks. i  

 tilfælde af utilstrækkelig medvirken fra den værnepligtige, eller fordi  

 optagelsen ikke er foretaget i et efter forholdene tilstrækkeligt lydisoleret  

 rum, kan høretabet kun vurderes endeligt af sessionslægen, når der foreligger  

 oplysninger om en ørelæges bedømmelse af tilstanden, herunder årsagen til  

 høretabet, jfr. afsnit 3.
C.
VURDERING AF HØRETAB Ved vurderingen anvendes det nedenfor under b, anførte, såfremt en ørelæge  

 har skønnet, at høretabet alene skyldes følger af lidelser i øregang og  

 mellemøre.
I alle andre tilfælde anvendes det nedenfor under a. anførte.
 Ved vurderingen af høretab på frekvenserne 3.000, 4.000, 6.000 og 8.000 Hz  

 anvendes følgende beregningsmåde:
 Høretabet målt i db for hver af de nævnte frekvenser sammenlægges og  

 summen divideres med 4.
 Såfremt den værnepligtige ikke kan opfatte en tone, der gives med  

 audiometerets højeste signalstyrke, beregnes høretabet for den pågældende  

 frekvens som 10 db større end den højeste signalstyrke.
a.
Høretab, som ikke af en ørelæge er skønnet alene at være en følge af  

 lidelser i øregang eller mellemøre, vurderes således:
 Høretab for frekvenserne 3.000, 4.000, 6.000 og 8.000 Hz, der ikke  

 medfører, at den værnepligtige skal bedømmes efter a., giver ikke anledning  

 til nedsættelse af hørekarakteren til 3 eller lavere.
 Den nævnte anvendelse af hørekaraktererne kan gengives således:
a.
Høretab, som ikke af en ørelæge er skønnet alene at være en følge af  

 lidelser i øregang eller mellemøre, vurderes således:
b.
Høretab, der af en ørelæge er skønnet alene at være følge af lidelser i  

 øregang eller mellemøre, vurderes således:
2 BEDØMMELSE AF DE VÆRNEPLIGTIGES INTELLIGENS Antallet af løste opgaver ved den psykologiske prøve omsættes til en  

 karakter i egnethedsprofilen efter følgende karakterskala:
------------------------------------------ Såfremt en værnepligtig har undladt at løse opgaver eller har løst et  

 efter hans uddannelsesniveau usædvanligt ringe antal opgaver, kan  

 intelligenskarakteren fastsættes skønsmæssigt.
I så fald anføres i stedet for  

 antal løste opgaver talkoden 99. Man bør dog søge at få den værnepligtige til  

 at medvirke ved sessionsbehandlingen, og der kan i tilfælde, hvor den  

 værnepligtige ikke har medvirket, gives ham pålæg om at møde på session påny.
Såfremt sessionen i andre tilfælde måtte skønne, at intelligenskarakteren  

 efter de foreliggende oplysninger bør hæves, sættes en parantes om antallet  

 af løste opgaver.
Endvidere anføres det laveste antal løste opgaver, som  

 giver den ændrede karakter.
3. BEDØMMELSE AF DE VÆRNEPLIGTIGES SYN Den almindelige synsprøve på sessionen, der danner grundlag for  

 bedømmelsen af de værnepligtiges syn, udføres i 6 meters synsafstand (lysvej)  

 fra en lystavle, der er konstrueret til denne afstand.
Kun når synsstyrken er  

 under 6/60 må aflæsningsafstanden reduceres.
I så fald anføres synsstyrken  

 som en brøk, hvis tæller angiver afstanden i meter, hvorfra det tal eller  

 bogstav, der på tavlen er beregnet til læsning i 60 meters afstand, læses, og  

 hvis nævner anføres med den givne liniebetegnelse »60«, f.eks. 3/60  

 eller 1/60.
 Såfremt sessionslægen skønner, at den værnepligtige simulerer, vil dette  

 kunne undersøges ved at sammenligne resultatet af prøven på 6 meters afstand  

 med en supplerende prøve med spejlaflæsning, det vil sige med spejl i 3  

 meters afstand (6 m lysvej) - hvis spejlaflæsning er til rådighed.
 Sessionslægen bør være opmærksom på, at nærsynede ved at knibe øjnene  

 sammen kan opnå en bedre synsstyrke end synsstyrken uden sammenkniben, og at  

 det er den sidstnævnte, der danner det normale grundlag for  

 synsprøvevurderingen.
 Ved bedømmelsen anvendes følgende karakterskala:
4. BEDØMMELSE AF DE VÆRNEPLIGTIGES FARVESANS Undersøgelsen af de værnepligtiges farvesans foretages ved anvendelse af  

 farvesanstavler.
Ved brugen af disse farvesanstavler anvendes dagslys, om  

 fornødent en speciel dagsbelysning, hvor lyskilden skal have den af fabrikken  

 anbefalede emmission.
 Resultatet af farvesansundersøgelsen registreres på bedømmelseskortet ved  

 anvendelse af følgende betegnelser, men indgår ikke i kapacitetsprofilen og  

 influerer således ikke på den værnepligtiges egnethed:
SIK: Normal farvesans USIK: Nedsat farvesans.
BILAG 2 BESTEMMELSER FOR BEDØMMELSE AF HELBREDSMANGLER --------------------------------------------------------------------- XVI.
TRAUMER, FORGIFTNINGER, ANDEN VOLDELIG LEGEMSBESKADIGELSE (BESKADIGELSENS NATUR).
