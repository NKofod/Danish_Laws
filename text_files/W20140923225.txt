Pressenævnets kendelse i sag nr. 14-70-00642 Resumé Information refererede en artikel fra den spanske avis El Pais.
En mand klagede, men da han ikke er nævnt i artiklen, har Pressenævnet afvist at behandle klagen.
 Pressenævnets formand udtaler:
Det er en betingelse for at klage til Pressenævnet, at klageren har retlig interesse i det forhold, der klages over.
Det indebærer, at man som person, virksomhed, organisation eller lignende skal være omtalt, afbildet eller på anden måde identificeret i mediet.
Det er ikke tilstrækkeligt blot at have interesse i det emne, der er behandlet.
 Da [Klager] ikke selv er direkte eller indirekte nævnt i artiklen, har han ikke en sådan retlig interesse i det forhold, der klages over, at der er grundlag for at behandle klagen.
 Klagen afvises derfor, jf. medieansvarsloven § 43, stk. 2, nr. 2.
[Klager] har klaget til Pressenævnet over artiklen Hvor hører Catalonien til? på information.dk den 8. marts 2014, idet han mener, at god presseskik er tilsidesat.
Klagen omfatter endvidere Dagbladet Informations afslag på genmæle.
 [Klager] har til støtte for klagen bl.a. anført, at Dagbladet Information fejlagtigt har refereret debatindlægget El misterioso caso catalán af 31. december 2013 i avisen El País som en lederartikel.
 Pressenævnets formand udtaler:
Det er en betingelse for at klage til Pressenævnet, at klageren har retlig interesse i det forhold, der klages over.
Det indebærer, at man som person, virksomhed, organisation eller lignende skal være omtalt, afbildet eller på anden måde identificeret i mediet.
Det er ikke tilstrækkeligt blot at have interesse i det emne, der er behandlet.
 Da [Klager] ikke selv er direkte eller indirekte nævnt i artiklen, har han ikke en sådan retlig interesse i det forhold, der klages over, at der er grundlag for at behandle klagen.
 Klagen afvises derfor, jf. medieansvarsloven § 43, stk. 2, nr. 2.
