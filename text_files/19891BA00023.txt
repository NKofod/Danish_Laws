Nr BSF 23 Forslag til folketingsbeslutning om afvænningsbehandling af spritbilister Fremsat af Inger Stilling Pedersen (KRF) Lysholm Christensen (KRF)  

 Glønborg (KRF) Kofod-Svendsen (KRF) den 7. november 1989 Folketinget pålægger regeringen at fremsætte lovforslag, der som en generel ordning giver domstolene mulighed for at anvende afvænningsbehandling som hel eller delvis sanktion over for en spritbilist i tilfælde, hvor konkrete omstændigheder indikerer, at den pågældende har et alkoholproblem.
Bemærkninger til forslaget Efter forslagsstillernes opfattelse vil afvænningsbehandling af  

 spritbilister i mange tilfælde være en effektiv sanktion, der kan anvendes  

 alene eller sammen med andre sanktioner.
Som retstilstanden er i dag, kan domstolene bestemme, at en person skal  

 gennemgå et behandlingsforløb.
Straffelovens § 57 giver retten hjemmel til at  

 fastsætte vilkår, som retten finder formålstjenlige, for en betinget dom.
 Straffelovens § 57, stk. 1, nr. 4, vedrører det vilkår, at den dømte  

 underkaster sig afvænningsbehandling for misbrug af alkohol, narkotika eller  

 lignende medikamenter, om fornødent på hospital eller i særlig institution.
 Efter retsplejelovens § 723 a, stk. 2, kan der i tiltalefrafald fastsættes  

 samme vilkår som i betingede domme, dvs. også vilkår om afvænningsbehandling.
 Domstolene anvender kun disse muligheder i begrænset udstrækning.
 Efter forslagsstillernes opfattelse bør behandlingsdomme i vid udstrækning  

 anvendes over for spritbilister, hvor konkrete omstændigheder, herunder  

 gentagen kørsel i spirituspåvirket tilstand, indikerer, at de pågældende har  

 et alkoholproblem.
 Ved at anvende behandlingsdomme i disse tilfælde er der større  

 sandsynlighed for, at spritbilisterne erkender deres problem og får gjort  

 noget ved problemet.
 Det må således påregnes, at behandlingsdomme vil begrænse antallet af  

 spritbilister og dermed også forbedre trafiksikkerheden.
