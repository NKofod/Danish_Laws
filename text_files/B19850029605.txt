 I medfør af § 61 i lov om arbejdsformidling og arbejdsløshedsforsikring  

 m.v., som er optrykt som bilag til bekendtgørelsen, fastsætter  

 arbejdsministeren efter forhandling med Dansk Arbejdsgiverforening og  

 Landsorganisationen i Danmark:
 § 1.  Dagpenge kan ikke udbetales til et medlem, der  

 ifølge § 61, stk. 2, i lov om arbejdsformidling og arbejdsløshedsforsikring  

 m.v. anses for omfattet af konflikt, jfr. dog § 3, stk. 2.
 § 2.  Hvis en ikke-overenskomststridig konflikt  

 omfatter mindst 65 pct. af de medlemmer af en kasse eller afdeling deraf, som  

 er i arbejde ved konfliktens iværksættelse, må der ikke udbetales dagpenge  

 til kassens (afdelingens) øvrige medlemmer.
 Stk. 2.  Direktøren for arbejdsløshedsforsikringen kan  

 dog under hensyntagen til beskæftigelsesmulighederne inden for faget træffe  

 afgørelse om, at udbetaling af dagpenge i en kasse eller afdeling først bør  

 standses ved en højere konfliktprocent end 65.
 § 3.  Et medlem, hvis dagpenge er standset på grund af  

 konflikt, kan ikke som tilrejsende eller overflyttet medlem få udbetalt  

 dagpenge i en anden afdeling eller kasse, jfr. dog stk. 2.
Stk. 2.  Et medlem, hvis dagpenge har været standset på  

 grund af konflikt, og som under konflikten får arbejde andetsteds, har ret  

 til dagpenge ved ledighed, hvis det nye arbejdsforhold har haft en varighed  

 af mindst 5 uger.
Det er en forudsætning, at medlemmet tilhører en kasse  

 (afdeling), der ikke har standset udbetaling af dagpenge som følge af  

 konflikt.
 Stk. 3.  Et medlem, hvis dagpenge har været standset som  

 følge af en konflikt, og som efter dennes ophør ikke får arbejde, er  

 berettiget til dagpenge umiddelbart efter konfliktens ophør, hvis medlemmet i  

 øvrigt opfylder betingelserne for ret til dagpenge.
§ 4.  En afdeling, der har medlemmer, som må anses for  

 omfattet af konflikt, skal ved enhver konflikt inden 3 dage efter konfliktens  

 ikrafttræden underrette hovedledelsen og oplyse Stk. 2.  Hovedledelsen afgør straks efter modtagelsen af  

 de i stk. 1 nævnte oplysninger, om der kan udbetales dagpenge, jfr. § 2, stk.  

 1.
 Stk. 3.  I kasser uden afdelinger afgør hovedledelsen  

 straks efter konfliktens ikrafttræden det i stk. 2 nævnte spørgsmål.
 Stk. 4.  Hovedledelsen underretter straks direktøren for  

 arbejdsløshedsforsikringen, hvis der efter stk. 2 eller 3 træffes beslutning  

 om, at dagpenge ikke kan udbetales.
 Stk. 5.  Hvis hovedledelsen på grund af særlige forhold  

 inden for den eller de pågældende afdelinger skønner, at udbetaling af  

 dagpenge først bør standses ved en højere konfliktprocent end 65, skal  

 hovedledelsen snarest forelægge spørgsmålet for direktøren for  

 arbejdsløshedsforsikringen jfr. § 2, stk. 2. Dagpenge for konfliktperioden  

 tilbageholdes, indtil direktøren for arbejdsløshedsforsikringen har truffet  

 afgørelse.
 Stk. 6.  Hovedledelsen underretter samtidig  

 arbejdsformidlingskontoret om enhver konflikt, om de afgørelser, der er  

 truffet, og om grundlaget herfor.
 § 5.  Bekendtgørelsen træder i kraft den 1. juli 1985.
 Stk. 2.  Bekendtgørelse nr. 416 af 29. juni 1982 om  

 arbejdsløshedskassernes og medlemmernes forhold under strejke og lockout  

 (konflikt) ophæves.
Arbejdsministeriet, den 14. juni 1985 GRETHE FENGER MØLLER /Lisbeth Lollike Bilag § 61  i lov om arbejdsformidling og  

 arbejdsløshedsforsikring m.v.:
 Dagpenge må ikke udbetales til et medlem, hvis ledighed skyldes, at han er  

 omfattet af strejke eller lockout (konflikt).
 Stk. 2.  Som omfattet af konflikt anses:
1. et medlem af en kasse eller afdeling, inden for  

 hvis faglige område konflikt er iværksat, når medlemmet ved konfliktens  

 iværksættelse er beskæftiget på den konfliktberørte virksomhed, 2. et medlem, der ved konfliktens iværksættelse er  

 beskæftiget på den konfliktberørte virksomhed, og hvis lønvilkår må antages  

 at ville blive direkte påvirket af konfliktens udfald.
Stk. 3.  Såfremt mindst 65 pct. af de medlemmer af en  

 kasse eller en afdeling deraf, som er i arbejde ved en  

 ikke-overenskomststridig konflikts iværksættelse, efter stk. 2 anses for  

 omfattet af konflikten, skal der normalt lukkes for udbetaling af dagpenge  

 til kassens (afdelingens) øvrige medlemmer.
Nærmere regler herom fastsættes  

 for 3 år ad gangen af arbejdsministeren efter forhandling med Dansk  

 Arbejdsgiverforening og Landsorganisationen i Danmark.
