 I medfør af § 86, stk. 5 i lov om boligbyggeri, jf. lovbekendtgørelse nr.  

 550 af 18. august 1987 som ændret ved lov nr. 843 af 18. december 1987 og lov  

 nr. 161 af 23. marts 1988 fastsættes følgende regler om bortfald af offentlig  

 støtte til almennyttig boligselskabers ejendomme, der i medfør af § 6, stk. 2  

 og 3 i lov nr. 378 af 10. juni 1987 om boliger for ældre og personer med  

 handicap som ændret ved lov nr. 843 af 18. december 1987 og lov nr. 161 af  

 23. marts 1988 erhverves, ombygges eller indrettes til ældreboliger:
 § 1.  For lejligheder og lokaler, der er opført med  

 offentlig støtte i medfør af bekendtgørelse nr. 483 af 16. august 1973 af lov  

 om boligbyggeri eller tidligere boligbyggerilove, bortfalder løbende  

 rentesikring samt driftssikring, der er ydet i henhold til kap. 2 i lov om  

 midlertidig offentlig støtte til almennyttigt boligbyggeri og statsstøttede  

 kollegier, jf. lovbekendtgørelse nr. 480 af 16. august 1982.
 § 2.  For lejligheder og lokaler, der er opført med  

 offentlig støtte i medfør af lov nr. 83 af 19. marts 1975 om boligbyggeri og  

 senere boligbyggerilove gælder følgende:
 § 3.  Såfremt kun en del af lejlighederne og lokalerne  

 i et almennyttigt boligselskabs ejendom ombygges og indrettes til  

 ældreboliger, bortfalder alene en forholdsmæssig del af støtten i henhold til  

 §§ 1 og 2.
 § 4.  Den i §§ 1 og 2, nr. 1 nævnte støtte bortfalder  

 fra det tidspunkt, fra hvilket kommunalbestyrelsen har meddelt tilsagn om  

 støtte i henhold til lov om boliger for ældre og personer med handicap.
 Stk. 2.  Den i § 2, nr. 2 og 3 nævnte støtte bortfalder  

 samtidig med, at kommunelån og garanti for realkreditlån ydes i henhold til  

 lov om boliger for ældre og personer med handicap.
 § 5.  Lån, der i medfør af § 2, nr. 2 forfalder til  

 indfrielse, tilbagebetales til Boligselskabernes Landsbyggefond, der i det  

 omfang, lånet ikke er ydet af fondens midler, fordeler beløbet  

 forholdsmæssigt til dem, der stillede lånebeløbet til rådighed for fonden.
 § 6.  I henhold til § 11 i lov om boliger for ældre og  

 personer med handicap kan kommunalbestyrelsen bestemme, at støtte, der ville  

 bortfalde i henhold til §§ 1 og 2, fremtidigt helt eller delvis ydes af  

 kommunen.
 Stk. 2.  Lån, der i henhold til stk. 1 forbliver  

 indestående i ejendommen, skal rykke tilbage for lån, der ydes i henhold til  

 §§ 6 og 7 i lov om boliger for ældre og personer med handicap.
 § 7.  Lån, der er ydet i henhold til de nedennævnte  

 bestemmelser skal, såfremt de ikke indfries, respektere lån, der ydes i  

 henhold til §§ 6 og 7 i lov om boliger for ældre og personer med handicap og  

 lån, der forbliver indestående i henhold til § 6, stk. 2:
 § 8.  Kommunalbestyrelsen indberetter til  

 Boligselskabernes Landsbyggefond og Kongeriget Danmarks Hypotekbank og  

 Finansforvaltning efter disses nærmere bestemmelse herom støtte til ombygning  

 af almennyttige boligselskabers ejendomme efter § 6, stk. 2 og 3 i lov om  

 boliger for ældre og personer med handicap.
 Stk. 2.  Kongeriget Danmarks Hypotekbank og  

 Finansforvaltning påser, at der forholdes med den ydede støtte som anført i  

 denne bekendtgørelse.
 § 9.  Bekendtgørelsen har virkning fra den 1. juli  

 1987 og træder i kraft ved offentliggørelsen i Lovtidende.
