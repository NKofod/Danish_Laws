Klage over tvangsbehandling efter blot én dags motivationstid Sundhedsvæsenets Patientklagenævn ændrede afgørelsen  

 fra Det lokale Psykiatriske Patientklagenævn.
Nævnet fandt, at patienten var  

 sindssyg.
Nævnet fandt imidlertid, at tvangsbehandlingen ikke opfyldte kravet  

 om mindst indgribende foranstaltning.
Sundhedsvæsenets Patientklagenævn lagde  

 herved vægt på, at patienten kun gennem en dag blev forsøgt motiveret for  

 frivillig behandling, før beslutning om tvangsmedicinering blev truffet.
 Sundhedsvæsnets Patientklagenævn oplyste, at det er  

 nævnets praksis, at en patient som udgangspunkt bør motiveres 1-2 uger før en  

 tvangsbehandling kan iværksættes, og at nævnet i nogle tilfælde dog havde  

 godkendt en motivationstid på under én uge i tilfælde, hvor patienten enten  

 har  

 været væsentligt aggressiv, og der har været nærliggende fare for at  

 patienten  

 ville skade sig selv eller i tilfælde, hvor patienten har været væsentligt  

 forpint af sin tilstand.
Sundhedsvæsenets Patientklagenævn oplyste, at det af  

 Psykiatrilovens § 21, stk. 1 (Lovbekendtgørelse nr. 849 af 2. december 1998)  

 fremgår, at overlægen til stadighed har ansvaret for, at frihedsberøvelse,  

 tvangsbehandling, tvangsfiksering, fysisk magt og beskyttelsesfiksering ikke  

 anvendes i videre omfang end nødvendigt, og at det af kommentaren til  

 Psykiatrilovens § 21, stk.1 fremgår, at dette indebærer, at  det er  

 overlægen,  

 som i tilfælde af klage skal sandsynliggøre, at tvangsanvendelsen ikke kun  

 har  

 været formelt berettiget, men også nødvendig, hvilket også forekommer korrekt  

 i  

 relation til mindste middels princip. Sundhedsvæsenets Patientklagenævn oplyste, at delirium  

 er en tilstand, der skyldes en organisk hjernepåvirkning, og som kan optræde  

 hos såvel legemligt som psykisk syge.
Psykotiske tilstande som for eksempel  

 sværere mani indebærer en potentiel risiko for udvikling af delirium.  

 Delirium  

 er en tilstand med bevidsthedsuklarhed i form af nedsat opfattelse af  

 omgivelserne, i form af mistolkninger og vrangforestillinger, svækket  

 opmærksomhed, nedsat umiddelbar genkaldelse og korttidshukommelse men  

 relativt  

 velbevaret langtidshukommelse, desorientering, øget eller nedsat  

 psykomotorisk  

 aktivitet og udtalte søvnforstyrrelser, ligesom illusionære mistydninger og  

 hallucinationer forekommer.
Med stigende sværhedsgrad af delirium udvikles  

 fysiske ledsagesymptomer i form af puls-, blodtryks- og temperaturstigning,  

 mere udtalt øget psykomotorisk aktivitet, søvnløshed, spise- og drikkevægring  

 samt forstyrrelser af kroppens salt- og væskebalance.
Fuldt udviklet delirium  

 -  

 også benævnt akut delir er en potentielt livstruende tilstand.
 Af journalen fra indlæggelsen den 29. juni 2004  

 fremgik, at patienten blev undersøgt, og at man fandt, at hendes blodtryk var  

 125/80, og at hendes puls var 80.
Af journalen den 30. juni 2004 fremgik, at patienten  

 fortsat var rastløs og i fysisk aktivitet, og at hun skiftevis var  

 mistænksom,  

 skiftevis var tryglende for sin opfattelse.
Det fremgår endvidere, at  

 patienten  

 var tydelig bevidst, men at der var en usikker total orientering.
Endvidere  

 fremgik, at hun var i en generel løftet stemning iblandet tristhed og gråd,  

 og  

 at der var præg af fysisk træthed.
Videre fremgår, at patienten var  

 emotionelt  

 labil og ind imellem tydeligt vred, hun magtede ikke den interpersonelle  

 kontakt, og hun var tydeligt forvirret.
Hendes tidligere veldifferentierede  

 sprog var kompromitteret af religiøse remser og salmesang.
Endelig fremgik  

 det,  

 at der var en klart sygelig associationstendens og en tydelig vrangagtig  

 opfattelse af situationen, hvorfor man fandt, at patientens tilstand var  

 forenelig med klar mani.
Det fremgik af journalen den 2. juli 2004 , at  

 patienten havde profiteret af stærk rammegivning.
Endvidere fremgik, at  

 patientens tilstand ved iværksættelsen af tvangsmedicineringen den 30. juni  

 2004 var i en manisk tilstand med stor risiko for indtræden af organisk delir  

 og dermed livsfare.
Endelig fremgik, at der var indtrådt en lettere  

 sedation  

 af patientens tilstand, der imidlertid fortsat ville være i risiko for  

 organisk  

 delir og dermed livsfare ved eventuelt ophør med medicinen på dette  

 tidspunkt.
Sundhedsvæsenets Patientklagenævn fandt på baggrund af  

 journalen, at det ikke var sandsynliggjort, at der på tidspunktet for  

 beslutningen om tvangsbehandling den 30. juni 2004 forelå en så potentiel  

 livstruende tilstand for patienten, at umiddelbar iværksættelse af  

 tvangsbehandling var nødvendig.
Sundhedsvæsenets Patientklagenævn lagde  

 blandt  

 andet herved til grund, at der ikke i journalen den 29. og 30. juni 2004 i  

 forbindelse med iværksættelsen af tvangsbehandlingen var omtalt mistanke om  

 delirøs udvikling.
Sundhedsvæsenets Patientklagenævn lagde herefter vægt  

 på, at patienten kun blev forsøgt motiveret for frivillig behandling 1 dag,  

 før  

 beslutning om tvangs-medicinering blev truffet og iværksat, og at  

 tvangsbehandlingen derfor ikke opfyldte kravet om mindst indgribende  

 foranstaltning.
Af samme grund fandt nævnet, at klagen burde have været  

 tillagt  

 opsættende virkning.
