 På et fællesmøde den 5/4 blev der givet tilsagn om at pålægge  

 arbejdere, der overenskomststridigt havde nedlagt arbejdet, at genoptage  

 dette snarest muligt og senest den 6/4 ved normal arbejdstids begyndelse.  

 Arbejdet blev genoptaget den 6/4 kl.
12.30. Arbejdsretten udtalte, at der efter arbejdsretlig praksis gives  

 arbejdstagerne mulighed for på et kortvarigt orienteringsmøde at blive gjort  

 bekendt med, hvad der er foregået på fællesmødet, herunder om et eventuelt  

 pålæg om at genoptage arbejdet.
Et sådant møde burde i det foreliggende  

 tilfælde være afholdt den 6/4 kl. 8.00 med mulighed for at genoptage arbejdet  

 kl. 9.00, og arbejdet kunne derfor ikke anses for genoptaget rettidigt kl.  

 12.30. Forsinkelsen var imidlertid beskeden, og den skyldtes til dels  

 tillidsmandens forhandlinger med arbejdsgiversiden.
På grund af de særlige  

 omstændigheder i sagen nedsattes boden til det halve.
 Denne sag vedrører spørgsmålet om, hvorvidt der er forskyldt bod i  

 anledning af en overenskomststridig arbejdsnedlæggelse hos Scandinavian  

 Airlines System A/S, Københavns Lufthavn, Kastrup i tiden fra den 4. april  

 1993 kl. 17.15 til den 6. april kl. 12.30.
 Klagerne, Dansk Arbejdsgiverforening for Dansk Industri for Scandinavian  

 Airlines System A/S, har nedlagt påstand om, at de indklagede arbejdstagere  

 til Dansk Arbejdsgiverforening betaler en efter retten skøn fastsat bod for  

 hver time, de pågældende har deltaget i arbejdsnedlæggelsen.
 De indklagede, Landsorganisationen i Danmark for Specialarbejderforbundet  

 i Danmark, har nedlagt påstand principalt om frifindelse, subsidiært om  

 frifindelse mod betaling af en efter Arbejdsrettens skøn fastsat mindre bod.
 De indklagede har gjort gældende, at arbejdet blev genoptaget i  

 overensstemmelse med tilsagnet på fællesmødet den 5. april 1993, eller at der  

 i hvert fald foreligger sådanne omstændigheder, at der ikke er grundlag for  

 ikendelse af bod, hvortil kommer, at der forelå sådanne trivselsmæssige  

 faktorer, at der - alene af hensyn hertil - er grundlag for at lade boden  

 bortfalde i medfør af arbejdsretslovens § 12, stk. 2, pkt. 4.
 Det hedder i fællesmødeerklæringen af 5. april 1993:
 »Fra arbejdstagerside erkendte man, at arbejdsnedlæggelsen er  

 overenskomststridig.
 Fra arbejdstagerside gjorde man gældende, at der var formildende  

 omstændigheder i henhold til arbejdsretslovens § 12, stk. 2, idet  

 arbejdsnedlæggelsen var foranlediget af arbejdsmiljømæssige problemer i  

 forbindelse med, at stigningen i passagermængden ikke havde medført  

 forandringer i normeringen af antallet af stillinger.
 Fra arbejdsgiverside bestred man dette og pålagde arbejderne at genoptage  

 arbejdet den 5. april 1993 kl. 16.30, idet størsteparten var fysisk tilstede  

 på virksomheden.
 Arbejdstagersiden gav tilsagn om at pålægge arbejderne at genoptage  

 arbejdet snarest mulig, og senest den 6. april 1993 ved normal arbejdstids  

 begyndelse.
 Fra arbejdsgiverside forbeholdt man sig ret til at gøre  

 organisationsansvar gældende.
 Arbejdstagersiden bestred, at der var grundlag for at påstå  

 organisationsansvar.
Fra arbejdsgiverside forbeholdt man sig at indbringe sagen for  

 Arbejdsretten, såfremt arbejdet ikke genoptages som ovenfor anført.« Vedrørende de trivselsmæssige faktorer er det oplyst, at Arbejdstilsynet i  

 flere tilfælde siden 1991 har rejst indsigelse mod arbejdsgangen i  

 forbindelse med lastning og losning af bagage.
Senest i 1992 er der nedlagt  

 påbud - dog med en frist til den 1. oktober 1993.
I marts 1993 påbegyndtes et såkaldt pilotprojekt med henblik på  

 rationalisering og effektivisering af lastnings- og losningsarbejdet.  

 Grundlaget var en rapport udarbejdet af konsulentfirmaet Mc Kinsey.
Projektet  

 blev indstillet i slutningen af marts måned.
Projektet havde været drøftet  

 med medarbejderne blandt andet i februar måned 1993, og fra medarbejderside  

 blev der givet udtryk for betydelig skepsis og kritik blandt andet under  

 hensyn til de forhold, der var fremhævet af Arbejdstilsynet.
 Der er under sagen afgivet forklaring af personalechef Arne Sørensen og  

 tillidsmand Ib Jensen.
Personalechef Arne Sørensen har forklaret, at han er personalechef for det  

 pågældende område.
Rapporten fra konsulentfirmaet Mc Kinsey var baseret på,  

 at man ved forøget fleksibilitet kunne opnå større effektivitet, og rapporten  

 foreslog et pilotprojekt til afprøvning heraf.
Tanken var, at 7 lastegrupper,  

 hver med 4 mand, skulle skæres ned til 6. Selv om der herefter ville være  

 færre mand til arbejdet, var det tanken, at belastningen skulle styres bedre  

 med en anden fordeling af arbejdet.
Projektet startede den 15. marts 1993 og  

 sluttede med udgangen af måneden.
Det havde forinden været diskuteret med  

 medarbejderne.
Lastnings- og losningsprocesserne i flyene er yderst  

 komplicerede.
Vidnet er ikke bekendt med, at der på dette tidspunkt var  

 uopfyldte krav fra Arbejdstilsynet.
Den 6. april 1993 mødte vidnet kl. ca.  

 7.00. Arbejdet var på dette tidspunkt stadig nedlagt.
Kl. ca. 8.30 mødte han  

 tillidsmand Ib Jensen og spurgte, hvordan det gik, og hvad der skulle til for  

 at få arbejdet i gang.
Ib Jensen svarede, at det ville gå i orden, hvis man  

 fik tilsagn om, at normen blev fyldt op til et vist antal medarbejdere, og  

 der blev foretaget en gennemgang af sommerens normering.
Vidnet vidste, at  

 der var møde i kantinen kl. 9.00. Ib Jensen blev kaldt til kantinen kl. ca.  

 9.15 - 9.30. Han kom senere tilbage.
Kl. ca. 11.30 - 11.45 var der  

 afstemning.
Resultatet var, at man gik i arbejde.
Arbejdet startede kl.  

 12.30. Vidnet har endelig oplyst, at der blev ansat 31 til sommerens trafik.
Tillidmand Ib Jensen har forklaret, at problemet i forbindelse med  

 lastning og losning af fly er komplekst, og problemerne er i hvert fald ikke  

 løst endnu.
Det pågældende pilotprojekt kørte kun 14 dage, inden det blev  

 stoppet, men efter dette tidspunkt blev normen ikke fyldt op, idet der var en  

 del medarbejdere, der havde krav på afspadsering af overarbejde.
I perioden i  

 begyndelsen af april 1993 kom der yderligere passagerer og fly til, og  

 normeringen var derfor alt for lille.
Det har som anført også vist sig, at  

 man senere har foretaget en opnormering til 30 - 31 medarbejdere.
Den 6.  

 april 1993 var man enige om at mødes kl. 8.00, det vil sige på det tidspunkt,  

 da alle skulle være mødt.
Man så ikke noget fornuftigt i at holde møde kl.  

 4.30, da de første - ganske få - mødte.
Det viste sig imidlertid, at man ikke  

 kunne holde møde i det lokale, man havde regnet med.
Til mødet ville der  

 komme ca. 600, og lokalet var fyldt med bagage.
Man besluttede sig derfor til  

 at holde møde i kantinen kl. 9.00. Lidt før kl. 9.00 mødte han Arne Sørensen.  

 De gav sig til at diskutere mulighederne for at få strejken til at ophøre.  

 Kl. 9.20 fik han at vide, at han skulle komme i kantinen, ellers ville  

 folkene gå hjem.
Han bad Arne Sørensen vente, idet han gav udtryk for, at der  

 ville komme en løsning, og Arne Sørensen bad ham om at komme tilbage.
Da man  

 var færdig med afstemningen, var man klar til at gå i arbejde kl. 11.30. Man  

 syntes imidlertid, det var rigtigst, at alle spiste frokost forinden, således  

 at arbejdet blev påbegyndt kl. 12.30.
Til støtte for klagen har klagerne anført, at arbejdet ikke er genoptaget  

 i overensstemmelse med tilsagnet på fællesmødet.
Da der i øvrigt ikke  

 foreligger trivselsmæssige faktorer, der kan begrunde en nedsættelse af  

 boden, har de strejkende arbejdere herefter forskyldt sædvanlig bod.
Det er  

 ganske vist anerkendt, at der kan afholdes et kortvarigt orienteringsmøde  

 efter fællesmødet, inden arbejdet starter, men i det foreliggende tilfælde  

 var det helt klart, at man ønskede selv at bestemme, hvornår man ville  

 begynde.
Man satte sig bevidst i en situation, hvor man ikke var i stand til  

 at efterkomme tilsagnet.
Hertil kommer, at man stillede betingelser for at gå  

 i gang med arbejdet.
Endelig har klagerne anført, at der ikke forelå  

 trivselsmæssige faktorer, der kan begrunde en nedsættelse af boden.
Der  

 foreligger ikke uopfyldte krav fra Arbejdstilsynet, og efter afslutningen af  

 pilotprojektet var arbejdsforholdene fuldt ud normaliseret.
De indklagede har gjort gældende, at tilsagnet under fællesmødet fuldt ud  

 er fulgt.
Fællesmødet sluttede den 5. april 1993 kl. 15.30. Der var 600  

 medarbejdere, der var omfattet af strejken.
De skulle møde på forskellige  

 tidspunkter inden for tidsrummet 4.30 - 8.00. Det var derfor rimeligt at  

 aftale, at orienteringsmødet blev afholdt kl. 8.00. Det ville i hvert fald  

 ikke være i arbejdsgivernes interesse, hvis mødet var blevet afholdt med de 6  

 mand, der skulle møde kl. 4.30. Da Ib Jensen blev kaldt ind til møde med Arne  

 Sørensen, vidste man, at orienteringsmødet ikke var afholdt, og man  

 diskuterede derefter mulighederne for, at arbejdet blev genoptaget.
Ib Jensen  

 var dels hos medarbejderne, dels hos Arne Sørensen.
Han kunne derfor først  

 ved 11-tiden tilkendegive pålægget overfor medarbejderne, som efter  

 afstemningen blev enige om at spise frokost, inden man startede.
Også dette  

 var i SAS' interesse.
Dertil kommer, at der forelå trivselsmæssige faktorer  

 som omhandlet i arbejdsretslovens § 12, stk. 2, pkt. 4. Pilotprojektet blev  

 iværksat uanset Arbejdstilsynets påbud, der da endnu ikke var opfyldt, og  

 uanset det stigende omfang af bagage, og disse forhold var allerede under  

 mødet i februar 1993 blevet påpeget af Ib Jensen.
I begyndelsen af april 1993  

 var arbejdsstyrken under normen på grund af afspadsering af fridage, så alt i  

 alt var situationen sådan, at der er grundlag for, at en eventuel bod kan  

 bortfalde fuldt ud i medfør af den nævnte bestemmelse i arbejdsretsloven.
Der  

 er i hvert fald grundlag for nedsættelse af boden.
Arbejdsnedlæggelsen var  

 kortvarig, og arbejdet blev genoptaget umiddelbart efter det tidspunkt, der  

 var fastsat i fællesmødereferatet.
Tager man yderligere de nævnte  

 trivselsmæssige faktorer i betragtning, fører disse synspunkter til, at der  

 højst kan idømmes 1/4 bod.
Endelig er det anført, at de, der skulle arbejde  

 om eftermiddagen, givetvis har tiltrådt deres arbejde rettidigt.
De, der  

 skulle møde kl. 8.00 og senere, kunne i hvert fald ikke arbejde, før de blev  

 bekendt med pålægget.
 Arbejdsretten skal udtale:
Efter arbejdsretlig praksis gives der arbejdstagerne mulighed for på et  

 kortvarigt orienteringsmøde at blive gjort bekendt med, hvad der er foregået  

 på fællesmødet, herunder om et eventuelt pålæg om at genoptage arbejdet.
Et  

 sådant møde burde i nærværende tilfælde have været afholdt den 6. april 1993  

 kl. ca. 8.00 med mulighed for at genoptage arbejdet kl. 9.00, og arbejdet kan  

 herefter ikke anses for genoptaget rettidigt kl. 12.30. Forsinkelsen med  

 arbejdets genoptagelse var imidlertid beskeden, og den skyldtes til dels  

 tillidsmandens forhandlinger med arbejdsgiversiden.
Arbejdstagerne har  

 herefter vel forskyldt bod, men på grund af de særlige omstændigheder i sagen  

 finder Arbejdsretten, at boden kan nedsættes til det halve.
Arbejdsretten finder derimod ikke, at der foreligger trivselsmæssige  

 faktorer, der kan give grundlag for en yderligere nedsættelse af boden.
Efter  

 pilotprojektets ophør i slutningen af marts 1993 var arbejdsgangen  

 normaliseret - eller ville i hvert fald blive det, når afspadseringen af  

 overarbejdet var afsluttet.
Som følge af det anførte bør de arbejdstagere, der har deltaget i  

 arbejdsnedlæggelsen fra den 4. april 1993 kl. 17.15 til den 6. april 1993 kl.  

 12.30 betale en bod på 13.50 kr. for hver time, de har deltaget i  

 arbejdsnedlæggelsen.
Dette gælder dog ikke de arbejdstagere, der skulle  

 tiltræde den 6. april 1993 efter kl. 12.30, idet disse arbejdstagere må anses  

 for at have genoptaget arbejdet rettidigt.
T h i k e n d e s f o r r e t De indklagede arbejdstagere, som skulle påbegynde deres arbejde inden kl.  

 12.30 den 6. april 1993, skal til Dansk Arbejdsgiverforening betale en bod på  

 13.50 kr. for hver time, de har deltaget i arbejdsnedlæggelsen fra den 4.  

 april 1993 kl. 17.15 til den 6. april 1993 kl. 12.30.
 I sagsomkostninger til Arbejdsretten betaler hver af parterne 1.000 kr.
 (* 1) Henvisninger: Kommentar s.175 f, AD 88.359 (A 1990, s. 24), AD  

 10.577 (A 1986, s. 44).
