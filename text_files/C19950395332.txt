 Redegørelse for sagen:
En driftsleder deltog i 2 arbejdsmarkedsuddannelseskurser, benævnt  

 »Budget & regnskab i butikken« og »Salg af bordvine«.  

 Det var oplyst, at ansøgeren var uddannet som butiksassistent og i arbejde  

 som driftsleder.
Arbejdsgiveren havde blandt andet oplyst, at titlen som  

 driftsleder, betyder at vedkommende er daglig leder med reference til sin  

 afdelingschef.
 A-kassen meddelte afslag på hans ansøgning om kursusgodtgørelse med den  

 begrundelse, at han ikke tilhørte den personkreds, som reglerne om  

 godtgørelse sigter på.
 Afgørelse:
 Arbejdsmarkedets Ankenævn traf på sit møde den 1. marts 1995, j. nr.  

 1994-3-725, en afgørelse om, at kursusdeltageren var berettiget til  

 kursusgodtgørelse, jf. § 16. Nævnet lagde til grund, at deltageren måtte  

 anses for at være arbejdsleder og opfylde betingelserne i ovennævnte  

 bekendtgørelse § 1, stk. 1 c og § 1, stk. 2.
 Styrelsens kommentar:
 I Styrelsens vejledning nr. 156 af 15. august 1994 fremgår det, at  

 arbejdsledere, der fungerer som foresatte for specialarbejdere og faglærte og  

 typisk selv er rekrutteret fra disses rækker, tilhører ligeledes  

 primærmålgruppen, når arbejdslederfunktionen er pågældendes hovedfunktion.
