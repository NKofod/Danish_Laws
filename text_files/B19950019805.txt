 I medfør af § 11, stk. 1, § 58, stk. 2, og § 72, stk. 2, i lov nr. 279 af  

 6. juni 1984 om apoteksvirksomhed, som senest ændret ved lov nr. 1133 af 21.  

 december 1994 samt § 9, stk. 3, og § 44, stk. 2, i lov om lægemidler, jf.  

 lovbekendtgørelse nr. 452 af 10. juni 1992 som senest ændret ved lov nr. 380  

 af 18. maj 1994, fastsættes:
 § 1.  Apotekere, sygehusapotekere, Statens  

 Seruminstitut og statens veterinære serumlaboratorier skal til  

 Sundhedsstyrelsen månedsvis inden den 10. i den efterfølgende måned indsende  

 oplysninger i maskinlæsbar stand om omsætning mv. af lægemidler og  

 frihandelsvarer, jf. stk. 2.
 Stk. 2.  Sundhedsstyrelsen fastsætter regler om  

 indberetning af de i stk. 1 nævnte oplysninger, der kan omfatte:
 § 2.  Apotekere, som ikke har en kasseterminal, der  

 kan adskille håndkøbslægemidler fra frihandelsvarer mv., kan indtil den 1.  

 juli 1995 undlade at indberette oplysninger om ekspedition af ikke  

 receptordinerede lægemidler og frihandelsvarer.
 § 3.  Med bøde straffes den, der overtræder § 1.
 Stk. 2.  Er overtrædelsen begået af et aktieselskab,  

 andelsselskab eller lignende, kan der efter § 72, stk. 3, i lov om  

 apoteksvirksomhed og efter § 44, stk. 3, i lov om lægemidler pålægges  

 selskabet som sådant bødeansvar.
 Stk. 3.  Er overtrædelsen begået af staten, en kommune  

 eller et kommunalt fællesskab, jf. § 60 i lov om kommunernes styrelse, kan  

 der efter § 44, stk. 3, i lov om lægemidler pålægges staten, kommunen eller  

 det kommunale fællesskab bødeansvar.
 § 4.  Bekendtgørelsen træder i kraft den 1. april  

 1995.
 Stk. 2.  Bekendtgørelse nr. 1009 af 14. december 1993 om  

 indberetning af oplysninger om omsætning mv. af lægemidler mv. ophæves.
