Pressenævnets kendelse i sag nr. 11-70/91 Resumé Klager  foreningen Romano  klagede over artiklerne Sigøjnerbande raserede Fyn, Afsløret af kamera: Her er tricktyvenes fidus  trin for trin, Konservativ folketingskandidat: Romaer er kleptomaner og Sigøjnere springer ud foran biler på motorvej på bt.dk.
 Pressenævnets formand udtaler:
Det er en betingelse for at klage til Pressenævnet, at klageren har retlig interesse i det forhold, der klages over.
Det indebærer, at man som person, virksomhed, organisation eller lignende skal være omtalt, afbildet eller på anden måde identificeret i mediet.
Det er ikke tilstrækkeligt blot at have interesse i det emne, der er behandlet.
Da hverken foreningen Romano eller [Person A] selv er direkte eller indirekte nævnt i artiklen af 17. maj 2011, har klager ikke en sådan interesse, at der er grundlag for at behandle klagen.
Denne del af klagen afvises herefter, jf. medieansvarsloven § 43, stk. 2, nr. 2.
Klage over god presseskik kan rettes til mediet selv eller direkte til Pressenævnet.
I begge tilfælde er klagefristen fire uger fra offentliggørelsen i massemediet, jf. medieansvarsloven § 34, stk. 2.
Da klagen over artiklerne fra 2010 først er modtaget i Pressenævnet den 18. maj 2011, er klagen indgivet efter klagefristens udløb.
De pågældende artikler indgår heller ikke i en samlet reportage i en snæver indholds- og tidsmæssig sammenhæng med den artikel, der rettidigt er påklaget til nævnet.
Denne del af klagen afvises derfor, jf. medieansvarslovens § 43, stk. 3.
 Klagen afvises.
 Foreningen Romano har ved [Person A] klaget til Pressenævnet over bt.dks artikler Sigøjnerbande raserede Fyn af 19. marts 2010, Afsløret af kamera: Her er tricktyvenes fidus  trin for trin af 27. juli 2010 og Konservativ folketingskandidat: Romaer er kleptomaner af 12. august 2010 samt Sigøjnere springer ud foran biler på motorvej af 17. maj 2011, idet foreningen mener, at god presseskik er tilsidesat.
 Klagen er modtaget i Pressenævnet den 18. maj 2011.
I artiklen Konservativ folketingskandidat: Romaer er kleptomaner er [Person A] citeret.
I de øvrige artikler er hverken foreningen Romano eller [Person A] omtalt.
 [Person A] har til støtte for klagen bl.a. anført, at B.T. hæfter historierne sammen, så det samlede billede fremtræder som en argumentation, uanset historierne ikke umiddelbart hører sammen.
 Pressenævnets formand udtaler:
Det er en betingelse for at klage til Pressenævnet, at klageren har retlig interesse i det forhold, der klages over.
Det indebærer, at man som person, virksomhed, organisation eller lignende skal være omtalt, afbildet eller på anden måde identificeret i mediet.
Det er ikke tilstrækkeligt blot at have interesse i det emne, der er behandlet.
Da hverken foreningen Romano eller [Person A] selv er direkte eller indirekte nævnt i artiklen af 17. maj 2011, har klager ikke en sådan interesse, at der er grundlag for at behandle klagen.
Denne del af klagen afvises herefter, jf. medieansvarsloven § 43, stk. 2, nr. 2.
Klage over god presseskik kan rettes til mediet selv eller direkte til Pressenævnet.
I begge tilfælde er klagefristen fire uger fra offentliggørelsen i massemediet, jf. medieansvarsloven § 34, stk. 2.
Da klagen over artiklerne fra 2010 først er modtaget i Pressenævnet den 18. maj 2011, er klagen indgivet efter klagefristens udløb.
De pågældende artikler indgår heller ikke i en samlet reportage i en snæver indholds- og tidsmæssig sammenhæng med den artikel, der rettidigt er påklaget til nævnet.
Denne del af klagen afvises derfor, jf. medieansvarslovens § 43, stk. 3.
 Klagen afvises.
