Indledning Med virkning for byggearbejder, der blev påbegyndt projekteret efter den  

 31. december 1986, blev der ved Byggestyrelsens cirkulære nr. 166 af 12.  

 november 1986 (herefter kvalitetssikringscirkulæret) om kvalitetssikring af  

 byggearbejder fastsat krav om, at statsstøttet og statsligt byggeri i det  

 væsentlige skulle kvalitetssikres.
 For andet statsstøttet byggeri end byggeri, som får tilsagn om støtte  

 efter lov om boligbyggeri, gælder dog, at kvalitetssikringscirkulæret, jf. §  

 1 c, først får virkning, når vedkommende styrelse træffer bestemmelse derom.  

 Det er samtidig i § 1, stk. 2, bestemt, at ombygningsarbejder i et nærmere  

 angivet omfang er omfattet.
 Ved Bygge- og Boligstyrelsens cirkulære nr. 120 af 26. juni 1990 er der  

 truffet bestemmelse om, at kvalitetssikringscirkulæret finder anvendelse på  

 forbedringsarbejder, som udføres med offentlig støtte efter lov om  

 byfornyelse og boligforbedring.
 Denne vejledning indeholder en gennemgang af ovennævnte cirkulære af 26.  

 juni 1990 og vedrører følgende:
1. Cirkulærets område 2. Cirkulærets formål 3. Kvalitetssikringens indhold 4. Forbedringsarbejder der skal kvalitetssikres 5. Teknisk rådgivning og bistand 6. Ikrafttræden Cirkulærets område Cirkulæret gælder for forbedringsarbejder, der gennemføres med offentlig  

 støtte efter lov om byfornyelse og boligforbedring.
Cirkulærets formål Cirkulærets formål er ved hjælp af kvalitetssikring i videst muligt omfang  

 at forebygge skader og andre svigt i de bygninger, som ombygges med støtte  

 efter lov om byfornyelse og boligforbedring.
Indførelse af reglerne om kvalitetssikring er et led i gennemførelsen af  

 ansvars- og kvalitetssikringsreformen på byfornyelseslovens område.
Herved  

 opnås en harmonisering af de regler, som gælder for det samlede statslige og  

 statsstøttede byggeris område.
 Gennemførelsen af ansvars- og kvalitetssikringsreformen på  

 byfornyelseslovens område medfører herefter, at der på samme tid træder  

 regler i kraft om etablering af byggeskadefond vedrørende  

 byfornyelsesforanstaltninger, førregistrering af bygninger og  

 kvalitetssikring af byggearbejder.
Byggestyrelsens cirkulære nr. 91 af 25. juni 1986 om ansvarsforhold ved  

 byggearbejder (herefter ansvarscirkulæret) hvorved regler om 5-års  

 entreprenør- og leverandøransvar fastsættes, gælder bl.a. når der til  

 arbejdet ydes statsstøtte eller statslig udgiftsrefusion.
Ansvarscirkulæret  

 gælder således for forbedringer, der udføres efter byfornyelsesloven og  

 saneringsloven.
På saneringslovens område er Bygge- og Boligstyrelsen  

 imidlertid indforstået med, at forbehold om 5-års ansvar suppleres med  

 særlige vilkår, som tilgodeser sælgere af ejendommene omfattet af det  

 20-årige sælgeransvar.
Om ansvarsreformens nærmere indhold henvises til ansvarscirkulæret samt  

 vejledning hertil.
Der vil herudover på et senere tidspunkt blive fastsat  

 nærmere regler om drift og vedlighold samt 5-års eftersyn for ejendomme  

 ombygget efter byfornyelsesloven, i lighed med de regler der er under  

 udarbejdelse for bl.a. det almennyttige byggeris område.
Kvalitetssikringens indhold Ifølge kvalitetssikringscirkulæret omfatter god kvalitetssikringsskik en  

 fagmæssig og omhyggelig brug af den byggetekniske og organisatoriske viden,  

 der på tidspunktet for en ydelse findes i fagkredse om sikring af ydelsens  

 kvalitet.
 Reglerne om kvalitetssikring går i hovedtræk ud på følgende:
Med reglerne om kvalitetssikring er det ikke hensigten at angive  

 udtømmende, hvad der skal ske.
Linien er at angive en række mål, medens der  

 er metodefrihed med hensyn til selve indsatsen for kvalitetssikring.
Det er  

 således op til den enkelte bygherre, hvorledes vedkommende vil forpligte sine  

 rådgivere og entreprenører til at kvalitetssikre deres ydelser.
Kvalitetssikring er velkendt.
Der har altid været fastlagt rutiner og  

 gjort anden særlig indsats for at sikre det, der er det væsentlige for  

 byggeriets parter: at ydelserne er i orden.
Denne indsats har imidlertid i mange tilfælde været utilstrækkelig, hvad  

 de mange byggeskader og andre svigt i byggeriet viser.
Der er derfor behov  

 for en forstærket og systematiseret kvalitetssikring.
 Reglerne i kvalitetssikringscirkulæret indebærer således, at de krav, som  

 almindeligvis har været gældende vedrørende kvalitetssikring af  

 byggearbejder, nu også omfatter, at kvalitetssikringen gennemføres  

 systematisk, og at dokumentation herfor sikres.
 Der henvises i øvrigt til ovennævnte cirkulære nr. 166 af 12. november  

 1986 om kvalitetssikring af byggearbejder samt vejledning hertil, idet  

 nærmere oplysninger om kvalitetssikring kan indhentes der.
Forbedringsarbejder der skal  

 kvalitetssikres Forbedringsarbejder, som gennemføres efter lov om byfornyelse og  

 boligforbedring, skal kvalitetssikres for at opnå byggeskadefondsdækning,  

 idet byggeskadefondens område er sammenfaldende med  

 kvalitetssikringscirkulærets.
 Kvalitetssikringscirkulærets § 1, stk. 2, angiver, at ombygningsarbejder  

 skal kvalitetssikres, når disse gennemføres efter et projektmateriale og har  

 et sådant omfang, at de i det væsentlige organiseres og afvikles som en  

 byggesag.
Bestemmelsen fastsætter herved den nedre grænse for kravet om  

 kvalitetssikring af ombygningsarbejder.
Vurderingen af hvorvidt et  

 ombygningsarbejde skal kvalitetssikres beror således på et skøn i den  

 konkrete sag.
 Dog vil ombygningsudgiften kunne være vejledende for dette skøn, idet  

 ombygningsudgifter, der samlet andrager mere end 400.000 kr. ekskl. moms  

 medfører, at arbejdet som hovedregel skal udbydes i licitation, jf.  

 Byggestyrelsens cirkulære nr. 50 af 14. april 1989 om udbud af bygge- og  

 anlægsarbejder.
Kravet om udbud medfører, at der skal udarbejdes udbudsmateriale, som  

 almindeligvis sker på grundlag af et projektmateriale.
Et ombygningsarbejde,  

 som gennemføres efter et projektmateriale vil formodentlig i de fleste  

 tilfælde også blive gennemført som en byggesag.
 Det vil således være den overvejende hovedregel, at ombygningsarbejder med  

 en samlet udgift på over 400.000 kr. ekskl. moms vil være omfattet af kravet  

 om kvalitetssikring.
I det omfang det pågældende ombygningsarbejde er undtaget fra  

 udbudscirkulærets hovedregel om udbud, svækkes værdien af denne hovedregel i  

 sagens natur.
I stedet må afgørelsen således træffes på grundlag af  

 kvalitetssikringscirkulærets afgrænsning.
Kvalitetssikringen vedrører den planlagte ombygning, og omfatter således  

 ikke de eksisterende bygningsdele bortset fra de dele, som berøres af  

 tilslutningen til de nye dele.
For kvalitetssikringen heraf udgør  

 førregistreringen et væsentligt grundlag.
Teknisk rådgivning og bistand Efter cirkulærets § 3 vil det nu også på byfornyelseslovens område være et  

 krav, at de af Boligministeriet godkendte Almindelige Bestemmelser for  

 teknisk Rådgivning og bistand (ABR 89) finder anvendelse, når der indgås  

 aftaler om teknisk rådgivning og bistand ved forbedringsarbejder efter  

 byfornyelsesloven.
 Det skal i denne forbindelse oplyses, at ABR 89 ikke regulerer hverken den  

 enkelte ydelses omfang eller det enkelte honorars størrelse, idet det, jf.  

 Bygge- og Boligstyrelsens cirkulæreskrivelse nr. 30 af 28. februar 1990 om  

 ophævelse af bestemmelserne om ydelser og honorering af teknisk rådgivning i  

 statslig og statsstøttet bygge- og anlægsvirksomhed, er op til parterne at  

 fastlægge dette.
ABR's bestemmelser kan fraviges ved aftale.
Der henvises iøvrigt til det  

 gældende ABR-regelsæt.
De statslige og statsstøttede bygherrer bør dog, jf.  

 ovennævnte cirkulære, være meget tilbageholdende med at fravige ABR 89 og med  

 at acceptere forslag fra rådgivere herom.
Ikrafttræden Cirkulæret træder i kraft den 4. juli 1990 og får virkning for  

 forbederingsarbejder, der udbydes den 4. juli 1990 eller senere.
