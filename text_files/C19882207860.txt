 I forbindelse med den danske indsats mod sygdommen AIDS vedtog Folketinget  

 31. marts 1987 at understrege betydningen af bl.a. en øget oplysningsindsats  

 specielt overfor folkeskolens ældste klasser samt ungdomsuddannelserne.
 Den 29. maj 1987 godkendte Folketinget en redegørelse fra  

 Indenrigsministeren om initiativer til intensivering af indsatsen for  

 bekæmpelsen af AIDS sygdommen.
 I denne redegørelse hedder det bl.a. at Undervisningsministeriet i  

 samarbejde med kommuner og amtskommuner vil tage initiativ til den nødvendige  

 udbygning af vidensniveauet på uddannelsesstederne og som led heri udsende en  

 vejledning til lærere om, hvorledes AIDS-oplysningsvirksomhed på skoler kan  

 tilrettelægges.
Dette vejledningsmateriale udsendes nu vederlagsfrit til alle skoler og  

 uddannelsesinstitutioner for børn og unge.
Skolerne afgør selv, i hvilket  

 omfang de vil gøre brug af materialet og fotokopiering af materialet er  

 tilladt.
 Vejledningsmaterialet er udarbejdet af en konsulentgruppe repræsenterende  

 alle skoleformer for 6-19 årige.
 Undervisningsministeriet har løbende haft kontakt med såvel  

 Sundhedsministeriet, Sundhedsstyrelsen som Kommunernes Landsforening og  

 amtsrådforeningen i Danmark, der alle har godkendt det nu foreliggende  

 vejledningsmateriale.
 Vejledningen må iøvrigt ikke give anledning til merudgifter på skolen.
 Materialet fremsendes i to eksemplarer og er opbygget og bedes indsat i  

 mapperne som følger:
 1. Generelle indledningsafsnit (kap. 1-3).
 2. Afsnit om hvorledes undervisningen om AIDS kan  

 tilrettelægges i erhvervsuddannelserne (kap. 4-5).
 3. Gennemgang af tilgængeligt materiale om AIDS, dvs.  

 litteratur, AV-materiale, tidsskrifter og pjecer samt adresser og  

 telefonnumre af særlig interesse (kap. 6-11).
 Skolens leder bedes drage omsorg for, at skolens lærergruppe orienteres om  

 nærværende mappes eksistens, og at eventuelle afdelinger af skolen hver  

 modtager 2 af de ekstra tilsendte eksemplarer.
 Direktoratets AIDS-konsulent vil i indeværende skoleår stå til rådighed  

 vedrørende vejledning, og kan kontaktes ved henvendelse til Direktoratet for  

 Erhvervsuddannelserne på telefon 01-925600.
