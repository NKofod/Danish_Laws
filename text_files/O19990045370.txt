Resumé  



  

 En andelsboligforening klagede over et påbud om reparation af en privat  

 fællesvej.
Påbudet var kun bekendtgjort ved et opslag i en trappeopgang ud  

 for  

 den pågældende vej.
Ombudsmanden mente ikke opslaget var behørigt kundgjort.
Heller  

 ikke den omstændighed at foreningens bestyrelse senere fik meddelelse om  

 påbudet fra en beboer, kunne anses for en behørig kundgørelse.
 Da påbudet herefter ikke var bindende for foreningen, henstillede  

 ombudsmanden at sagen blev genoptaget. (J.nr. 1998-0789-516).
Påbud om vejreparation.
Kundgørelse Det fremgik af sagen at Indre  

 Østerbro Bydel i et brev dateret den 2. december 1997 gav  

 andelsboligforeningen  

 A påbud om vejreparation.
Påbudet havde denne ordlyd:
"  

  

 Påbud om vejreparation udfor matr.nr. ( ) Ved eftersyn er det  

 konstateret, at vejen udfor Deres ejendom er i en sådan  

 vedligeholdelsestilstand, at det kan medføre en risiko for trafikanterne.
 Det påbydes Dem derfor i  

 henhold til Lov om private fællesveje og Lov om offentlige  

 veje at reparere  

 vejen snarest muligt.
Ansvar Ansvaret for vejens tilstand  

 og eventuelle følger heraf er Deres uanset dette påbuds tidsfrister m.m.
Arbejdets omfang Reparation af huller m.v. i  

 kørebanen Arbejdets udførelse Arbejdet skal være udført  

 inden 1 uge fra dato.
Ved manglende udførelse efter 1 uge Hvis arbejdet ikke er udført  

 ved tidsfristens udløb, vil Bydelsrådet lade arbejdet udføre af en  

 entreprenør  

 for Deres regning Spørgsmål Eventuelle spørgsmål til  

 ovenstående kan rettes til Trafik- og Miljøområdet på nedenfor anførte  

 adresse." Foreningen klagede den 13.  

 januar 1998 til Trafikministeriet og anførte at begrundelsen for påbudet var  

 mangelfuld, at der ikke var givet klagevejledning, at der burde have været  

 afholdt vejsyn, og at påbudet indholdsmæssigt var mangelfuldt og upræcist.  

 Desuden anførte foreningen at påbudet først var modtaget den 8. december  

 1997,  

 idet brevet med påbudet var blevet hængt op i opgangen hvorefter en beboer  

 tilfældigvis havde lagt mærke til det og videregivet det til bestyrelsen.
 I et brev af 9. februar 1998  

 til Trafikministeriet udtalte Indre Østerbro Bydel bl.a. følgende:
 "Indre Østerbro Bydel er  

 enig i, at den omtalte afgørelse ikke har den fornødne kvalitet i henhold til  

 forvaltningslovens krav.
Indre Østerbro Bydel har  

 revideret sin sagsgang således, at lignende situationer ikke skulle gentage  

 sig." I sin afgørelse af 13. marts  

 1998 oplyste ministeriet at X-gade ifølge bydelen er en privat fællesvej, og  

 at arbejdet er udført af kommunen.
Ministeriet udtalte desuden bl.a.  

 følgende:
"Med hjemmel i  

 privatvejslovens § 57, stk. 2, har kommunen således beføjelser til at skønne,  

 hvorvidt og i hvilket omfang en privat fællesvej skal istandsættes.
Dette  

 skøn  

 kan ministeriet som nævnt ovenfor ikke tage stilling til.
 Med hjemmel i privatvejslovens  

 § 57, stk. 2, har kommunen ligeledes beføjelser til at bestemme, hvorvidt  

 istandsættelsen skal ske som et samlet arbejde under kommunens kontrol, eller  

 om de enkelte grundejere selv skal foranledige arbejdet udført.
 Indre Østerbro Bydels påbud til  

 Andelsboligforeningen (A) må anses for et påbud meddelt de enkelte  

 grundejere,  

 hvorefter disse selv skal foranledige arbejdet udført, jf. privatvejslovens §  

 57, stk. 2.
 Der er ikke til denne  

 bestemmelse knyttet noget krav om, at vejmyndigheden skal fastslå eller  

 skønne  

 over, hvilke omkostninger der er forbundet med det påbudte arbejde.
 ...
Reglerne i privatvejslovens §  

 59 om vejsyn eller forudgående skriftlig meddelelse med frist for indsigelser  

 omfatter således kun beslutninger om istandsættelsesarbejder, der skal  

 udføres  

 som et samlet arbejde.
Kommunens beslutning af 8. december 1997 er følgelig  

 ikke omfattet af kravene i privatvejslovens § 59 om vejsyn eller skriftlig  

 underretning af de berørte grundejere med angivelse af indsigelsesfrist.
 Det skal oplyses, at  

 privatvejslovens § 61, stk. 2, angiver, at hvis arbejder, der er påbudt efter  

 §  

 57, ikke udføres rettidigt eller ikke udføres på en efter vejmyndighedens  

 skøn  

 tilfredsstillende måde, skal vejmyndigheden foranledige, at det manglende  

 arbejde snarest muligt udføres ved kommunens foranstaltning på de  

 forpligtedes  

 regning.
 Det skal endvidere oplyses,  

 at private fællesveje omfattet af privatvejslovens afsnit III, skal være åbne  

 for almindelig færdsel, medmindre vejmyndigheden med politiets samtykke  

 beslutter  

 eller giver tilladelse til en hel eller delvis afspærring af vejen, jf.  

 privatvejslovens § 44.
Efter forvaltningslovens § 24  

 skal en begrundelse indeholde en henvisning til de retsregler, i henhold til  

 hvilke afgørelsen er truffet.
Det er ministeriets opfattelse, at dette krav  

 ikke kan anses for at være opfyldt ved en generel henvisning til den lov, der  

 indeholder den fornødne hjemmel.
Vejmyndigheden skal henvise til den konkrete  

 bestemmelse  her privatvejslovens § 57, stk. 2, og § 61, stk. 2   

 som ligger  

 til grund for afgørelsen.
 Ministeriet finder imidlertid  

 ikke, at den manglende henvisning til den konkrete bestemmelse i det  

 foreliggende tilfælde kan føre til, at afgørelsen er ugyldig.
 I henhold til  

 forvaltningslovens § 25, stk. 1, og privatvejslovens § 7, stk. 4, burde Indre  

 Østerbro Bydel ligeledes i brevet af 8. december 1997 have givet vejledning  

 om  

 klageadgang, herunder om, at klageadgangen kun omfatter retlige spørgsmål.  

 Denne mangel medfører ikke, at afgørelsen bliver ugyldig, men alene, at der  

 kan  

 klages over afgørelsen også efter klagefristens udløb.
 Ministeriet har noteret, at  

 Indre Østerbro Bydel er klar over forsømmelsen og som følge heraf vil  

 revidere  

 sagsgangen i fremtiden.
På baggrund af ovenstående  

 finder ministeriet, at Indre Østerbro Bydels afgørelse af 8. december 1997  

 med  

 påbud om vejreparation på den private fællesvej (X-gade) er lovlig, og  

 ministeriet har derfor ikke mulighed for at ændre afgørelsen." I foreningens klage til mig  

 blev supplerende bl.a. anført at det ikke af påbudet fremgik hvilke huller  

 der  

 skulle udbedres i kørebanen, og at hele vejen var i samme tilstand.
Endvidere  

 mente foreningen at der forelå procesfordrejning som følge af beslutningen om  

 ikke at lade arbejdet foretage som et samlet arbejde trods vejens ensartede  

 tilstand.
Hvis der havde været mulighed for det, ville foreningen have  

 fremsat  

 indsigelse om at vejens tilstand skyldtes overtrafikering som resultat af en  

 kommunal bygning og områdets udvikling i øvrigt.
Argumentet om den  

 trafikmæssige nødvendighed af reparationen stemte desuden efter foreningens  

 opfattelse dårligt med at resten af vejen, der var i samme tilstand, ikke var  

 blevet udbedret.
Endelig anførte foreningen at fristen på 1 uge gav urimelig  

 kort tid til at udbedre en asfalteret kørebane i for en mindre  

 andelsboligforening.
Påbudet blev fundet på opslagstavlen i en af ejendommens  

 opgange og kom først bestyrelsen i hænde da fristen var udløbet.
Allerede af  

 den grund var det umuligt at følge påbudet.
 Indre Østerbro Bydel udtalte  

 i brev af 8. april 1998 til Trafikministeriet bl.a. følgende:
"Indre Østerbro Bydel  

 ønsker hermed at oplyse, at der har været tale om et konkret særligt dybt hul  

 i  

 belægningen, som skønnes at være opstået som følge af manglende  

 vedligeholdelse, hvor visse steder på vejen er værre end andre.
Indre  

 Østerbro  

 Bydel har i december 1997 udført reparationen til en pris af 1.000 kr. som  

 indtil videre er afholdt af bydelen.
Indre Østerbro Bydel  

 medgiver, at påbudets tekst at reparere vejen kan have fået  

 klageren til at  

 tro, at der var tale om hele vejen.
Påbudet har ikke klart udpeget det  

 pågældende hul, og har således ikke været tilstrækkeligt klart i sin  

 formulering.
 Idet der er tale om et  

 konkret hul har man fra Bydelen ikke fundet det nødvendigt at afholde et  

 vejsyn, der som det fremgår af Trafikministeriets afgørelse, alene er  

 nødvendigt når, der er tale om en samlet reparation af hele vejen.
Indre Østerbro Bydel  

 erkender, at det pågældende påbud ikke har en tilstrækkelig kvalitet og lever  

 ikke op til krav om god forvaltningsskik.
Dette er meddelt Trafikministeriet  

 i  

 Bydelens skrivelse af 9. februar 1998 (jf. vedlagt kopi), hvori man også gør  

 opmærksom på, at der er indført et revideret koncept for fremtidige  

 afgørelser.
 Klageren anfører at påbudet  

 bør være uden virkning i den forstand, at bydelsrådet ikke efterfølgende kan  

 tage sig betalt for arbejdet.
Indre Østerbro Bydel finder  

 det ikke rimeligt, at ejeren kan fritages for sit ansvar om at vedligeholde  

 sit grundstykke i en forsvarlig stand, med henvisning til, at afgørelsen ikke  

 har den fornødne forvaltningsmæssige kvalitet.
Klageren fremfører selv, at  

 vejen er i en generelt dårlig stand.
Indre Østerbro Bydel har primært  

 koncentreret sig om de specifikke områder hvor, der vurderes at være en  

 risiko  

 for trafikanterne.
I disse situationer må der således være tale om manglende  

 opmærksomhed om grundejernes ansvar for vejens vedligeholdelse i henhold til  

 §  

 57, stk. 1 i lovbekendtgørelse nr. 712 af 11. september 1997 om private  

 fællesveje.
 Der er næppe tale om et akut  

 opstået problem, hvorfor det må forventes, at grundejeren løbende har kunnet  

 besigtige og udbedre de skader, der måtte opstå på vejene inden de udgør en  

 risiko for trafikanterne.
På denne baggrund finder  

 Indre Østerbro Bydel, at klageren bør afholde udgifterne på 1.000 kr. til  

 reparationen, idet det endvidere skal bemærkes, at der hverken er tale om  

 administrationsgebyr eller bøder." I brev af 26. maj 1998  

 henholdt Trafikministeriet sig til sin afgørelse af 13. marts 1998.  

 Ministeriet  

 anførte desuden bl.a. følgende:
 "Spørgsmålet, om det  

 efter forholdene på stedet har været klart, hvilke huller der skal udbedres,  

 må  

 bero på en konkret skønsmæssig vurdering, som ministeriet ikke kan tage  

 stilling til og heller ikke har haft mulighed for at tage stilling til, da  

 arbejdet  

 var udført, da ministeriet behandlede klagen.
For så vidt angår  

 adresseringen af påbuddet går ministeriet ud fra, at Indre Østerbro Bydel har  

 anvendt den adresse, som fremgår af det offentlige ejendomsregister." I brev af 4. juni 1998 til  

 mig anførte foreningen bl.a. at beboerne ikke var bekendt med at der var tale  

 om en privat vej, og at bestyrelsen fandt at vejens generelt dårlige karakter  

 burde føre til et vejsyn.
 Myndighederne har ikke haft  

 yderligere bemærkninger til sagen.
Ombudsmandens udtalelse Afgørelsen om vejreparation er truffet efter §§ 57, stk. 2, og 61, stk.  

 2, i lov om private fællesveje (lovbekendtgørelse nr. 712 af 11. september  

 1997). Bestemmelserne har følgende ordlyd:
 § 57.
 ...
Stk. 2. Vejmyndigheden bestemmer, i hvilket omfang og på hvilken måde  

 private fællesveje med tilhørende afløb skal vedligeholdes, og kan for at  

 opnå det i stk. 1 nævnte formål tillige bestemme, at en sådan vej skal  

 istandsættes, således at der sker en forbedring af denne.
Vejmyndigheden  

 bestemmer, hvornår arbejdet skal være afsluttet, og om det skal udføres som  

 et samlet arbejde, også i regnskabsmæssig henseende, under vejmyndighedens  

 kontrol, eller om de enkelte grundejere skal lade udføre en nærmere angiven  

 del af arbejdet.
 ...
 § 61.
 ...
Stk. 2. Hvis arbejder, der er påbudt efter § 57, jf. § 58, stk. 1, og §  

 60, ikke udføres rettidigt eller ikke udføres på en efter vejmyndighedens  

 skøn tilfredsstillende måde, skal vejmyndigheden foranledige, at det  

 manglende arbejde snarest muligt udføres ved kommunens foranstaltning for de  

 forpligtedes regning. Efter disse bestemmelser kan kommunen således udstede et påbud om  

 vejreparation.
Det fremgår ikke af lovteksten eller af lovens forarbejder  

 hvorledes påbudet skal bekendtgøres.
På den baggrund er det min opfattelse at  

 dette spørgsmål må løses i overensstemmelse med almindelige  

 forvaltningsretlige principper.
Det følger heraf at en forvaltningsakt skal meddeles direkte til den  

 forvaltningsakten vedrører, og at  

 en forvaltningsakt der pålægger borgerne pligter, først får virkning fra det  

 tidspunkt hvor den bliver formelt kundgjort for adressaten.
Adressaten skal  

 således have en individuel meddelelse om afgørelsen.
Den omstændighed at  

 borgeren ad omveje er bekendt med en ikke behørigt kundgjort forvaltningsakt,  

 er uden betydning for hans retsstilling.
Jeg henviser til Carl Aage Nørgaard  

 og  

 Jens Garde, Forvaltningsret - Sagsbehandling, 4. udg. (1995), s. 268ff,  

 Karsten Loiborg mfl., Forvaltningsret (1994), s. 394ff, Højesterets dom trykt  

 i Ugeskrift for Retsvæsen 1989, s. 442 samt Ugeskrift for Retsvæsen 1990 (B),  

 s.  

 193f.
Jeg må lægge til grund at  

 påbudet i denne sag blev bekendtgjort over for andelsboligforeningen ved et  

 opslag i en trappeopgang.
Trafikministeriet har anført at ministeriet går ud  

 fra at der er anvendt den adresse som fremgår af det offentlige  

 ejendomsregister.
Ministeriet har ikke nærmere konkretiseret hvad denne  

 antagelse bygger på.
 Et skriftligt påbud til en  

 andelsboligforening må for at opfylde betingelserne om behørig kundgørelse  

 efter  

 min opfattelse fremsendes enten til alle foreningens medlemmer eller til den  

 af  

 foreningen valgte bestyrelse eller bestyrelsens formand.
Opslaget kan således ikke  

 anses for en behørig kundgørelse.
Heller ikke den omstændighed at bestyrelsen  

 senere fra en beboer fik meddelelse om påbudet, kan anses for en behørig  

 kundgørelse, jf. ovenfor.
På denne baggrund er det min opfattelse at påbudet  

 ikke var bindende for andelsboligforeningen.
 Da bydelen mener at  

 foreningen skal afholde udgifterne til reparationen, har jeg - uanset at  

 reparationen er udført - henstillet til Trafikministeriet at genoptage sagen  

 eller foranledige at Vejdirektoratet genoptager den, idet Vejdirektoratet nu  

 har kompetencen til at afgøre klager af denne art efter privatvejsloven.
 På baggrund af det jeg har  

 anført ovenfor, har jeg ikke tilstrækkelig anledning til at tage stilling til  

 de spørgsmål som sagen i øvrigt rejser.
 Jeg har bedt ministeriet  

 underrette mig om ministeriets eller Vejdirektoratets nye afgørelse i sagen.
