Nr LSF 102 Forslag til Lov om ændring af byggeloven (Præcisering af  

 klagebestemmelserne og gebyrregler i forbindelse med udpegning af bemyndigede  

 organer) Fremsat af boligministeren (Ole Løvig Simonsen) den 21. november 1997 Vedtaget ved tredjebehandling den 19. december 1997 Lov nr. 1083 af 29/12/1997 § 1 I byggeloven, jf. lovbekendtgørelse nr. 805 af 9. oktober 1995, som ændret  

 ved § 17, stk. 3, i lov nr. 485 af 12. juni 1996, foretages følgende  

 ændringer:
1. I § 6, stk. 1, litra d, ændres »personer, hvis  

 bevægelses- eller orienteringsevne er nedsat« til: »handicappede  

 personer.« 2. I § 23 indsættes efter stk. 2 som nyt stykke:
»Stk. 3. Kommunalbestyrelsens afgørelser kan påklages af  

 afgørelsens adressat og andre, der har en individuel, væsentlig interesse i  

 sagens udfald.
De Samvirkende Invalideorganisationer og medlemsorganisationer  

 heraf er tillige berettiget til at påklage kommunalbestyrelsens afgørelser  

 vedrørende handicapforhold.« Stk. 3 bliver herefter stk. 4.
 3. § 30, stk. 5, affattes således:
»Stk. 5. Der kan pålægges selskaber m.v. (juridiske personer)  

 strafansvar efter reglerne i straffelovens 5. kapitel for de i stk. 1-4  

 nævnte overtrædelser.« 4. I § 31 indsættes efter stk. 2 som nyt stykke:
»Stk. 3. Boligministeren kan fastsætte regler om, at alle  

 omkostninger i forbindelse med ansøgning om udpegning som godkendelses-,  

 kontrol-, certificerings- eller prøvningsorgan i henhold til de i stk. 1  

 nævnte direktiver, afholdes af ansøgeren.« Stk. 3 bliver herefter stk. 4.
 5. § 31 B ophæves.
§ 2 Stk. 1 . Loven træder i kraft den 1. april 1998.
 Stk. 2. § 1, nr. 2, har virkning for afgørelser, der træffes efter  

 lovens ikrafttræden.
Oprindeligt fremsat forslag § 1 I byggeloven, jf. lovbekendtgørelse nr. 805 af 9. oktober 1995, foretages  

 følgende ændringer:
1. I § 6, stk. 1, litra d , ændres »personer, hvis  

 bevægelses- eller orienteringsevne er nedsat« til: »handicappede  

 personer.« 2. I § 23 indsættes efter stk. 2 som nyt stykke:
» Stk. 3 . Kommunalbestyrelsens afgørelser kan påklages af  

 afgørelsens adressat og andre, der har en individuel, væsentlig interesse i  

 sagens udfald.
De Samvirkende Invalideorganisationer og medlemsorganisationer  

 heraf er tillige berettiget til at påklage kommunalbestyrelsens afgørelser  

 vedrørende handicapforhold.« Stk. 3 bliver herefter stk. 4.
 3. § 30, stk. 5 , affattes således:
» Stk. 5. Der kan pålægges selskaber m.v. (juridiske personer)  

 strafansvar efter reglerne i straffelovens 5. kapitel for de i stk. 1-4  

 nævnte overtrædelser.« 4. I § 31 indsættes efter stk. 2 som nyt stykke:
»Stk. 3. Boligministeren kan fastsætte regler om, at alle  

 omkostninger i forbindelse med ansøgning om udpegning som godkendelses-,  

 kontrol-, certificerings- eller prøvningsorgan i henhold til de i stk. 1  

 nævnte direktiver, afholdes af ansøgeren.« Stk. 3 bliver herefter stk. 4.
 5. § 31 B ophæves.
§ 2 Stk. 1 . Loven træder i kraft den 1. april 1998.
 Stk. 2. §1, nr. 2, har virkning for afgørelser, der træffes efter  

 lovens ikrafttræden.
Bemærkninger til lovforslaget Almindelige bemærkninger Lovforslaget indeholder følgende:
 1. Præcisering af, hvem der er berettiget til at klage over  

 kommunalbestyrelsens afgørelser, herunder direkte klageadgang for  

 handicaporganisationerne.
 2. Modernisering af forældede betegnelser for handicappede personer.
 3. Bemyndigelse for boligministeren til at fastsætte regler om gebyr for  

 udpegning af bemyndigede organer i henhold til EU-direktiver.
 4. Mindre konsekvensændringer.
Ad 1 og 2 (Direkte klageadgang for handicaporganisationer samt  

 moderniseret sprogbrug) Ifølge byggelovens § 23 kan kommunalbestyrelsens afgørelser for så vidt  

 angår retlige spørgsmål påklages til statsamtet eller - for Københavns og  

 Frederiksberg kommuner - til Boligministeriet.
Det har ikke hidtil fremgået  

 af byggeloven, hvem der har klagekompetence.
 Det foreslås derfor, at det præciseres, hvem der er klageberettiget i  

 forhold til de afgørelser, kommunalbestyrelsen træffer.
 Det foreslås samtidig, at der i sager vedrørende handicapforhold gives De  

 Samvirkende Invalideorganisationer, DSI, og medlemsorganisationer heraf en  

 lovfæstet direkte klageadgang.
At handicaporganisationerne tillægges en direkte klageadgang skal ses som  

 et led i opfølgningen af Betænkning nr. 1336 - tilgængelighed for alle - om  

 handicappedes adgang til det fysiske miljø, som i juli 1997 blev afgivet af  

 Det Tværministerielle Handicapudvalg.
Forslaget indgår tillige som et af  

 forslagene i den handlingsplan - tilgængelighed for alle - som  

 Boligministeriet offentliggjorde i maj 1997, og som ligeledes er udarbejdet  

 af Det Tværministerielle Handicapudvalg.
 Som anført i betænkningen, er det fra handicaporganisationernes side i  

 denne forbindelse påpeget, at de enkelte handicappede står stærkere i  

 lokalsamfundene, når de repræsenteres af de centrale organisationer, ligesom  

 det vil være en stor lettelse for den enkelte handicappede, at en anden  

 instans kan påtage sig at klage, idet der ofte er et vist afhængighedsforhold  

 mellem kommunen på den ene side og den handicappede borger på den anden.
Som ligeledes anført i betænkningen, har det været et ønske fra  

 handicaporganisationerne, at der gennemføres en modernisering af sproget i de  

 forskellige regler og bestemmelser, når handicappede menesker omtales eller  

 handicaptilgængelighed skal udtrykkes.
Handicaporganisationerne mener, at  

 udtrykket »handicapvenlig« ikke bør benyttes.
I stedet bør anvendes  

 betegnelsen »handicapegnet«, ligesom ældre betegnelser, som f.eks.  

 »personer, hvis bevægelses- og orienteringsevne er nedsat« og  

 lignende, bør erstattes med »handicappede personer« eller  

 »bevægelseshandicappede«.
 Som et led i opfølgningen af ovennævnte betænkning og handlingsplan  

 foreslås det derfor, at lovens betegnelse for handicappede mennesker ændres i  

 overensstemmelse hermed.
Ad 3 (Bemyndigelse for boligministeren til at fastsætte regler om  

 gebyr for udpegning af bemyndigede organer i henhold til EU-direktiver) EF-direktiv om indbyrdes tilnærmelse af medlemsstaternes love og  

 administrative bestemmelser om byggevarer (byggevaredirektivet) er et af de  

 direktiver, der skal sikre, at byggevarer fremover frit kan omsættes og  

 anvendes i alle EU-lande.
Som følge af de fremtidige harmoniserede EU-regler for byggevarer opnås en  

 betydelig lettelse af erhvervets muligheder for at afsætte byggeprodukter i  

 alle EU-landene, fordi alle virksomheder, som ønsker at sælge og markedsføre  

 deres produkter, skal overholde de samme harmoniserede standarder eller  

 europæiske tekniske godkendelser.
Hvis et byggeprodukt er godkendt i et land,  

 kan varen derfor sælges overalt inden for EU/EØS-landene uden at skulle  

 igennem nye og fordyrende nationale godkendelser.
 I henhold til byggevaredirektivet skal der ske en attestering af, at et  

 byggeprodukt er i overensstemmelse med kravene i en harmoniseret standard  

 eller en europæisk teknisk godkendelse.
Direktivet angiver forskellige procedurer for, hvordan attesteringen skal  

 foretages.
I alle tilfælde skal fabrikanten dog have en  

 produktionskontrolordning på fabrikken, som skal sikre, at byggeproduktet  

 lever op til kravene i den pågældende standard eller tekniske godkendelse.  

 Hvis der er tale om varer, som har en særlig betydning for sikkerhed og  

 sundhed, skal der som supplement til produktionskontrolordningen inddrages et  

 certificeringsorgan, som skal medvirke ved bedømmelsen og overvågningen af  

 virksomhedens egen produktionskontrol og/eller af selve varen.
 Ifølge direktivet skal medlemsstaterne give Kommissionen underretning om,  

 hvilke certificeringsorganer, kontrolorganer og prøvningslaboratorier de har  

 udpeget til at udføre disse opgaver i forbindelse med attesteringsproceduren.
For at kunne blive udpeget som bemyndiget organ, vil det blive krævet, at  

 organet er akkrediteret af DANAK under Erhvervsfremme Styrelsen eller af et  

 andet anerkendt akkrediteringsorgan.
Herved sker der en samordning med den  

 allerede eksisterende akkrediteringsordning, hvorved det sikres, at  

 virksomhederne kan få een samlet akkreditering eet sted, hvorved  

 omkostningerne som følge af direktiverne på byggematerialeområdet kan blive  

 så beskedne som muligt.
Ved DANAK-akkrediteringsordningen sker der en  

 efterprøvelse af, om de tekniske forskrifter i direktiverne til saglighed,  

 kompetence og uvildighed er til stede hos organet.
 Implementeringen af byggevaredirektivet er nu kommet så langt, at de  

 første harmoniserede standarder og europæiske tekniske godkendelser forventes  

 at foreligge i løbet af 1998 eller senest i begyndelsen af 1999. Dermed er en  

 vigtig del af de overordnede rammer for direktivet på plads, og det er derfor  

 nu muligt for de nationale myndigheder i EU-landene at udmønte reglerne om  

 bl.a. udpegning af de organer, som skal medvirke ved attesteringen af  

 overensstemmelse.
 Forslaget indeholder en bemyndigelse for boligministeren til at fastsætte  

 regler om, at der kan opkræves gebyr for udpegning af de pågældende  

 certificerings- og kontrolorganer samt prøvningslaboratorier, som ansøger om  

 at blive udpeget som bemyndiget organ.
 For at sikre en tilsvarende mulighed for boligministeren til at fastsætte  

 regler om opkrævning af gebyr for udpegning af de godkendelses-, kontrol-,  

 certificerings- og prøvningsorganer, som skal udpeges i henhold til andre  

 direktiver om bygningers energiforhold og lignende bygningsrelaterede  

 bestemmelser, foreslås det samtidig, at bemyndigelsen kommer til også at  

 omfatte sådanne andre direktiver.
Ad 4 (Konsekvensændringer) Ved lov nr. 474 af 12. juni 1996 om ændring af straffeloven blev der  

 indsat et nyt 5. kapitel om strafansvar for juridiske personer i  

 straffeloven.
Det var i bemærkningerne til det til grund for loven liggende  

 lovforslag (lovforslag nr.
L 201, fremsat den 7. februar 1996) forudsat, at  

 nye bestemmelser om hjemmel til strafansvar for juridiske personer blev  

 affattet med henvisning til reglerne i straffelovens 5. kapitel, ligesom det  

 var forudsat, at allerede gældende bestemmelser blev ændret i  

 overensstemmelse hermed ved førstkommende lejlighed.
 Den foreslåede ændring af formuleringen af hjemlen til at pålægge  

 juridiske personer strafansvar er en konsekvens heraf.
 Det foreslås endvidere at ophæve den eksisterende hjemmel for  

 boligministeren til dels at bemyndige en under ministeriet oprettet styrelse  

 til at udøve de beføjelser, der er tillagt ministeren, og dels at fastsætte  

 regler om adgangen til at påklage afgørelser, der er truffet i henhold til en  

 sådan bemyndigelse.
 Forslaget er en konsekvens af, at Boligministeriets departement og Bygge-  

 og Boligstyrelsen blev lagt sammen til eet departement fra 1. september 1997.
Økonomiske og administrative konsekvenser Ad 1 (præcisering af klagebestemmelserne) Som anført i de almindelige bemærkninger, er forslaget en præcisering af  

 klagereglerne og, når det gælder sager om handicapforhold, en supplering med  

 en direkte klageadgang for handicaporganisationerne.
Forslaget forventes ikke at medføre en stigning i antallet af klagesager,  

 idet det på anden måde vil blive sikret gennem administrative procedurer, en  

 øget informationsindsats og gennem vejledning om handicapkravene, at  

 opmærksomheden om kravenes opfyldelse i de enkelte byggeprojekter bliver  

 skærpet.
Herved bliver mulighederne for at reducere antallet af overtrædelser  

 af gældende krav styrket, hvorved antallet af klagesager om overtrædelser af  

 handicapkravene også forventes på sigt at kunne reduceres.
 Samlet forventes forslaget på den baggrund at resultere i en uændret eller  

 reduceret arbejdsbyrde med klagesagsbehandlingen.
Ad 3 (Bemyndigelse for boligministeren til at fastsætte regler om  

 gebyr for udpegning af bemyndigede organer i henhold til EU-direktiver) Forslaget vil betyde, at der bliver mulighed for at kompensere for de  

 forøgede administrationsudgifter, som staten bliver pålagt i forbindelse med  

 udpegningen.
Samme ordning er gennemført inden for andre tekniske direktiver,  

 hvor Erhvervsfremme Styrelsen (DANAK) administrerer den særlige  

 akkrediteringsordning for certificerings-, kontrol- eller prøvningsorganer.  

 Det er hensigten at samordne byggeområdet med denne ordning, så  

 virksomhederne kan få en samlet akkreditering eet sted, hvorved  

 omkostningerne som følge af direktiverne på byggematerialeområdet kan blive  

 så beskedne som muligt, jf. iøvrigt ovenfor under de almindelige  

 bemærkninger.
Som følge af den ovenfor nævnte samordning med den allerede eksisterende  

 akkrediteringsordning er det ikke muligt at angive gebyrets størrelse.
Hertil  

 kommer, at udmøntningen af byggevaredirektivets bestemmelser om udpegning af  

 de bemyndigede organer først nu kan gennemføres efter retningslinjer fra  

 Kommissionen.
Det må dog forventes, at gebyret vil være af beskeden  

 størrelse.
Forslaget skønnes at medføre administrative konsekvenser for staten, der  

 kompenseres fuldt ud gennem gebyrer.
Forslaget skønnes ikke at medføre  

 administrative konsekvenser for kommunerne.
Erhvervsøkonomiske konsekvenser Lovforslaget skønnes ikke at få erhvervsøkonomiske konsekvenser.
Miljømæssige konsekvenser Lovforslaget skønnes ikke at få miljømæssige konsekvenser.
Forholdet til EU-retten Ved forslaget foreslås indsat en bemyndigelse for boligministeren til at  

 fastsætte regler om opkrævning af gebyr for udpegning af bemyndigede organer  

 i henhold til byggevaredirektivet og andre direktiver.
Direktiverne er ikke  

 til hinder herfor.
Bemærkninger til de enkelte bestemmelser Til nr. 1 Ændringen moderniserer handicapbetegnelserne.
Til nr. 2 Forslaget præciserer, hvem der kan klage over kommunalbestyrelsens  

 afgørelser og tillægger De Samvirkende Invalideorganisationer, DSI, og  

 medlemsorganisationer heraf en direkte klageadgang.
Til nr. 3 Ændringen af § 30, stk. 5, foretages som en konsekvens af ændringen af  

 straffeloven ved lov nr. 474 af 12. juni 1996.
Til nr. 4 Det foreslås, at der indsættes en bemyndigelse for boligministeren til at  

 fastsætte regler om, at der kan opkræves gebyr for udpegning af de organer,  

 som i henhold til byggevaredirektivet og andre direktiver skal medvirke ved  

 attesteringen af overensstemmelse.
Til nr. 5 Den foreslåede ophævelse af § 31 B er en konsekvens af, at  

 Boligministeriets departement og Bygge- og Boligstyrelsen blev lagt sammen  

 til eet departement fra 1. september 1997.
Skriftlig fremsættelse (21. november 1997) Boligministeren (Ole Løvig Simonsen):
 Jeg tillader mig herved for Folketinget at fremsætte:
 Lov om ændring af byggeloven. (Præcisering af klagebestemmelserne og  

 gebyrregler for udpegning af bemyndigede organer).
(Lovforslag nr.
L 102).
 Lovforslaget, som tager sigte på at præcisere klagebestemmelserne og  

 gebyrreglerne for udpegningen af bemyndigede organer, indeholder følgende  

 forslag:
1. Præcisering af, hvem der er berettiget til at klage over  

 kommunalbestyrelsens afgørelser, herunder direkte klageadgang for  

 handicaporganisationerne.
Handicaporganisationerne tillægges en direkte  

 klageadgang som et led i opfølgningen af Betænkning nr. 1336 - tilgængelighed  

 for alle - om handicappedes adgang til det fysiske miljø, som i juli 1997  

 blev afgivet af Det Tværministerielle Handicapudvalg.
 2. En modernisering af forældede betegnelser for handicappede personer.  

 Ændringen af lovens betegnelser for handicappede personer er et led i  

 opfølgningen af ovennævnte betænkning.
3. Bemyndigelse for boligministeren til at fastsætte regler om gebyr for  

 udpegning af bemyndigede organer i henhold til EU-direktiver.
Boligministeren  

 bemyndiges til at fastsætte regler om, at der kan opkræves gebyr for  

 udpegning af certificerings- og kontrolorganer samt prøvningslaboratorier,  

 som ansøger om at blive udpeget som bemyndiget organ i henhold til  

 byggevaredirektivet samt andre direktiver om bygningers energiforhold og  

 lignende bygningsrelaterede bestemmelser.
For så vidt angår de økonomiske og administrative bemærkninger, forventes  

 forslag 1. om præcisering af klagebestemmelserne samlet at resultere i en  

 uændret eller reduceret arbejdsbyrde med klagesagsbehandlingen.
Forslaget 3.  

 om fastsættelse af regler om gebyr for udpegning af bemyndigede organer i  

 henhold til EU-direktiver skønnes at medføre administrative konsekvenser for  

 staten, der kompenseres fuldt ud gennem gebyrer.
Forslaget skønnes ikke at  

 medføre administrative konsekvenser for kommunerne.
 Med hensyn til EU-retten, er direktiverne ikke til hinder for indsættelse  

 af en bemyndigelse til boligministeren om fastsættelse af regler om  

 opkrævning af gebyr for udpegning af bemyndigede organer i henhold til  

 byggevaredirektivet og andre direktiver.
 Lovforslaget skønnes ikke at have erhvervsøkonomiske eller miljømæssige  

 konsekvenser.
 Idet jeg i øvrigt henviser til lovforslaget og de bemærkninger, der  

 ledsager det, skal jeg anbefale forslaget til Tingets velvillige behandling.
Bilag I dette bilag er (med mindre skrift) indsat den gældende formulering  

 af de bestemmelser, der berøres af lovforslaget § 1 I byggeloven, jf. lovbekendtgørelse nr. 805 af 9. oktober 1995, foretages  

 følgende ændringer:
1. I § 6, stk. 1, litra d , ændres »personer, hvis  

 bevægelses- eller orienteringsevne er nedsat« til: »handicappede  

 personer.« § 6. - - - d. indretning af bygninger på en sådan måde, at bebyggelsen kan benyttes  

 af personer, hvis bevægelses- eller orienteringsevne er nedsat.
 2. I § 23 indsættes efter stk. 2 som nyt stykke:
» Stk. 3 . Kommunalbestyrelsens afgørelser kan påklages af  

 afgørelsens adressat og andre, der har en individuel, væsentlig interesse i  

 sagens udfald.
De Samvirkende Invalideorganisationer og medlemsorganisationer  

 heraf er tillige berettiget til at påklage kommunalbestyrelsens afgørelser  

 vedrørende handicapforhold.« Stk. 3 bliver herefter stk. 4.
 § 23. Kommunalbestyrelsens afgørelser vedrørende forhold, der er  

 omfattet af denne lov, jf. dog § 12, stk. 7, § 16 A, stk. 4 og § 18 A, stk. 4  

 kan, for så vidt angår retlige spørgsmål påklages til statsamtet, i  

 Københavns og Frederiksberg kommuner til boligministeren.
Stk. 2. Kommunalbestyrelsens afgørelser kan i øvrigt ikke påklages  

 til anden administrativ myndighed.
Statsamtets afgørelser efter stk. 1 kan  

 ikke påklages til anden administrativ myndighed.
 Stk. 3. Boligministeren kan fastsætte bestemmelser om, at påklage  

 ikke kan ske i sager vedrørende bestemmelser af underordnet eller mindre  

 indgribende betydning.
 3. § 30, stk. 5 , affattes således:
» Stk. 5. Der kan pålægges selskaber m.v. (juridiske personer)  

 strafansvar efter reglerne i straffelovens 5. kapitel for de i stk. 1-4  

 nævnte overtrædelser.« § 30. - - - Stk. 5 . Er overtrædelsen begået af et aktieselskab,  

 anpartsselskab, andelsselskab eller lignende, kan der pålægges virksomheden  

 som sådan bødeansvar.
Er overtrædelsen begået af en kommune eller et  

 kommunalt fællesskab, jf. § 60 i lov om kommunernes styrelse, kan der  

 pålægges kommunen eller det kommunale fællesskab bødeansvar.
 4. I § 31 indsættes efter stk. 2 som nyt stykke:
»Stk. 3. Boligministeren kan fastsætte regler om, at alle  

 omkostninger i forbindelse med ansøgning om udpegning som godkendelses-,  

 kontrol-, certificerings- eller prøvningsorgan i henhold til de i stk. 1  

 nævnte direktiver, afholdes af ansøgeren.« Stk. 3 bliver herefter stk. 4.
§ 31. Boligministeren kan fastsætte regler med henblik på  

 opfyldelse af De Europæiske Fællesskabers direktiver om indbyrdes tilnærmelse  

 af medlemsstaternes love og administrative bestemmelser om byggevarer og om  

 bygningers energiforhold og lignende bygningsrelaterede bestemmelser.  

 Boligministeren kan herunder udpege et aktieselskab til i henhold til  

 direktivet at udstede europæiske tekniske godkendelser.
Alle omkostningerne i  

 forbindelse med ansøgning om europæisk teknisk godkendelse afholdes af  

 ansøgeren.
Selskabets afgørelser kan ikke påklages til boligministeren.
Stk. 2. Boligministeren kan fastsætte regler med henblik på  

 opfyldelse af De Europæiske Fællesskabers direktiver om installationer til  

 måling af udgifter til el, gas, vand og varme.
Boligministeren kan herunder  

 fastsætte regler om en kontrol- og godkendelsesordning for måleinstrumenter  

 samt regler om, hvilke kategorier af måleinstrumenter der skal være omfattet  

 af ordningen.
 Stk. 3 . Boligministeren kan fastsætte regler om, at bemyndigede  

 organer, der fungerer som godkendelses-, kontrol-, certificerings- eller  

 prøvningsorgan i henhold til de i stk. 1 og 2 nævnte direktiver, kan opkræve  

 betaling for de med deres arbejde forbundne udgifter.
 5. § 31 B ophæves.
§ 31 B.
Boligministeren kan bemyndige en under ministeriet  

 oprettet styrelse til at udøve de beføjelser, der i denne lov er tillagt  

 ministeren.
 Stk. 2. Boligministeren kan fastsætte regler om adgangen til at  

 påklage afgørelser, der er truffet i henhold til bemyndigelse efter stk. 1,  

 herunder at afgørelsen ikke skal kunne indbringes for ministeren.
