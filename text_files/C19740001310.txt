 Tilførsel til ministerialbøgerne om udenlandske børn, der efter indrejsen  

 her til landet er adopteret i henhold til dansk bevilling,vil i almindelighed  

 ske i forbindelse med barnets dåb, hvorimod der i tilfælde, hvor barnet er  

 døbt inden indrejsen hertil eller ikke ønskes døbt, kun sker tilførsel til  

 ministerialbøgerne om barnets fødsel m. v. i henhold til ministeriets  

 resolution i hvert enkelt tilfælde.
 Da det ikke skønnes påkrævet, at ministeriets resolution fortsat indhentes  

 i disse sager, bemyndiger man herved folkekirkens ministerialbogsførere uden  

 for de sønderjyske landsdele til i tilfælde som de nævnte efter skriftlig  

 begæring fra adoptanterne at foretage tilførsel uden nr. til bopælssognets  

 ministerialbøger om barnets fødsel m. v. efter nedenstående regler.
A.
Begæring.
 1. Begæringen skal være ledsaget af barnets  

 udenlandske fødselsattest og dets personnummerbevis, adoptionsbevillingen,  

 adoptanternes fødsels- og dåbs(navne)- attester samt vielsesattest.
2. Er barnet døbt i udlandet, skal barnets udenlandske  

 dåbsattest medfølge.
Har dåben ikke fundet sted i et evangelisk-luthersk  

 trossamfund, skal der endvidere medfølge en erklæring fra adoptanterne om,  

 hvorvidt barnet agtes opdraget i folkekirkens tro.
B.
Registrering.
 1. Fødselsdato og fødested anføres i overensstemmelse  

 med fødselsattestens udvisende.
2. I navnerubrikken indføres først det navn, der er  

 angivet i fødselsattestens navnerubrik.
Derefter ændres navnet på sædvanlig  

 måde i overensstemmelse med adoptionsbevillingen.
3. I forældrerubrikken indføres først de naturlige  

 forældres (moderens) navn(e). Er barnets naturlige forældre ukendte anføres  

 dette.
Derefter foretages notering om adoptivforældrenes navne, ægtevielse m.  

 m.
 4. Ved notering om barnets eventuelle dåb i udlandet  

 må der foruden oplysning om tid og sted for dåben anføres oplysning om, i  

 hvilket trossamfund dåben er foretaget.
 5. I anmærkningsrubrikken anføres foruden barnets  

 personnummer sædvanlig bemærkning om adoptionsbevillingen samt bemærkning om  

 adoptivforældrenes eventuelle erklæring angående barnets religiøse  

 opdragelse.
 6. På det sted i ministerialbøgerne, hvor tilførslen  

 efter tidsfølgen hører hen, henvises der til det sted, hvor tilførsel sker.
C.
Attestudstedelse.
1. Er barnet døbt i et evangelisk-luthersk trossamfund  

 i udlandet, udfærdiges der fødsels- og dåbsattest for barnet.
Det samme  

 gælder, når barnet er døbt i et andet kristent trossamfund i udlandet, og der  

 af adoptanterne er afgivet erklæring om, at barnet agtes opdraget i  

 folkekirkens tro.
2. I andre tilfælde end de under pkt. 1 nævnte  

 udfærdiges der fødsels- og navneattest.
Er barnet døbt i et kristent  

 trossamfund, anføres bemærkning om dåben i attestens anmærkningsrubrik.
D.
Indberetning om optagelse i folkekirken.
 I de under C 1, 1. pkt. nævnte tilfælde skal der ikke afgives indberetning  

 til folkeregistret om barnets optagelse i folkekirken, da barnet straks ved  

 indvandringen af folkeregistret registreres som medlem af folkekirken.
 I de under C 1, 2. pkt., omhandlede tilfælde betragtes barnet som optaget  

 i folkekirken i henhold til den af adoptanterne afgivne erklæring, og der  

 afgives sædvanlig indberetning herom til folkeregistret (formular F).
 Forekommende tvivlstilfælde vil være at forelægge ministeriet til  

 afgørelse.
 Et antal eksemplarer af nærværende cirkulærskrivelse vedlægges til  

 fordeling blandt stiftets ministerialbogsførere.
 Kirkeministeriet, den 24. januar 1974.
P.
M.
V.
E.
B.
 Arne Truelsen.
