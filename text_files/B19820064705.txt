 I medfør af § 4 i lov nr. 173 af 28. april 1982 om mål og vægt  

 (metrologi), jfr. bekendtgørelse nr. 646 af 8. december 1982 om bemyndigelse  

 til Statens Metrologiråd i medfør af § 11 i lov om mål og vægt (metrologi)  

 fastsættes:
Almindelige bestemmelser § 1.  Statens Metrologiråd fastsætter, hvilke  

 målenheder der finder anvendelse i Danmark, og fastsætter efter forhandling  

 med hovedorganisationerne for de berørte erhverv og offentlige myndigheder  

 samt forbrugerorganisationerne bestemmelser om måleteknisk kontrol på  

 områder, hvor dette findes påkrævet af hensyn til erhvervslivet, forbrugerne,  

 samhandelen, sundhed, sikkerhed eller miljø.
 Stk. 2.  Der kan fastsættes bestemmelser for samtlige  

 målinger, der foretages under anvendelse af de måleenheder, der er omfattet  

 af det internationale enhedssystem, eller kombinationer af disse samt for det  

 hertil anvendte måleudstyr og brugen deraf.
 Stk. 3.  På områder, hvor der efter anden lovgivning er  

 givet måletekniske forskrifter, kan Rådet efter aftale med vedkommende  

 myndighed fastsætte bestemmelser om måleteknisk kontrol.
§ 2.  Rådet fastsætter bestemmelser af såvel  

 almindelig som speciel karakter, herunder tekniske forskrifter.
Rådet kan  

 tillige udsende vejledninger o.l.
Stk. 2.  Rådet kan, hvor det er hensigtmæssigt, i  

 bestemmelser henvise til standarder, således at disse udgør en del af  

 bestemmelserne.
Rådet bør kun afvige fra internationale eller nationale  

 standarder eller tilsvarende anbefalinger, såfremt det er ganske særligt  

 begrundet.
 Stk. 3.  Rådet kan overlade fastsættelse af tekniske  

 forskrifter samt udgivelse af vejledninger m.v. til Teknologistyrelsen eller  

 til andre statslige myndigheder efter aftale med disse.
 § 3.  Måletekniske bestemmelser af almen karakter  

 fastsættes ved bekendtgørelser, der optages i Lovtidende.
Stk. 2.  Udstedelsen af specielle bestemmelser, herunder  

 tekniske forskrifter, bekendtgøres af Rådet eller af den offentlige  

 myndighed, der i henhold til § 2, stk. 3, er bemyndiget til at udstede  

 sådanne.
Bekendtgørelse sker på formålstjenlig måde med oplysning om, at den  

 pågældende bestemmelse kan erhverves hos Teknologistyrelsen eller  

 myndigheden.
Teknologistyrelsen fastsætter betalingen for Rådets tekniske  

 forskrifter.
 § 4.  I bestemmelser udstedt på de i lovens § 9 og §  

 10, stk. 1, omhandlede områder kan der fastsættes straf af bøde for  

 overtrædelse af bestemmelserne.
 Stk. 2.  Er overtrædelse begået af et aktieselskab,  

 anpartsselskab, andelsselskab eller lign., kan der pålægges selskabet som  

 sådant bøde.
 § 5.  Rådet afgiver udtalelser vedrørende anvendelsen  

 af det internationale enhedssystem (SI) samt tager stilling til konkrete  

 spørgsmål i forbindelse med SI.
Bestemmelser om måleteknisk kontrol § 6.  Måleteknisk kontrol omfatter de  

 foranstaltninger, der i henhold til offentlige forskrifter skal eller kan  

 foretages med henblik på at sikre, at målinger, måleudstyr m.v. overholder  

 fastsatte krav.
 Stk. 2.  Der kan fastsættes bestemmelser om, at  

 måleudstyr og sammenstillinger heraf m.v. skal underkastes måleteknisk  

 kontrol, forinden salg, udlevering eller ibrugtagning sker her i landet.
 Stk. 3.  Brugere af måleudstyr m.v. omfattet af  

 måleteknisk kontrol kan pålægges pligt til at sørge for, at måleudstyrets  

 eller målingens måleusikkerhed til stadighed holdes inden for fastsatte  

 grænser og til i øvrigt at overholde de for udstyret eller målingen gældende  

 bestemmelser.
 § 7.  Som grundlag for bestemmelser om måleteknisk  

 kontrol kan Rådet fastsætte bestemmelser om måleudstyr, herunder krav  

 vedrørende måleusikkerhed, funktion, stabilitet og pålidelighed, om fornødent  

 tillige vedrørende systemopbygning og konstruktion, samt vedrørende udstyrets  

 anvendelse og mærkning.
 § 8.  Som grundlag for bestemmelser om måleteknisk  

 kontrol eller med henblik på gennemførelsen af disse kan Rådet fastsætte de  

 fornødne bestemmelser om måletekniske forhold, herunder om fremgangsmåder ved  

 måling, kalibrering eller prøvning og om dokumentationen herfor samt om  

 anvendelsesområder, nøjagtighedsniveauer m.v.
 § 9.  Rådet kan under hensyn til måleudstyrets  

 egenskaber, anvendelse m.v. eller den pågældende målesituations karakter  

 eller formål fastsætte bestemmelser om omfanget og karakteren af den  

 måletekniske kontrol samt om mærkning eller dokumentation for udført kontrol.
 § 10.  Rådet kan til imødekommelse af internationale  

 forpligtelser, eller hvor det findes af særlig betydning for afsætningen i  

 udlandet af dansk fremstillet måleudstyr, fastsætte eller godkende særlige  

 bestemmelser om måleteknisk kontrol, herunder særlige krav og mærknings-  

 eller dokumentationsforskrifter m.v.
§ 11.  Rådet kan bemyndige Teknologistyrelsen eller  

 nærmere angivne offentlige myndigheder til at meddele kontrete dispensationer  

 fra fastsatte tekniske forskrifter.
Bemyndigelsen kan betinges af  

 indberetningspligt.
§ 12.  Rådet kan foreskrive anmeldelsespligt for  

 ibrugværende måleudstyr m.v., såfremt Rådet finder det nødvendigt med henblik  

 på gennemførelsen af kontrollen.
En sådan forskrift skal identificere de  

 pågældende typer af måleudstyr og skal foruden offentliggørelse i Lovtidende  

 bekendtgøres på en sådan måde, at den bedst muligt kan påregnes at komme til  

 brugernes kundskab.
§ 13.  Rådet fastsætter bestemmelser om gebyrer for  

 foretagelse af måleteknisk kontrol.
Det skal herved i almindelighed lægges  

 til grund, at de med arbejdet forbundne omkostninger fuldt ud skal dækkes  

 gennem betalingen.
Gennemførelse af bestemmelser om  

 måleteknisk kontrol § 14.  Teknologistyrelsen forestår gennemførelsen af  

 bestemmelser om måleteknisk kontrol.
 § 15.  I henhold til Rådets bestemmelser eller efter  

 indhentet udtalelse fra Rådet kan Teknologistyrelsen bemyndige laboratorier,  

 der er autoriseret af Statens Tekniske Prøvenævn, samt statslige og kommunale  

 laboratorier, til at udføre måletekniske kontrolfunktioner på afgrænsede  

 områder.
 Stk. 2.  Bemyndigelser efter stk. 1 kan betinges af, at  

 særligt fastsatte kontrolprocedurer anvendes, at der foretages indberetning  

 til Teknologistyrelsen vedrørende nærmere angivne forhold, og at gebyret  

 fastsættes eller godkendes i overensstemmelse med Rådets bestemmelser.
 § 16.  Hvor det er foreskrevet, at måleinstrumenter  

 skal eller kan typegodkendes, udstedes godkendelse af Teknologistyrelsen.
 Stk. 2.  Teknologistyrelsen fastsætter i  

 overensstemmelse med Rådets bestemmelser kravene til den dokumentation, der  

 skal forelægges i forbindelse med ansøgning om typegodkendelse, og kan  

 forbeholde sig ved egen foranstaltning at lade udføre fornøden prøvning og  

 undersøgelse.
 Stk. 3.  Teknologistyrelsen kan i henhold til  

 bestemmelser udstedt af Rådet eller efter indhentet udtalelse fra Rådet for  

 bestemt afgrænsede områder og på fastsatte vilkår overdrage selve  

 godkendelsesforretningen til andre institutioner, hvis tekniske kompetence og  

 uvildighed er fornødent dokumenteret.
Ikrafttrædelse § 17.  Nærværende bekendtgørelse træder i kraft dagen  

 efter bekendtgørelsen i Lovtidende, men således at de af Rådet på grundlag af  

 bekendtgørelsen udstedte bestemmelser træder i kraft den 1. januar 1983 eller  

 senere, ligesom bekendtgørelsens kap. 3. først har virkning fra 1. januar  

 1983.
