Bekendtgørelse om anvendelse af  

 jordkøbsloven1) og  

 jordfordelingsloven2) i forbindelse med genopretning af  

 vådområder til forbedring af vandmiljøet samt om  

 ophævelse af bekendtgørelse om tilskud til udgifter til  

 matrikulær berigtigelse af visse jordfordelinger I medfør af § 30 og § 30 a, stk. 2, i lov om offentlig  

 fremskaffelse af jord til jordbrugsmæssige formål m.m.  

 (jordkøbsloven), jf. lovbekendtgørelse nr. 493 af 13. juni  

 1997, samt § 8, stk. 3, og § 9, stk. 2, i lov om jordfordeling mellem  

 landejendomme (jordfordelingsloven), jf. lovbekendtgørelse nr. 318 af  

 25.april 1996, fastsættes:
 § 1. Strukturdirektoratet kan inden for de  

 bevillingsmæssige rammer til genopretning af vådområder i  

 Vandmiljøplan II i henhold til jordkøbslovens § 18 erhverve  

 fast ejendom til brug som kompensationsarealer til jordbrugere i forbindelse  

 med projekter, hvis formål er genopretning af vådområder,  

 som medvirker til at forbedre vandmiljøet.
 Stk. 2. Afgørelser efter stk. 1 kan ikke  

 påklages til anden administrativ myndighed.
§ 2. Strukturdirektoratet kan i medfør af  

 jordfordelingslovens § 2 eller § 2 a gennemføre jordfordelinger i  

 forbindelse med de i § 1 nævnte projekter.
Udgiften ved disse  

 jordfordelinger afholdes af Strukturdirektoratet inden for de  

 bevillingsmæssige rammer til Vandmiljøplan II.
 Stk. 2. Til brug for jordfordeling i forbindelse med  

 projekterne kan der erhverves arealer uden for projektområderne.
 § 3. De i §§ 1 og 2 nævnte projekter skal  

 opfylde de kriterier, der fremgår af Miljø- og  

 Energiministeriets bekendtgørelse om kriterier for tildeling af midler  

 til genopretning af vådområder, som skal medvirke til at forbedre  

 vandmiljøet.
§ 4. Bekendtgørelse nr. 902 af 11. oktober  

 1996 om tilskud til udgifter til matrikulær berigtigelse af visse  

 jordfordelingssager ophæves.
Bekendtgørelsen finder indtil 1.  

 oktober 1999 fortsat anvendelse for jordfordelingssager, der er igangsat  

 inden nærværende bekendtgørelses ikrafttræden.
 § 5. Bekendtgørelsen træder i kraft  

 den 6. januar 1999.
