Skriftlig fremsættelse (9. februar 2000) Justitsministeren (Frank Jensen):
 Herved tillader jeg mig for Folketinget at  

 fremsætte:
 Forslag til lov om indfødsrets meddelelse.
(Lovforslag nr.
L 195).
Lovforslaget omfatter 3218 personer.
Endvidere  

 indebærer forslaget, at 2613 børn kan få dansk  

 indfødsret sammen med deres forældre, jf. § 6, stk. 2, i lov om  

 dansk indfødsret.
Lovforslaget er det andet af i alt tre lovforslag om  

 indfødsrets meddelelse, som forventes fremsat i dette  

 folketingsår.
Lovforslaget er udarbejdet efter de samme retningslinier  

 som det lovforslag, der blev fremsat i oktober 1999 og vedtaget af  

 Folketinget i december 1999. Retningslinierne er fastsat ved et forlig, som  

 blev indgået i april 1999 mellem et bredt flertal af Folketingets  

 partier.
Ligesom det foregående lovforslag omfatter forslaget  

 væsentlig flere personer end de lovforslag om indfødsrets  

 meddelelse, der er blevet fremsat i tidligere folketingsår.
Dette  

 skyldes bl.a., at der i de sidste par år er tilført flere  

 ressourcer til Justitsministeriets Indfødsretskontor.
Dette har  

 bevirket en forøgelse af antallet af behandlede sager og en  

 tilsvarende nedbringelse af sagsbehandlingstiden for ansøgninger om  

 naturalisation.
Sagsbehandlingstiden er for tiden omkring 16 måneder,  

 og den forventes yderligere nedbragt.
Som følge heraf forventes  

 også de kommende lovforslag om indfødsrets meddelelse at  

 få et betydeligt omfang.
 Med disse ord anbefaler jeg lovforslaget til det  

 høje Tings velvillige behandling.
