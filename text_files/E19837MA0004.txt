 Der var rejst spørgsmål om den afgiftsmæssige stilling for et selskabs  

 virksomhed med ejendomsadministration, hvoraf en del udføres af et andet  

 ejendomsadministrationsselskab.
Der var endvidere rejst spørgsmål om udlejning af kontorinventar mv. og  

 lokaler til en advokat.
De 2 virksomheder har til huse i samme lokaler,  

 anvender samme inventar mv. samt har fælles personale.
Inventaret er indkøbt  

 af selskabet, der derefter modtager betaling for at stille dette samt  

 lokalerne til rådighed for advokaten.
 De ydelser, som selskabet modtager fra det andet selskab, består i  

 inddatering af lejemål og ind- og udbetalinger, samt udskrivning af  

 forskellige lister og kontoudtog til brug for selskabets selvstændige kontrol  

 og administration af lejemål, ejendomme og foreninger.
Nævnet traf afgørelse om, at den af selskabet udøvede  

 ejendomsadministration er undtaget fra afgiftspligten i henhold til lovens §  

 2, stk. 3, punkt h, 1. pkt, uanset at en del af arbejdet udføres af et andet  

 administrationsselskab.
Der skal derimod svares afgift af de ydelser, der  

 udføres af det andet administrationsselskab, idet disse ydelser ikke udføres  

 på baggrund af en aftale om varetagelse af den løbende administration mellem  

 administrator og ejeren, men efter aftale mellem 2 administratorer om at  

 udføre en del af administrationen.
 Nævnet traf endvidere afgørelse om, at udlejning af udstyr mv. til  

 advokaten omfattes af afgiftspligten i henhold til lovens § 2, stk. 2.
 Udlejningen af lokaler er dog undtaget fra afgiftspligten i henhold til  

 lovens § 2, stk. 3, punkt h, 1. pkt, på betingelse af, at der foretages en  

 opdeling i fakturaen over honoraret vedrørende leje af udstyr mv. og leje af  

 lokalerne.
 Se også Mn.531, Mn.668, Mn.669, Mn.703, Mn.792, Mn.844 og Mn.964.
