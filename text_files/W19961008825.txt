Forskudsafskrivning, bygninger Referencer: LV 1995 E.C.4.4 Deltagerne i et konsortium inden for byggebranchen havde forskudsafskrevet  

 på et byggeri, der var planlagt opført i Tyskland, og  

 ansøgte i medfør af afskrivningslovens § 29 Q  

 Ligningsrådet om fritagelse for regulering af de skattepligtige  

 indkomster for indkomstårene 1991 og 1992 efter afskrivningslovens § 29  

 P, stk. 2-4, idet der blev anmodet om fristforlængelse til 1. oktober  

 1996.
Det var oplyst, at samejedeltagerne, der alle var beskæftiget inden  

 for byggebranchen, havde indgået en entreprisekontrakt med et tysk  

 entreprenørselskab om opførelse af en industriejendom i  

 Tyskland.
Byggeriet var endnu ikke påbegyndt på tidspunktet for  

 Ligningsrådets behandling af ansøgningen.
 Entreprisekontrakten blev indgået i december 1991 med henblik  

 på endelig opførelse og udlejning inden udgangen af  

 indkomståret 1995. Entreprisesummen udgjorde 4.600.000 DEM.
Det var aftalt i entreprisekontrakten, at konsortiet først skulle  

 påbegynde byggeriet, når der var indgået et antal  

 lejekontrakter svarende til halvdelen af den beregnede leje for det samlede  

 byggeri.
Det viste sig imidlertid vanskeligt at finde lejere til byggeriet,  

  hvorfor igangsættelsen blev udsat.
I 1994 blev samejedeltagerne  

 imidlertid enige om, at de for at undgå efterbeskatning efter  

 afskrivningslovens § 29 P, stk. 2-4, under alle omstændigheder ville  

 påbegynde byggeriet.
Deltagerne i samejet regnede herefter med, at  

 byggeriet kunne stå færdigt, inden 4-års-fristen i  

 afskrivningslovens § 29 E, stk. 2, nr. 2, for byggeriets  

 færdiggørelse udløb den 31. december 1995.
På grund af økonomiske vanskeligheder var det tyske  

 entreprenørselskab ikke i stand til at stille de fornødne  

 garantier over for underleverandørerne, og efter adskillige  

 forhandlinger måtte det opgives at gennemføre byggeriet med det  

 tyske selskab.
I brev af 20. december 1994 foreslog det tyske  

 entreprenørselskab, at konsortiet fandt en anden entreprenør og  

 bekræftede, at ingen af parterne i anledning af entreprisekontrakten  

 kunne gøre økonomiske krav gældende.
 I slutningen af 1994 og i begyndelsen af 1995 førte konsortiet  

 forhandlinger med flere entreprenører med henblik på  

 gennemførelse af projektet.
I sommeren 1995 afgav konsortiet og entreprenør A en fælles  

 hensigtserklæring om at ville opføre en industriejendom.
Der var  

 fundet lejere til ejendommen, entreprisesummen ville ikke være lavere  

 end i den oprindelige kontrakt, og man regnede med at kunne gennemføre  

 projektet inden udgangen inden af 1995. Da samejedeltagerne ikke  

 ønskede at gennemføre projektet, hvis der skete efterbeskatning  

 af de foretagne forskudsafskrivninger, gjorde de for alle tilfældes  

 skyld, gennemførelsen betinget af, at Ligningsrådet meddelte  

 dispensation efter afskrivningslovens § 29 Q.
 Som følge af forsinkelser forårsaget af nabohøringer,  

 viste det sig, at projektet først kunne fuldføres i  

 løbet af 1996.
 Til støtte for at imødekomme ansøgningen gjorde  

 samejedeltagernes revisor over for Ligningsrådet gældende, at  

 årsagen til, at byggeriet ikke kunne gennemføres inden for de  

 beregnede tidsfrister, var, at det tyske entreprenørselskab ikke var i  

 stand til at påbegynde byggeriet, da konsortiet anmodede herom.  

 Revisoren anførte endvidere, at der efter at konsortiet var blevet  

 frigjort fra kontrakten, havde været rigelig tid, nemlig hele 1995, til  

 at opføre ejendommen, idet det normalt ikke tager mere end 4-6  

 måneder at opføre en industriejendom af den  

 pågældende størrelse.
 Efter en samlet vurdering afslog Ligningsrådet at imødekomme  

 ansøgningen, idet rådet ikke fandt, at betingelserne i  

 afskrivningslovens § 29 Q om, at den skattepligtige hverken har kunnet  

 forudse eller afværge forsinkelsen, var opfyldt.
