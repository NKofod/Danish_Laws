Bekendtgørelse om ændring af bekendtgørelse om tilskud til fremme af veterantogskørsel § 1 I bekendtgørelse nr. 280 af 24. marts 2017 om tilskud til fremme af veterantogskørsel, foretages følgende ændringer:
 1. I § 2, stk. 1 udgår: », der på tidspunktet for ansøgningen har en driftstilladelse fra Trafik-, Bygge- og Boligstyrelsen«.
 2. I § 3, stk. 2, ændres: »1. maj 2017« til »1. juni 2017«.
 3. Efter § 4 indsættes:
»§ 4 a.
Veteranbaneorganisationer, der har modtaget tilsagn om tilskud, kan kun få udbetalt tilskuddet, hvis de har en driftstilladelse på tidspunktet for udbetaling.« 4. Bilag 1, punkt 5.1, 1. pkt. affattes således:
»Ansøgning fra veteranbaner om at komme i betragtning ved tildeling af puljemidler skal foreligge senest 1. juni 2017 hos Trafik-, Bygge- og Boligstyrelsen.« 5.  I bilag 1, punkt 5.5, indsættes efter 1. pkt.: »Udbetaling er betinget af, at denne bekendtgørelses § 4 a er opfyldt.« § 2 Bekendtgørelsen træder i kraft den 29. maj 2017.
