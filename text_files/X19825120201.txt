Et pengeinstitut afregnede en kundes tilgodehavende på dennes  

 opsigelseskonto uden forudgående aftale.
Tilsynet udtalte, at dette ikke var  

 i overensstemmelse med god pengeinstitutspraksis, samt at kunden burde have  

 fået besked om frist for betaling.
 Tilsynets skrivelse af 16/12 1982 vedrørende modregning i en indlånskonto.
En kunde i et pengeinstitut klagede over, at pengeinstituttet uden  

 forudgående aftale havde foretaget afregning af et tilgodehavende vedrørende  

 hjemtagelse af et kreditforeningslån ved at debitere beløbet på kundens  

 3-måneders opsigelseskonto.
Pengeinstituttet oplyste, at det ved afregningen  

 konstaterede, at kunden alene havde penge indestående på den anførte konto,  

 hvorfor beløbet blev hævet på denne konto.
Tilsynet udtalte, at pengeinstituttets afregning af sit tilgodehavende  

 gennem debitering på kundens opsigelseskonto ikke var i overensstemmelse med  

 god pengeinstitutspraksis.
Pengeinstituttet burde i stedet have meddelt  

 kunden om tilgodehavendet med angivelse af en frist for betaling.
Modregning  

 burde ikke være sket, medmindre pengeinstituttet havde begrundet formodning  

 om, at der kunne opstå problemer med berigtigelse af beløbet på anden måde.
