Pressenævnets kendelse i sag nr. 11-70/47 Resumé Klager  moderen til en 18-årig datter, hvis far blev myrdet  klagede over indslaget Kaffe med Kurt i TV SYD.
 Pressenævnets formand udtaler:
Klagen angår omtale af afdøde [datterens fader], der er far til [Klager]s datter.
Pressenævnet har ved e-mail af 21. februar 2011 anmodet klager om at indsende en fuldmagt fra sin 18-årige datter, såfremt klagen tillige indgives på datterens vegne.
Denne opfordring er ikke efterkommet, og der foreligger ikke oplysninger om, at datteren er undergivet værgemål.
Klagen vurderes derfor i relation til [Klager].
Det er en betingelse for at klage til Pressenævnet, at man har retlig interesse.
Det indebærer, at man selv som person, organisation, virksomhed eller lignende skal være omtalt, afbilledet eller på anden måde identificeret i mediet.
I tilfælde, hvor den berørte person var død, da omtalen blev offentliggjort, kan en klage efter nævnets praksis under visse omstændigheder indgives af nære pårørende, herunder ægtefælle, forældre, børn, børnebørn og søskende.
Da det, således som sagen er oplyst, lægges til grund, at klager ikke var gift eller samlevende med afdøde, kan hun ikke anses for omfattet af den kreds af nære pårørende, der efter nævnets praksis under visse omstændigheder kan klage over omtale af en anden person.
Sagen afvises derfor i medfør af medieansvarsloven § 43, stk. 2, nr. 2.
 [Klager] har klaget til Pressenævnet over indslaget Kaffe med Kurt i TV SYD den 31. januar 2011, idet hun mener, at god presseskik er tilsidesat.
 TV SYD har den 17. februar 2011 afvist [Klager]s klage, hvorefter klagen er indbragt for Pressenævnet samme dag.
[Klager] har til støtte for klagen bl.a. anført, at der i udsendelsen bringes et interview med den mand, der skød hendes datters far.
TV SYD går langt over stregen for, hvad der er god etik, og tilsidesætter ethvert menneskeligt hensyn ved interviewet.
På grund af den omtalte sag har klagers datter i over tre år haft en depression.
 Pressenævnets formand udtaler:
Klagen angår omtale af afdøde [datterens far], der er far til [Klager]s datter.
Pressenævnet har ved e-mail af 21. februar 2011 anmodet klager om at indsende en fuldmagt fra sin 18-årige datter, såfremt klagen tillige indgives på datterens vegne.
Denne opfordring er ikke efterkommet, og der foreligger ikke oplysninger om, at datteren er undergivet værgemål.
Klagen vurderes derfor i relation til [Klager].
Det er en betingelse for at klage til Pressenævnet, at man har retlig interesse.
Det indebærer, at man selv som person, organisation, virksomhed eller lignende skal være omtalt, afbilledet eller på anden måde identificeret i mediet.
I tilfælde, hvor den berørte person var død, da omtalen blev offentliggjort, kan en klage efter nævnets praksis under visse omstændigheder indgives af nære pårørende, herunder ægtefælle, forældre, børn, børnebørn og søskende.
Da det, således som sagen er oplyst, lægges til grund, at klager ikke var gift eller samlevende med afdøde, kan hun ikke anses for omfattet af den kreds af nære pårørende, der efter nævnets praksis under visse omstændigheder kan klage over omtale af en anden person.
Sagen afvises derfor i medfør af medieansvarsloven § 43, stk. 2, nr. 2.
