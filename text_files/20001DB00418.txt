Betænkning afgivet af Europaudvalget den  

 20. april 2001 Betænkning over Forslag til folketingsbeslutning om  

 suspension af  

 EU-Middelhavsassocieringsaftalen med Israel [af Keld Albrechtsen (EL) og  

 Helge Bo Jensen (EL)] 1. Udvalgsarbejdet Beslutningsforslaget blev fremsat den 9. november 2000 og  

 var til 1. behandling den 28. november 2000. Beslutningsforslaget blev efter  

 1. behandling henvist til behandling i Europaudvalget.
Møder Udvalget har behandlet beslutningsforslaget i 3  

 møder.
2. Indstillinger og politiske bemærkninger Et flertal i udvalget (S, V, KF, DF, CD og RV)  

 indstiller beslutningsforslaget til forkastelse.
 Et mindretal i udvalget (SF og EL) indstiller  

 beslutningsforslaget til vedtagelse uændret.
Socialistisk Folkeparti støtter  

 beslutningsforslaget ud fra det inderlige håb, at en hel eller delvis  

 suspension af det handelspolitiske samarbejde vil føre til en politisk  

 udvikling i Israel, som fører væk fra den nuværende  

 farlige konfrontationskurs og tilbage til en proces mod fred og forsoning  

 mellem Israel og palæstinenserne.
Det er oplagt, at EU kan spille en  

 større rolle.
Det er i den nuværende dybt kritiske situation  

 vanskeligt at forstå, hvis ikke EU-landene udnytter deres  

 økonomiske vægt i fredens tjeneste og lægger  

 handelspolitisk pres på Israel.
Det er samtidig SF's holdning, at en  

 israelsk tilbagevenden til fredsprocessen og overholdelse af de mest  

 fundamentale menneskerettigheder bør føre til en genoptagelse  

 af det økonomiske samarbejde.
Enhedslisten finder, at den seneste udvikling kun har  

 bekræftet, at det er på tide at suspendere den indgåede  

 associeringsaftale mellem EU og Israel.
Den seneste tids israelske  

 militære aktioner, angreb og besættelse af palæstinensiske  

 selvstyreområder viser en israelsk regering, som er ligeglad med den  

 internationale verdens reaktioner, når det kun bliver ved ordene.  

 Derfor er det på tide, at Danmark i EU kræver, at der kommer  

 handling bag kritikken af Israel.
 Ud over den militære undertrykkelse, og at Israel  

 efter forgodtbefindende rykker ind og ud af de palæstinensiske  

 områder, har Israel ført en systematisk økonomisk politik  

 over for de palæstinensiske selvstyremyndigheder og deres  

 områder, som har medført økonomisk og socialt kaos.
Som udenrigsministeren gjorde opmærksom på i  

 sin tale den 31. marts 2001 på Christiansborg til den internationale  

 høring om menneskerettighedssituationen i de besatte områder,  

 fører Israel en bevidst og systematisk økonomisk politik, som  

 skal underminere det palæstinensiske selvstyre, og som rammer den  

 palæstinensiske befolkning hårdt.
Det kan kun ses som en  

 kollektiv afstraffelse af en befolkning, som ikke vil gøre, hvad  

 Israel vil have.
Udenrigsministeren oplyste således, at Desuden kunne udenrigsministeren oplyse, at den israelske  

 opdeling af de palæstinensiske områder i 40 aflukkede  

 områder betyder, at de palæstinensiske selvstyremyndigheder ikke  

 kan mødes, ministerier og administrationen har svært ved at  

 fungere, og deres arbejde overtages i stigende grad af lokale ngo´er,  

 islamiske institutioner og Hamas.
 Udenrigsministeren konkluderede, at denne kollektive  

 afstraffelse er forkert og ulovlig i forhold til  

 Genèvekonventionen.
Derfor er det på høje tid, at Danmark og EU  

 klart siger fra over for Israel og lader handling følge på ord.  

 Det burde være oplagt nu at meddele Israel, at den indgåede  

 associeringsaftale er suspenderet, indtil Israel indstiller sin kollektive  

 afstraffelse af den palæstinensiske befolkning, trækker sig  

 tilbage fra de besatte områder og går ind i reelle  

 fredsforhandlinger med den palæstinensiske ledelse.
Det kan ikke  

 være rigtigt, at Danmark og EU skal belønne Israels sociale og  

 økonomiske kollektive afstraffelse af palæstinenserne med en  

 fortsat handel med Israel, som om intet var sket.
Enhedslisten anbefaler, at Danmark foreslår, at det  

 møde i maj måned, som skal være i en arbejdsgruppe under  

 Associeringsrådet mellem EU og Israel, udsættes, indtil Israel  

 overholder artikel 2 i associeringsaftalen.
Indtil dette sker, er både  

 associeringsaftalen og møderne i Associeringsrådet mellem EU og  

 Israel suspenderet.
 Kristeligt Folkeparti og Demokratisk Folkeparti var  

 på tidspunktet for betænkningens afgivelse ikke  

 repræsenteret med medlemmer i udvalget og havde dermed ikke adgang til  

 at komme med indstillinger eller politiske udtalelser i  

 betænkningen.
 En oversigt over Folketingets sammensætning er  

 optrykt i betænkningen.
Claus Larsen-Jensen (S) fmd.  

  Niels Bloch Jespersen (S)  Klaus Hækkerup (S)  

  Per Kaalund (S)  Jens Peter Vernersen (S)  

  Anne Baastrup (SF) Susanne Clemensen (CD)  

  Elisabeth Arnold (RV) nfmd.  

  Keld Albrechtsen (EL)  Charlotte Antonsen (V)  

  Eva Kjer Hansen (V)  Svend Erik Hovmand (V)  

 Jens Kirk (V)  Lene Espersen (KF)  

  Henning Grove (KF)  Kristian Thulesen Dahl (DF)  

  Henriette Kjær (KF) Kristeligt Folkeparti og Demokratisk Folkeparti havde ikke  

 medlemmer i udvalget.
Folketingets sammensætning Socialdemokratiet (S) 64 * Det Radikale Venstre (RV) 7 Venstre, Danmarks Liberale Parti (V) 43 * Enhedslisten (EL) 5 Det Konservative Folkeparti (KF) 17 ** Kristeligt Folkeparti (KRF) 4 Socialistisk Folkeparti (SF) 13 Demokratisk Folkeparti (DMF) 1 Dansk Folkeparti (DF) 10 Valgt på Færøerne (FÆR) 1 Centrum-Demokraterne (CD) 8 Uden for partierne (UP) 6 * Heraf 1 medlem valgt i Grønland ** Heraf 1 medlem valgt på  

 Færøerne Bilag 1 Oversigt over bilag vedrørende B 39 Bilagsnr.
