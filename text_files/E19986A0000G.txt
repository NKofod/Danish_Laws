G - Beregning af lønmodtagerbidrag og A-skat G.1 Lønmodtagerbidrag G.2 A-skat G.3 Særlige forhold G.4 Meddelelser til lønmodtageren Dette afsnit indeholder en beskrivelse af reglerne for beregning af  

 lønmodtagerbidrag og A-skat.
For så vidt angår beregning af den midlertidige  

 pensionsopsparing henvises til afsnit O.
Beregningen af lønmodtagerbidraget er omtalt i G.1, mens beregningen af  

 A-skat er behandlet i G.2, dog således at der i afsnit G.3 er omtalt visse  

 særlige beregningsregler.
I afsnit G.4 omtales den underretningspligt, som  

 indeholdelsespligtige er pålagt i forbindelse med udbetaling af vederlag mv.
 For så vidt angår opgørelsen af det grundlag, som A-skatten og  

 lønmodtagerbidraget skal beregnes af, henvises til afsnit B og C samt for så  

 vidt angår arbejdsgiverbidraget til afsnit F.
 Sidst i dette afsnit er optrykt et eksempel på en lønseddel med tilhørende  

 forklarende noter.
G.1 Lønmodtagerbidrag Lønmodtagerbidraget er i 1998 på 8 pct., jf.
AMFL § 5, stk. 2.
Ifølge AMFL § 11, stk. 1, jf. lovbek. nr. 744 af 21. sept. 1997, skal  

 lønmodtagerbidraget beregnes ved enhver udbetaling af løn, vederlag og  

 honorarer, der skal medregnes til bidragsgrundlaget efter AMFL § 8, stk. 1,  

 litra a og b samt litra e i det omfang indkomsterne er gjort til A-indkomst  

 efter KSL § 43, stk. 2. Beregningen og indeholdelsen af lønmodtagerbidraget  

 foretages af arbejdsgiveren/hvervgiveren.
Om opgørelsen af bidragsgrundlaget  

 henvises til afsnit A.2.2, afsnit B og C.
Ifølge § 11, stk. 3 kan skatteministeren fastsætte regler om, at der ikke  

 skal indeholdes lønmodtagerbidrag af udbetalinger, der i medfør af KSL § 45,  

 stk. 1, er gjort til B-indkomst.
Disse udbetalinger er omtalt nærmere i  

 afsnit B.1.2.
 Der skal endvidere, jf AMFL § 11, stk. 6, beregnes et lønmodtagerbidrag af  

 de ydelser, der er omfattet af AMFL § 8, stk. 1, litra d  

 (fratrædelsesgodtgørelser m.m). Beregningen skal foretages af den virksomhed  

 eller lignende, der foretager udbetalingen.
 Beregningen af lønmodtagerbidrag efter AMFL § 11, stk. 1 og stk. 6  

 foretages i forbindelse med udbetalingen , jf. dog AMFL § 8, stk. 2. Se også  

 G.2.3.
For så vidt angår lønmodtagerbidrag af indbetalinger som nævnt i AMFL § 8,  

 stk. 1, litra c (indbetalinger til afdækkede pensionsordninger) og litra f,  

 foretages beregningen af lønmodtagerbidraget af pensionskassen, herunder ATP,  

 forsikringsselskabet eller pengeinstituttet, jf.
AMFL § 11, stk. 5. Der er  

 ikke i AMFL fastsat bestemmelser om, på hvilket tidspunkt pensionsinstituttet  

 skal indeholde lønmodtagerbidrag af pensionsbidragene, men alene bestemmelser  

 om, hvornår lønmodtagerbidraget skal afregnes over for Told*Skat, jf.
H.9.2.
I de tilfælde, hvor det ikke er den udbetalende virksomhed eller  

 pensionsinstuttet, der beregner og indeholder lønmodtagerbidraget af ydelser  

 omfattet af § 8, stk. 1, litra a-f, opkræves lønmodtagerbidraget af  

 Told*Skat, jf.
AMFL § 11, stk. 4 og 8. Bidraget opkræves en gang årligt, jf.  

 § AMFL § 13, stk. 3.
G.2 A-skat Reglerne om beregning og indeholdelse af A-skat findes i KSL § 46, § 48,  

 §§ 48A-E samt i § 49, men relaterer sig også til bestemmelserne i KSL §§  

 43-45, jf. lovbek. nr. 614 af 10. juli 1997. Derudover kan der henvises til §  

 13, §§ 22-27 samt § 32 og § 47 i KSLbek. nr. 768 af 19. sept. 1995 med senere  

 ændringer.
Endelig omhandler pkt. 50 - 62, samt pkt. 74-76 i cirk. nr. 135 af  

 4. nov. 1988 områder, som er af betydning for spørgsmålet om indeholdelse og  

 beregning af A-skat.
G.2.1 Generelt Ifølge § 46, stk. 1 i KSL, skal der ved enhver udbetaling af A-indkomst,  

 indeholdes en foreløbig skat (A-skat). Indeholdelsespligten påhviler den, for  

 hvis regning udbetalingen foretages.
For så vidt angår udbetaling af indkomst  

 omfattet af KSL § 43, stk. 2, litra h, påhviler udbetalingen den, for hvem  

 arbejdet udføres.
Om afgrænsningen af de indeholdelsespligtige virksomheder  

 mv. henvises i øvrigt til afsnit D.
 Pligten til at indeholde A-skat påhviler alle, der udbetaler indkomst  

 omfattet af KSL § 43, stk. 1 eller KSL § 43, stk. 2, medmindre indkomsten  

 efter KSL §§ 44 og 45 er gjort til B-indkomst.
 Indeholdelsen foretages i praksis ved, at den indeholdelsespligtige,  

 forinden den erhvervede indkomst udbetales til indkomstmodtageren, beregner  

 A-indkomsten, fratrækker et evt. trækfrit fradrag og beregner A-skatten med  

 den trækprocent, der er anført på skattekortet og tilbageholder A-skattten.
G.2.2 Opgørelsen af A-indkomsten A-indkomsten er den indkomst, som den indeholdelsespligtige skal beregne  

 og indeholde A-skat af.
Det er i KSL § 43 defineret, hvilke indkomster, der  

 er A-indkomst.
Se dog også §§ 44 og 45, som fastslår, at visse af de i § 43  

 nævnte indkomster ikke er A-indkomst.
A-indkomsten er som udgangspunkt bruttolønnen inkl. alle løntillæg til den  

 ansatte.
Ved opgørelsen af A-indkomsten er der bortseelsesret for beløb, som  

 arbejdsgiveren tilbageholder ved lønudbetalingen og indbetaler til  

 pensionsordninger omfattet af PBL § 19, herunder lønmodtagerens ATP-bidrag.  

 Der er endvidere bortseelsesret for det beregnede lønmodtagerbidrag samt for  

 den beregnede midlertidige pensionsopsparing.
 Om ydelser, der er A-indkomst efter KSL § 43, stk. 1, eller er gjort til  

 A-indkomst i medfør af KSL § 43, stk. 2, henvises til afsnit B.
Indeholdelse går forud for andre krav mod den pågældende A-indkomst, jf.  

 KSL § 46, stk. 3. Hvis den indeholdelsespligtige således måtte have et krav  

 mod den skattepligtige, og kravet i øvrigt opfylder betingelserne for at  

 kunne modregnes i A-indkomsten, må beløbet ikke modregnes, inden der beregnes  

 lønmodtagerbidrag og A-skat, jf.
TfS 1994,606 (ØLD) samt TfS 1996,255 (LSR).
 Til sidst i dette afsnit er vist et eksempel på en lønseddel/lønafregning,  

 der illustrerer beregningen af lønmodtagerbidraget, A-skatten mv.
G.2.3 Tidspunktet for indeholdelsen af A-skat A-skat skal indeholdes på det tidspunkt, hvor indkomsten udbetales, jf.  

 KSL § 46, stk. 2, og KSLbek. nr. 768 af 19. sept. 1995, § 22, stk. 1. Det  

 gælder også ved udbetaling af acontovederlag, forskud og lignende.
Er  

 udbetalingen ikke sket senest 6 måneder efter, at indkomstmodtageren har  

 erhvervet endelig ret til den pågældende indkomst, skal A-skatten indeholdes  

 på dette tidspunkt, jf.
KSL § 46, stk. 2, 2. pkt.
Der er i medfør af KSL § 46, stk. 2, 3. pkt., fastsat særlige regler for,  

 hvornår der skal indeholdes A-skat af feriegodtgørelse.
Disse regler fremgår  

 af KSLbek. nr. 768 af 19. sept. 1995, § 22, stk. 2, som ændret ved bek. nr.  

 1012 af 2. dec. 1996, hvorefter der skal indeholdes A-skat månedligt i  

 optjeningsåret på grundlag af den feriegodtgørelse, der er optjent i den  

 forløbne måned.
For så vidt angår feriegodtgørelse, der tilfalder lønmodtageren ved  

 ansættelsesforholdets ophør efter ferielovens § 14, stk. 3, beskattes denne i  

 fratrædelsesåret, jf.
KSL § 22, stk. 3. Indeholdelsen skal ske i  

 fratrædelsesmåneden.
 Der skal indeholdes A-skat (og lønmodtagerbidrag) af værdien af fri  

 telefon og fri bil, som ydes i forbindelse med løn og andre A-skattepligtige  

 vederlag samtidig med, at der indeholdes A-skat af lønnen eller vederlaget,  

 jf. § 23, stk. 1, 2. pkt. i KSLbek. nr. 768 af 19. sept. 1995. Se også  

 B.1.6.1 og B.1.6.2.
 Hvis en indkomstmodtagers skattepligt til Danmark ophører, skal der  

 indeholdes A-skat senest ved skattepligtens ophør, jf. § 24 i KSLbek. nr. 768  

 af 19. sept. 1995. Dette har bl.a. betydning i forbindelse med dødsfald.
Erhverves A-indkomst i et ansættelsesforhold sådan, at lønmodtageren  

 beholder beløb, som vedkommende i medfør af sit ansættelsesforhold modtager  

 fra tredjemand, skal A-indkomsten opgøres hver gang, lønmodtageren afregner  

 med arbejdsgiveren, dog mindst én gang om måneden.
Denne  

 afregningsform kendes inden for hyrekørsel, restaurationsbranchen, visse  

 provisionslønnede sælgere, forretningsbestyrere m.fl.
Lønmodtageren skal,  

 samtidig med at A-indkomsten opgøres, aflevere den A-indkomst, der svarer til  

 A-skatten til arbejdsgiveren, og A-skatten anses for indeholdt på dette  

 tidspunkt.
Hvis lønmodtageren ikke afregner A-skatten til arbejdsgiveren, kan  

 lønmodtageren afskediges uden varsel.
Disse bestemmelser er fastsat i KSL §  

 49.
Sker der reduktion i løn mv. efter udløbet af en indtjeningsperiode, skal  

 reduktionen henføres til det indkomstår, den vedrører, og lønmodtageren skal  

 tilbagebetale bruttobeløbet til arbejdsgiveren.
Det for meget indeholdte  

 lønmodtagerbidrag samt A-skatten reguleres af Told*Skat i forbindelse med  

 udsendelse af af årsopgørelsen.
 Spørgsmålet om, hvornår en arbejdsgiver skal indeholde lønmodtagerbidrag  

 og A-skat af løn mv., kan illustreres således:
Bagudlønnede Lønmodtagerbidraget og A-skatten skal indeholdes med den bidragssats og  

 den trækprocent, der gælder på udbetalingstidspunktet.
Det gælder også løn  

 til bagudlønnede, der først får lønnen udbetalt i året efter indtjeningsåret.
Eksempel 1 Lønperiode: 3. nov. - 16. nov.
 Lønnen udbetales 15. november, og der skal indeholdes lønmodtagerbidrag og  

 A-skat med den sats, der gælder på udbetalingstidspunktet.
Eksempel 2 Lønperiode: 22. dec. - 4. jan.
 Lønnen udbetales den 4. januar, og der skal indeholdes lønmodtagerbidrag  

 og A-skat med den sats, der gælder på udbetalingstidspunktet.
Forudlønnede Der skal beregnes lønmodtagerbidrag og A-skat af forudbetalt løn med de  

 satser, som gælder for den faktiske indtjeningsmåned.
Det vil sige, at selv  

 om løn for januar udbetales i slutningen af december året før, skal A-skatten  

 indeholdes efter det nye skattekort og bidraget med den sats, der gælder for  

 det nye år.
G.2.4 Grundlaget for beregningen af A-skat Beregningen af A-skat sker på grundlag af den beregnede A-indkomst samt på  

 grundlag af de oplysninger, som står på indkomstmodtagerens skattekort, det  

 være sig i form af hovedkort, bikort eller frikort, jf. også KSL § 48.
 G.2.4.1 Skattekortets oplysninger mv.
Af KSL § 48, stk. 1 fremgår det, at skattemyndighederne til brug ved  

 indeholdelsen af A-skat udsteder skattekort (hovedkort) og bikort til  

 skattepligtige, der forventes at få A-indkomst i det år, som skattekortet  

 (hovedkortet) og bikortet vedrører.
A-indkomstmodtagere skal aflevere  

 skattekort (hovedkort) til eller forevise bikort for den  

 indeholdelsespligtige.
På skattekortet (hovedkortet) er anført, hvilke beløb der skal fradrages i  

 A-indkomsten inden beregningen af A-skatten, jf.
KSL § 48, stk. 2. Fradraget  

 er anført som et fradrag pr. måned, 14 dage, uge og dag.
Ifølge KSL § 48 A, kan skatteministeren, når særlige grunde taler derfor,  

 bestemme, at indeholdelse af A-skat i visse arter af A-indkomst skal ske uden  

 anvendelse af skattekort (hovedkort) eller bikort.
Denne bemyndigelse er  

 udmøntet i KSLbek. nr. 768 af 19. sept. 1995, § 26, hvorefter Told- og  

 Skattestyrelsen kan fastsætte nærmere bestemmelser om beregning af fradrag i  

 A-indkomst på grundlag af skattekort ved udbetaling af feriegodtgørelse,  

 sociale og statslige pensioner, dagpenge fra anderkendte a-kasser, strejke-  

 og lockoutgodtgørelse, der ydes som dagpenge, sygedagpenge efter lov om  

 dagpenge ved sygdom og fødsel samt stipendier, der udbetales til  

 uddannelsessøgende.
 For så vidt angår de regler, der er fastsat ved beregning af fradrag ved  

 udbetaling af feriegodtgørelse henvises til afsnit G.3.3, mens de regler, der  

 er fastsat for så vidt angår beregning af fradrag for sociale og statslige  

 pensioner samt ved udbetaling af dagpenge fra anerkendte a-kasser er  

 beskrevet i G .2.5.1.1.
Told- og Skattestyrelsen har i medfør af KSLbek. nr. 768 af 19. sept.  

 1995, § 26, stk. 1 sidste pkt. bestemt, at skattetrækket kan ske på basis af  

 særlige elektronisk leverede oplysninger.
I samarbejde med de sociale  

 forvaltningers pensionsafdelinger, statslige pensionsudbetalere og  

 SU-styrelsen er der således truffet aftale om, at indeholdelsen kan ske alene  

 på grundlag af elektroniske skattekort.
Ifølge denne aftale leverer  

 pensionsudbetalere og SU-Styrelsen oplysninger til Told*Skat om forventede  

 udbetalinger til de enkelte pensions- eller stipendiemodtagere.
Udbetalerne  

 modtager sammen med de elektroniske skattekort oplysning om, hvorvidt det er  

 hovedkortet, bikortet eller frikortet, der skal anvendes ved indeholdelsen af  

 A-skatten.
Hvis hovedkortet anvendes af udbetaleren af pensionen eller SU,  

 udstedes der alene bikort på papir til skatteyderen, og frikortets maksimale  

 A-indkomst vil være nedskrevet med pensionen eller stipendiet.
Den enkelte  

 skatteyder kan selv få ændret i fordelingen af hoved-/bikort ved henvendelse  

 til kommunens skatteforvaltning.
 Told- og Skattestyrelsen har endvidere i medfør af KSLbek. nr. 768 af 19.  

 sept. 1995, § 26, sidste pkt. bestemt, at skattekortet (hovedkortet) ikke i  

 alle tilfælde skal afleveres til den indeholdelsespligtige, samt at der i  

 særlige tilfælde kan gives fradrag, selv om der ikke er afleveret skattekort  

 (hovedkort). Se G.2.5.1.1.
 Endelig har Told- og Skattestyrelsen i medfør af den nævnte bestemmelse  

 bestemt, at der kan ske overførsel af uudnyttede fradrag til senere perioder  

 inden for kalenderåret, forudsat den indeholdelsespligtige opbevarer  

 skattekortet (hovedkortet) i hele perioden, jf. også G.2.5.1.1.
Skatteministeren kan ifølge KSL § 48, stk. 3, fastsætte regler, hvorefter  

 der under særlige omstændigheder ikke skal anføres fradragsbeløb på  

 skattekortet (hovedkortet) eller skal ske fordeling af det samlede fradrag på  

 anden måde end normalt.
Bemyndigelsen er udnyttet ved § 13 i KSLbek. nr. 768  

 af 19. sept. 1995, hvorefter skattemyndighederne kan udstede skattekort uden  

 fradragsbeløb, et såkaldt bruttotrækkort.
Det kan f.eks. være  

 hensigtsmæssigt, hvis en lønmodtager har meget svingende indkomst som følge  

 af fx sæsonarbejde.
Den indeholdelsespligtige skal i så fald anvende den  

 trækprocent, der står på skattekortet uden fradrag.
 For så vidt angår udstedelse af skattekort til begrænset skattepligtige  

 kunstnere, musikere, sportsfolk, scenografer, gæsteinstruktører og lignende  

 henvises til SD-cirk. 1989-56.
G.2.4.1.1 Skattekortoplysninger på edb Skattemyndighederne kan i visse tilfælde levere skattekortoplysninger på  

 edb, jf.
KSL § 48, stk. 8. Der kan kun gives skattekortoplysninger for  

 personer, der modtager A-indkomst fra den indeholdelsespligtige på det  

 tidspunkt, hvor oplysninger bliver rekvireret.
Anmodninger om  

 skattekortoplysninger på edb skal fremsættes til Told- og Skattestyrelsen.  

 Skatten skal da indeholdes med den pct., skattemyndighederne har oplyst, jf.  

 TfS 1985, 318 (DEP). Der må derimod kun gives fradrag, hvis den  

 indeholdelsespligtige opbevarer skattekortet (hovedkortet), jf. skd.60.31.
 Hvis den indeholdelsespligtige efter at have modtaget  

 skattekortoplysningerne på edb, får fremlagt et nyt skattekort, skal  

 oplysningerne på det nye skattekort anvendes fra den dato, der på  

 skattekortet er anført som "gyldig fra".
G.2.5 Beregningen af A-skatten Beregningen af A-skatten skal ske på grundlag af skattekort (hovedkort),  

 bikort eller frikort, evt. på grundlag af de edb-oplysninger, som den  

 indeholdelsespligtige har modtaget fra skattemyndighederne.
G.2.5.1 Skattekort (hovedkort) Lønmodtageren skal aflevere sit skattekort (hovedkort) til arbejdsgiveren,  

 som skal opbevare det i den periode, hvor lønmodtageren er ansat, jf. § 32,  

 stk. 2 i KSLbek. nr. 768 af 19. sept. 1995, og arbejdsgiveren skal beregne  

 A-skat efter de oplysninger om trækprocent og fradrag, der står på  

 hovedkortet.
Arbejder en lønmodtager for flere arbejdsgivere, skal den  

 arbejdsgiver, hvor lønmodtageren har sin hovedbeskæftigelse, opbevare  

 hovedkortet og indeholde A-skat med den trækprocent og de fradrag, som står  

 på hovedkortet.
Se også G.2.5.2.
Hvis en indkomstmodtager ikke afleverer sit skattekort (hovedkort) eller  

 foreviser bikort, skal den indeholdelsespligtige indeholde A-skat med 60 pct.  

 af den udbetalte eller godskrevne A-indkomst, jf.
KSL § 48, stk. 7. Der skal  

 endvidere indeholdes lønmodtagerbidrag med 8 pct. i 1998. Kender den  

 indeholdelsespligtige indkomstmodtagerens trækprocent, fx fordi  

 skattemyndighederne har oplyst denne, kan A-skatten dog indeholdes med denne  

 trækprocent.
Den indeholdelsespligtige må derimod ved beregningen af  

 A-skatten kun indrømme de fradrag, der er anført på hovedkortet, hvis den  

 indeholdelsespligtige opbevarer hovedkortet.
Se også SO 1974,220 (SD) samt SO  

 1981,130 (DEP).
Den indeholdelsespligtige skal altid sikre sig lønmodtagerens  

 personnummer, navn og adresse og få det dokumenteret ved personnummerbevis,  

 sygesikringsbevis eller lignende.
Kan personnummerbevis ikke fremskaffes,  

 skal den indeholdelsespligtige i stedet sikre sig oplysning om fødselsdag,  

 -måned og -år, jf.
KSLbek. nr. 768 af 19. sept. 1995, § 32, stk. 1.  

 Arbejdsgiveren skal notere personnummeret, trækprocent og det trækfri  

 fradragsbeløb i sit regnskab.
 Hvis lønmodtageren fx i forbindelse med fratræden forlanger skattekortet  

 (hovedkortet) udleveret, skal arbejdsgiveren beregne A-skatten med den  

 trækprocent, der står på hovedkortet, men må ikke give fradrag for tiden  

 efter udleveringen.
 Hvis lønmodtageren er ansat i virksomheden ved udløbet af kalenderåret,  

 skal skattekortet efter årets udløb tilintetgøres eller udleveres til  

 lønmodtageren.
G.2.5.1.1 Fradrag Det fradrag, som arbejdsgiveren skal bruge ved beregningen og  

 indeholdelsen af A-skatten, fremgår af skattekortet (hovedkortet).  

 Fradragsbeløbet er her anført som et fradrag pr. måned, 14 dage, uge og dag.
 Der skal gives et fradrag svarende til den faktiske indtjeningsperiode  

 inkl. helligdage og andre fridage, jf. cirk. nr. 135 af 4. nov. 1988, pkt.  

 57. Ved beregning af A-skat for en afdød, skal der gives fradrag til og med  

 dødsdagen.
Afregnes der kun løn for en enkelt dag, må der som hovedregel kun gives  

 fradrag for en enkelt dag.
Derudover kan dagfradraget anvendes som supplement  

 til de øvrige fradragsbeløb ved udregning af fradrag for en äskæv"  

 indkomstperiode.
Beregningseksempel (skæv lønperiode) Hovedkortets dagfradrag er 93 kr.
Lønmodtageren er tiltrådt tirsdag.  

 Lønugen er søndag - lørdag.
Hovedkortet skal som tidligere nævnt altid opbevares af arbejdsgiveren -  

 ellers må der ikke gives fradrag ved beregningen af A-skatten, skd.60.31  

 (DEP). Social- og sundhedsforvaltningen kan dog give fradrag efter  

 lønmodtagerens hovedkort, selv om dette opbevares af arbejdsgiveren, hvis  

 arbejdsgiveren har afgivet skriftlig erklæring om, at fradragsbeløbet for en  

 nærmere angiven periode ikke bruges.
For anerkendte a-kasser er der indgået  

 særskilt aftale om opbevaring af skattekort (hovedkort).
 Hvis der ikke registreres arbejdsdage i lønningsregnskabet, men kun  

 arbejdstimer, kan timetallet (ekskl. overarbejdstimer) bruges til at udregne  

 antallet af arbejdsdage.
Bruges hovedkortet som grundlag for beregningen af A-skat, skal der  

 beregnes fradrag for hele den periode, opgørelsen omfatter, selv om  

 lønmodtageren ikke har arbejdet på fuld tid, eller indkomsten ikke kan  

 henføres til en bestemt indtjeningsperiode.
Det betyder f.eks., at der - hvis  

 der udbetales indkomst, som kun vedrører en 14 dages periode - skal gives  

 fradrag for en måned, forudsat lønmodtageren har været ansat hele måneden.
 Overstiger fradragsbeløbet A-indkomsten, bliver grundlaget for beregning  

 af A-skatten ä0". Et uudnyttet fradrag for én periode kan  

 anvendes i en efterfølgende periode, hvis lønmodtagerens skattekort opbevares  

 i begge perioder.
Hvis en lønmodtager til stadighed ikke kan udnytte skattekortets  

 fradragsbeløb, kan den kommunale skatteforvaltning udstede et skattekort med  

 en bruttotrækprocent, jf.
G.2.4.1.
 Der må ikke gives fradrag for dage, hvor en lønmodtager, der er ansat uden  

 ret til ferie med løn, holder ferie.
 Hvis en lønmodtager, der har ret til ferie med løn, holder ferie uden at  

 have optjent ferieretten hos den nuværende arbejdsgiver, og derfor ikke skal  

 have udbetalt løn for (hele) ferieperioden, skal den nuværende arbejdsgiver  

 give fradrag som normalt for hele perioden, forudsat arbejdsgiveren opbevarer  

 skattekortet under ferien.
 Der må ikke gives fradrag for dage, hvor den ansatte får udbetalt dagpenge  

 fra en a-kasse eller fra kommunen.
Hvis en ansat arbejder på nedsat tid og samtidig får supplerende  

 arbejdsløshedsdagpenge (arbejdsgiveren har typisk udstedt en  

 äfrigørelsesattest" til a-kassen), skal arbejdsgiveren fortsat  

 opbevare hovedkortet, og der må kun gives forholdsmæssigt fradrag efter  

 antallet af arbejdstimer.
Den resterende del af fradraget indregner a-kassen  

 ved beregningen af A-skat af arbejdsløs-hedsdagpengene.
Hvis en fuldtidsforsikret lønmodtager i én uge har fået løn for  

 mere end 29,6 timer, bortfalder de supplerende dagpenge.
Der skal da gives  

 fuldt fradrag for den pågældende uge.
Hvis en ansat får delefterløn, gælder der samme regler for opbevaring af  

 hovedkort og beregning af fradrag, som for ansatte, der får supplerende  

 dagpenge.
Der må således kun gives forholdsmæssigt fradrag efter antallet af  

 arbejdstimer.
Den resterende del af fradraget indregner a-kassen ved  

 beregningen af A-skat af delefterlønnen.
G.2.5.2 Bikort Bikortet skal bruges, hvis en lønmodtager på samme tid har indtægt fra  

 mere end én arbejdsgiver.
Hovedkortet bruges således af én  

 arbejdsgiver og bikortet af den/de øvrige.
 Bikortet skal ikke afleveres, men kun forevises arbejdsgiveren, som skal  

 notere personnummer og trækprocent til brug for indeholdelsen af A-skat.
Foreviser indkomstmodtageren ikke sit bikort (eller afleverer hovedkort  

 eller frikort) skal der indeholdes A-skat med 60 pct., jf.
KSL § 48, stk. 7.  

 Derudover skal der indeholdes lønmodtagerbidrag med 8 pct. i 1998.
G.2.5.3 Frikort Frikortet indeholder oplysning om den maksimale skattepligtige indkomst  

 efter indeholdt lønmodtagerbidrag, som kan udbetales til lønmodtageren, uden  

 at arbejdsgiveren skal indeholde A-skat, samt en trækprocent, som skal  

 bruges, hvis den udbetalte A-indkomst overstiger det trækfri maksimumbeløb.  

 Arbejdsgiveren skal notere det trækfri maksimumsbeløb i regnskabet.
På bagsiden af frikortet skal arbejdsgiveren notere den udbetalte  

 A-indkomst (bruttolønnen ekskl.
ATP og lønmodtagerbidrag), jf. vejledningen  

 på bagsiden af frikortet.
Der skal beregnes lønmodtagerbidrag for lønmodtagere, der foreviser  

 frikort, jf.
TfS 1994,153 (svar fra skatteministeren).
Arbejdsgivere, der beskæftiger lønmodtagere, som har frikort, skal  

 opbevare frikortet i den periode, hvor vedkommende arbejder i virksomheden.  

 Hvis lønmodtageren har en regelmæssig indtægt fra arbejdsgiveren, kan  

 arbejdsgiveren dog notere den forventede maksimale årlige indtægt (ekskl.  

 lønmodtagerbidrag) på frikortets bagside allerede ved kalenderårets  

 begyndelse.
Frikortet kan herefter udleveres til lønmodtageren, så denne kan  

 bruge det hos en anden arbejdsgiver.
Hvis den faktiske løn afviger fra det  

 forventede beløb, som er noteret på frikortet, skal arbejdsgiveren ændre  

 beløbet.
Fremlægger lønmodtageren ikke sit frikort, skal arbejdsgiveren, medmindre  

 der i stedet fremlægges skattekort (hovedkort) eller forevises bikort,  

 indeholde A-skatten med 60 pct., jf.
KSL § 48, stk. 7. Derudover skal der  

 indeholdes lønmodtagerbidrag med 8 pct. i 1998.
G.2.5.4 Ændring af skattekort og forhøjelse af trækprocent Hvis lønmodtageren fremlægger et ændret skattekort (hovedkort), bikort  

 eller frikort, skal de oplysninger, som står på det nye skattekort  

 (hovedkort), bikort eller frikort bruges fra den dato, der på kortet er  

 anført som "gyldig fra". Det er en forudsætning herfor, at den  

 indeholdelsespligtige har fået udleveret det nye skattekort mv. af  

 lønmodtageren, inden skatteberegningen foretages.
Det gamle skattekort mv. må  

 ikke udleveres til den ansatte, men skal tilintetgøres.
Den skattepligtige kan over for den indeholdelsespligtige skriftligt bede  

 om, at A-skatten indeholdes med en højere procent end den, der står på  

 hovedkortet, bikortet eller frikortet, jf.
KSL § 48, stk. 9 og KSLbek. nr.  

 768 af 19. sept. 1995, § 27. Den indeholdelsespligtige skal opbevare denne  

 anmodning sammen med det øvrige regnskabsmateriale.
Trækprocenten kan kun  

 begæres forhøjet med et helt tal, og den skattepligtige kan kun én  

 gang inden for samme kalenderår fremsætte begæring herom over for den  

 indeholdelsespligtige.
Lønmodtageren kan senere tilbagekalde anmodningen om  

 at indeholde med en højere trækprocent.
 Hvis den indeholdelsespligtige efter anmodningen om forhøjelse modtager et  

 nyt skattekort (hovedkort), bikort eller frikort, skal indeholdelsen ske  

 efter de oplysninger, der er påført det nye kort.
G.3 Særlige forhold G.3.1 Øreafrunding Indeholdte lønmodtagerbidrag og A-skat skal angives i hele kr.
Det samme  

 gælder arbejdsgiverbidraget.
 Indeholdte lønmodtagerbidrag og A-skat kan øreafrundes på én af  

 følgende måder:
 a) Lønmodtagerbidraget beregnes med ørebeløb på grundlag af AM-indkomsten  

 med ørebeløb, og lønmodtagerbidraget skal anføres med ørebeløb på lønsedlen.  

 A-skatten beregnes herefter også med ørebeløb på grundlag af A-indkomsten og  

 anføres med ørebeløb på lønsedlen.
 Øreafrunding foretages således ikke i forbindelse med selve beregningen,  

 men først ved den månedlige angivelse af det samlede indeholdte beløb.  

 Øreafrundingen sker da enten efter de almindelige øreafrundingsprincipper,  

 dvs. ørebeløb på 50 og derover rundes op, mens ørebeløb under 50 øre rundes  

 ned til hele kroner, eller ved at slette ørebeløbet af det samlede indeholdte  

 lønmodtagerbidrag og A-skat for perioden.
b) Lønmodtagerbidraget beregnes på grundlag af AM-indkomsten med ørebeløb,  

 og A-skatten beregnes på grundlag af A-indkomsten med ørebeløb.  

 Lønmodtagerbidraget og A-skatten øreafrundes efter de almindelige  

 øreafrundingsregler, eller ørene slettes.
AM-indkomsten og A-indkomsten skal  

 anføres med ørebeløb, mens lønmodtagerbidraget og A-skatten skal anføres i  

 hele kroner på lønsedlen.
c) Ved beregningen af lønmodtagerbidraget kan AM-indkomsten ned-rundes til  

 nærmeste med 10 delelige beløb, inden lønmodtagerbidraget beregnes.
På samme  

 måde kan der ved beregningen af A-skatten ske en nedrunding af A-indkomsten.  

 Det udregnede lønmodtagerbidrag samt A-skatten skal herefter oprundes til  

 nærmeste hele kronebeløb.
Såvel AM-indkomst som A-indkomst samt  

 lønmodtagerbidraget og A-skat skal, hvis denne metode bruges, anføres uden  

 ørebeløb på lønsedlen.
G.3.2 Personalegoder, der er A-indkomst For så vidt angår opgørelsen af værdien af personalegoder, der er  

 A-indkomst samt beregningen af lønmodtagerbidrag og A-skat heraf, henvises  

 til B.1.6.
G.3.3 Feriegodtgørelse For så vidt angår beregning af lønmodtagerbidrag og A-skat af  

 feriegodtgørelse henvises til B.1.3. og afsnit G.2.3. Ved beregningen af  

 A-skatten af feriegodtgørelse, skal der dog tages hensyn til følgende særlige  

 regler ved beregningen af fradraget.
 Der skal således benyttes én af følgende 4 regler ved beregningen  

 af fradraget:
 1. Hvis feriepengeberegningen foretages for en hel måned, skal der  

 anvendes 3,25 dagfradrag.
 2. Hvis feriepengeberegningen foretages for en 14-dagesperiode, skal der  

 anvendes 1,50 dagfradrag.
 3. Foretages feriepengeberegningen for en ugeperiode, skal der anvendes  

 0,75 dagfradrag.
4. Hvis lønmodtageren ikke har været ansat hele måneden, skal der for hver  

 hele uge, lønmodtageren har været ansat, anvendes 0,75 dagfradrag.
Der skal  

 ikke gives fradrag for dage, der eventuelt er til rest.
Ferie med løn Hvis en lønmodtager fratræder en stilling med ret til ferie med løn, skal  

 der indeholdes lønmodtagerbidrag og A-skat samt betales arbejdsgiverbidrag af  

 den optjente feriegodtgørelse.
Indeholdelsen skal ske i fratrædelsesmåneden.  

 Selv om der benyttes skattekort, må der ikke gives fradrag ved beregningen af  

 A-skatten.
Hvis en lønmodtager, der normalt har ret til ferie med løn, holder ferie  

 uden at have optjent ret til ferie hos den nuværende arbejdsgiver og derfor  

 ikke får udbetalt løn for hele ferieperioden, skal der beregnes fradrag for  

 hele perioden.
Det er dog en forudsætning, at den nuværende arbejdsgiver  

 opbevarer skattekortet (hovedkortet) under ferien.
Et eventuelt ikke udnyttet  

 fradragsbeløb kan overføres til den efterfølgende periode.
G.3.4 Særlige beregningsregler (LL § 7 O) Der gælder - som følge af de regler, der er fastsat i LL § 7 O - særlige  

 regler for beregning af lønmodtagerbidrag og A-skat af bl.a.  

 fratrædelsesgodtgørelser og jubilæumsgratialer.
Disse regler er beskrevet i  

 B.1.11.2.
G.3.5 Arbejdsudleje KSL § 48 B Hvis en person eller et selskab i udlandet stiller lønmodtagere til  

 rådighed for at udføre arbejde i en virksomhed i Danmark, og udlejeren ikke  

 er ansvarlig for eller bærer risikoen for arbejdsresultatet, skal den danske  

 virksomhed indeholde lønmodtagerbidrag og A-skat af løn mv. til de  

 arbejdsudlejede personer, jf. også C.1.1.2.
A-skatten beregnes, jf.
KSL § 48 B som 30 pct. af bruttoindtægten  

 fratrukket lønmodtagerbidraget og den midlertidige pensionsopsparing.
Til  

 bruttoindtægten medregnes værdien af A-skattepligtige personalegoder (fri  

 kost og logi efter Ligningsrådets satser, fri bil og fri telefon) og evt.  

 skattepligtig godtgørelse til dækning af udgifter til rejse og ophold samt  

 værdien af fortæring og overnatning, som dækkes af den arbejdsudlejedes  

 udenlandske arbejdsgiver, jf.
TfS 1994,394 (TSS).
Arbejdsudlejeskat angives og betales efter særlige regler, jf.
H.7.
G.3.6 Udenlandske søfolk KSL § 48 C og KSL § 48 D For udenlandske søfolk, der er skattepligtige til Danmark, beregnes  

 A-skatten som 30 pct. af bruttoindtægten fratrukket lønmodtagerbidraget og  

 den midlertidige pensionsopsparing.
For så vidt angår afgrænsningen af,  

 hvilke udenlandske søfolk, der skal betale lønmodtagerbidrag og A-skat  

 henvises til C.1.1.5.
G.3.7 Udenlandske forskere og specialister KSL § 48 E For udenlandske forskere og specialister, som midlertidigt arbejder for  

 danske virksomheder eller institutioner, er der indført en særlig 25 pct.  

 beskatning.
De bestemmelser, der vedrører personer omfattet af KSL § 48 E, er  

 beskrevet i afsnit C.1.2.4.
Angivelse og indbetaling af indeholdte beløb, som vedrører personer  

 omfattet af KSL § 48 E, skal ske på en særlig angivelse, jf.
H.8.
G.4 Meddelelser til lønmodtageren Den indeholdelsespligtige skal sammen med udbetaling af løn mv. give  

 lønmodtageren en opgørelse over AM-indkomst, A-indkomst, indeholdt  

 lønmodtagerbidrag og indeholdt A-skat, jf.
KSLbek. nr. 768 af 19. sept. 1995,  

 § 32, stk. 3 og AMFL § 11, stk. 1 og 6. Opgørelsen kan gives på lønsedlen  

 eller afregningsbilaget.
Lønsedlen skal også indeholde oplysning om den periode, indtægten  

 vedrører, udbetalerens navn, adresse og SE-nummer samt lønmodtagerens navn og  

 personnummer.
I stedet for personnummer, kan arbejdsgiveren benytte internt  

 arbejdsnummer.
 Lønmodtageren bør opbevare lønsedlen, da den er kvittering for indeholdte  

 lønmodtagerbidrag og A-skat.
 Hvis der hver måned udbetales det samme beløb fx i forbindelse med  

 pensionsudbetaling, er det tilstrækkeligt, at indkomstmodtageren underrettes  

 én gang, men hvis grundlaget for beregning af lønmodtagerbidrag eller  

 A-skat ændres, skal indkomstmodtageren på ny underrettes.
Fremtvingelse af meddelelsen Hvis den indeholdelsespligtige ikke vil udlevere meddelelsen, kan  

 indkomstmodtageren anmode skattemyndigheden om at fremskaffe meddelelsen, jf.  

 KSL § 84, stk. 2. Meddelelsen kan fremtvinges ved dagbøder, der fastsættes af  

 den stedlige told- og skatteregion, jf. § 2 i bek. nr. 653 af 14. aug. 1997  

 (sagsudlægning).
 NOTER:
 1 Medarbejderen har i eksemplet fået en månedsløn på 20.000 kr. samt  

 løntillæg på 1.000 kr.
2 Medarbejderen har haft rådighed over firmabil til privat kørsel.
Bilens  

 værdi er opgjort til 150.000 kr., og det månedlige beskatningsgrundlag er  

 således 150.000 kr. x 23% x 1/12 = 2.875 kr.
Der er stillet fri telefon til rådighed og det månedlige  

 beskatningsgrundlag kan beregnes til 3.000 kr. / 12 = 250 kr.
Det forudsættes  

 her, at de faktiske telefonudgifter ikke er mindre end dette beløb.
 Der er ikke stillet fri kost og logi efter Ligningsrådets satser til  

 rådighed.
 3 Der er tale om indbetalinger, som arbejdsgiveren foretager for den  

 ansatte til pensionsordninger omfattet af PBL § 19.
 Det er alene lønmodtagerens ATP- og pensionsbidrag, der skal fratrækkes på  

 lønsedlen.
 4 Der skal i 1998 opkræves en midlertidig pensionsopsparing på 1% af  

 AM-indkomsten.
 Se nærmere afsnit O.
 5 Ifølge det skattekort (hovedkort), som medarbejderen har afleveret,  

 udgør det månedlige fradrag 6.000 kr.
 6 Trækprocenten udgør 45.
 7 A-skattepligtige personalegoder skal fratrækkes, idet goderne ikke  

 udbetales til medarbejderen.
8 Medarbejderen bliver her trukket for et afdrag på et personalån på 100  

 kr.
Der kunne også være tale om modkrav fra arbejdsgiverens side i øvrigt.
 9 Medarbejderen har fået udbetalt skatte- og bidragsfri rejse- og  

 befordringsgodtgørelser opgjort efter reglerne herom.
 10 Medarbejderen har afholdt erhvervsmæssige udgifter, som arbejdsgiveren  

 har refunderet mod dokumentation i form af eksterne udgiftsbilag (udlæg efter  

 regning).
 11 Eksemplets opgørelse af indeholdt lønmodtagerbidrag, midlertidig  

 pensionsopsparing og A-skat af optjent feriegodtgørelse forudsætter, at der  

 er tale om en medarbejder uden ret til ferie med løn.
 Lønmodtagerbidrag, midlertidig pensionsopsparing og A-skat indeholdes  

 månedligt på grundlag af den feriegodtgørelse, der er optjent i den forløbne  

 måned.
