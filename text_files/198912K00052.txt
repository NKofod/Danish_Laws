Nr LSF 52 Forslag til Lov om kommunal beskæftigelsesindsats Fremsat af arbejdsministeren (Kirkegaard) den 1. november 1989 Vedtaget ved tredjebehandling den 1. juni 1990 Lov nr. 379 af 13/06/1990 Kapitel 1 Beskæftigelsesprojekter § 1. For at forbedre beskæftigelsesmulighederne for unge og for  

 særlig udsatte grupper af ledige kan der oprettes beskæftigelsesprojekter.
 § 2. Beskæftigelsesprojekter kan oprettes af:
1) kommuner og amtskommuner, 2) statsinstitutioner og statslignende institutioner, 3) organisationer, foreninger, selskaber og lignende, hvis formål er  

 almennyttigt, kulturelt, socialt, idrætsligt eller lignende, eller som  

 arbejder med forsøgs- eller forskningsmæssige opgaver.
 Stk. 2. Det skal så vidt muligt overlades til private at udføre  

 beskæftigelsesprojekter.
 Stk. 3. Før et beskæftigelsesprojekt iværksættes, skal de  

 iværksættere, der er nævnt i stk. 1, nr. 1 og 2, give private  

 erhvervsvirksomheder i området mulighed for at udføre projektet.
 § 3. Arbejdet i beskæftigelsesprojekter må kun omfatte arbejde,  

 der ellers ikke ville blive udført.
§ 4. Beskæftigelsesprojekter kan kun producere og afsætte  

 produkter, såfremt 1) produktionen er nødvendig for at forbedre beskæftigelsesmulighederne  

 for de ansatte, 2) afsætningen er en naturlig følge af produktionen og 3) afsætningen sker på markedsvilkår.
 § 5. Arbejdet i beskæftigelsesprojekter må ikke fortrænge anden  

 produktion fra allerede eksisterende virksomheder.
Tilskud til andre iværksættere af projekter end kommuner og  

 amtskommuner § 6. Kommuner og amtskommuner kan give tilskud til  

 beskæftigelsesprojekter, der er oprettet af statsinstitutioner,  

 organisationer, foreninger og lign., der er nævnt i § 2, stk. 1, nr. 2 og 3.  

 Tilskud kan ydes med op til 120 pct. af den faktiske lønudgift.
 Stk. 2. Kommuner og amtskommuner kan opstille vilkår for tilskud,  

 herunder om visitation til projekter.
 Stk. 3. Kommuner og amtskommuner skal påse, at betingelserne for  

 at yde tilskud overholdes.
Betingelser for ansættelse § 7. Den, der ansættes på et beskæftigelsesprojekt, skal på  

 ansættelsestidspunktet tilhøre en særlig udsat gruppe af ledige.
§ 8. Ansatte på beskæftigelsesprojekter skal stå til rådighed for  

 arbejdsmarkedet.
Dette gælder dog ikke formænd, instruktører og lignende.
 § 9. Løn- og arbejdsvilkårene skal være overenskomstmæssige eller  

 de sædvanlige ved tilsvarende arbejde.
 Stk. 2. Arbejdsministeren kan efter høring af Landsarbejdsnævnet  

 fastsætte særlige lønvilkår for ansatte på projekter, hvor kommune,  

 amtskommune eller stat er arbejdsgiver.
Stk. 3. De ansatte på beskæftigelsesprojektet kan komme i praktik  

 uden for projekterne.
I praktikperioden er ansættelses- og  

 aflønningsforholdene uændrede.
Kapitel 2 Tilskud til ansættelse i private virksomheder Løntilskud § 10. For at forbedre beskæftigelsesmulighederne for unge og  

 andre særlig udsatte grupper af ledige kan bopælskommunen give tilskud til,  

 at disse ansættes i private virksomheder og institutioner.
 Stk. 2. Tilskudsperioden kan være op til 12 måneder.
 Stk. 3. Kommunen fastsætter tilskuddets størrelse.
 Stk. 4. Tilskuddets maksimale størrelse fastsættes af  

 arbejdsministeren for et år ad gangen.
Betingelser for ansættelse § 11. Det er en betingelse for at få tilskud, 1) at den pågældende tilhører en særlig udsat gruppe af ledige på  

 ansættelsestidspunktet, 2) at tilskuddet ikke medfører en ubillig konkurrence over for andre  

 virksomheder, og 3) at løn- og arbejdsvilkår er overenskomstmæssige eller de sædvanlige ved  

 tilsvarende arbejde.
 Stk. 2. Kommunen formidler kontakten til den private virksomhed  

 med henblik på placering, jf. § 19.
 Stk. 3. Kommunen indhenter oplysning fra arbejdsformidlingen om,  

 hvilke grupper der kan være behov for at tage særligt hensyn til ved  

 ansættelse i arbejde med løntilskud.
 Stk. 4. Arbejdsministeren kan bestemme, at det er en betingelse  

 for at få tilskud, at den ledige har været tilmeldt Arbejdsformidlingen som  

 ledig i mindst 3 måneder.
Kapitel 3 Administration m.v.
 § 12. Kommunerne varetager administrationen af denne lov.
 Stk. 2. Kommunerne og amtskommunerne skal underrette  

 Arbejdsformidlingen om iværksættelse af og ansættelse af ledige på  

 beskæftigelsesprojekter.
 Stk. 3. Arbejdsministeren kan fastsætte nærmere regler om  

 beskæftigelsesprojekter og løntilskud samt om indberetning.
 § 13. Kommunen kan fratage en arbejdsgiver retten til at ansætte  

 ledige med løntilskud, hvis arbejdsgiveren ikke overholder bestemmelserne i  

 denne lov eller bestemmelser udstedt med hjemmel heri.
Stk. 2. Kommunen kan endvidere bestemme, at tilskud ikke kan  

 udbetales, eller at tilskud skal tilbagebetales, såfremt 1) arbejdsgiveren har afgivet urigtig erklæring om forhold, som er af  

 betydning for at opnå ret til at ansætte ledige med løntilskud eller bevare  

 retten hertil, eller 2) arbejdsgiveren forsætligt har fortiet forhold, som har samme betydning  

 som nævnt i nr. 1.
 § 14. For personer, der er berettiget til at modtage ungdomsydelse  

 efter afsnit III A i lov om social bistand, bestemmer kommunen arbejdstiden  

 på beskæftigelsesprojekter og ved ansættelse med løntilskud.
Kapitel 4 Uddannelser § 15. Kommuner og amtskommuner kan til særlig udsatte grupper af  

 ledige iværksætte uddannelser mod betaling.
 Stk. 2. Arbejdsministeren kan fastsætte nærmere regler om, at  

 kommuner og amtskommuner kan iværksætte arbejdsmarkedsuddannelser efter stk.  

 1 mod reduceret betaling.
 Stk. 3. Deltagerne i arbejdsmarkedsuddannelser, som finansieres  

 efter stk. 1-2, kan komme i praktik i tilknytning til uddannelsen i højst 4  

 uger.
 Stk. 4. Deltagerne modtager i praktikperioden samme ydelse, som de  

 har fået under den forudgående uddannelse.
Kapitel 5 Undervisning § 16. Arbejdsgiveren kan tillade de ansatte på  

 beskæftigelsesprojekter og i løntilskudsforhold at deltage i undervisning.
 Stk. 2. Modtager de pågældende ikke løn, og er der knyttet en  

 særlig godtgørelse til undervisningen, får de pågældende denne udbetalt.
 Stk. 3. Modtager de pågældende ikke løn, og er der ikke knyttet en  

 særlig godtgørelse til undervisningen, får de pågældende udbetalt en  

 godtgørelse, der svarer til det maksimale tilskud efter § 10, stk. 4.
 § 17. Arbejdsmarkedsnævnene udarbejder hvert år en redegørelse med  

 en vurdering af behovet for beskæftigelses- og uddannelsesaktiviteter inden  

 for rammerne af denne lov og stiller på baggrund heraf forslag om  

 koordinering af den regionale beskæftigelsesindsats.
Stk. 2. Arbejdsmarkedsnævnene kan tage initiativ til gennemførelse  

 af beskæftigelses- og/eller uddannelsesprojekter af forsøgsmæssig og  

 koordinerende karakter.
Til dette formål afsættes der hvert år et beløb til  

 fordeling mellem arbejdsmarkedsnævnene.
Arbejdsministeren fastsætter nærmere  

 regler herom.
Kapitel 6 Klage m.v.
§ 18. Kommunernes og amtskommunernes afgørelser efter denne lov  

 vedrørende §§ 3-5 og § 11, stk. 1, nr. 2, og § 13, stk. 1 og 2, kan  

 indbringes for arbejdsmarkedsnævnet.
Nævnet træffer den endelige afgørelse.
 Stk. 2. Arbejdsministeren kan dog inden 4 uger efter, at  

 arbejdsmarkedsnævnets afgørelser er meddelt, på eget initiativ tage den  

 afgørelse, der er truffet af nævnet, op til nærmere undersøgelse og  

 afgørelse.
 § 19. Den kontakt med private virksomheder, som er nødvendig for  

 placering af ledige i ansættelsesforhold efter denne lov, varetages af  

 kommunerne og amtskommunerne efter en generel forudgående aftale med  

 Arbejdsformidlingen.
Kapitel 7 Anden lovgivning § 20. Der afsættes hvert år en pulje til bekæmpelse af  

 ungdomsarbejdsløsheden.
Denne pulje fordeles af indenrigsministeren til  

 kommunerne.
Indenrigsministeren fastsætter efter forhandling med  

 arbejdsministeren og socialministeren nærmere regler herom.
Kapitel 8 Ikrafttrædelses- og overgangsbestemmelser § 21. Loven træder i kraft den 1. januar 1991, § 7, § 11, stk. 1,  

 nr. 1, § 14 og § 20 dog allerede den 1. juli 1990.
 Stk. 2. Lov om beskæftigelsesmuligheder for unge m.v., jf.  

 lovbekendtgørelse nr. 79 af 15. februar 1988, ophæves.
 Stk. 3. I § 8 i lov om frikommuner, jf. lovbekendtgørelse  

 nr. 583 af 31. august 1989, udgår stk. 1.
 Stk. 2-4 bliver herefter stk. 1-3.
 § 22. Loven gælder ikke for Færøerne og Grønland.
Oprindeligt fremsat forslag Kapitel 1 Beskæftigelsesprojekter § 1. For at forbedre beskæftigelsesmulighederne for unge og for særligt  

 udsatte grupper af ledige kan der oprettes beskæftigelsesprojekter.
 § 2. Beskæftigelsesprojekter kan oprettes af:
1) kommuner og amtskommuner, 2) statsinstitutioner og statslignende institutioner, 3) organisationer, foreninger, selskaber og lignende, hvis formål er  

 almennyttigt, kulturelt, socialt, idrætsligt eller lignende, eller som  

 arbejder med forsøgs- eller forskningsmæssige opgaver.
 Stk. 2. Det skal så vidt muligt overlades til private at udføre  

 beskæftigelsesprojekter.
 § 3. Arbejdet i beskæftigelsesprojekter må kun omfatte arbejde, der ellers  

 ikke ville blive udført.
§ 4. Beskæftigelsesprojekter kan kun producere og afsætte produkter,  

 såfremt 1) produktionen er nødvendig for at forbedre beskæftigelsesmulighederne  

 for de ansatte, 2) afsætningen er en naturlig følge af produktionen og 3) afsætningen sker på markedsvilkår.
 § 5. Arbejdet i beskæftigelsesprojekter må ikke fortrænge anden produktion  

 fra allerede eksisterende virksomheder.
Tilskud til andre iværksættere af projekter end kommuner og amtskommuner § 6. Kommuner og amtskommuner kan give tilskud til  

 beskæftigelsesprojekter, der er oprettet af statsinstitutioner,  

 organisationer, foreninger og lign., der er nævnt i § 2, stk. 1, nr. 2 og 3.  

 Tilskud kan ydes med op til 120 pct. af den faktiske lønudgift.
 Stk. 2. Kommuner og amtskommuner kan opstille vilkår for tilskud, herunder  

 om visitation til projekter.
 Stk. 3. Kommuner og amtskommuner skal påse, at betingelserne for at yde  

 tilskud overholdes.
Betingelser for ansættelse § 7. Den, der ansættes på et beskæftigelsesprojekt, skal på  

 ansættelsestidspunktet tilhøre en særlig udsat gruppe af ledige og være  

 tilmeldt arbejdsformidlingen som ledig.
 Stk. 2. Arbejdsministeren kan bestemme, at den der ansættes på et  

 beskæftigelsesprojekt, skal have været tilmeldt Arbejdsformidlingen som ledig  

 i mindst 3 måneder.
§ 8. Ansatte på beskæftigelsesprojekter skal stå til rådighed for  

 arbejdsmarkedet.
Dette gælder dog ikke formænd, instruktører og lignende.
§ 9. Løn- og arbejdsvilkårene skal være overenskomstmæssige eller de  

 sædvanlige ved tilsvarende arbejde.
Kommunen eller amtskommunen kan dog  

 fravige den overenskomstmæssige eller fulde sædvanlige arbejdstid, hvis  

 særlige grunde taler derfor.
 Stk. 2. Arbejdsministeren kan efter høring af Landsarbejdsnævnet fastsætte  

 særlige lønvilkår for ansatte på projekter, hvor kommune, amtskommune eller  

 stat er arbejdsgiver.
Stk. 3. De ansatte på beskæftigelsesprojektet kan komme i praktik uden for  

 projekterne.
I praktikperioden er ansættelses- og aflønningsforholdene  

 uændrede.
Kapitel 2 Tilskud til ansættelse i private virksomheder Løntilskud § 10. For at forbedre beskæftigelsesmulighederne for unge og andre særligt  

 udsatte grupper af ledige, kan bopælskommunen give tilskud til, at disse  

 ansættes i private virksomheder og institutioner.
 Stk. 2. Tilskudsperioden kan være op til 12 måneder.
 Stk. 3. Kommunen fastsætter tilskuddets størrelse.
 Stk. 4. Tilskuddets maksimale størrelse fastsættes af arbejdsministeren  

 for et år ad gangen.
Betingelser for ansættelse § 11. Det er en betingelse for at få tilskud, 1) at den pågældende tilhører en særlig udsat gruppe af ledige på  

 ansættelsestidspunktet, 2) at tilskuddet ikke medfører en ubillig konkurrence over for andre  

 virksomheder, og 3) at løn- og arbejdsvilkår er overenskomstmæssige eller de sædvanlige ved  

 tilsvarende arbejde.
Ansættelse kan dog ske på deltid uanset overenskomst  

 eller sædvanlige vilkår.
 Stk. 2. Kommunen formidler kontakten til den private virksomhed med  

 henblik på placering, jf. § 18.
 Stk. 3. Kommunen indhenter oplysning fra arbejdsformidlingen om, hvilke  

 grupper der kan være behov for at tage særligt hensyn til ved ansættelse i  

 arbejde med løntilskud.
 Stk. 4. Arbejdsministeren kan bestemme, at det er en betingelse for at få  

 tilskud, at den ledige har været tilmeldt Arbejdsformidlingen som ledig i  

 mindst 3 måneder.
Kapitel 3 Administration m.v.
 § 12. Kommunerne varetager administrationen af denne lov.
 Stk. 2. Kommunerne og amtskommunerne skal underrette Arbejdsformidlingen  

 om iværksættelse af og ansættelse af ledige på beskæftigelsesprojekter.
 Stk. 3. Arbejdsministeren kan fastsætte nærmere regler om  

 beskæftigelsesprojekter og løntilskud samt om indberetning.
 § 13. Kommunen kan fratage en arbejdsgiver retten til at ansætte ledige  

 med løntilskud, hvis arbejdsgiveren ikke overholder bestemmelserne i denne  

 lov eller bestemmelser udstedt med hjemmel heri.
 Stk. 2. Kommunen kan endvidere bestemme, at tilskud ikke kan udbetales,  

 eller at tilskud skal tilbagebetales, såfremt:
1) arbejdsgiveren har afgivet urigtig erklæring om forhold, som er af  

 betydning for at opnå ret til at ansætte ledige med løntilskud eller bevare  

 retten hertil, eller 2) arbejdsgiveren forsætligt har fortiet forhold, som har samme betydning  

 som nævnt i nr. 1).
Kapitel 4 Uddannelser § 14. Kommuner og amtskommuner kan til særligt udsatte grupper af ledige  

 iværksætte uddannelser mod betaling.
 Stk. 2. Arbejdsministeren kan fastsætte nærmere regler om, at kommuner og  

 amtskommuner kan iværksætte arbejdsmarkedsuddannelser efter stk. 1 mod  

 reduceret betaling.
 Stk. 3. Deltagerne i arbejdsmarkedsuddannelser, som finansieres efter stk.  

 1-2, kan komme i praktik i tilknytning til uddannelsen i højst 4 uger.
 Stk. 4. Deltagerne modtager i praktikperioden samme ydelse, som de har  

 fået under den forudgående uddannelse.
Kapitel 5 Undervisning § 15. Arbejdsgiveren kan tillade de ansatte på beskæftigelsesprojekter og  

 i løntilskudsforhold at deltage i undervisning.
 Stk. 2. Modtager de pågældende ikke løn, og er der knyttet en særlig  

 godtgørelse til undervisningen, får de pågældende denne udbetalt.
 Stk. 3. Modtager de pågældende ikke løn, og er der ikke knyttet en særlig  

 godtgørelse til undervisningen, får de pågældende udbetalt en godtgørelse,  

 der svarer til det maksimale tilskud efter § 10, stk. 4.
 § 16. Arbejdsmarkedsnævnene udarbejder hvert år en redegørelse med en  

 vurdering af behovet for beskæftigelses- og uddannelsesaktiviteter inden for  

 rammerne af denne lov.
Kapitel 6 Klage m.v.
§ 17. Kommunernes og amtskommunernes afgørelser efter denne lov vedrørende  

 §§ 3-5 og § 11, stk. 1, nr. 2 og § 13, stk. 1 og 2 kan indbringes for  

 arbejdsmarkedsnævnet.
Nævnet træffer den endelige afgørelse.
 Stk. 2. Arbejdsministeren kan dog inden 4 uger efter, at  

 arbejdsmarkedsnævnets afgørelser er meddelt, på eget initiativ tage den  

 afgørelse, der er truffet af nævnet, op til nærmere undersøgelse og  

 afgørelse.
 § 18. Den kontakt med private virksomheder, som er nødvendig for placering  

 af ledige i ansættelsesforhold efter denne lov varetages af kommunerne og  

 amtskommunerne efter en generel forudgående aftale med Arbejdsformidlingen.
Kapitel 7 Anden lovgivning § 19. Kommunernes udgifter 1) efter denne lov, 2) efter lov om ungdomsvejledning og visse uddannelsesforanstaltninger, 3) efter lov om produktionsskoler og 4) til visse foranstaltninger til bekæmpelse af arbejdsløsheden blandt  

 ledige under 30 år skal i hvert af årene 1991 og 1992 udgøre mindst 130 kr.  

 pr. indbygger pr. 1. januar 1990 henholdsvis 1991. Amtskommunernes udgifter  

 skal tilsvarende udgøre 10 kr. pr. indbygger og Københavns og Frederiksberg  

 kommuners udgifter 140 kr. pr. indbygger.
Stk. 2. I udgifterne efter stk. 1 kan indregnes kommunernes udgifter til  

 kontanthjælp efter § 38, stk. 7, i lov om social bistand, til personer under  

 30 år.
Beløbet pr. deltager kan dog maksimalt udgøre halvdelen af den  

 godtgørelse, deltagerne modtager.
 Stk. 3. Kommuner og amtskommuner, der i regnskabsårene 1991 henholdsvis  

 1992 anvender mindre end de i stk. 1 angivne beløb til de nævnte formål, og  

 hvor ledigheden for under 30-årige er over 5 pct., indbetaler det  

 overskydende beløb til staten efter indenrigsministerens nærmere bestemmelse  

 til anvendelse til beskæftigelsesfremmende formål.
 Stk. 4. Indenrigsministeren kan efter forhandling med arbejdsministeren,  

 undervisnings- og forskningsministeren og kulturministeren fastsætte nærmere  

 regler om, hvilke foranstaltninger der er omfattet af stk. 1.
Kapitel 8 Ikrafttrædelses- og overgangsbestemmelser § 20. Loven træder i kraft den 1. januar 1991, § 7, § 9 og § 11, stk. 1,  

 nr. 2 og 3 dog allerede den 1. januar 1990.
 Stk. 2. Lov om beskæftigelsesmuligheder for unge m.v., jf.  

 lovbekendtgørelse nr. 79 af 15. februar 1988 ophæves.
 Stk. 3. I § 8, i lov om frikommuner, jf. lovbekendtgørelse nr. 583  

 af 31. august 1989 udgår stk. 1.
Stk. 2-4 bliver herefter stk. 1-3 § 21. Loven gælder ikke for Færøerne og Grønland.
Bemærkninger til lovforslaget Almindelige bemærkninger 1. Baggrund for lovforslaget Ved de seneste ændringer af beskæftigelsesloven er der sket en stigende  

 grad af decentralisering af beskæftigelsesindsatsen fra centralt til  

 regionalt/lokalt niveau.
Kommunernes og amtskommunernes ansvar og indflydelse  

 er tilsvarende blevet større.
Hermed er mulighederne øget for lokalt at  

 tilpasse indsatsen til de grupper, der har det største behov, og til at vælge  

 hvilke foranstaltninger, der skal iværksættes i hvert enkelt område.
 Denne decentralisering og kommunalisering har vist sig at være til gavn  

 for den særlige beskæftigelsesindsats.
 Regeringen vil med dette lovforslag tage det endelige skridt i denne  

 udvikling, og lægge hele ansvaret for beskæftigelsesindsatsen over for  

 ledige, der tilhører særligt udsatte grupper, herunder unge, ud til kommuner  

 og amtskommuner.
Hidtil er beskæftigelsesindsatsen blevet finansieret ved, at en statslig  

 bevilling er blevet fordelt som tilskud til kommuner og amtskommuner gennem  

 de regionale Arbejdsmarkedsnævn.
Til disse tilskud har kommunerne og  

 amtskommunerne så lagt deres egne bevillinger.
Lovforslaget vil forenkle denne bevillingsprocedure.
I overensstemmelse  

 med at (amts)kommunerne får ansvaret for hele beskæftigelsesindsatsen, vil et  

 beløb svarende til det statslige tilskud i stedet ydes som generelle tilskud.
Det er således ikke tanken, at lovforslaget skal ændre niveauet for  

 indsatsen.
Derimod vil den ændrede finansieringsmodel tydeliggøre, at  

 ansvaret for indsatsens niveau ligger hos kommunerne og amtskommunerne.
 Forslaget er et led i bestræbelserne på at afbureaukratisere den statslige  

 administration, og forslaget indebærer derfor også regelforenkling.  

 Forslaget ophæver den centrale styring på en række punkter, og overlader  

 detailstyringen til kommuner og amtskommuner.
Der bliver således større spillerum lokalt med hensyn til  

 aldersbetingelser, personkreds, tilskudsperioder samt kombination med  

 undervisning og praktik.
Herved øges kommunernes og amtskommunernes  

 muligheder for at tage hensyn til den enkelte lediges særlige forudsætninger  

 og indpasse en beskæftigelsesindsats i de øvrige klientrettede  

 foranstaltninger.
 Lempelsen af vilkårene for løntilskud vil også gøre det lettere at tage  

 hensyn til de private arbejdsgiveres konkrete forhold.
 Arbejdsformidlingens kontrol med, at lovens betingelser er opfyldt, bliver  

 herefter overflødiggjort, og Arbejdsformidlingen kan herefter i højere grad  

 koncentrere sin indsats om at betjene det ordinære arbejdsmarked.
 Lovforslaget støtter sig også på erfaringerne fra flere frikommuneforsøg,  

 hvor man har positive erfaringer med at fravige aldersbetingelser, at fravige  

 kravet om 3 måneders ledighed før en beskæftigelsesforanstaltning og med  

 fleksible tilskudsperioder.
 De kommunale organisationer har givet udtryk for støtte til et forslag  

 efter disse retningslinier.
 Udlægningen af beskæftigelsesindsatsen til kommunerne og amtskommunerne  

 foreslås at træde i kraft den 1. januar 1991. Kommuner, atmskommuner,  

 Arbejdsformidling og Arbejdsmarkedsnævn får herved god tid til at forberede  

 nyordningen.
 Endvidere videreføres pligtbeløbet i 1991 og 1992 med samme beløb.
2. Ændringer i forhold til gældende lov De væsentligste ændringer i forhold til den gældende lov (jf.  

 bekendtgørelse nr. 79 af 15. februar 1988 af lov om beskæftigelsesmuligheder  

 for unge m.v. som ændret ved lov nr. 839 af 21. december 1988) er følgende:
 1) Den statslige bevilling, som hidtil er blevet fordelt (af  

 arbejdsministeren) til de 14 arbejdsmarkedsnævn, der så har foretaget den  

 videre fordeling regionalt til amtskommune, kommuner og nævnet selv, afløses  

 af et generelt tilskud, der fordeles direkte ud til kommuner og amtskommuner  

 og uden andre forhåndsbetingelser for midlernes anvendelse end dem, der  

 følger af selve lovens (stærkt forenklede) regler.
 2) Hovedprincipperne for produktion/afsætning og konkurrenceforvridning  

 (forslagets §§ 3-5) fastholdes, men de hidtidige kontrol- og  

 godkendelsesprocedurer afløses af en forpligtelse for kommuner og  

 amtskommuner, der nu får det administrative ansvar, til at påse, at  

 bestemmelserne er opfyldt.
3) De fleste af de hidtidige detailkrav til aktiviteterne, deltagerkreds,  

 godkendelse m.v. lempes eller afskaffes.
Løn- og ansættelsesvilkår på  

 beskæftigelsesprojekter skal som hidtil være overenskomstmæssige eller  

 svarende til det sædvanlige ved tilsvarende arbejde.
På det kommunale og det  

 statslige overenskomstområde er det imidlertid mellem parterne aftalt, at der  

 fra 1990 skal aftales en særlig projektløn.
Kravet om overenskomstmæssig  

 arbejdstid, som har været en hindring for en hensigtsmæssig placering på  

 deltid, vil imidlertid allerede efter lovforslaget kunne fraviges efter  

 kommunens eller amtskommunens skøn.
Aldersgrænsen på 30 år ophæves, således  

 at det helt overlades til kommunernes og amtskommunernes skøn, hvorledes  

 deltagerkredsen af særligt udsatte grupper af ledige skal afgrænses.  

 Tilskudsperioden for løntilskud får ikke nogen mindstegrænse og  

 tilskudssatsen kan varieres inden for en maksimumgrænse, således at kommunen  

 kan vælge en hensigtsmæssig kombination af periode og sats.  

 Merbeskæftigelseskravet ved løntilskud erstattes af et krav om, at tilskud  

 ikke må medføre ubillig konkurrence i forhold til eksisterende virksomheder,  

 hvilket netop ville være tilfældet, hvis der blev givet støtte til en  

 ansættelse som alligevel ville have fundet sted.
Herved bortfalder de mange  

 regler om overholdelse af merbeskæftigelseskravet og der opnås parallellitet  

 til kravet om at undgå konkurrenceforvridning ved beskæftigelsesprojekter.  

 Ledighedskravet på 3 måneder ophæves.
 Endelig vil det efter forslaget være kommunen eller amtskommunen, der  

 foretager placering af ledige på beskæftigelsesprojekter og i løntilskud,  

 hvor Arbejdsformidlingen efter gældende lov har denne beføjelse ved  

 beskæftigelsesprojekter iværksat af andre end kommuner og amtskommuner og ved  

 løntilskud.
4) Den sagkundskab om arbejdsmarkedsforhold, der findes hos  

 Arbejdsformidlingen og arbejdsmarkedsnævnene, vil fortsat kunne udnyttes af  

 kommunerne og amtskommunerne, bl.a. ved vurdering af behovet for  

 beskæftigelsesindsatsen og for uddannelsesinitiativer, ved planlægning og  

 prioritering af indsatsen, ved rekruttering af ledige til aktiviteterne og  

 ved tilrettelæggelsen af det virksomhedsopsøgende arbejde.
Men det vil skulle  

 ske inden for en lovgivningsmæssig ramme, hvor det entydigt er kommuner og  

 amtskommuner, der har kompetence til og ansvaret for at tilrettelægge  

 aktiviteterne.
5) Mulighederne for at iværksætte (købe) uddannelsesaktiviteter efter  

 denne lovgivning udvides.
Efter den hidtidige lov har der alene været  

 mulighed for at købe kurser under Arbejdsmarkedsuddannelserne (AMU). Efter  

 lovforslaget vil (amts)kommuner frit kunne købe kurser m.v. - inden for og  

 uden for AMU's område - som led i beskæftigelsesindsatsen.
Køb skal ske på de  

 vilkår, som gælder for indtægtsdækket virksomhed.
6) Administrationen af lovgivningen er med forslaget forenklet eller  

 afskaffet.
De tilbageværende administrative funktioner er med forslaget  

 placeret entydigt hos kommuner og amtskommuner.
7) I konsekvens heraf er klageadgangen forenklet, således at  

 (amts)kommunernes afgørelser - med nogle få undtagelser - efter forslaget vil  

 være administrativt endelige.
Undtagelserne er nogle få typer af afgørelser,  

 hvor det er fundet nødvendigt at bibeholde en klageadgang til et  

 arbejdsmarkedspolitisk organ (arbejdsmarkedsnævnet).
 3. Administrative konsekvenser.
 For så vidt angår den statslige administration, vil forslaget om at fjerne  

 Arbejdsformidlingens administration af beskæftigelsesområdet bidrage til en  

 udmøntning af de bevillingsjusteringer, der som følge af  

 afbureaukratiseringen allerede er indregnet i Arbejdsministeriets samlede  

 bevillinger på forslag til finanslov for finansåret 1990.
 Med hensyn til konsekvenser for kommuner og amtskommuner bemærkes, at  

 langt hovedparten af beskæftigelsesprojekter allerede i dag administreres af  

 kommunerne.
Forslaget indebærer en kraftig regelforenkling og langt større  

 frihedsgrader for kommunerne og amtskommunerne.
Samtidig fjernes alle  

 Arbejdsformidlingens kontrolfunktioner.
 Denne afbureaukratisering vil medføre en lettelse i kommunernes  

 administration af beskæftigelsesindsatsen, der skønnes at overstige  

 kommunernes og amtskommunernes nye opgaver med at give tilskud til andre  

 iværksættere af beskæftigelsesprojekter.
 4. Økonomiske konsekvenser.
 Forslaget er statsfinansielt neutralt, idet det forudsættes, at et beløb  

 svarende til statstilskuddet, der i 1990 udgør 414,1 mill. kr., i stedet ydes  

 som generelle tilskud.
For kommunerne og amtskommunerne under et vil forslaget ligeledes være  

 neutralt, men for den enkelte kommune og amtskommune kan der blive forskelle  

 afhængig af hvorledes det generelle tilskud fordeles.
Dette spørgsmål vil i  

 perioden inden ikrafttrædelsen blive forhandlet i det indenrigsministerielle  

 finansieringsudvalg, hvori de kommunale organisationer er repræsenteret,  

 således at der vil kunne være taget stilling til fordelingen inden de  

 (amts)kommunale budgetter for 1991 bliver vedtaget.
Bemærkninger til lovforslagets enkelte bestemmelser Til § 1 Efter de gældende regler er gruppen af unge under 30 år fremhævet som en  

 særlig målgruppe i henhold til loven.
Dette foreslås ændret således, at  

 målgruppen fremtidigt er »særligt udsatte grupper af ledige«.  

 Formålet er at lempe aldersbetingelsen, så der kan udøves et konkret skøn  

 over den lediges beskæftigelsesbehov uafhængigt af fikserede alderskriterier.
Til §§ 2-5 Forslaget er identisk med den nugældende lovs §§ 2-5.
Til § 6 Efter gældende lov er det arbejdsmarkedsnævnene, der 1) fordeler de statslige beskæftigelsesmidler til amtskommuner, kommuner  

 og andre ved at yde et timetilskud til beskæftigelsesprojekter, 2) godkender projekter, når amtskommuner og kommuner ikke deltager i  

 finansieringen og 3) godkender projekter, der producerer og afsætter produkter.
 Efter forslaget enten forsvinder disse funktioner eller overgår til  

 amtskommune og kommunerne.
De statslige beskæftigelsesmidler vil blive givet direkte til amtskommuner  

 og kommuner som generelle tilskud.
Der bliver derfor ikke længere tale om et  

 særligt timetilskud til projekter, som oprettes alene af en eller sammen med  

 kommuner og amtskommuner.
Projekter, der oprettes af andre end kommuner og amtskommuner vil stadig  

 kunne søge om timetilskud, men skal efter forslaget søge dette hos  

 amtskommuner eller kommuner.
Muligheden for at give tilskud op til 120 pct.  

 af den faktiske lønudgift svarer til den nuværende støttemulighed.
Når amtskommunen eller kommunen vurderer om den vil give tilskud til  

 sådanne projekter, skal den samtidig påse, at lovens betingelser er overholdt  

 herunder de særlige betingelser der gælder, hvis der produceres og afsættes  

 produkter fra beskæftigelsesprojektet.
Disse betingelser er identiske med de  

 nugældende.
 Som vilkår for tilskud kan det f.eks. bestemmes, hvem der skal ansættes på  

 projektet.
 Ved projekter, som oprettes af en amtskommune eller kommunen selv, der  

 vurderer om lovens betingelser er opfyldt.
 For alle projekter gælder dog, at betingelserne i §§ 3-5 om ekstraordinært  

 arbejde og vilkår for produktion og afsætning vil kunne indbringes for  

 arbejdsmarkedsævnet.
Til § 7 Efter gældende lov skal den, der ansættes på projekter enten være mellem  

 18 og 30 år eller tilhøre en særlig udsat gruppe af ledige.
Efter forslaget ophæves aldersgrænserne og erstattes af et konkret skøn.  

 Dette er i sig selv en regelforenkling.
Dertil kommer, at det efter forslaget  

 bliver kommunen eller amtskommunen selv, der foretager dette skøn, således at  

 Arbejdsformidlingens hidtidige opgaver på dette område bortfalder.
Efter gældende lovs § 9 kan kravet om en forudgående ledighedsperiode på 3  

 måneder fraviges.
Efter forslaget ophæves 3-måneders-kravet.  

 Arbejdsministeren kan dog administrativt genindføre kravet.
Efter gældende lov kan kommuner og amtskommuner selv ansætte ledige på  

 egne projekter.
Det gælder også efter lovforslaget.
 På andre projekter har det hidtil været Arbejdsformidlingen, der - med  

 mindre andet er aftalt med kommunen eller amtskommunen - ansætter de ledige.  

 Efter forslaget vil det også i disse tilfælde være kommunen eller  

 amtskommunen, der ansætter.
Til § 8 Bestemmelsen er identisk med den gældende § 11. Bestemmelsen betyder, at  

 de ansatte også under projektets gennemførelse, skal opfylde de  

 rådighedsbetingelser, der følger af §§ 62-63 i lov om arbejdsformidling og  

 arbejdsløshedsforsikring m.v.
Til § 9 Det foreslås, at arbejdsgiveren skal kunne beslutte af fravige kravet om  

 overenskomstmæssig eller sædvanlig arbejdstid, således at der bliver mulighed  

 for deltidsansættelse.
Muligheden for at fastsætte særlige lønvilkår på  

 offentlige beskæftigelsesprojekter bibeholdes.
Til § 10 Tilskudsperiodens længde er i dag administrativt fastsat til mellem 4 og  

 12 måneder.
Arbejdsformidlingen kan dog fravige mindste perioden, når der er  

 tale om et ansættelsesforhold i forbindelse med sammenhængende uddannelses-  

 og beskæftigelsesforløb.
 For at øge antallet af løntilskudsforhold med beskæftigelsesmuligheder og  

 samtidig imødekomme sæsonbetonet efterspørgsel foreslås det at ophæve  

 mindstekravet.
 Ved forslaget opnås tillige en regelforenkling og bortfald af en opgave  

 for Arbejdsformidlingen.
Det foreslås, at arbejdsministeren alene fastsætter et maksimalt  

 timetilskud.
I frikommuneforsøgene har det vist sig gavnligt at kunne fravige  

 det faste timetilskud, f.eks. således at tilskuddet halveres, mens  

 ansættelsesperioden til gengæld forlænges til det dobbelte.
 Tilskuddets størrelse fastsættes ud fra en vurdering af virksomhedens  

 behov for tilskud og tilskudsperiodens længde.
Til § 11 Følgende ændringer i forhold til hidtidig ret foreslås:
 Aldersgrænsen foreslås ophævet, jf. bemærkningerne til §§ 1 og 7.
 I lighed med hvad der gælder for beskæftigelsesprojekterne, foreslås  

 kravet om en forudgående ledighedsperiode på 3 måneder ophævet, jf.  

 bemærkningerne til § 7. Arbejdsministeren kan dog administrativt genindføre  

 ledighedskravet.
Kravet om, at der skal ske en nettoudvidelse af antallet af ansatte,  

 ændres til, at tilskuddet ikke må medføre ubillig konkurrence over for andre  

 virksomheder.
Herved forstås, at der ikke bør ydes tilskud til ansættelse,  

 som virksomheden alligevel ville have foretaget, idet virksomheden i så fald  

 ville have fået en konkurrencefordel på andre virksomheders bekostning.  

 Ændringen tilsigter endvidere en parallellitet i forhold til bestemmelsen om  

 konkurrenceforvridning fra beskæftigelsesprojekter, jf. § 5.
 Muligheden for deltidsansættelse uanset overenskomst eller sædvanlige  

 vilkår kan efter forslaget ske uden den lediges samtykke.
Efter de gældende bestemmelser er det Arbejdsformidlingen, der anviser  

 eller henviser til ansættelse efter løntilskud.
Dette foreslås ændret,  

 således at kommunen kan placere de ledige direkte.
Dog kan kommuner og  

 amtskommuner stadig indhente oplysninger fra Arbejdsformidlingen omkring  

 placeringen af ledige i ansættelse med løntilskud, jf. forslagets § 14, stk.  

 4.
Efter lovforslaget bortfalder Arbejdsformidlingens opgaver med at påse  

 betingelserne for ansættelse, idet disse efter forslaget skal varetages af  

 kommunen.
Klage over ubillig konkurrence kan dog indbringes for  

 Arbejdsmarkedsnævnet, jf. § 20.
Til § 12 Efter forslaget overgår al administration af beskæftigelsesprojekter og  

 løntilskud fra Arbejdsformidlingen til kommuner og amtskommuner.
 Da det forudsættes, at de ledige fortsat skal være tilmeldt  

 Arbejdsformidlingen og stå til rådighed for arbejdsmarkedet, jf. § 8,  

 opretholdes kommuner og amtskommuners indberetningspligt til  

 Arbejdsformidlingen.
Til § 13 Efter den gældende lovs § 23 kan Arbejdsformidlingen fratage en  

 arbejdsgiver retten til at ansætte ledige med løntilskud.
Endvidere kan  

 arbejdsdirektøren beslutte, at tilskud ikke skal udbetales eller endog  

 tilbagebetales, når en række nærmere angivne forhold foreligger.
Da  

 administrationen efter forslaget ikke længere skal forestås af  

 Arbejdsformidlingen , men af kommunerne, foreslås det, at kompetencen efter  

 stk. 1 og 2 overgives til kommunerne.
 Da der er tale om en negativ forvaltningsakt, for stk. 2's vedkommende  

 endog en forvaltningsakt med karakter af straf, kan kommunens afgørelse  

 påklages til Arbejdsmarkedsnævnet.
Til § 14 Efter den gældendes lov § 23a kan kommuner, amtskommuner og  

 Arbejdsmarkedsnævn anvende statstilskud til køb af arbejdsmarkedsuddannelser.  

 Det foreslås, at kommuner og amtskommuner fremover skal kunne anvende det  

 generelle tilskud til køb af uddannelser også på andre ministeriers områder.  

 Deltagernes adgang til at komme i praktik bevares.
Til § 15 Bestemmelsen svarer til den gældende lovs regler om undervisning og  

 praktik på projekter og løntilskudsforhold.
Til § 16 Den sagkundskab om arbejdsforhold, der findes hos Arbejdsformidlingen og  

 Arbejdsmarkedsnævnet vil fortsat kunne udnyttes af kommunerne og  

 amtskommunerne gennem nævnenes årlige redegørelser.
Til § 17 Da samtlige beslutninger efter lovforslaget træffes af kommuner og  

 amtskommuner, og da målet med det samlede lovforslag er at placere ansvaret  

 for beskæftigelsesindsatsen for særligt udsatte grupper af ledige entydigt  

 hos kommunerne, foreslås det i konsekvens heraf, at den tidligere klageadgang  

 til centrale- og statslige myndigheder afskaffes.
 Undtaget herfra er afgørelser om konkurrenceforvridning m.v. som følge af  

 beskæftigelsesaktiviteter, jf. forslagets §§ 3-5 samt § 11, stk. 1, nr. 3, og  

 klage over uberettiget udbetaling af løntilskud, jf. § 13, stk. 1 og 2. I  

 disse tilfælde begrunder arbejdsmarkedets parters særlige sagkundskab og  

 berettigede interessevaretagelse en klageadgang til arbejdsmarkedsnævnene.
Til § 18 Det er vigtigt at kommunernes og amtskommunernes kontakt til private  

 virksomheder koordineres med Arbejdsformidlingens indsats på området, dels  

 for ikke at ulejlige virksomhederne unødigt dels for at udnytte  

 Arbejdsformidlingens kendskab til virksomhederne og arbejdsmarkedet.
 Det foreslås derfor, at henvendelse til virksomhederne kun kan ske efter  

 en generel forudgående aftale med Arbejdsformidlingen.
Til § 19 Pligtbeløbet videreføres med uændret beløb i 1991 og 1992. Mulighederne  

 for at anvende pligtbeløbet beholdes uændret.
Herudover ophæves hjemlen til  

 at fastsætte regler om mellemkommunal udligning i den gældende lovs § 26,  

 stk. 4.
Til § 20 Loven træder ikraft den 1. januar 1991, således at kommuner, amtskommuner,  

 arbejdsformidling og arbejdsmarkedsnævn får god tid til at forberede  

 nyordningen.
 § 7, § 9 og § 11, stk. 1, nr. 1 og 3, hvorefter arbejdstiden kan nedsættes  

 uanset overenskomst eller sædvane, og hvorefter kravet om en forudgående  

 ledighedsperiode på 3 måneder ophæves, træder dog i kraft den 1. januar 1990  

 af hensyn til koordinationen med socialministerens forslag om ungdomsydelse.
 Regulativer, som er godkendt efter den hidtidige udformning af  

 frikommunelovens § 8, bevarer fortsat deres gyldighed.
Efter 2. behandling den 30. maj 1990 Kapitel 1 Beskæftigelsesprojekter § 1. For at forbedre beskæftigelsesmulighederne for unge og for  

 særlig udsatte grupper af ledige kan der oprettes beskæftigelsesprojekter.
 § 2. Beskæftigelsesprojekter kan oprettes af:
1) kommuner og amtskommuner, 2) statsinstitutioner og statslignende institutioner, 3) organisationer, foreninger, selskaber og lignende, hvis formål er  

 almennyttigt, kulturelt, socialt, idrætsligt eller lignende, eller som  

 arbejder med forsøgs- eller forskningsmæssige opgaver.
 Stk. 2. Det skal så vidt muligt overlades til private at udføre  

 beskæftigelsesprojekter.
 Stk. 3. Før et beskæftigelsesprojekt iværksættes, skal de  

 iværksættere, der er nævnt i stk. 1, nr. 1 og 2, give private  

 erhvervsvirksomheder i området mulighed for at udføre projektet.
 § 3. Arbejdet i beskæftigelsesprojekter må kun omfatte arbejde,  

 der ellers ikke ville blive udført.
§ 4. Beskæftigelsesprojekter kan kun producere og afsætte  

 produkter, såfremt 1) produktionen er nødvendig for at forbedre beskæftigelsesmulighederne  

 for de ansatte, 2) afsætningen er en naturlig følge af produktionen og 3) afsætningen sker på markedsvilkår.
 § 5. Arbejdet i beskæftigelsesprojekter må ikke fortrænge anden  

 produktion fra allerede eksisterende virksomheder.
Tilskud til andre iværksættere af projekter end kommuner og  

 amtskommuner § 6. Kommuner og amtskommuner kan give tilskud til  

 beskæftigelsesprojekter, der er oprettet af statsinstitutioner,  

 organisationer, foreninger og lign., der er nævnt i § 2, stk. 1, nr. 2 og 3.  

 Tilskud kan ydes med op til 120 pct. af den faktiske lønudgift.
 Stk. 2. Kommuner og amtskommuner kan opstille vilkår for tilskud,  

 herunder om visitation til projekter.
 Stk. 3. Kommuner og amtskommuner skal påse, at betingelserne for  

 at yde tilskud overholdes.
Betingelser for ansættelse § 7. Den, der ansættes på et beskæftigelsesprojekt, skal på  

 ansættelsestidspunktet tilhøre en særlig udsat gruppe af ledige.
§ 8. Ansatte på beskæftigelsesprojekter skal stå til rådighed for  

 arbejdsmarkedet.
Dette gælder dog ikke formænd, instruktører og lignende.
 § 9. Løn- og arbejdsvilkårene skal være overenskomstmæssige eller  

 de sædvanlige ved tilsvarende arbejde.
 Stk. 2. Arbejdsministeren kan efter høring af Landsarbejdsnævnet  

 fastsætte særlige lønvilkår for ansatte på projekter, hvor kommune,  

 amtskommune eller stat er arbejdsgiver.
Stk. 3. De ansatte på beskæftigelsesprojektet kan komme i praktik  

 uden for projekterne.
I praktikperioden er ansættelses- og  

 aflønningsforholdene uændrede.
Kapitel 2 Tilskud til ansættelse i private virksomheder Løntilskud § 10. For at forbedre beskæftigelsesmulighederne for unge og  

 andre særlig udsatte grupper af ledige kan bopælskommunen give tilskud til,  

 at disse ansættes i private virksomheder og institutioner.
 Stk. 2. Tilskudsperioden kan være op til 12 måneder.
 Stk. 3. Kommunen fastsætter tilskuddets størrelse.
 Stk. 4. Tilskuddets maksimale størrelse fastsættes af  

 arbejdsministeren for et år ad gangen.
Betingelser for ansættelse § 11. Det er en betingelse for at få tilskud, 1) at den pågældende tilhører en særlig udsat gruppe af ledige på  

 ansættelsestidspunktet, 2) at tilskuddet ikke medfører en ubillig konkurrence over for andre  

 virksomheder, og 3) at løn- og arbejdsvilkår er overenskomstmæssige eller de sædvanlige ved  

 tilsvarende arbejde.
 Stk. 2. Kommunen formidler kontakten til den private virksomhed  

 med henblik på placering, jf. § 19.
 Stk. 3. Kommunen indhenter oplysning fra arbejdsformidlingen om,  

 hvilke grupper der kan være behov for at tage særligt hensyn til ved  

 ansættelse i arbejde med løntilskud.
 Stk. 4. Arbejdsministeren kan bestemme, at det er en betingelse  

 for at få tilskud, at den ledige har været tilmeldt Arbejdsformidlingen som  

 ledig i mindst 3 måneder.
Kapitel 3 Administration m.v.
 § 12. Kommunerne varetager administrationen af denne lov.
 Stk. 2. Kommunerne og amtskommunerne skal underrette  

 Arbejdsformidlingen om iværksættelse af og ansættelse af ledige på  

 beskæftigelsesprojekter.
 Stk. 3. Arbejdsministeren kan fastsætte nærmere regler om  

 beskæftigelsesprojekter og løntilskud samt om indberetning.
 § 13. Kommunen kan fratage en arbejdsgiver retten til at ansætte  

 ledige med løntilskud, hvis arbejdsgiveren ikke overholder bestemmelserne i  

 denne lov eller bestemmelser udstedt med hjemmel heri.
Stk. 2. Kommunen kan endvidere bestemme, at tilskud ikke kan  

 udbetales, eller at tilskud skal tilbagebetales, såfremt 1) arbejdsgiveren har afgivet urigtig erklæring om forhold, som er af  

 betydning for at opnå ret til at ansætte ledige med løntilskud eller bevare  

 retten hertil, eller 2) arbejdsgiveren forsætligt har fortiet forhold, som har samme betydning  

 som nævnt i nr. 1.
 § 14. For personer, der er berettiget til at modtage ungdomsydelse  

 efter afsnit III A i lov om social bistand, bestemmer kommunen arbejdstiden  

 på beskæftigelsesprojekter og ved ansættelse med løntilskud.
Kapitel 4 Uddannelser § 15. Kommuner og amtskommuner kan til særlig udsatte grupper af  

 ledige iværksætte uddannelser mod betaling.
 Stk. 2. Arbejdsministeren kan fastsætte nærmere regler om, at  

 kommuner og amtskommuner kan iværksætte arbejdsmarkedsuddannelser efter stk.  

 1 mod reduceret betaling.
 Stk. 3. Deltagerne i arbejdsmarkedsuddannelser, som finansieres  

 efter stk. 1-2, kan komme i praktik i tilknytning til uddannelsen i højst 4  

 uger.
 Stk. 4. Deltagerne modtager i praktikperioden samme ydelse, som de  

 har fået under den forudgående uddannelse.
Kapitel 5 Undervisning § 16. Arbejdsgiveren kan tillade de ansatte på  

 beskæftigelsesprojekter og i løntilskudsforhold at deltage i undervisning.
 Stk. 2. Modtager de pågældende ikke løn, og er der knyttet en  

 særlig godtgørelse til undervisningen, får de pågældende denne udbetalt.
 Stk. 3. Modtager de pågældende ikke løn, og er der ikke knyttet en  

 særlig godtgørelse til undervisningen, får de pågældende udbetalt en  

 godtgørelse, der svarer til det maksimale tilskud efter § 10, stk. 4.
 § 17. Arbejdsmarkedsnævnene udarbejder hvert år en redegørelse med  

 en vurdering af behovet for beskæftigelses- og uddannelsesaktiviteter inden  

 for rammerne af denne lov og stiller på baggrund heraf forslag om  

 koordinering af den regionale beskæftigelsesindsats.
Stk. 2. Arbejdsmarkedsnævnene kan tage initiativ til gennemførelse  

 af beskæftigelses- og/eller uddannelsesprojekter af forsøgsmæssig og  

 koordinerende karakter.
Til dette formål afsættes der hvert år et beløb til  

 fordeling mellem arbejdsmarkedsnævnene.
Arbejdsministeren fastsætter nærmere  

 regler herom.
Kapitel 6 Klage m.v.
§ 18. Kommunernes og amtskommunernes afgørelser efter denne lov  

 vedrørende §§ 3-5 og § 11, stk. 1, nr. 2, og § 13, stk. 1 og 2, kan  

 indbringes for arbejdsmarkedsnævnet.
Nævnet træffer den endelige afgørelse.
 Stk. 2. Arbejdsministeren kan dog inden 4 uger efter, at  

 arbejdsmarkedsnævnets afgørelser er meddelt, på eget initiativ tage den  

 afgørelse, der er truffet af nævnet, op til nærmere undersøgelse og  

 afgørelse.
 § 19. Den kontakt med private virksomheder, som er nødvendig for  

 placering af ledige i ansættelsesforhold efter denne lov, varetages af  

 kommunerne og amtskommunerne efter en generel forudgående aftale med  

 Arbejdsformidlingen.
Kapitel 7 Anden lovgivning § 20. Der afsættes hvert år en pulje til bekæmpelse af  

 ungdomsarbejdsløsheden.
Denne pulje fordeles af indenrigsministeren til  

 kommunerne.
Indenrigsministeren fastsætter efter forhandling med  

 arbejdsministeren og socialministeren nærmere regler herom.
Kapitel 8 Ikrafttrædelses- og overgangsbestemmelser § 21. Loven træder i kraft den 1. januar 1991, § 7, § 11, stk. 1,  

 nr. 1, § 14 og § 20 dog allerede den 1. juli 1990.
 Stk. 2. Lov om beskæftigelsesmuligheder for unge m.v., jf.  

 lovbekendtgørelse nr. 79 af 15. februar 1988, ophæves.
 Stk. 3. I § 8 i lov om frikommuner, jf. lovbekendtgørelse  

 nr. 583 af 31. august 1989, udgår stk. 1.
 Stk. 2-4 bliver herefter stk. 1-3.
 § 22. Loven gælder ikke for Færøerne og Grønland.
