Bekendtgørelse om fund af højpatogen aviær influenza ved Søtofte i Holbæk Kommune I medfør af § 30, stk. 1 og 3, § 34, § 66 a, stk. 1 og 2, § 67 og § 70, stk. 3, i lov om hold af dyr, jf. lovbekendtgørelse nr. 9 af 6. januar 2022, fastsættes efter bemyndigelse i henhold til § 7, stk. 1, nr. 1, og § 10, stk. 1, nr. 1, 4 og 5, i bekendtgørelse nr. 1721 af 30. november 2020 om Fødevarestyrelsens opgaver og beføjelser:
Definitioner § 1. I denne bekendtgørelse finder definitionerne i følgende forordninger anvendelse:
 1) Europa-Parlamentets og Rådets forordning (EU) 2016/429 af 9. marts 2016 om overførbare dyresygdomme og om ændring og ophævelse af visse retsakter på området for dyresundhed (dyresundhedsloven).
 2) Kommissionens delegerede forordning (EU) 2020/687 af 17. december 2019 om supplerende regler til Europa-Parlamentets og Rådets forordning (EU) 2016/429 for så vidt angår regler om forebyggelse og bekæmpelse af visse listeopførte sygdomme.
Oprettelse af zoner § 2. Som følge af fund af højpatogen aviær influenza i en virksomhed med fjerkræ ved Søtofte i Holbæk Kommune opretter Fødevarestyrelsen med virkning fra den 11. februar 2022, klokken 15.00, en beskyttelses- og overvågningszone, jf. artikel 21, i Kommissionens delegerede forordning (EU) 2020/687 af 17. december 2019 om supplerende regler til Europa-Parlamentets og Rådets forordning (EU) 2016/429 for så vidt angår regler om forebyggelse og bekæmpelse af visse listeopførte sygdomme.
Beskyttelseszone og restriktioner § 3. Beskyttelseszonen, jf. bilag 1, har en radius på 3 kilometer omkring den berørte virksomhed.
 Stk. 2. Operatører af virksomheder inden for beskyttelseszonen, der holder dyr af listeopførte arter, skal anvende de foranstaltninger, som er fastsat i artikel 25 i forordning (EU) 2020/687.
 Stk. 3. Inden for beskyttelseszonen er det forbudt for operatører at foretage de i artikel 27, stk. 1, i forordning (EU) 2020/687 nævnte aktiviteter.
 Stk. 4. Operatører af virksomheder, der holder fjerkræ eller andre fugle i fangenskab og som også holder landpattedyr, må ikke flytte landpattedyr til eller fra virksomheden uden Fødevarestyrelsens tilladelse.
Stk. 5. Undtaget fra bestemmelsen i stk. 4, er selskabsdyr 1) der ikke har nogen kontakt til virksomhedens fjerkræ eller andre fugle i fangenskab, og 2) der ikke har adgang til bure eller områder, hvor virksomhedens fjerkræ eller andre fugle i fangenskab holdes.
Overvågningszone og restriktioner § 4. Overvågningszonen, jf. bilag 1, har en radius på 10 kilometer omkring den berørte virksomhed.
 Stk. 2. Operatører af virksomheder inden for overvågningszonen, der holder dyr af listeopførte arter, skal anvende de foranstaltninger, som er fastsat i artikel 25 i forordning (EU) 2020/687, jf. forordningens artikel 40.
 Stk. 3. Inden for overvågningszonen er det forbudt for operatører at foretage de i artikel 27, stk. 1, i forordning (EU) 2020/687 nævnte aktiviteter, jf. forordningens artikel 42.
 Stk. 4. Operatører af virksomheder, der holder fjerkræ eller andre fugle i fangenskab og som også holder landpattedyr, må ikke flytte landpattedyr til eller fra virksomheden uden Fødevarestyrelsens tilladelse.
Stk. 5. Undtaget fra bestemmelsen i stk. 4, er selskabsdyr 1) der ikke har nogen kontakt til virksomhedens fjerkræ eller andre fugle i fangenskab, og 2) der ikke har adgang til bure eller områder, hvor virksomhedens fjerkræ eller andre fugle i fangenskab holdes.
Indberetning til Fødevarestyrelsen § 5. Operatører af virksomheder, der holder fjerkræ eller andre fugle i fangenskab inden for beskyttelses- og overvågningszonen, skal foretage indberetning herom til Fødevarestyrelsen, såfremt virksomheden eller fugleholdet ikke allerede er registreret.
Indberetning skal ske elektronisk på landbrugsindberetning.dk senest 8 dage efter beskyttelses- og overvågningszonens oprettelse.
Straf § 6. Medmindre højere straf er forskyldt efter anden lovgivning, straffes med bøde den, der overtræder § 3, stk. 2-4, § 4, stk. 2-4, eller § 5.
Stk. 2. Straffen kan stige til fængsel i indtil 2 år, hvis den ved handlingen eller undladelsen skete overtrædelse er begået med fortsæt elle grov uagtsomhed, og der ved overtrædelsen er 1) forvoldt skade på menneskers eller dyrs sundhed eller fremkaldt fare herfor, eller 2) opnået eller tilsigtet opnået en økonomisk fordel for den pågældende selv eller andre, herunder ved besparelser.
 Stk. 3. Der kan pålægges selskaber m.v. (juridiske personer) strafansvar efter reglerne i straffelovens 5. kapitel.
Ikrafttræden § 7. Bekendtgørelsen træder i kraft den 11. februar 2022, klokken 15.00.
