Den 3. november 1995 undertegnedes i Moskva en overenskomst imellem Danmark og Rusland om konsolidering af Ruslands gæld til den danske stat.
Aftalen er i overensstemmelse med de retningslinier for omlægning af Ruslands gæld, som der blev opnået enighed om under multilaterale forhandlinger i Paris den 3. juni 1995, og inkluderer gæld kontraheret af det tidligere Sovjetunionens regering.
 Aftalen omlægger betalinger i 1995 for tilsammen ca. 166 mio. kr.:
 For mellem- og langfristede kreditter stiftet før 1. januar 1991 omlægges  

 afdrag og renter, ca. 118,5 mio. kr., til betaling i voksende rater i  

 perioden 1998 til 2011.
 For mellem- og langfristede kreditter stiftet i 1991 udsættes afdrag og  

 renter, ca. 9,5 mio. kr., til betaling i voksende rater i perioden 1998 til  

 2006.
 Et i henhold til overenskomsten imellem Danmark og Rusland af 7. december  

 1993 omlagt beløb på ca. 16,4 mio. kr. hidrørende fra restancer pr. 31.12.92  

 på kortfristet gæld, udsættes til betaling i lige store rater i perioden 1997  

 til 2002.
 Et i henhold til samme overenskomst omlagt beløb på ca. 1,2 mio. kr.  

 hidrørende fra restancer pr. 31.12.92 på mellem- og langfristet gæld stiftet  

 i 1992, udsættes til betaling i voksende rater i perioden 1997 til 2005.
 40 pct. af moratorierenten i henhold til samme overenskomst, ca. 17,3 mio.  

 kr., udsættes til betaling i lige store rater i perioden 1998 til 2003.
 33,33 pct. af moratorierenten forfaldende i perioden 1.4.95 til 31.12.95 i  

 henhold til overenskomsten imellem Danmark og Rusland af 26. maj 1995, ca.  

 2,8 mio. kr., udsættes til betaling i lige store rater i perioden 1998 til  

 2003.
 Aftalen fastsætter de rentesatser der skal anvendes indtil den 31. oktober  

 1995. Efter denne dato vil moratorierenten være LIBOR (London Interbank  

 Offered Rate) plus 0,5 %.
