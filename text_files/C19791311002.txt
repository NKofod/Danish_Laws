 Til samtlige eksportautoriserede slagterier og dyrlægerne ved disse.
 Vedlagt fremsendes aftale af 2. oktober 1979 mellem finansministeriet og  

 Den danske Dyrlægeforening om udrykningsforpligtelse for faste  

 reservedyrlæger ved eksportslagterierne, der er eller bliver ansat i henhold  

 til overenskomst af for tiden 26. august 1977 mellem ovennævnte parter  

 vedrørende ansættelsen af faste reservedyrlæger ved eksportslagterierne.
 Aftalen indebærer, at fastansatte dyrlæger ved eksportslagterierne med en  

 kandidatanciennitet på 1.-9. år incl. kan påtage sig en forpligtelse til uden  

 varsel at forrette tjeneste på bestemte virksomheder - i reglen mindst 5  

 forskellige virksomheder - beliggende inden for en afstand af ca. 50 km. fra  

 tjenestestedet, jf. vedlagte oversigt af 12.10.1979 over  

 udstationeringsmuligheder, som man iøvrigt gerne modtager bemærkninger med  

 forslag til tilføjelser eller ændringer til.
 Veterinærdirektoratet forbeholder sig dog - i overensstemmelse med aftalen  

 - at foretage de ændringer og tilpasninger, som forholdene måtte  

 nødvendiggøre.
 Allerede ansatte reservedyrlæger med anciennitet under 10. kandidatår, som  

 er interesseret i at påtage sig udrykningsforpligtelse, anmodes om at rette  

 skriftlig henvendelse herom til vedkommende veterinærinspektør.
 For stillinger, som besættes efter opslag i Dansk Veterinærtidsskrift fra  

 og med den 1. november 1979, vil udrykningsforpligtelsen være angivet i  

 opslaget, ligesom den vil blive anført i ansættelsesskrivelsen.
 Aftalen er frivillig, men veterinærdirektoratet er pålagt ved besættelsen  

 af stillingerne at foretrække ansøgere, som vil påtage sig  

 udrykningsforpligtelse.
 Med henvisning til bestemmelsen om eventuel forhandling om aftalens  

 forlængelse er det pålagt veterinærdirektoratet at iværksætte et  

 indrapporteringssystem vedrørende den etablerede ordning og dens udnyttelse,  

 således at behovet for aftalens forlængelse kan dokumenteres.
 Aftalens praktiske værdi vil være den, at slagterier, som mangler  

 dyrlægeassistance, kan få denne assistance ved, at overdyrlægen retter  

 henvendelse til vedkommende veterinærinspektør om at få anvist en  

 reservedyrlæge, som er ansat med forpligtelse til at forrette  

 udrykningstjeneste ved den pågældende virksomhed, samt at reservedyrlæger ved  

 slagterier med slagtefrie dage kan udstationeres til at forrette tjeneste på  

 andre slagterier de pågældende dage.
 Månedsindberetning for reservedyrlæger, der har påtaget sig  

  udrykningsforpligtelse.
 Veterinærdirektoratet er endvidere forpligtet til at etablere et  

 indberetningssystem, der kan danne baggrund for fordelingen af af lønudgifter  

 m.v. i henhold til den udførte tjeneste på andre virksomheder end  

 hovedarbejdsstedet.
 Indtil videre skal man anmode om at følgende retningslinier iagttages,  

 idet der for den enkelte reservedyrlæge sondres mellem 1) hovedarbejdssted og  

 2) tjeneste uden for hovedarbejdsstedet.
 For hovedarbejdsstedet (afgivende virksomhed).
 For reservedyrlæger på 1.-9. kandidatår, der ansættes med  

 udrykningsforpligtelse, anvendes den sædvanlige månedsindberetning form. nr.  

 La 23,0-506 om arbejdstid m.v. for heltidsansatte reservedyrlæger.
 Såfremt den pågældende reservedyrlæge udrykkes til tjeneste uden for  

 hovedarbejdsstedet og denne tjeneste er inden for den etablerede  

 udrykningsforpligtelse anføres dette på månedsindberetningen i dage og  

 eventuelt timer (andel af normalarbejdstiden) ved tydelig markering på  

 uge-daglinien og under bemærkninger skrives:
 Medfører udrykning af en reservedyrlæge behov for indkaldelse af  

 timelønnet dyrlægeassistance på hovedarbejdsstedet er det vigtigt, at der  

 indsendes en ekstra månedsindberetning La 23,0-508 om arbejdstid m.v. for den  

 løse dyrlægeassistance med angivelse under bemærkninger om, at den pågældende  

 dyrlæge har været tilkaldt på grund af fast reservedyrlæges udrykning f.eks.  

 ved at anføre:
 Indberetninger indsendes efter sædvanlige retningslinier.
 For tjeneste uden for hovedarbejdsstedet (modtagende virksomhed).
For reservedyrlæger på 1.-9. kandidatår, der inden for  

 udrykningsforpligtelsen forretter tjeneste uden for hovedarbejdsstedet,  

 anvendes på sædvanlig måde månedsindberetning form. nr.
La 23,0-506 om  

 arbejdstid m.v. for heltidsansatte reservedyrlæger.
 Der skal altså indtil videre til disse indberetninger anvendes et blad af  

 blokken med nævnte form.nr.
 På samme uge-dag-linie, som er gældende i det aktuelle tidsrum, anføres  

 den pågældende reservedyrlæges arbejdstid i dage og eventuelt timer (andel af  

 normalarbejdstiden) og under bemærkninger skrives:
Det er vigtigt at anføre reservedyrlægens befordring til hvert  

 tjenestested uden for hovedarbejdsstedet.
Benyttes offentlige  

 befordringsmidler, skal gyldig rejsehjemmel vedlægges.
 Indberetningen indsendes sammen med virksomhedens øvrige  

 månedsindberetninger på sædvanlig måde.
 Udstationering.
 Såfremt udstationering efter de hidtil gældende regler (frivillig) finder  

 sted for reservedyrlæger på 1.-9. kandidatår, der har påtaget sig  

 udrykningsforpligtelse, indberettes dette på sædvanlig måde, idet man dog for  

 en sikkerheds skyld bør markere udstationeringen særligt tydeligt under  

 bemærkninger.
 Det er veterinærdirektoratets hensigt, når erfaringer er indhentet og  

 omfanget af udrykninger er mere kendt, i givet fald at udarbejde et særligt  

 formularsæt til opgørelse og indberetning af de pågældende reservedyrlægers  

 tjeneste uden for hovedarbejdsstedet.
 På nuværende tidspunkt er der ikke taget endelig stilling til  

 udgiftsfordelingen i forbindelse med aftalen om udrykningsforpligtelse.
 P.V.V.
K.
Hermansen J.
Sørensen Aftale mellem finansministeriet og Den danske dyrlægeforening om  

 udrykningsforpligtelse for faste reservedyrlæger ved eksportslagterierne, der  

 er eller bliver ansat i henhold til overenskomst af for tiden 26. august 1977  

 mellem ovennævnte parter vedrørende ansættelse af faste reservedyrlæger ved  

 eksportslagterierne § 1. De for tiden ubesatte reservedyrlægestillinger (46) opslås til  

 besættelse pr. 1. oktober 1979 eller snarest derefter, således at det i  

 opslaget tilkendegives, at man ved besættelse af stillingerne vil foretrække  

 ansøgere til og med 9. kandidatår, der vil påtage sig en forpligtelse til  

 efter veterinærdirektoratets bestemmelse uden varsel at forrette tjeneste på  

 de i det enkelte stillingsopslag nævnte slagterier m.v. i stedet for på det  

 slagteri, hvor ansættelsen sker.
§ 2. De for tiden fastansatte reservedyrlæger ved eksportslagteriern e med anciennitet under 10. kandidatår (13) skal have tilbud om at kunne  

 påtage sig forpligtelsen som nævnt i § 1 på samme vilkår som de dyrlæger, der  

 ansættes i henhold til de i § 1 nævnte stillingsopslag.
 § 3. Til dyrlæger på 1.-9. kandidatår, der påtager sig  

 udrykningsforpligtelse som nævnt i § 1, ydes et særligt, ikke-pensionsgivende  

 tillæg.
 Stk. 2.  Forpligtelsen til at udføre tjeneste uden for  

 hovedarbejdsstedet og det til forpligtelsen knyttede udrykningstillæg  

 aftrappes jævnt fra 1.-9. kandidatår som anført nedenfor:
 Stk. 3.  De i stk. 2 nævnte grundbeløb reguleres efter  

 samme retningslinier som tillæg ydet i henhold til ovennævnte overenskomsts §  

 1, stk. 2.
§ 4. I forbindelse med tjeneste uden for hovedarbejdsstedet tilkomme r der reservedyrlægerne befordringsgodtgørelse samt time- og dagpenge  

 efter de for tjenestemænd til enhver tid gældende regler og satser.
 Stk. 2.  Når tjenesten uden for hovedarbejdsstedet ikke  

 medfører overnatning uden for hjemmet, tilkommer der herefter ikke dyrlægen  

 dagpenge eller timepenge, men der kan, såfremt forholdene taler derfor, og  

 efter retningslinier fastsat af veterinærdirektoratet ydes en godtgørelse på  

 indtil 12,50 kr. i grundbeløb pr. dag til dækning af nødvendige merudgifter  

 til forplejning under tjenesten uden for hovedarbejdsstedet.
 § 5. Uoverensstemmelser om denne aftales forståelse samt brud på denne  

 aftale behandles efter regler svarende til bestemmelserne i §§ 7 a - c i  

 hovedaftale af 9. november 1978 mellem finansministeriet og Den danske  

 dyrlægeforening.
 § 6. Ved pådømmelsen af sager om brud på denne aftale finder de i loven  

 om arbejdsretten indeholdte bestemmelser anvendelse med de nødvendige  

 tilpasninger.
 § 7. Denne aftale, der er uafhængig af ovennævnte kollektive  

 overenskomst, bortfalder uden opsigelse med udgangen af februar måned 1981,  

 således at reservedyrlæger, der ansættes pr. 1. marts 1981 eller senere i  

 henhold til ovennævnte overenskomst, ikke kan opnå det i § 3 nævnte tillæg  

 ved at påtage sig udrykningsforpligtelse i henhold til denne aftale.  

 Reservedyrlæger, ansat med udrykningsforpligtelse for 1. marts 1981, beholder  

 pligt og tillæg til og med 9. anciennitetsår i overensstemmelse med § 3.
Stk. 2.  Såfremt en af parterne fremsætter ønske derom,  

 optages der på basis af de indvundne erfaringer forhandling om en eventuel ny  

 udrykningsordning.
Sådanne forhandlinger kan dog tidligst påbegyndes i  

 december måned 1980, hvor et passende erfaringsgrundlag skønnes at ville  

 foreligge.
København, den 2. okt. 1979 Den danske Finansministeriet dyrlægeforening P.M.V.
 B.Jensen E.B.
