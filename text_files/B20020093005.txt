Bekendtgørelse om samtrafik m.v.1) I medfør af § 20, stk. 2, § 39, stk. 2,  

 § 40, stk. 5, § 45, stk. 2, § 46, § 53,  

 § 54, § 55, stk. 6-8, § 82, stk. 3 og § 84, i  

 lov nr. 418 af 31. maj 2000 om konkurrence- og forbrugerforhold på  

 telemarkedet, fastsættes:
Kapitel 1 Samtrafikprodukter § 1. Bestemmelser om samtrafik omfatter  

 følgende samtrafikprodukter, jf. § 39, stk. 1-2, i lov om  

 konkurrence- og forbrugerforhold på telemarkedet:
 1)	Udveksling af trafik mellem udbydere af telenet eller  

 teletjenester.
 2)	Leje af infrastrukturkapacitet.
 3)	Tjenesteudbyderadgang.
 4)	Fælles udnyttelse af bygninger, centraludstyr m.v. i  

 forbindelse med aftaler om samtrafikprodukter som nævnt i nr.  

 1-3.
 Stk. 2. Bestemmelserne om samtrafik omfatter endvidere  

 kombinationer af de i stk. 1 nævnte samtrafikprodukter, herunder  

 aftaler om særlig netadgang f.eks. i form af adgang via andre  

 nettermineringspunkter end dem, der tilbydes slutbrugere, jf. § 39,  

 stk. 3, i lov om konkurrence- og forbrugerforhold på  

 telemarkedet.
Stk. 3. Ved udveksling af trafik mellem udbydere af telenet  

 eller teletjenester forstås, jf. stk. 1, nr. 1, fysisk eller  

 logisk sammenkobling af telenet med henblik på at give slutbrugere hos  

 en udbyder mulighed for at kommunikere med andre slutbrugere hos den samme  

 udbyder eller med slutbrugere hos en anden udbyder eller med henblik på  

 at give slutbrugere adgang til teletjenester, der udbydes af en anden  

 udbyder.
Aftaler om samtrafik herom omfatter:
 1)	Opsamling af trafik bl.a. med sigte på operatørforvalg  

 og fast operatørvalg.
 2)	Terminering af trafik.
 3)	Transit.
a)	Direkte national transit b)	Indirekte national transit c)	Indirekte international transit Stk. 4. Ved leje af infrastrukturkapacitet forstås, jf.  

 stk. 1, nr. 2, 1)	leje af national transmissionskapacitet, herunder faste  

 kredsløb, mellem flere specifikke sammenkoblingspunkter i radio- eller  

 kabelbaserede telenet, og eventuel tilhørende sammenkobling  

 hermed, 2)	leje af nationale ubestykkede infrastrukturstrækninger og  

 andre net-elementer i radio- eller kabelbaserede telenet, og eventuel  

 tilhørende sammenkobling hermed, 3)	mellemformer mellem de i nr. 1 og 2 nævnte former for  

 transmissionskapacitet, og eventuel tilhørende sammenkobling hermed,  

 og 4)	national roaming.
 Stk. 5. Ved tjenesteudbyderadgang forstås, jf.  

 stk. 1, nr. 3, engroskøb af telenet eller teletjenester, der  

 udbydes til en ikke på forhånd afgrænset kreds af  

 slutbrugere.
 Stk. 6. Af bilag 1 fremgår, hvilke former for telenet  

 eller teletjenester der udbydes til slutbrugere, der er omfattet af  

 stk. 5.
 Stk. 7. Ved fælles udnyttelse af bygninger,  

 centraludstyr m.v. forstås, jf. stk. 1, nr. 4:
 1)	Adgang til på en anden udbyders lokaliteter at placere egne  

 centraler og andet udstyr, som giver mulighed for fremføring og  

 styring af signaler mellem bestemte termineringspunkter i forbindelse med  

 udveksling af trafik mellem udbydere af telenet eller teletjenester, leje af  

 infrastrukturkapacitet, eller tjenesteudbyder-adgang.
 2)	Adgang til selv at varetage drift og vedligeholdelse m.v. af  

 centraler og udstyr m.v. som nævnt i nr. 1.
Kapitel 2 Parter med adgang til samtrafik § 2. Udbydere af telenet eller teletjenester har  

 adgang til at påberåbe sig reglerne i §§ 42 og 44, i lov om  

 konkurrence- og forbrugerforhold på telemarkedet, for så vidt  

 angår udveksling af trafik mellem udbydere af telenet eller  

 teletjenester, jf. § 1, stk. 3, tjenesteudbyderadgang, jf.  

 § 1, stk. 5, fælles udnyttelse af bygninger, centraludstyr  

 m.v., jf. § 1, stk. 7, og leje af infrastrukturkapacitet som  

 nævnt i § 1, stk. 4, nr. 2 og 3.
 § 3. Udbydere af mobilkommunikationstjenester, der  

 har til hensigt at udbyde mobilkommunikationstjenester til og fra danske  

 abonnentnumre inden for den danske nummerplan, og som udbyder  

 mobilkommunikationstjenester i hele Danmark eller en del heraf, har adgang  

 til at påberåbe sig reglerne om national roaming i § 43 i  

 lov om konkurrence- og forbrugerforhold på telemarkedet.
 § 4. Udbydere af telenet eller teletjenester og  

 slutbrugere har adgang til at påberåbe sig reglerne i  

 §§ 42-44, i lov om konkurrence- og forbrugerforhold på  

 telemarkedet, for så vidt angår leje og eventuel  

 tilhørende sammenkobling af faste kredsløb mellem  

 nettermineringspunkter, jf. § 1, stk. 4, nr. 1.
Kapitel 3 Markedsdefinitioner § 5. Udbydere af offentlige telenet eller  

 teletjenester anses for at have en stærk markedsposition, hvis de har  

 en markedsandel på mere end 25 pct. af en telekommunikationsaktivitet  

 på et nærmere bestemt delmarked, jf. § 45, stk. 1, i  

 lov om konkurrence- og forbrugerforhold på telemarkedet.
Stk. 2. IT- og Telestyrelsen træffer afgørelse  

 om, hvorvidt en udbyder af offentlige telenet eller teletjenester må  

 anses for at have en stærk markedsposition, jf. § 45, stk. 3,  

 i lov om konkurrence- og forbrugerforhold på telemarkedet.
IT- og  

 Telestyrelsen kan uanset bestemmelsen i stk. 1 træffe  

 afgørelse om, at udbydere af offentlige telenet eller teletjenester  

 med en markedsandel på 25 pct. eller mindre skal betragtes som udbydere  

 med en stærk markedsposition, og at udbydere med en markedsandel  

 på mere end 25 pct. ikke skal betragtes som udbydere med en stærk  

 markedsposition.
Ved afgørelsen skal IT- og Telestyrelsen tage  

 udbyderens muligheder for at øve indflydelse på  

 markedsvilkårene, udbyderens omsætning i forhold til  

 størrelsen af markedet, udbyderens kontrol over adgangen til  

 slutbrugere, udbyderens adgang til finansielle ressourcer og udbyderens  

 erfaring med hensyn til udbud af teletjenester i betragtning, jf. § 45,  

 stk. 4, i lov om konkurrence- og forbrugerforhold på  

 telemarkedet.
 Stk. 3. Ved afgørelsen af om en udbyder af offentlige  

 telenet eller teletjenester må anses for at have en stærk  

 markedsposition, jf. stk. 1 og 2, tager IT- og Telestyrelsen  

 udgangspunkt i udbyderens andel af den samlede omsætning på et af  

 følgende slutbrugermarkeder:
 1)	Det samlede marked for fastnet- og mobilkommunikationstjenester.
 2)	Markedet for fastnettjenester.
 3)	Markedet for mobilkommunikationstjenester.
 4)	Det relevante marked for leje af infrastrukturkapacitet, herunder  

 leje af faste kredsløb, fysiske infrastrukturstrækninger  

 m.v.
 Stk. 4. Det i stk. 3, nr. 1, nævnte marked  

 måles som summen af alle identificerede fastnet- og mobiludbyderes  

 omsætning på slutbrugermarkedet.
Stk. 5. Ved det i stk. 3, nr. 2, nævnte marked  

 forstås markedet for tjenester, hvis ydelse helt eller delvist  

 består i transmission og rutning af signaler gennem faste offentlige  

 telenet.
Dette marked måles som summen af alle fastnetudbyderes  

 omsætning på slutbrugermarkedet.
Stk. 6. Ved det i stk. 3, nr. 3, nævnte marked  

 forstås markedet for tjenester, som består af etablering af  

 radioforbindelse fra en mobilabonnent, og hvor fremføring helt eller  

 delvist foregår via mobilkommunikationsnet.
Dette marked måles  

 som summen af alle mobiludbyderes omsætning på  

 slutbrugermarkedet.
Stk. 7. Ved det i stk. 3, nr. 4, nævnte marked  

 forstås markedet for den eller de former for infrastrukturkapacitet,  

 der efterspørges i et bestemt geografisk område.
Det geografiske  

 område kan dække hele Danmark eller en del heraf.
 Stk. 8. For så vidt angår samtrafikprodukterne  

 udveksling af trafik mellem udbydere af telenet eller teletjenester, jf.  

 § 1, stk. 3, tjenesteudbyderadgang, jf. § 1, stk. 5, og  

 fælles udnyttelse af bygninger, centraludstyr m.v. i tilknytning til  

 disse, jf. § 1, stk. 7, skal afgørelsen af om en udbyder  

 må anses for at have en stærk markedsposition tage udgangspunkt i  

 de i stk. 3, nr. 1-3, nævnte markedsdefinitioner.
 Stk. 9. For så vidt angår samtrafikproduktet leje  

 af infrastrukturkapacitet, jf. § 1, stk. 4, nr. 1-3, skal  

 afgørelsen, af om en udbyder må anses for at have en stærk  

 markedsposition, tage udgangspunkt i den i stk. 3, nr. 4, nævnte  

 markedsdefinition.
Kapitel 4 Prisregulering af samtrafik Udveksling af trafik mellem telenet eller teletjenester § 6. Udbydere af telenet eller teletjenester, der  

 har en stærk markedsposition på det samlede marked for fastnet-  

 og mobilkommunikationstjenester eller på markedet for fastnettjenester,  

 skal give adgang til udveksling af trafik med udbyderens fastnet, jf.  

 § 1, stk. 3, og fælles udnyttelse af bygninger, centraludstyr  

 m.v. i tilknytning hertil, jf. § 1, stk. 7, til  

 omkostningsrelaterede priser.
 Stk. 2. Stk. 1 finder ikke anvendelse på direkte  

 national transit, jf. § 1, stk. 3, nr. 3, litra a, mellem  

 centraler, beliggende i to af de i bilag 3 angivne byer.
 Stk. 3. Mobiludbydere, der har en stærk markedsposition  

 på det samlede marked for fastnet- og mobilkommunikationstjenester,  

 skal give adgang til udveksling af trafik med udbyderens mobilnet, jf.  

 § 1, stk. 3, og fælles udnyttelse af bygninger, centraludstyr  

 m.v. i tilknytning hertil, jf. § 1, stk. 7, til  

 omkostningsrelaterede priser.
Stk. 4. Fastsættelse af priser for de i stk. 1 og 3  

 nævnte samtrafikprodukter skal ske på baggrund af modificerede  

 historiske omkostningers metode og bedste praksis metoderne.
Modificerede  

 historiske omkostningers metode og bedste praksis metoderne finder anvendelse  

 på de i stk. 1 og 3 nævnte samtrafikprodukter, indtil  

 LRAIC-prisfastsættelsesmetoden er udarbejdet, jf. dog stk. 5.
 Stk. 5. IT- og Telestyrelsen kan i forbindelse med  

 fastsættelse af nærmere regler for  

 LRAIC-prisfastsættelsesmetoderne, jf. § 14, stk. 3, beslutte,  

 at visse accessoriske delelementer under de i stk. 1 anførte  

 samtrafikprodukter fortsat skal reguleres efter modificerede historiske  

 omkostningers metode og bedste praksis metoderne.
Leje af infrastrukturkapacitet § 7. Udbydere af telenet eller teletjenester, der  

 har en stærk markedsposition på det relevante marked for leje af  

 infrastrukturkapacitet, skal give adgang til leje af infrastrukturkapacitet  

 som nævnt i § 1, stk. 4, nr. 1-3, til omkostningsrelaterede  

 priser.
 Stk. 2. Stk. 1 finder ikke anvendelse på leje af  

 infrastrukturkapacitet, der alene terminerer i centraler, beliggende i to  

 eller flere af de i bilag 3 anførte byer.
Stk. 3. Fastsættelse af priser skal, for så vidt  

 angår den del af samtrafikproduktet nævnt i stk. 1, der  

 vedrører leje af ubestykkede infrastrukturstrækninger og andre  

 net-elementer i abonnentnettene, samt for fælles udnyttelse af  

 bygninger, centraludstyr m.v. i tilknytning hertil, ske på baggrund af  

 modificerede omkostningers metode og bedste praksis metoderne.
Modificerede  

 historiske omkostningers metode og bedste praksis metoderne finder anvendelse  

 herpå, indtil LRAIC-prisfastsættelsesmetoden er udarbejdet.
 Stk. 4. Fastsættelse af priser skal, for så vidt  

 angår den del af samtrafikproduktet nævnt i stk. 1, der  

 vedrører leje af de øvrige underkategorier af leje af  

 infrastrukturkapacitet, indtil videre ske på baggrund af modificerede  

 omkostningers metode og bedste praksis metoderne, jf. dog stk. 5.
 Stk. 5. IT- og Telestyrelsen kan i forbindelse med  

 fastsættelse af nærmere regler for  

 LRAIC-prisfastsættelsesmetoderne, jf. § 14, stk. 3, beslutte,  

 at visse accessoriske delelementer under de i stk. 1 anførte  

 samtrafikprodukter fortsat skal reguleres efter modificerede historiske  

 omkostningers metode og bedste praksis metoderne.
Tjenesteudbyderadgang § 8. Udbydere af telenet eller teletjenester, der  

 har en stærk markedsposition på markedet for fastnettjenester,  

 skal såfremt IT- og Telestyrelsen træffer afgørelse herom,  

 jf. § 13, stk. 1, give adgang til tjenesteudbyderadgang til  

 udbyderens fastnettjenester, jf. § 1, stk. 5, og fælles  

 udnyttelse af bygninger, centraludstyr m.v. i tilknytning hertil, jf.  

 § 1, stk. 7, til omkostningsrelaterede priser.
 Stk. 2. Fastsættelse af priser for de i stk. 1  

 nævnte samtrafikprodukter skal ske på baggrund af en  

 prisfastsættelsesmetode, hvor slutbrugerprisen korrigeres for sparede  

 omkostninger, jf. § 13.
 Fælles udnyttelse af bygninger, centraludstyr  

 m.v.
 § 9. I tilfælde, hvor der indgås en  

 eller flere sammenhængende aftaler, der omfatter flere  

 samtrafikprodukter og fælles udnyttelse af bygninger, centraludstyr  

 m.v. (samhusningsydelsen) i forbindelse med disse, skal der med henblik  

 på fastsættelse af prisen for samhusningsydelsen anvendes samme  

 prisfastsættelsesmetode, som anvendes for det samtrafikprodukt, som  

 nødvendiggør, at der indgås aftale om  

 samhusningsydelsen.
 Stk. 2. I tilfælde omfattet af stk. 1, hvor flere  

 af de omhandlede samtrafikprodukter nødvendiggør, at der  

 indgås aftale om fælles udnyttelse af bygninger, centraludstyr  

 m.v., anvendes samme prisfastsættelsesmetode, som anvendes for det  

 samtrafikprodukt, som ud fra en samlet betragtning lægger størst  

 beslag på samhusningsydelsen.
Modificerede historiske omkostningers metode § 10. Ved anvendelse af modificerede historiske  

 omkostningers metode, kan den samlede pris for et samtrafikprodukt maksimalt  

 udgøre summen af følgende beløb, jf. § 55,  

 stk. 2, i lov om konkurrence- og forbrugerforhold på  

 telemarkedet:
 1)	De ekstra driftsomkostninger ved at gennemføre  

 samtrafikken.
 2)	En forholdsmæssig andel af afskrivninger og forrentning af de  

 nye investeringer, der er nødvendige for at gennemføre  

 samtrafikken.
 3)	En forholdsmæssig andel af afskrivninger og forrentning af de  

 øvrige investeringer på den del af nettet, der anvendes til at  

 gennemføre samtrafikken.
 4)	En forholdsmæssig andel af en andel af de driftsomkostninger,  

 der er snævert forbundet med frembringelsen af samtrafikproduktet.  

 Andelen af de driftsomkostninger, hvoraf en forholdsmæssig andel kan  

 indgå i samtrafikprisen, fastsættes med udgangspunkt i  

 markedsandelen på det relevante marked.
 5)	En rimelig fortjeneste.
 Stk. 2. Med de i stk. 1, nr. 1, nævnte ekstra  

 driftsomkostninger ved at gennemføre samtrafikken forstås i  

 denne bekendtgørelse de forøgede driftsomkostninger, der er en  

 følge af afviklingen af den pågældende samtrafik, og som  

 derfor vil bortfalde, hvis den pågældende samtrafik  

 ophørte.
Stk. 3. Den i stk. 1, nr. 2, nævnte  

 forholdsmæssige andel beregnes som andelen af den samlede trafik i de  

 dele af det net tilhørende udbyderen med en stærk  

 markedsposition, som samtrafikken vedrører.
Kun investeringer, som  

 kommer både udbyderen med en stærk markedsposition og udbydere,  

 der ønsker samtrafik, til gode, er omfattet af bestemmelsen, jf.  

 også stk. 10.
 Stk. 4. Den i stk. 1, nr. 2 og 3, nævnte  

 forrentning udgør Nationalbankens diskonto plus 4 % p.a.
 Stk. 5. Den i stk. 1, nr. 2 og 3, nævnte  

 afskrivning fastsættes efter en lineær skala, hvor  

 afskrivningsperioden fastsættes til 20 år for bygninger og 10  

 år for teleanlæg (centraler, transmissionsudstyr, kabler og  

 kabelveje) eksklusive software samt 4 år for andre teleanlæg  

 (software, biler og edb-udstyr).
 Stk. 6. Den andel af driftsomkostningerne, jf. stk. 1,  

 nr. 4, hvoraf der kan indregnes en forholdsmæssig andel i prisen for  

 samtrafik, skal for udveksling af trafik mellem udbydere af telenet eller  

 teletjenester fastsættes med udgangspunkt i markedsandelen på det  

 relevante marked, jf. § 5, og udgør:
 1)	30% af driftsomkostningerne ved en markedsandel for den udbyder, der  

 har en stærk markedsposition, på over 80%.
 2)	100% af driftsomkostningerne ved en markedsandel for den udbyder,  

 der har en stærk markedsposition, på 80% eller  

 derunder.
 Stk. 7. Den andel af driftsomkostningerne, jf. stk. 1,  

 nr. 4, hvoraf der kan indregnes en forholdsmæssig andel i prisen for  

 samtrafik, udgør for leje af infrastrukturkapacitet 100 %.
Stk. 8. Ved den i stk. 1, nr. 2-4, anførte  

 forholdsmæssige andel forstås for udveksling af trafik mellem  

 telenet eller teletjenester samtrafikkens procentvise andel af den samlede  

 trafik i den del af nettet, der anvendes til at gennemføre  

 samtrafikken.
For leje af infrastrukturkapacitet forstås ved den  

 forholdsmæssige andel, samtrafikkens procentvise andel af den samlede  

 kapacitet i den del af nettet, der anvendes til at gennemføre  

 samtrafikken, og som beregnes ud fra en opgørelse af, hvor meget  

 kapacitet den enkelte udbyder beslaglægger.
 Stk. 9. Den i stk. 1, nr. 5, nævnte rimelige  

 fortjeneste udgør 12% af summen af de i stk. 1, nr. 1-4,  

 nævnte elementer.
 Stk. 10. Omkostninger ved abonnentnettet kan ikke indregnes  

 ved fastsættelsen af priser for udveksling af trafik mellem udbydere af  

 telenet eller teletjenester som nævnt i § 1, stk. 3.
 Stk. 11. Afskrivningerne og forrentningerne af de nye  

 investeringer, der er nødvendige for at gennemføre  

 samtrafikken, og som udelukkende kommer den, der anmoder om samtrafik, til  

 gode, betales fuldt ud af den pågældende ved etableringen af  

 samtrafikken.
Bedste praksis metoderne § 11. Ved anvendelse af bedste praksis metoderne  

 kan den samlede pris for et samtrafikprodukt nedsættes, jf. § 55,  

 stk. 3, i lov om konkurrence- og forbrugerforhold på  

 telemarkedet, 1)	således at prisen maksimalt udgør prisen for et  

 tilsvarende samtrafikprodukt i en tilsvarende dansk eller udenlandsk aftale  

 om samtrafik (en sammenligning med korrektion for dokumenterede,  

 væsentlige produkt- eller landerelaterede forskelle), eller 2)	således at prisen maksimalt udgør prisen for  

 tilsvarende samtrafikprodukter i tre tilsvarende danske eller udenlandske  

 aftaler om samtrafik (en sammenligning med korrektion for dokumenterede,  

 væsentlige produktrelaterede forskelle).
 Stk. 2. Der skal ved anvendelse af den i stk. 1, nr. 1,  

 nævnte bedste praksis metode korrigeres for dokumenterede,  

 væsentlige produkt- eller landerelaterede forskelle.
 Stk. 3. Der skal ved anvendelse af den i stk. 1, nr. 2,  

 nævnte bedste praksis metode korrigeres for dokumenterede,  

 væsentlige produktrelaterede forskelle.
Stk. 4. IT- og Telestyrelsen har uanset stk. 2 og 3  

 adgang til at afvise korrektioner, 1)	som IT- og Telestyrelsen på grundlag af det fremlagte  

 materiale vurderer er af bagatelagtig betydning for den  

 pågældende prisfastsættelse, 2)	som er indeholdt i allerede foretagne eller alternative  

 korrektioner, eller 3)	som bevirker, at samtrafikpriserne belastes af utidssvarende teknik,  

 fejlinvesteringer, ineffektiv drift m.v.
 Stk. 5. Der skal anvendes samme land ved fastsættelse af  

 priser for del-elementer af de enkelte samtrafikprodukter i § 1,  

 stk. 1, nr. 1-4, og stk. 2. Uanset 1. pkt. kan der, for så  

 vidt angår fastsættelse af priser for hver af de i § 1  

 nævnte samtrafikprodukter, anvendes forskellige lande.
§ 12. Med henblik på prisfastsættelse  

 efter bedste praksis metoderne skal IT- og Telestyrelsen, i situationer hvor  

 flere udbydere parallelt fremlægger dokumentation for samtrafikpriserne  

 i forskellige lande, foretage en afvejning af, hvilket dokumentationsgrundlag  

 der skal anvendes.
Det land eller de lande, der bedst opfylder  

 formålene i § 1, stk. 3, i lov om konkurrence- og  

 forbrugerforhold på telemarkedet, skal herefter vælges som  

 grundlag for anvendelse af bedste praksis  

 prisfastsættelsesmetoderne.
Stk. 2. De i § 11, stk. 2 og 3, nævnte  

 korrektioner samt undtagelse af korrektioner efter § 11, stk. 4,  

 skal så vidt muligt foretages på grundlag af fremlagt og  

 indhentet dokumentation samt foretagne beregninger.
I det omfang, det ikke er  

 muligt at opstille et præcist dokumentationsgrundlag for den  

 påkrævede korrektion, har IT- og Telestyrelsen adgang til  

 skønsmæssigt at fastsætte omfanget af denne.
 Stk. 3. IT- og Telestyrelsen skal, i forbindelse med  

 anvendelse af bedste praksis metoderne, udøve et samlet skøn  

 med udgangspunkt i de overordnede målsætninger for  

 samtrafikreguleringen, således som disse er beskrevet i § 1,  

 stk. 3, i lov om konkurrence- og forbrugerforhold på  

 telemarkedet.
Slutbrugerprisen korrigeret for sparede omkostninger § 13. IT- og Telestyrelsen kan, når  

 styrelsen skønner, at det er berettiget for at sikre reel konkurrence,  

 træffe afgørelse om, at udbydere, der har en stærk  

 markedsposition på et nærmere defineret delmarked, skal give  

 adgang til samtrafik til priser beregnet med udgangspunkt i metoden, hvor  

 slutbrugerprisen korrigeres for sparede omkostninger.
 Stk. 2. Ved anvendelse af metoden, hvor slutbrugerprisen  

 korrigeres for sparede omkostninger, kan den samlede pris for et  

 samtrafikprodukt maksimalt udgøre slutbrugerprisen, som denne  

 fremgår af listepriser for abonnementer, samtalepriser m.v., fratrukket  

 21 %, jf. § 55, stk. 4, i lov om konkurrence- og forbrugerforhold  

 på telemarkedet.
LRAIC-prisfastsættelsesmetoderne § 14. Ved anvendelse af  

 LRAIC-prisfastsættelsesmetoder, kan den samlede pris for et  

 samtrafikprodukt maksimalt udgøre summen af de langsigtede  

 gennemsnitlige differensomkostninger forbundet med frembringelsen af det  

 pågældende samtrafikprodukt, jf. § 55, stk. 5, i lov om  

 konkurrence- og forbrugerforhold på telemarkedet.
 Stk. 2. IT- og Telestyrelsen udarbejder  

 LRAIC-prisfastsættelsesmetoder for de i § 6, stk. 1, og  

 § 7, stk. 3, nævnte samtrafikprodukter, jf. dog § 6,  

 stk. 5, og § 7, stk. 5.
 Stk. 3. IT- og Telestyrelsen fastsætter nærmere  

 regler om detailindhold og anvendelse (fastsættelse og beregning af  

 samtrafikpriser) af LRAIC-prisfastsættelsesmetoderne, jf. § 55,  

 stk. 9, i lov om konkurrence- og forbrugerforhold på telemarkedet,  

 herunder bl.a.:
 1)	Udnyttelsesgrader m.v.
 2)	Aktivers levetider, afskrivningsperioder- og principper m.v.
 3)	Forrentning af aktiver.
 4)	Andelen af overhead- og fællesomkostninger der kan indregnes  

 for de enkelte samtrafikprodukter.
 5)	Prognoser for den forventede afsætning.
 6)	Udbygningstakt og optimering af net og udstyr m.v.
 Stk. 4. IT- og Telestyrelsen træffer afgørelse om  

 maksimale priser på baggrund af omkostningsgrundlaget fastlagt i  

 medfør af § 15.
 Stk. 5. IT- og Telestyrelsen fastsætter priser efter  

 LRAIC-prisfastsættelsesmetoden for et år ad gangen.
Stk. 6. IT- og Telestyrelsen vurderer hvert tredje år,  

 hvorvidt der er behov for at foretage ændringer i  

 LRAIC-prisfastsættelsesmetoden.
Uanset 1. punktum kan de involverede  

 parter, i forbindelse med IT- og Telestyrelsens årlige  

 fastsættelse af priser efter LRAIC-prisfastsættelsesmetoden,  

 anmode IT- og Telestyrelsen om at vurdere, hvorvidt der skal foretages en  

 opdatering af LRAIC-prisfastsættelsesmetoden.
 § 15. Med henblik på IT- og Telestyrelsens  

 fastlæggelse af omkostningsgrundlaget for  

 LRAIC-prisfastsættelsesmetoderne som nævnt i § 14,  

 stk. 2, skal der gennemføres to parallelle omkostningsanalyser  

 af, hvad det vil koste, set i et fremadrettet perspektiv, at producere det  

 omhandlede samtrafikprodukt.
Stk. 2. Fastsættelsen af det i stk. 1 nævnte  

 omkostningsgrundlag skal ske på baggrund af en bottom-up og en top-down  

 omkostningsanalyse.
Udgangspunktet for omkostningsgrundlaget er bottom-up  

 analysen.
Resultaterne af bottom-up omkostningsanalysen skal kontrolleres og  

 modificeres ved at sammenholde denne med top-down omkostningsanalysen,  

 således at de endelige LRAIC-prisfastsættelsesmetoder  

 fremstår som en konsolideret afvejning af resultaterne af de to  

 omkostningsanalyser.
Den konsoliderede afvejning foretages af IT- og  

 Telestyrelsen efter forudgående høring af de involverede parter  

 om analysernes værdi som beslutningsgrundlag.
Stk. 3. Den i stk. 2 nævnte top-down  

 omkostningsanalyse skal gennemføres af de udbydere af offentlige  

 telenet eller teletjenester, der er forpligtede til at stille  

 samtrafikprodukter til rådighed til priser beregnet efter  

 LRAIC-prisfastsættelsesmetoden.
Omkostningsanalysen skal tage  

 udgangspunkt i udbyderens eksisterende omkostningsstrukturer, dog skal  

 forældede teknologiske løsninger erstattes med optimal  

 teknologi.
Eksisterende teknologi/infrastruktur-elementer vil således  

 skulle erstattes af nye og optimale udstyrstyper i tilfælde, hvor der  

 er tale om infrastruktur-elementer, der er forældede, og derfor ikke  

 længere udgør en optimal teknologi.
Stk. 4. Den i stk. 2 nævnte bottom-up  

 omkostningsanalyse, skal udarbejdes af de udbydere af telenet eller  

 teletjenester, der ønsker adgang til samtrafik til priser beregnet  

 efter LRAIC-prisfastsættelsesmetoden.
Omkostningsanalysen skal tage  

 udgangspunkt i, hvad det vil koste at producere de pågældende  

 samtrafikprodukter i et ideelt opbygget net og et ideelt drevet selskab,  

 baseret på de nyeste teknologiske løsninger og en optimalt  

 opbygget organisation.
Stk. 5. De i stk. 3 og 4, nævnte  

 omkostningsanalyser skal tage udgangspunkt i grund-elementerne i den  

 eksisterende netinfrastruktur hos den udbyder af telenet eller teletjenester  

 med stærk markedsposition, der er forpligtet til at stille  

 samtrafikprodukter til rådighed til priser beregnet efter  

 LRAIC-prisfastsættelsesmetoden.
Dette indebærer, at der skal  

 tages udgangspunkt i den grundlæggende geografiske net-arkitektur,  

 sådan som denne tager sig ud frem til og med selve centralerne i  

 nettet, dog for så vidt angår den i stk. 4 nævnte  

 analyse med visse optimeringer, for så vidt angår centraludstyr  

 m.v.
 Stk. 6. IT- og Telestyrelsen fastsætter efter  

 høring af brancheaktører omfattet af stk. 3 og 4,  

 kriterier for og minimumskrav til de i stk. 3 og 4, nævnte  

 omkostningsanalyser.
 Stk. 7. De af stk. 3 og 4 omfattede udbydere kan modtage  

 vejledning fra IT- og Telestyrelsen i forbindelse med udarbejdelsen af  

 henholdsvis top-down og bottom-up omkostningsanalysen.
§ 16. Ved udarbejdelse af  

 LRAIC-prisfastsættelsesmetoden for den del af samtrafikproduktet, som  

 nævnt i § 7, stk. 3, der vedrører leje af ubestykkede  

 infrastrukturstrækninger og andre net-elementer i abonnentnettene, skal  

 der anvendes en model, hvorefter prisen i det første år  

 fastsættes som en pris fastlagt med udgangspunkt i den nedskrevne  

 værdi af det eksisterende abonnentnet.
Herefter øges prisen  

 gradvist, så den efter en periode udgør en LRAIC-pris fastlagt  

 med udgangspunkt i genanskaffelsesværdierne ved etablering af et nyt  

 access-net.
 Stk. 2. IT- og Telestyrelsen fastlægger længden af  

 den i stk. 1 nævnte periode, afhængig af adgangen til  

 alternativ accessinfrastruktur, idet udgangspunktet er en længde  

 på 5 år eller længere.
 § 17. IT- og Telestyrelsen har pligt til at  

 inddrage de af § 15 omfattede parter i udarbejdelsen af  

 LRAIC-prisfastsættelsesmetoderne.
 Stk. 2. De af § 15 omfattede parter har pligt til at  

 aflevere alle oplysninger, som IT- og Telestyrelsen skønner  

 nødvendige, til IT- og Telestyrelsen, til brug for IT- og  

 Telestyrelsens udarbejdelse af LRAIC-prisfastsættelsesmetoderne,  

 herunder pligt til udarbejdelse af de i § 15, stk. 3 og 4,  

 nævnte omkostningsanalyser.
 Stk. 3. Såfremt de i § 15 omhandlede parter ikke  

 deltager i arbejdet eller ikke afgiver oplysninger som forudsat i stk. 2  

 til IT- og Telestyrelsen, træffes IT- og Telestyrelsens beslutning som  

 nævnt i § 15, stk. 2, på det foreliggende grundlag.
 Stk. 4. IT- og Telestyrelsen fastlægger den samlede  

 tidsplan for udarbejdelsen af LRAIC-prisfastsættelsesmetoderne, frister  

 for udarbejdelse af de i § 15, stk. 2 og 3, nævnte  

 omkostningsanalyser, og frister for aflevering af oplysninger som nævnt  

 i stk. 2.
 Stk. 5. Under respekt af offentlighedslovens regler om  

 undtagelse fra aktindsigt skal IT- og Telestyrelsen sikre transparens i  

 talmaterialet forbundet med udarbejdelse af  

 LRAIC-prisfastsættelsesmetoderne.
 Forbud mod pakkeløsninger m.v.
 § 18. Aftaler om samtrafik som nævnt i  

 §§ 42-44 i lov om konkurrence- og forbrugerforhold på telemarkedet  

 må ikke indeholde krav om gensidighed, pakkeløsninger eller  

 bundtning, som tvinger en aftalepart til at betale for produkter eller  

 tjenester, der ikke vedrører den ønskede samtrafik, eller til  

 at levere eller modtage produkter eller tjenester, anvende priser eller  

 kontraktvilkår eller lignende, som ikke har relation til den  

 samtrafikydelse, som der i medfør af §§ 42-44 i lov om  

 konkurrence- og forbrugerforhold på telemarkedet er fremsat anmodning  

 om at indgå aftale om.
 Stk. 2. Stk. 1 finder ikke anvendelse på udbud af  

 samtrafikprodukter på markedet for mobilkommunikationstjenester.
Kapitel 5 Regnskabsregler § 19. Følgende skal gennemføre en  

 regnskabsmæssig adskillelse af en række særskilte  

 forretningsområder:
 1)	Udbydere af offentlige telenet eller teletjenester omfattet af  

 § 82, stk. 1, i lov om konkurrence- og forbrugerforhold på  

 telemarkedet, der har en stærk markedsposition, på et eller flere  

 af de i § 5, stk. 3, nævnte markeder.
 2)	Virksomheder indenfor jernbanedrift, forsyningsvirksomheder inden  

 for gas, vand, varme og elektricitet, med en årlig omsætning  

 på over 100 mio. kr. på teleaktiviteterne, samt kommuner og  

 kommunale fællesskaber og offentlige institutioner i øvrigt, der  

 udbyder telenet eller teletjenester, jf. § 82, stk. 2, i lov om  

 konkurrence- og forbrugerforhold på telemarkedet, med en årlig  

 omsætning på over 100 mio. kr. på  

 teleaktiviteterne.
 Stk. 2. Der skal som minimum foretages en  

 regnskabsmæssig adskillelse af følgende  

 forretningsområder:
 1)	Udbud af de i § 39, stk. 1, nr. 1-4, i lov om konkurrence-  

 og forbrugerforhold på telemarkedet omfattede samtrafikprodukter,  

 herunder udbud til egne forretningsområder.
 2)	Udbud af teletjenester til slutbrugere, dog undtaget teletjenester  

 til slutbrugere, der tillige er omfattet af nr. 1 (leje af faste  

 kredsløb, jf. § 1, stk. 4, nr. 1).
 3)	Master til radiokommunikationsformål.
 4)	Øvrige teleaktiviteter.
 Stk. 3. Inden for det i stk. 2, nr. 1, nævnte  

 hovedforretningsområde, skal der som minimum foretages yderligere  

 regnskabsmæssig adskillelse i følgende  

 forretningsområder:
 1)	Udveksling af trafik mellem udbydere af telenet eller  

 teletjenester.
 2)	Leje af infrastrukturkapacitet.
 3)	Tjenesteudbyderadgang.
 4)	Fælles udnyttelse af bygninger, centraludstyr m.v.
 Stk. 4. Udbydere omfattet af stk. 1, nr. 1 og 2, skal  

 foretage en tjenesteopdeling af regnskaberne som nævnt i bilag 2.
 Stk. 5. Regnskabet for de i stk. 2, nr. 1, nævnte  

 udbud af samtrafikprodukter skal desuden opbygges således, at det giver  

 mulighed for at kontrollere, hvorvidt omkostningerne i forbindelse med de  

 forskellige typer samtrafikprodukter kun omfatter de omkostninger, som kan  

 medregnes ved beregning af priser for disse typer samtrafik, jf. kapitel 14 i  

 lov om konkurrence og forbrugerforhold på telemarkedet.
 Stk. 6. Hvis en forsyningspligtudbyder, jf. § 17,  

 stk. 1, i lov om konkurrence- og forbrugerforhold på telemarkedet,  

 ønsker at få dækket dokumenteret underskud ved udbud af  

 forsyningspligtydelser, skal anmodningen herom ledsages af et  

 selvstændigt regnskab for de enkelte forsyningspligtydelser.
Stk. 7. Der skal en gang årligt udarbejdes  

 driftsøkonomisk regnskab for de enkelte forretningsområder  

 opstillet efter årsregnskabslovens principper, og der skal opstilles  

 åbningsbalancer for de enkelte forretningsområder.
Kravet om  

 opstilling af fuld balance for hvert forretningsområde gælder  

 ikke forretningsområder med en årlig omsætning under 100  

 mio. kr.
Uanset kravet i 1. pkt., kan kommuner og kommunale  

 fællesskaber anvende de regler om omkostningskalkulation og  

 regnskabsføring, som fremgår af Indenrigsministeriets  

 bekendtgørelse nr. 533 af 28. juli 1995. Uanset kravet i 1. pkt., kan  

 statslige styrelser og institutioner anvende den statslige kontoplan og de  

 statslige regnskabsprincipper, som fastlagt i medfør af lov nr. 131 af  

 28. marts 1984 om statens regnskabsvæsen m.v.
 Stk. 8. Ved udskillelse af forretningsområder skal  

 følgende fordelingsprincipper anvendes:
 1)	Direkte omkostninger vedrørende etablering, drift og  

 vedligeholdelse af den pågældende aktivitet, samt  

 markedsføring og fakturering af denne, henføres direkte.
 2)	Fællesomkostninger, dvs. omkostninger, der ikke entydigt kan  

 henføres til den enkelte aktivitet, fordeles så vidt muligt  

 på grundlag af en analyse af omkostningernes oprindelse.
3)	Er den i nr. 2 nævnte analyse ikke mulig, skal  

 fællesomkostningerne fordeles på grundlag af en indirekte  

 tilknytning mellem disse og en anden omkostningskategori eller gruppe af  

 omkostningskategorier, for hvilken en direkte tilknytning eller fordeling er  

 mulig.
En sådan indirekte tilknytning baseres på indbyrdes  

 sammenlignelige omkostningsstrukturer.
 4)	Kan der hverken findes noget direkte eller indirekte grundlag for  

 fordeling af fællesomkostningerne, fordeles omkostningerne efter en  

 generel fordelingsnøgle beregnet på grundlag af forholdet mellem  

 samtlige omkostninger, som direkte hidrører fra eller indirekte  

 tilskrives dels den pågældende aktivitet, dels andre  

 aktiviteter.
 5)	Indtægter, der erhverves som led i udbyderens varetagelse af  

 aktiviteterne i et forretningsområde, fordeles efter de under nr. 1-4  

 nævnte principper for f ordeling af omkostninger.
 6)	Indtægter, der ikke erhverves som et led i udbyderens  

 varetagelse af aktiviteterne i et forretningsområde, må ikke  

 henføres til regnskabet for forretningsområdet.
 Stk. 9. Oplysninger om eventuelle ændringer i udbyderens  

 interne retningslinier eller praksis for fordelingen af omkostninger og  

 indtægter på de enkelte selvstændige  

 forretningsområder inden for rammerne af bestemmelserne i stk. 7,  

 skal medtages i den årlige indberetning af regnskaber m.v. i  

 medfør af § 21.
 Stk. 10. Regnskaberne skal dokumentere, at de udbydere, som i  

 medfør af §§ 42 og 43, i lov om konkurrence- og forbrugerforhold  

 på telemarkedet, skal imødekomme alle rimelige anmodninger om  

 samtrafik, i praksis har anvendt de vilkår, priser m.v. i forbindelse  

 med afregning mellem udbyderens egne afdelinger, datterselskaber og lignende,  

 som opstillet i kontraktmæssige samtrafikgrænseflader mellem  

 afdelinger, datterselskaber og lignende.
 § 20. Med henblik på foranstaltninger mod  

 skadelige virkninger af konkurrencebegrænsninger gælder  

 følgende:
 1)	Etablering af åbningsbalancer og overførsler af midler,  

 herunder pengeoverførsler og tilrådighedsstillelse af kapital og  

 udstyr mellem et selvstændigt forretningsområde og den  

 øvrige virksomhed, skal ske på markedsøkonomiske  

 vilkår og skal være baseret på en normal forrentning af den  

 investerede kapital.
2)	Intern afregning af ydelser mellem et selvstændigt  

 forretningsområde og den øvrige virksomhed skal ske til  

 markedspriser.
I mangel af en markedspris skal der foretages en kalkulation  

 af de omkostninger, inklusive markedsmæssig forrentning, der er knyttet  

 til produktionen af de pågældende ydelser.
Ydelser skal leveres  

 til tredjemand på samme vilkår og til samme priser som de, der  

 gælder for udbyderens interne afregning af tilsvarende ydelser.
 3)	Ved benyttelse af fælles produktionsfaciliteter skal der ske  

 en prisfastsættelse til markedspris.
 Stk. 2. Uanset stk. 1 skal ydelser, der er omfattet af  

 aftaler om samtrafik, afregnes til priser, der følger af kapitel  

 4.
§ 21. De i § 19, stk. 1, nævnte  

 udbydere indsender regnskaber for hvert selvstændigt  

 forretningsområde samt regnskaber med eventuelt koncernregnskab og  

 årsberetning for hele virksomheden til IT- og Telestyrelsen senest 6  

 måneder efter afslutningen af regnskabsåret.
Regnskaberne skal  

 være revideret af statsautoriseret eller registreret revisor og  

 ledsages af erklæring fra revisor, der vedrører overholdelsen af  

 de krav, der fremgår af §§ 19 og 20 i denne  

 bekendtgørelse.
 § 22. IT- og Telestyrelsen udøver det  

 regnskabsmæssige tilsyn overfor de udbydere, der er omfattet af de  

 særlige regnskabsregler i denne bekendtgørelse.
 Stk. 2. I forbindelse med IT- og Telestyrelsens tilsyn efter  

 stk. 1 indhenter IT- og Telestyrelsen en udtalelse fra  

 Konkurrencerådet om, hvorvidt der foreligger en overtrædelse af  

 reglerne om krydssubsidiering i § 20, stk. 1.
 Stk. 3. Konkurrencerådets udtalelse er bindende for IT-  

 og Telestyrelsens afgørelse i medfør af den  

 regnskabsmæssige tilsynsforpligtelse.
 § 23. Indretningen af regnskaberne som  

 anført i § 19 skal for udbydere nævnt i § 19,  

 stk. 1, nr. 1, være gennemført senest 18 måneder  

 efter, at IT- og Telestyrelsen har meddelt en udbyder af offentlige telenet  

 eller teletjenester, at den pågældende betragtes som havende en  

 stærk markedsposition.
 Stk. 2. Indretningen af regnskaberne som anført i  

 § 19 skal for parter, omfattet af § 19, stk. 1, nr. 2,  

 være gennemført senest 18 måneder efter, at den  

 pågældende har påbegyndt udbud af telenet eller  

 teletjenester.
Kapitel 6 Grænseoverskridende mægling § 24. En bruger, der ønsker at klage over,  

 at den pågældende har lidt eller vil kunne lide skade, fordi  

 bestemmelserne i lov om konkurrence- og forbrugerforhold på  

 telemarkedet eller bestemmelserne i denne bekendtgørelse for så  

 vidt angår leje af grænseoverskridende faste kredsløb er  

 overtrådt, kan indbringe klagen for IT- og Telestyrelsen.
 Stk. 2. Hvis der ikke ved inddragelse af IT- og Telestyrelsen  

 opnås enighed, kan brugeren skriftligt underrette IT- og Telestyrelsen  

 og Kommissionen.
 Stk. 3. Hvis IT- og Telestyrelsen eller Kommissionen efter at  

 have modtaget den i stk. 2 nævnte underretning finder, at sagen  

 bør undersøges nærmere, kan de forelægge den for  

 formanden for Udvalget vedrørende Tilrådighedsstillelse af  

 Åbne Net (ONP-udvalget).
 Stk. 4. Ved bruger, som nævnt i stk. 1,  

 forstås slutbrugere og tjenesteudbydere, herunder teleselskaber, hvis  

 sidstnævnte selskaber stiller tjenester til rådighed, som  

 også leveres eller kan leveres af andre.
Kapitel 7 Ikrafttræden og overgangsbestemmelser § 25. Bekendtgørelsen træder i kraft  

 den 1. december 2002.
 Stk. 2. Bekendtgørelse nr. 570 af 22. juni 2000 om  

 samtrafik m.v., ophæves.
Ministeriet for Videnskab, Teknologi og  

 Udvikling, den 19. november 2002 Helge Sander /Sune Rahn Bilag 1 Følgende former for telenet eller teletjenester, der  

 udbydes til egne slutbrugere,  

 er omfattet af § 1, stk. 5:
1. Abonnement 1)	PSTN-standardabonnement med de tillægstjenester, der udbydes  

 som en integreret del heraf.
2)	ISDN-standardabonnenment med de tillægstjenester, der udbydes  

 som en integreret del heraf 3)	Mobil-standardabonnement de tillægstjenester, der udbydes som  

 en integreret del heraf.
 For de under nr. 1-3 nævnte standardabonnementer indgår  

 oprettelse, flytning, nummerændring og fortrydelse ved opsigelse som en  

 naturlig del af abonnementet.
 Sammen med de i nr. 1-3 nævnte abonnementer hører trafik og  

 øvrige teletjenester som defineret nedenfor.
2. Trafik Trafik i forbindelse med numre tildelt inden for ITU´s nummerplan E.164  

 for telefoni, ISDN og mobilkommunikation.
3. Øvrige teletjenester 1)	Henvisning til nyt nummer og viderestilling af samtale til nyt  

 nummer, jf. § 19 i bekendtgørelse om udbud af telenet og  

 teletjenester.
 2)	Standsning af viderestilling fra tredjemand, jf. § 20 i  

 bekendtgørelse om udbud af telenet og teletjenester.
 3)	Spærring, jf. § 23 i bekendtgørelse om udbud af  

 telenet og teletjenester.
 4)	A-nummervisning med de tilhørende tjenester, som  

 fremgår af § 26 i bekendtgørelse om udbud af telenet og  

 teletjenester.
 5)	Viderestilling af samtale, jf. bilag 1, litra e, i  

 bekendtgørelse om forsyningspligtydelser.
 6)	Gennemvalg, jf. bilag 1, litra d og bilag 3, litra c, i  

 bekendtgørelse om forsyningspligtydelser.
Bilag 2 Forretningsområdet »udbud af teletjenester til  

 slutbrugere«, jf. § 19, stk. 2,  

 nr. 2, skal regnskabsmæssigt opdeles i udbud af følgende  

 tjenester:
1.	Fastnettjenester, telefoni, hvor der ikke gives markedsbestemte  

 rabatter.2) 2.	Fastnettjenester, telefoni, hvor der gives markedsbestemte  

 rabatter.
 3.	Fastnettjenester, datakommunikation.
 4.	Mobiltjenester.
 5.	Kombinationstjenester (kombinerede fastnet- og mobiltjenester).
6.	Kabeltv-tjenester.3) 7.	Øvrige teletjenester til slutbrugere.
 2)  Ved markedsbestemte rabatter forstås individuelt  

 skønsmæssigt fastsatte rabatter.
 3)   Kravet om  

 regnskabsmæssig udskillelse af kabeltv-tjenester kan opfyldes af en  

 selskabsretlig udskillelse af området.
Bilag 3 Byer som nævnt i § 6, stk. 1, og § 7,  

 stk. 1, jf. § 6, stk. 2, og § 7, stk. 2  

 omfatter:
1.	Ålborg og Nørresundby 2.	Hobro 3.	Herning 4.	Århus 5.	Kolding 6.	Esbjerg 7.	Padborg 8.	Odense 9.	Nyborg 10.	Næstved 11.	Nykøbing F 12.	Storkøbenhavn, hvormed forstås Københavns og  

 Frederiksberg kommuner samt Københavns amt 1)   Bekendtgørelsen  

 indeholder bestemmelser der gennemfører dele af Rådets direktiv  

 92/44/EØF af 5. juni 1992 om etablering af ONP-vilkår for faste  

 kredsløb (EF-Tidende 1992 nr.
L 165, s. 27) og dele af  

 Europa-Parlamentets og Rådets direktiv 97/33/EF af 30. juni 1997 om  

 samtrafik på teleområdet med henblik på at sikre  

 forsyningspligtydelser og interoperabilitet ved anvendelse af  

 ONP-principperne (EF-Tidende 1997 nr.
L 199, s. 32).
