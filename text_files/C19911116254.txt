 Til kriminalforsorgens anstalter og arrestinspektørerne.
 Hermed sendes et antal eksemplarer af Justitsministeriet, Direktoratet for  

 Kriminalforsorgens cirkulære af d.d. om ændring af cirkulære af 15. juli 1974  

 om anvendelse af sikringscelle i kriminalforsorgens anstalter og  

 arresthusene.
 I  Cirkulæret er udarbejdet på grundlag af en delbetænkning  

 afgivet af arbejdsgruppen vedrørende anvendelse af sikringscelle i  

 kriminalforsorgens anstalter og arresthusene i september 1990 vedrørende  

 tilsyn med indsatte, der er fikseret i sikringscelle.
 Ændringerne i forhold til de gældende regler vedrører §§ 3, 4 og 5.
 Opmærksomheden henledes på, at reglerne finder analog anvendelse på  

 anbringelser efter cirkulære af 21. september 1976 om visse sikringsmæssige  

 foranstaltninger over for indsatte, jf. dette cirkulæres punkt A.
 Det bemærkes endvidere, at der må forventes en mere omfattende ændring af  

 cirkulæret om anvendelse af sikringscelle, når arbejdsgruppens endelige  

 indstilling vedrørende den samlede anvendelse af sikringscelle foreligger.
 II  Til cirkulæret bemærkes i øvrigt følgende:
A.
Vedrørende lægetilsyn.
 1. Efter § 4, stk. 2, skal læge tilkaldes omgående i alle tilfælde, hvor  

 anbringelsen er forbundet med fiksering eller med magtanvendelse i øvrigt.  

 Formålet hermed er at sikre, at lægetilsyn finder sted snarest muligt.
Udgangspunktet er, at tilkald af læge er det første, der skal foretages,  

 efter at anbringelsen/fikseringen er gennemført.
Dette er ikke til hinder  

 for, at der fra den pågældende afdeling i institutionen indhentes oplysninger  

 om indsattes adfærd, helbredstilstand og lignende med henblik på at  

 tilvejebringe oplysninger, der kan have indflydelse på lægens beslutning om,  

 hvor hurtigt lægetilsyn skal ske.
Det er ej heller til hinder for, at der  

 lokalt fastsættes retningslinier, hvorefter den ansvarlige for  

 anbringelsen/fikseringen underretter en sygeplejerske, der er til stede i  

 institutionen, med henblik på at denne kan foretage lægetilkald.
Efter  

 formuleringen af § 4, stk. 2, må det imidlertid være en forudsætning, at  

 indhentelse af oplysninger eller underretning af sygeplejerske kan ske i  

 løbet af ganske få minutter.
2. I forbindelse med anbringelse af indsatte i sikringscelle skal der  

 udfyldes et observationsskema, jf. pkt.
D.
Der skal gøres notat på skemaet  

 første gang, lægen er søgt tilkaldt samt - såfremt kontakt ikke opnås straks  

 - ved alle efterfølgende forsøg.
 3. Uanset at lægetilsyn har fundet sted, påhviler der det personale, der  

 har tilsyn med en fikseret, en forpligtelse til til stadighed at være  

 opmærksom på eventuelle sygdomstegn, der bør give anledning til fornyet  

 lægetilsyn.
 4. I tilfælde, hvor det kan antages, at en fikseret er blevet skadet  

 eller på anden måde frembyder sygdomstegn, må det overvejes - og i givet fald  

 drøftes telefonisk med lægen - at transportere den indsatte til skadestue med  

 henblik på undersøgelse der, såfremt lægetilsyn (eventuelt fornyet  

 lægetilsyn) ikke kan forventes inden for kort tid, og den indsatte er i en  

 tilstand, hvor vedkommende kan transporteres.
 5. Indsatte, der er fikseret, skal som hidtil tilses af læge mindst een  

 gang om dagen, jf. § 5, stk. 2.
B.
Vedrørende personalets tilsyn.
1. Den for anbringelsen ansvarlige drager omsorg for, at der umiddelbart  

 efter fiksering udpeges en fast vagt.
Begrebet fast vagt svarer til det  

 tilsvarende begreb inden for psykiatrien og er beskrevet i § 5, stk. 3 og 4.  

 Det bør så vidt muligt sikres, at den faste vagt er en erfaren, fastansat  

 medarbejder, fortrinsvis med et godt kendskab til den fikserede.
Det bør så  

 vidt muligt undgås, at den, der udpeges til at være fast vagt, har deltaget i  

 den aktuelle fiksering.
 2. I forbindelse med anbringelse af indsatte i sikringscelle skal der  

 udfyldes et observationsskema, jf. § 3, stk. 3. Hvis den indsatte er  

 fikseret, er den faste vagt ansvarlig for, at der gøres notat på skemaet  

 vedrørende tilsyn af såvel den faste vagt som andre, der tilser den indsatte,  

 herunder sygeplejerske.
3. Direktoratet er opmærksom på, at der på nogle institutioner er behov  

 for at gennemføre visse mindre bygningsmæssige ændringer med henblik på at  

 forbedre muligheden for overvågning af fikserede.
Direktoratet vil på  

 grundlag af arbejdsgruppens endelige indstilling vende tilbage til  

 spørgsmålet om den fremtidige indretning af sikringsceller.
 Såfremt bygningsmæssige ændringer ikke findes at kunne afvente  

 direktoratets endelige stillingtagen hertil, bedes direktoratet orienteret,  

 forinden ændringerne iværksættes.
C.
Indberetning mv.
 Lederen af institutionen er ansvarlig for overholdelse af reglerne i  

 forbindelse med sikringscelleanbringelse, herunder for kontrollen med, at  

 sikringscellerapporterne er korrekt udfyldt, jf. cirkulærets § 3, stk. 3.
D.
Observationsskema.
I forbindelse med enhver anbringelse i sikringscelle skal der fremover  

 udfyldes et observationsskema, jf. § 3, stk. 3. På skemaet skal gøres notat  

 om alle tilsyn med den sikringscelleanbragte.
Lægen bør dog som hidtil  

 foretage sine bemærkninger på sikringscellerapporten, men der bør på  

 observationsskemaet gøres et notat om, at lægetilsyn har fundet sted.
 (* 2) Der vedlægges 5 kopier af observationsskemaet, som fremover vil  

 kunne rekvireres fra Statsfængslet i Nyborg (blanket d.f.k. 107).
E.
Lokale instrukser.
 Direktoratet forudsætter, at der på det enkelte tjenestested fastsættes  

 retningslinier for proceduren for sikringscelleanbringelser og fiksering,  

 herunder for placering af ansvaret for reglernes overholdelse.
F.
Personaletimeforbrug.
Timeforbrug i forbindelse med fast vagt indeholdes i anstalternes udmeldte  

 timeramme og indberettes til direktoratet, tjenestetidskontoret, på det  

 månedlige personaleindberetningsskema, pkt.
D, »Bruttoforbrug«,  

 linie 25, »Timer til andet«.
Arresthusene indberetter timeforbruget  

 på det månedlige personaleopgørelsesskema, pkt.
E, »DFK-timer«,  

 linie 40, »Andet«.
Timeforbruget tilføres arresthuset i forbindelse  

 med anden indstationering.
På personaleopgørelsesskemaet noteres endvidere  

 begrundelsen for timeforbruget.
 Cirkulæret og denne skrivelse vil snarest blive udsendt til optagelse i  

 Kriminalforsorgens Cirkulæresamling mv.
 E.B.
Annette Esdorf (* 1) Forskriften er optaget i Kriminalforsorgens Cirkulæresamling (KC  

 K-2-2) (* 2) Bilag udeladt.
