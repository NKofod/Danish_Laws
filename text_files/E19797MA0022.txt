 Der var rejst spørgsmål om den afgiftsmæssige stilling for den formidling  

 af sommerhusudlejning, der indgår i et rejsebureaus såkaldte IT-arrangementer  

 (Inclusive Tours), dvs arrangementer bestående af flere forskellige ydelser  

 (turistprodukter), der er prisfastsat som ét samlet arrangement, og  

 som tilbydes turisterne uden specifikation af priserne for de enkelte  

 ydelser.
 Nævnet traf afgørelse om, at der i forbindelse med rejsebureauets  

 IT-arrangementer er tale om formidling af udlejning af fast ejendom, der  

 omfattes af afgiftspligten, jf. lovens § 2, stk. 2. Det forhold, at  

 rejsebureauet lejer de pågældende sommerhuse af sommerhusejerne til en fast  

 pris for en periode ad gangen, og således selv må bære risikoen for en  

 eventuel dårlig belægningsprocent i den omhandlede periode, kunne ikke i sig  

 selv betyde, at bureauet dermed alene foretager en afgiftsfri (gen)udlejning  

 fremleje - af sommerhuse.
Nævnet traf endvidere afgørelse om, at den afgiftspligtige værdi for de af  

 selskabet præsterede formidlingsydelser fastsættes på grundlag af den del af  

 bruttofortjenesten, der vedrører selve sommerhusudlejningen.
Værdien skal  

 således opgøres som forskellen mellem den af rejsebureauet med den enkelte  

 sommerhusejer for en periode aftalte faste leje, der indgår i  

 IT-arrangementet, og den af bureauet for samme periode opnåede lejeindtægt af  

 sommerhuse.
Eventuelle tab på et sommerhus kan ikke modregnes i den øvrige  

 afgiftspligtige omsætning.
 Se også Mn.532 og Mn.598.
