 - i kommunalbestyrelsen: Generelt udtalt, at det følger af  

 bestemmelsen i forvaltningslovens § 3, stk. 1, nr. 3, at  

 kommunalbestyrelsesmedlemmer, som er medlemmer af bestyrelsen for et selskab  

 eller en forening eller anden privat juridisk person, vil være inhabile ved  

 kommunalbestyrelsens behandling af en sag, hvis selskabet har en særlig  

 interesse i denne.
Bestemmelsen i forvaltningslovens § 3, stk. 1, nr. 3, finder ikke  

 direkte anvendelse i forhold til et kommunalbestyrelsesmedlem, der er medlem  

 af bestyrelsen for et offentligt ejet selskab.
Det pågældende  

 bestyrelsesmedlem vil imidlertid ud fra tilsvarende hensyn kunne være  

 inhabilt ved kommunalbestyrelsens behandling af sager vedrørende selskaber  

 efter § 3, stk. 1, nr. 5.
 Det er derfor ikke i sig selv afgørende for vurderingen af spørgsmålet  

 om et kommunalbestyrelsesmedlems habilitet, om det pågældende  

 kommunalbestyrelsesmedlem er medlem af bestyrelsen for et selskab, der er  

 fuldt ud offentligt ejet eller et selskab, der er helt eller delvis privat  

 ejet.
 Bestemmelserne i forvaltningslovens § 3, stk. 1, nr. 3 og nr. 5,  

 indebærer således som udgangspunkt, at et medlem af en selskabsbestyrelse  

 ikke som kommunalbestyrelsesmedlem må medvirke ved kommunalbestyrelsens  

 afgørelse af sager, hvori selskabet er part, eller i hvis udfald selskabet på  

 anden måde har en særlig interesse.
Der antages dog, at en kommunalbestyrelsesmedlems deltagelse i  

 ledelsen af foreninger, fonde m.v. ikke i almindelighed medfører inhabilitet  

 ved kommunalbestyrelsens behandling af en sag vedrørende foreningen eller  

 fonden i de tilfælde, hvor det pågældende kommunalbestyrelsesmedlem er  

 udpeget af kommunalbestyrelsen med henblik på at varetage  

 kommunalbestyrelsens interesser.
I sådanne tilfælde kan der således i  

 almindelighed ikke antages at være fare for, at afgørelsen vil blive påvirket  

 af uvedkommende hensyn, jf.
 forvaltningslovens § 3, stk. 2.
Denne såkalte kommunalretlig modifikationen gælder dog kun i de  

 tilfælde, hvor et kommunalbestyrelsesmedlem er udpeget af kommunalbestyrelsen  

 til at sidde i bestyrelsen for den pågældende forening m.v.
Det er endvidere  

 en forudsætning, at udpegningen er sket med henblik på at varetage  

 kommunalbestyrelsens interesser i bestyrelsen.
 Det må ud fra tilsvarende betragtninger antages, at et  

 kommunalbestyrelsesmedlem, der er udpeget af kommunalbestyrelsen som medlem  

 af bestyrelsen for et kommunalt fællesskab, som udgangspunkt ikke vil være  

 inhabilt ved behandlingen af det kommunale fællesskabs forhold i  

 kommunalbestyrelsen.
 Inhabilitet vil uanset den nævnte modifikation alligevel kunne  

 foreligge i forhold til kommunalbestyrelsesmedlemmer, der er udpeget af  

 kommunalbestyrelsen med henblik på at varetage dennes interesser, såfremt  

 sagen indebærer stillingtagen til det pågældende kommunalbestyrelsesmedlems  

 handlinger eller undladelser som bestyrelsesmedlem, eller når  

 kommunalbestyrelsen udøver tilsyn eller kontrolvirksomhed i forhold til  

 foreningen m.v. eller det kommunale fællesskab.
 Det må herudover antages, at et kommunalbestyrelsesmedlem, uanset at  

 den pågældende er indvalgt i bestyrelsen for en forening m.v.
 eller et kommunalt fællesskab med henblik på at varetage  

 kommunalbestyrelsens interesser, kan være inhabilt ved kommunalbestyrelsens  

 behandling af sager vedrørende privatretlige dispositioner i forholdet mellem  

 kommunen og den pågældende forening m.v. eller det kommunale fællesskab.
 Det må i sådanne tilfælde antages, at det pågældende medlems  

 stillingtagen i sagen efter omstændighederne vil kunne blive påvirket af  

 hensynet til den særlige, overvejende økonomiske interesse af privatretlig  

 karakter, som den pågældende forening m.v. eller det kommunale fællesskab har  

 i sagens udfald, og at denne påvirkning vil kunne have en så væsentlig  

 indflydelse på det pågældende medlems stillingtagen til sagen, at der kan  

 være tale om inhabilitet.
Det kan i nogle tilfælde give anledning til tvivl, om et  

 kommunalbestyrelsesmedlem er udpeget til bestyrelsen for en forening, en fond  

 m.v. eller et selskab, for at varetage kommunens interesser.
Ved rent  

 privatretlige selskabsformer som f.eks.
 aktieselskaber vil et kommunalbestyrelsesmedlem kun have begrænsede  

 muligheder for at varetage kommunale interesser, idet almindelige  

 selskabsretlige grundsætninger antages at udelukke, at selskabsbestyrelsen  

 varetager andre interesser end selskabets.
 Den før omtalte modifikation af de almindelige inhabilitetsregler vil  

 derfor formentlig ikke finde anvendelse på kommunalbestyrelsesmedlemmer, der  

 er valgt af kommunalbestyrelsen som medlemmer af bestyrelsen for et  

 aktieselskab.
 - i bestyrelsen for et kommunalt fællesskab: Hvad angår inhabilitet  

 for medlemmer af bestyrelsen for kommunale fællesskaber bemærkes, at et  

 kommunalt fællesskab betragtes som en art specialkommune til løsning af de  

 opgaver, som fællesskabet varetager.
I forbindelse med kommunalbestyrelsesmedlemmers deltagelse i de  

 styrende organer i kommunale fællesskaber er der ikke tale om tilfældige  

 sammenfald af flere offentlige hverv.
Medlemmer af disse organer er udpeget  

 som repræsentanter for kommunalbestyrelsen med henblik på at varetage deres  

 kommunes interesser i det pågældende kommunale fællesskab og er i denne  

 egenskab underlagt kommunalbestyrelsens instruktionsbeføjelse.
 Det følger heraf, at et kommunalt fællesskabs interesser udgøres af  

 summen af de deltagende kommuners interesser, således som de inden for  

 rammerne af fællesskabets vedtægter og gældende lovgivning kommer til udtryk  

 i de beslutninger, der træffes af kommunernes repræsentanter i fællesskabets  

 kompetente organer.
 Det har i den juridiske litteratur været antaget, at det forhold, at  

 den kommune, et medlem er indvalgt af, har en særlig interesse i udfaldet af  

 en sag, ikke i sig selv kan antages at gøre det pågældende medlem inhabilt,  

 jf. herved Preben Espersen, Beslutning og samtykke, 1974, side 198.
 Inhabilitet kan dog efter Indenrigsministeriet opfattelse foreligge i  

 forbindelse med bestyrelsens behandling af sager vedrørende privatretlige  

 dispositioner i forholdet mellem det kommunale fællesskab og den kommune, som  

 et medlem af fællesskabets styrende organer repræsenterer, jf. hvad der  

 ovenfor er anført om kommunalbestyrelsesmedlemmers inhabilitet i  

 kommunalbestyrelsen.
 (Indenrigsministeriets brev af 22. januar 1996 til en kommunalbestyrelse -  

 4. k.kt. j.nr. 1995/122/169-8).
Høje-Taastrup Kommune Juridisk Afdeling Bygaden 2630 Taastrup I brev af 7. marts 1995 har Høje-Taastrup Kommune rettet henvendelse til  

 Indenrigsministeriet med en anmodning om, at ministeriet udtaler sig  

 vejledende om spørgsmålet vedrørende inhabilitet for  

 kommunalbestyrelsesmedlemmer, der samtidig er medlemmer af bestyrelser for  

 privat eller offentligt ejede selskaber.
 Det fremgår af sagen, at Høje-Taastrup Byråd ved brev af 20. september  

 1994 rettede henvendelse til Tilsynsrådet for Københavns Amt med en anmodning  

 om en udtalelse om reglerne i forvaltningslovens § 3, stk. 1, nr. 3 og 5,  

 vedrørende inhabilitet for kommunalbestyrelsesmedlemmer, der tillige er  

 medlemmer af bestyrelsen for private eller offentlige selskaber.
 Tilsynsrådet for Københavns Amt afgav den 13. december 1994 en udtalelse  

 om spørgsmålet.
 Indenrigsministeriet skal i den anledning udtale følgende:
 Kommunalbestyrelsen træffer i medfør af § 14, stk. 1, i lov om kommunernes  

 styrelse (lovbekendtgørelse nr. 615 af 18. juli 1995) beslutning om, hvorvidt  

 et medlem af kommunalbestyrelsen er inhabilt.
 § 14, stk. 1 og stk. 2, har følgende ordlyd:
 »§ 14. Kommunalbestyrelsen træffer beslutning om, hvorvidt et medlem  

 har en sådan interesse i en sag, at han er udelukket fra at deltage i  

 kommunalbestyrelsens forhandling og afstemning om sagen.
Stk. 2. Et medlem skal underrette kommunalbestyrelsen, hvis der foreligger  

 forhold, der kan give anledning til tvivl om hans habilitet.« Kommunalbestyrelsens afgørelse af habilitetsspørgsmål er en retsafgørelse,  

 dvs. at afgørelsen ikke er vilkårlig eller beroende på politiske  

 overvejelser, men må træffes i henhold til lovgivningen, herunder almindelige  

 retsgrundsætninger.
 Af § 3, stk. 1, i forvaltningsloven fremgår, at den, der virker inden for  

 den offentlige forvaltning, er inhabil i forhold til en bestemt sag, hvis:  

 ».....
 3) vedkommende deltager i ledelsen af eller i øvrigt har en nær  

 tilknytning til et selskab, en forening eller anden privat juridisk person,  

 der har en særlig interesse i sagens udfald, .....
5) der i øvrigt foreligger omstændigheder, som er egnede til at vække  

 tvivl om vedkommendes upartiskhed.« Af forvaltningslovns § 3, stk. 2, fremgår følgende:
»Stk. 2. Inhabilitet foreligger dog ikke, hvis der som følge af  

 interessens karakter eller styrke, sagens karakter eller den pågældendes  

 funktioner i forbindelse med sagsbehandlingen ikke kan antages at fære fare  

 for, at afgørelsen i sagen vil kunne blive påvirket af uvedkommende  

 hensyn.« Afgørelsen af inhabilitetsspørgsmål beror på et skøn, hvor flere  

 forskellige hensyn skal afvejes.
Det antages, at den pågældende er afskåret  

 fra at deltage i en sags behandling, hvis vedkommende har et sådant forhold  

 til sagen eller dens parter, at det ud fra en generel vurdering er egnet til  

 at vække en vis tvivl om, hvorvidt den pågældende vil kunne behandle sagen på  

 upartisk måde.
En beslutning om at anse et kommunalbestyrelsesmedlem for  

 inhabilt indebærer således ingen tilkendegivelse om, at det pågældende medlem  

 konkret må antages at ville lægge vægt på usaglige hensyn.
I denne sammenhæng  

 skal det bemærkes, at formålet med inhabilitetsregler ikke alene er at sikre,  

 at den enkelte sag behandles korrekt, men også at der ikke skabes mistillid  

 til den offentlige forvaltning.
 Det bør dog tillige indgå i overvejelserne, at der ikke i et unødigt  

 omfang bør lægges hindringer i vejen for, at kommunalbestyrelsesmedlemmer kan  

 deltage i sagsbehandlingen i komunalbestyrelserne og de stående udvalg.
 Det følger af bestemmelsen i forvaltningslovens § 3, stk. 1, nr. 3, at  

 kommunalbestyrelsesmedlemmer, som er medlemmer af bestyrelsen for et selskab  

 elller en forening eller anden privat juridisk person, vil være inhabile ved  

 kommunalbestyrelsen behandling af en sag, hvis selskabet har en særlig  

 interesse i denne.
 Det er kun tilknytning til private juridiske personer, der kan medføre  

 inhabilitet efter bestemmelsen i forvaltningslovens § 3, stk. 1, nr. 3.
Bestemmelsen i forvaltningslovens § 3, stk. 1, nr. 3, finder derfor ikke  

 direkte anvendelse i forhold til et kommunalbestyrelsesmedlem, der er medlem  

 af bestyrelsen for et offentligt ejet selskab.
Det pågældende  

 bestyrelsesmedlem vil imidlertid ud fra tilsvarende hensyn kunne være  

 inhabilt ved kommunalbestyrelsens behandling af sager vedrørende selskaber  

 efter § 3, stk. 1, nr. 5.
 Det er derfor ikke i sig selv afgørende for vurderingen af spørgsmålet om  

 et kommunalbestyrelsesmedlems habilitet, om det pågældende  

 kommunalbestyrelsesmedlem er medlem af bestyrelsen for et selskab, der er  

 fuldt ud offentligt ejet eller et selskab, der er helt eller delvis privat  

 ejet.
 Bestemmelserne i forvaltningslovens § 3, stk. 1, nr. 3 og nr. 5, indebærer  

 således som udgangspunkt, at et medlem af en selskabsbestyrelse ikke som  

 kommunalbestyrelsesmedlem må medvirke ved kommunalbestyrelsens afgørelse af  

 sager, hvori selskabet er part, eller i hvis udfald selskabet på anden måde  

 har en særlig interesse.
Der antages dog, at et kommunalbestyrelsesmedlems deltagelse i ledelsen af  

 foreninger, fonde m.v. ikke i almindelighed medfører inhabilitet ved  

 kommunalbestyrelsens behandling af en sag vedrørende foreningen eller fonden  

 i de tilfælde, hvor det pågældende kommunalbestyrelsesmedlem er udpeget af  

 kommunalbestyrelsen med henblik på at varetage kommunalbestyrelsens  

 interesser.
I sådanne tilfælde kan der således i almindelighed ikke antages  

 at være fare for, at afgørelsen vil blive påvirket af uvedkommende hensyn,  

 jf. forvaltningslovens § 3, stk. 2.
Denne såkaldte kommunalretlige modifikationen gælder dog kun i de  

 tilfælde, hvor et kommunalbestyrelsesmedlem er udpeget af kommunalbestyrelsen  

 til at sidde i bestyrelsen for den pågældende forening m.v.
Det er endvidere  

 en forudsætning, at udpegningen er sket med henblik på at varetage  

 kommunalbestyrelsens interesser i bestyrelsen.
 Der kan nærmere henvises til lov om kommunernes styrelse med kommentarer  

 af Preben Espersen m.fl., 1991, side 77, samt den kommenterede  

 forvaltningslov ved John Vogter, 1992, side 91 f.
 Det må ud fra tilsvarende betragtninger antages, at et  

 kommunalbestyrelsesmedlem, der er udpeget af kommunalbestyrelsen som medlem  

 af bestyrelsen for et kommunalt fællesskab, som udgangspunkt ikke vil være  

 inhabilt ved behandlingen af det kommunale fællesskabs forhold i  

 kommunalbestyrelsen.
 Inhabilitet vil uanset den nævnte modifikation alligevel kunne foreligge i  

 forhold til komunalbestyrelsesmedlemmer, der er udpeget af  

 kommunalbestyrelsen med henblik på at varetages dennes interesser, såfremt  

 sagen indebærer stillingtagen til det pågældende kommunalbestyrelsesmedlems  

 handlinger eller undladelser som bestyrelsesmedlem, eller når  

 kommunalbestyrelsen udøver tilsyn eller kontrolvirksomhed i forhold til  

 foreningen m.v. eller det kommunale fællesskab.
 Det må herudover antages, at et kommunalbestyrelsesmedlem, uanset at den  

 pågældende er indvalgt i bestyrelsen for en forening m.v. eller et kommunalt  

 fællesskab med henblik på at varetage kommunalbestyrelsens interesser, kan  

 være inhabilt ved kommunalbestyrelsens behandling af sager vedrørende  

 privatretlige dispositioner i forholdet mellem kommunen og den pågældende  

 forening m.v. eller det kommunale fællesskab.
 Det må i sådanne tilfælde antages, at det pågældende medlems stillingtagen  

 i sagen efter omstændighederne vil kunne blive påvirket af hensynet til den  

 særlige, overvejende økonomiske interesse af privatretlig karakter, som den  

 pågældende forening m.v. eller det kommunale fællesskab har i sagens udfald,  

 og at denne påvirkning vil kunne have en så væsentlig indflydelse på det  

 pågældende medlems stillingtagen til sagen, at der kan være tale om  

 inhabilitet.
Det kan i nogle tilfælde give anledning til tvivl, om det  

 kommunalbestyrelsesmedlem er udpeget til bestyrelsen for en forening, en fond  

 m.v. eller et selskab, for at varetage kommunens interesser.
Ved rent  

 privatretlige selskabsformer som f.eks. aktieselskaber vil et  

 kommunalbestyrelsesmedlem kun have begrænsede muligheder for at varetage  

 kommunale interesser, idet almindelige selskabsretlige grundsætninger antages  

 at udelukke, at selskabsbestyrelsen varetager andre interesser end  

 selskabets.
 Der henvises i den forbindelse til »Dansk Privatret«, 9. udgave,  

 1995, side 682.
 Den før omtalte modifikation af de almindelige inhabilitetsregler vil  

 derfor formentlig ikke finde anvendelse på kommunalbestyrelsesmedlemmer, der  

 er valgt af kommunalbestyrelsen som medlemmer af bestyrelsen for et  

 aktieselskab.
 Hvad angår inhabilitet for medlemmer af bestyrelsen for kommunale  

 fællesskaber bemærkes, at et kommunalt fællesskab betragtes som en art  

 specialkommune til løsning af de opgaver, som fællesskabet varetager, jf.  

 Preben Esperson m.fl., Lov om kommunernes styrelse med kommentarer, 1991,  

 side 201 f.
I forbindelse med kommunalbestyrelsesmedlemmers deltagelse i de styrende  

 organer i kommunale fællesskaber er der ikke tale om tilfældige sammenfald af  

 flere offentlige hverv.
Medlemmer af disse organer er udpeget som  

 repræsentanter for kommunalbestyrelsen med henblik på at varetage deres  

 kommunes interesser i den pågældende kommunale fællesskab og er i denne  

 egenskab underlagt kommunalbestyrelsens instruktionsbeføjelse.
Der henvises  

 herved til Preben Esperson m.fl., Lov om kommunernes styrelse med  

 kommentarer, side 208.
 Det følger heraf, at et kommunalt fællesskabs interesser udgøres af summen  

 af de deltagende kommuners interesser, således som de inden for rammerne af  

 fællesskabets vedtægter og gældende lovgivning kommer til udtryk i de  

 beslutninger, der træffes af kommunernes repræsentanter i fællesskabets  

 kompetente organer.
 Det har i den juridiske litteratur været antaget, at det forhold, at den  

 kommune, et medlem er indvalgt af, har en særlig interesse i udfaldet af en  

 sag, ikke i sig selv kan antages at gøre det pågældende medlem inhabilt, jf.  

 herved Preben Espersen, Beslutning og samtykke, 1974, side 198.
 Inhabilitet kan dog efter Indenrigsministeriet opfattelse foreligge i  

 forbindelse med bestyrelsens behandling af sager vedrørende privatretlige  

 dispositioner i forholdet mellem kommunale fællesskab og den kommune, som et  

 medlem af fællesskabets styrende organer repræsenterer, jf. hvad der ovenfor  

 er anført om kommunalbestyrelsesmedlemmers inhabilitet i kommunalbestyrelsen.
 Der kan i øvrigt henvises til beretning fra Indenrigsministeriets  

 Tilsynsrådskonference, januar 1995, side 71 ff, der vedlægges i kopi, hvor  

 bl.a. udviklingen i retstilstanden er nærmere omtalt.
 Kopi af dette brev er sendt til Tilsynsrådet for Københavns Amt.
