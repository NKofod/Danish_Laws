(Teknisk forskrift 3.3.02-3) I medfør af §10, stk. 2 i lov nr. 394 af 13. juni 1990 om erhvervsfremme  

 samt §1 i Industriministeriets bekendtgørelse nr. 73 af 30. januar 1992 om  

 henlæggelse af visse beføjelser til Industri- og Handelsstyrelsen fastsættes:
 1. Gyldighedsområde.
 Denne tekniske forskrift finder anvendelse på alle de laboratorier, som er  

 akkrediteret af Dansk Akkreditering (DANAK) til at udføre kalibrering.
 2. Formål.
 Forskriften fastlægger hvorledes kravene i DS/EN45001, kap. 5.4.3  

 vedrørende prøvningsrapporter skal suppleres for at sikre, at akkrediterede  

 kalibreringslaboratorier overholder de af WECC (Western European Calibration  

 Cooperation) fastlagte krav til kalibreringscertifikater.
 3. Supplerende krav til kalibreringscertifikater.
 Akkrediterede laboratorier skal ved udstedelse af kalibreringscertifikater  

 som minimum opfylde de supplerende kriterier, der er beskrevet i dokumentet:
Krav vedrørende certifikater udstedt af akkrediterede  

 kalibreringslaboratorier, september 1992, som er bilag til denne tekniske forskrift.
Dokumentet er en dansk  

 oversættelse af WECC Doc. 12-1992 »Requirements concerning Certificates  

 issued by Accredited Laboratories«.
 4. Ikrafttræden.
 Denne tekniske forskrift træder i kraft den 26. august 1993 og erstatter  

 tidligere forskrift af 17. december 1992.
Erhvervsfremme Styrelsen Kurt Steen Jakobsen Bilag  | Krav vedrørende certifikater udstedt af  

 akkrediterede | | kalibreringslaboratorier | | | WECC DOC.12-1992:  

 Requirements concerning Certificates issued by Accredited Calibration  

 Laboratories 0. Forord 0.1 Det vesteuropæiske kalibreringssamarbejde (WECC) er  

 betegnelsen for samarbejdet mellem de nationale kalibreringstjenester.
Hver  

 af de nationale kalibreringstjenester omfatter, foruden det nationale  

 akkrediteringsorgan, dets akkrediterede kalibreringslaboratorier og disses  

 aktiviteter.
Samarbejdet startede i 1975 og er baseret på et Notat  

 (Memorandum of Understanding).
 0.2 EUROMET, det europæiske samarbejde om målenormaler, sikrer et  

 fælles måleteknisk grundlag for WECC's kalibreringsaktiviteter.
0.3 Formålet med WECC er at opbygge og opretholde gensidig tillid  

 mellem de nationale kalibreringstjenester, således at man kan nå frem til en  

 gensidig forståelse om en ensartet drift af akkrediteringsorganerne og de  

 certifikater, der udstedes af de akkrediterede laboratorier.
Dette bidrager  

 til at fjerne de tekniske handelsbarrierer for de fagområder, der har  

 relation til kalibrering.
 0.4 Et yderligere mål for WECC er at åbne og opretholde kanaler  

 for en kontinuert strøm af know-how mellem de deltagende  

 akkrediteringsorganer, således at man kan etablere et fælles højt niveau af  

 måleevnen.
0.5 Et af de midler WECC benytter for at nå disse mål er  

 publicering af de supplerende regler og kriterier, som akkrediterede  

 laboratorier skal opfylde samt kriterier for drift af  

 akkrediteringsorganerne.
Disse kriterier, som er harmoniseret med de  

 europæiske standarder om akkreditering af laboratorier, især EN 45001, EN  

 45002 og EN 45003, fastlægger de detaljerede krav, der stilles til  

 kalibreringslaboratorier, deres bedømmelse, akkreditering og tilsyn.
De  

 indeholder desuden procedurer for, hvordan de akkrediteringsorganer, der  

 deltager i WECC, kan holde sig orienteret om de andres aktiviteter.
De  

 eksisterende WECC dokumenter er anført i WECC Dok. 01.
1. Anvendelsesområde Nærværende dokument beskriver de krav og anbefalinger, der stilles til  

 certifikater udstedt af de akkrediterede kalibreringslaboratorier.
2. Krav til certifikater 2.1 Et certifikat udstedt af et akkrediteret kalibreringslaboratorium skal i passende sprog indeholde:
a ordet »certifikat«, »kalibreringscertifikat« eller  

 »certifikat for kalibrering« samt navnet »Dansk  

 Akkreditering«, DANAK; b navn og adresse på det udstedende laboratorium som det er anført i  

 DANAK's register; c laboratoriets akkrediteringsnummer; d certifikatets (unikke) nummer; e den/de dato(er) hvor kalibreringen eller målingen blev foretaget og  

 udstedelsesdato for certifikatet; f det antal sider certifikatet består af; g en angivelse af at laboratoriet er akkrediteret af DANAK; h den/de underskriftsberettigedes navn(e) og underskrift(er); i en erklæring om at certifikatet ikke må gengives, undtagen i sin helhed,  

 uden skriftlig tilladelse fra kalibreringslaboratoriet; j passende identifikation af klienten; k identifikation af det instrument eller det udstyr, der er blevet  

 kalibreret eller målt; l betingelser (f.eks. miljø-forhold) under hvilke kalibreringerne eller  

 målingerne blev foretaget; m identifikation af enhver anvendt specifikation eller procedure; n en generel erklæring om sporbarheden af måleresultaterne; o måleresultater og tilknyttede måleusikkerhed og/eller en erklæring om  

 overholdelse af en identificeret måleteknisk specifikation.
 Note:
Ved vurdering af usikkerheden af resultaterne af en måling skal alle  

 usikkerhedskomponenter, som har betydning i den givne situation, tages med i  

 betragtning.
Normale kilder, der bidrager til usikkerheden, er de anvendte  

 normaler og andet måleudstyr, målemetoden, influensparametre, de forhold  

 under hvilke objektet kalibreres eller måles, samt operatøren.
 Eftersom resultatet af en kalibrering kun er gyldigt på det tidspunkt,  

 hvor den foretages, vil den forventede adfærd af det kalibrerede objekt på  

 længere sigt generelt ikke blive taget i betragtning.
 Med hensyn til kombination af usikkerhedskomponenter til en samlet  

 usikkerhed, se WEEC Doc. 19 - Retningslinier for beregning af måleusikkerhed  

 ved kalibreringer.
 2.2 Den angivne usikkerhed må aldrig være mindre end den af DANAK  

 akkrediterede måleevne.
 Ukritisk brug af den bedste måleevne, givet af DANAK, som usikkerheden af  

 en specifik måling må ikke finde sted.
 2.3 Et certifikat må ikke indeholde anbefaling om  

 rekalibreringsintervallet.
3. Yderligere krav til certifikater der indeholder  

 overensstemmelseserklæring 3.1 Laboratorier kan få tilladelse til at udstede certifikater med  

 overensstemmelseserklæring (overholdelse af specifikation), som har relation  

 til de måletekniske aspekter af specifikationerne (se pkt. 2.1. o).
 3.2 Specifikationen kan være en national eller international  

 standard eller en, som er blevet godkendt af akkrediteringsorganet.
 3.3 Målingerne skal være inden for laboratoriets  

 akkrediteringsområde.
 3.4 Når en eller flere parametre er certificeret til at ligge  

 inden for de specificerede tolerancer, skal måleværdi(erne) tillagt de/den  

 beregnede måleusikkerhed, falde inden for den fastlagt specifikationsgrænse.
 3.5 Certifikatet skal kun referere til måletekniske størrelser, og  

 det skal specifikt anføre, hvilke afsnit i specifikationen, der kan  

 dokumenteres at være opfyldt.
 3.6 Når en overensstemmelseserklæring med en specifikation er  

 afgivet, som udelader måleresultater og dermed forbundne usikkerheder, skal  

 laboratoriet registrere disse resultater og opbevare dem med eventuel  

 fremtidig dokumentation for øje.
4. Reference til den multilaterale aftale Laboratorier som er akkrediteret af DANAK, der har underskrevet WECC's  

 multilaterale aftale, kan i det relevante sprog anføre på certifikaterne:  

 »Dansk Akkreditering« (DANAK) er en af underskriverne af det  

 vesteuropæiske kalibreringssamarbejde (WECC's) multilaterale aftale  

 vedrørende gensidig anerkendelse af kalibreringscertifikater.
