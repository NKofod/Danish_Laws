 I medfør af sønæringslov nr. 240 af 6. juni 1985 fastsættes efter samråd  

 med sundhedsstyrelsen:
§ 1.  Den i sønæringsloven omhandlede syns- og  

 høreprøve omfatter undersøgelse af synsstyrke, synsfelt for fingerbevægelser,  

 farvesans og hørelse.
Undersøgelsen foretages i øvrigt i overensstemmelse med  

 de nedenfor angivne regler.
 Stk. 2.  Den undersøgte skal godtgøre sin identitet ved  

 søfartsbog eller anden af offentlig myndighed udstedt legitimation, der er  

 forsynet med fotografi.
§ 2.  Afstanden ved synsprøven skal være enten 5 eller  

 6 m.
Hvert øje skal undersøges for sig.
Den undersøgte må ikke knibe øjnene  

 sammen under synsprøven.
 § 3.  Den undersøgte skal uden anvendelse af briller  

 eller kontaktlinser opfylde de minimumskrav, som er angivet nedenfor i enten  

 litra a, b eller c, jfr. dog § 4.
a.
På 5 m afstand.
Enten 5/ 6 på det ene øje og 5/ 20 på det andet øje,  

 eller 5/ 7,5 på det ene øje og 5/ 15 på det andet øje.
b.
På 6 m afstand.
Enten 6/ 7,5 på det ene øje og 6/ 24 på det andet øje,  

 eller 6/ 9 på det ene øje og 6/ 18 på det andet øje.
c.
På 5 eller 6 m afstand.
Enten 0,8 på det ene øje og 0,25 på det andet  

 øje, eller 0,7 på det ene øje og 0,3 på det andet øje.
 § 4.  Er den undersøgte fyldt 40 år, eller har  

 vedkommende gjort dækstjeneste eller tjeneste som skibsassistent i mindst 5  

 år, skal den undersøgte med eller uden brug af briller eller kontaktlinser  

 opfylde de minimumskrav, som er angivet nedenfor i enten litra a, b eller c.
a.
På 5 m afstand. 5/ 10 på det ene øje og 5/ 20 på det andet øje.
b.
På 6 m afstand. 6/ 12 på det ene øje og 6/ 24 på det andet øje.
c.
På 5 eller 6 m afstand. 0,50 på det ene øje og 0,25 på det andet øje.
 § 5.  Synsfeltet for fingerbevægelser  

 (konfrontationsmetoden) skal være normalt, hvert øje prøvet for sig.
Stk. 2.  Farvesansen skal være normal; en fejllæsning er  

 tilladt.
Prøven skal foretages ved hjælp af Ishiharas »Test for  

 Colourblindness Complete Edition«.
 Stk. 3.  Mørkesynsevnen skal være normal, og den  

 undersøgte attesterer ved sin underskrift ikke at have bemærket  

 vanskeligheder ved orientering i nedsat belysning.
 § 6.  Finder den undersøgende læge, at den undersøgte  

 lider af en øjensygdom, synsfeltsdefekt eller refraktionsanomali, der  

 nedsætter, eller kan formodes senere at ville nedsætte synsfunktionen, eller  

 opstår der i øvrigt tvivl om, hvorvidt den undersøgte er i besiddelse af den  

 fornødne synsfunktion, skal lægen oplyse dette i sin erklæring.
 § 7.  Den undersøgte skal kunne forstå almindelig  

 talestemme på 4 m afstand, begge ører prøvet under et uden anvendelse af  

 høreapparat.
 § 8.  Er der tvivl om, hvorvidt syns- og høreprøven  

 kan anses for bestået, kan spørgsmålet af den undersøgende læge eller af den  

 undersøgte forelægges for industriministeriet, der træffer afgørelse i sagen  

 eventuelt efter at en fornyet undersøgelse ved sundhedsstyrelsens  

 foranstaltning har fundet sted.
 Stk. 2.  Såfremt tvivlen er begrundet i oplysning om  

 nedsat synsevne, usikker farvesans eller svækket mørkesyn, skal der ved  

 eventuel forelæggelse for industriministeriet vedlægges øjenlægeerklæring.
 Stk. 3.  Honorar for undersøgelser foretaget ved  

 sundhedsstyrelsens foranstaltning betales af industriministeriet.
 § 9.  Syns- og høreprøve for søfarende kan her i  

 landet kun aflægges for en speciallæge i oftalmologi eller for sådanne andre  

 læger, der af sundhedsstyrelsen er autoriseret dertil.
Stk. 2.  I udlandet kan syns- og høreprøve kun aflægges  

 for en oftalmolog.
Den af oftalmologen udfærdigede attest skal påtegnes af  

 den stedlige danske udenrigsrepræsentation om, at den undersøgende læge er en  

 på stedet autoriseret oftalmolog.
Stk. 3.  Såfremt den undersøgte har anvendt  

 kontaktlinser ved synsprøven, skal vedkommende under tjeneste om bord altid  

 have et sæt briller med samme korrigerende virkning som kontaktlinserne til  

 sin rådighed.
Den undersøgte attesterer ved sin underskrift at være bekendt  

 hermed.
Stk. 4.  Syns- og høreprøveattest for søfarende skal  

 udfærdiges på en særlig blanket, som fremstilles ved industriministeriets  

 foranstaltning.
Ved undersøgelser i udlandet skal benyttes en på engelsk  

 affattet blanket, som kan fås ved henvendelse til industriministeriet.
 § 10.  Ved erhvervelse af rettigheder, hvortil der  

 kræves bestået syns- og høreprøve for søfarende, må der ikke anvendes nogen  

 syns- og høreprøveattest, som er ældre end 36 måneder.
 Stk. 2.  Syns- og høreprøveattester udstedt i henhold  

 til bekendtgørelse nr. 464 af 11. september 1975 kan inden for et tidsrum af  

 3 år fra udstedelsesdagen at regne benyttes ved erhvervelse af de i stk. 1  

 nævnte rettigheder.
 § 11.  Bekendtgørelsen træder i kraft den 1. november  

 1985.
 Stk. 2.  Bekendtgørelse nr. 464 af 11. september 1975 om  

 syns- og høreprøve er ophævet.
