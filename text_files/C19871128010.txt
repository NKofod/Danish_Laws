 Rigshospitalet, krise- og katastrofepsykiatrisk kontor har efter anmodning  

 fra Direktoratet for Kriminalforsorgen tilbudt at yde konsulentbistand til  

 ansatte i kriminalforsorgen.
 Ordningen træder i kraft straks.
 1. Baggrund.
Baggrunden for denne konsulentbistand er, at mennesker, som involveres i  

 voldsomme eller pludselige livs-, helbreds- eller velfærdstruende hændelser  

 eller sættes i andre følelsesmæssigt belastende situationer, erfaringsmæssigt  

 vil være udsat for en væsentlig risiko for at udvikle ofte betydelige  

 psykiske problemer som reaktion herpå.
Sådanne reaktioner kan opstå uger,  

 måneder eller år efter hændelsen.
Konsultativ rådgivning ved psykiater eller  

 psykolog kort efter hændelsen har vist sig at have en betydelig forebyggende  

 effekt mod sådanne psykiske senfølger.
Erfaringer peger på at hændelser, hvor  

 man udsættes for grov vold eller lignende eller overværer kolleger blive  

 udsat herfor, kan virke meget belastende.
 2. Formål.
 Formålet med konsulentordningen er at forebygge, at ansatte i  

 kriminalforsorgen som følge af belastende hændelser i tjenesten udvikler  

 psykiske senfølger med deraf følgende personlige og arbejdsmæssige problemer.
 3. Konsulentordningens omfang.
 Rigshospitalet, krise- og katastrofepsykiatrisk kontor, yder  

 konsulentbistand i forbindelse med kriser eller katastrofer, herunder også  

 telefonisk konsulentbistand.
Bistanden ydes på Rigshospitalet eller i specielle situationer på  

 krise/katastrofesteder.
Krise- og katastrofepsykiatrisk kontor finansieres  

 som indtægtsdækket aktivitet, hvorfor egentlig behandling ikke kan tilbydes.  

 Såfremt kontoret via konsulentvirksomheden erfarer, at en af  

 kriminalforsorgens ansatte har behov for sygehusbehandling, skal  

 sygehuslovens almindelige regler derfor følges.
Det samme gælder for ansatte  

 med senfølger efter hændelser som nævnt overfor.
Det vil sige, at egentlig  

 behandling som udgangspunkt skal ske via egen læge eller det lokale  

 sygehusvæsen.
 4. Iværksættelsen af konsulentbistand.
Når ansatte i kriminalforsorgen i forbindelse med tjenesten udsættes for  

 hændelser som indebærer en risiko for psykiske problemer, bør der tilbydes  

 den ansatte konsulentbistand, uanset om pågældende aktuelt synes berørt af  

 hændelsen eller ej.
Bistanden bør iværksættes snarest muligt efter hændelsen.
 Anmodning om konsulentbistand fremsættes af  

 fængselsinspektøren/forstanderen/afdelingslederen/arrestinspektøre telefonisk  

 til Rigshospitalet, tlf. 01 38 66 33 lokal 6202 (døgnvagt).
Senest samtidig med at anmodning fremsættes overfor Rigshospitalet, skal  

 dirktoratet så vidt muligt telefonisk orienteres.
Der skal efterfølgende ske  

 en skriftlig indberetning til direktoratet om iværksat konsulentbistand med  

 en kort redegørelse for hændelsen.
Når konsulentbistanden er afsluttet, vil  

 Rigshospitalet underrette direktoratet herom.
 5. Betaling.
 Konsulentbistanden afregnes direkte mellem Rigshospitalet og direktoratet.
Anders Troldborg /Erik Bang Kriminalforsorgens anstalter, afdelinger pensioner samt  

 arrestinspektørerne.
