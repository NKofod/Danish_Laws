Tilsyn og kontrol med kødproduktstandarder (* 1) omfatter gennemgang af  

 recepter og produktionsforhold sammenholdt med varebetegnelse og ingredienser  

 samt vurdering af analyseresultater fra virksomhedens egen kontrol.
På hver  

 virksomhed foretages ca. 4 tilsyn årligt.
 Der foretages analytisk stikprøvekontrol af færdigvaren ca. 1 gang årligt,  

 samt hvis der ved tilsyn opstår mistanke om, hvorvidt visse analytiske  

 færdigvaregrænser er overholdt.
 S&K vil gennem kontrol- og tilsynsarbejdet medvirke til, at  

 bekendtgørelsen overholdes.
 Dette gøres ved i samarbejde med virksomheden at rette eventuelle fejl og  

 mangler i recepter, i produktionsforløbet, ved mærkning og markedsføring m.m.
 Findes bekendtgørelsens bestemmelser at være overtrådt, må produkterne  

 ikke forhandles og må i fornødent omfang kaldes tilbage fra senere  

 omsætningsled.
 Kontrolmyndighederne har mulighed for fx. at beslaglægge ulovlige varer  

 for at sikre, at varerne ikke omsættes, ligesom der kan rejses tiltale for  

 overtrædelse af bekendtgørelsens bestemmelser.
 Virksomhederne har dog mulighed for:
- at ommærke til anden, lovlig varebetegnelse - at oparbejde til andet, lovligt produkt - at eksportere for så vidt angår produkter fremstillet på eksportautoriserede virksomheder og reeksportere for så vidt angår  

 importerede produkter.
