Offererstatningslovens § 10, nævnets j.nr. 09-520-14017 N.j.nr. 09-520-14017 Ansøger anmeldte den 24-06-2009, at hun den 16-05-2009 var blevet tildelt et knytnæveslag samt forsøgt slået med en flaske i forbindelse med sit job som avisuddeler.
Politiet indstillede efterforskningen, da skadevolder ikke kunne findes.
I forbindelse med en høring om den sene anmeldelse skrev ansøger, at hun var udlænding og ikke kendte de danske regler.
Derudover anså hun ikke politiet i sit hjemland som beskyttende overfor borgerne, hvorfor hun først efter lang betænkningstid turde anmelde overfaldet.
Nævnet afslog ansøgningen, idet nævnet fandt, at det oplyste ikke kunne føre til, at nævnet kunne se bort fra den sene anmeldelse.
