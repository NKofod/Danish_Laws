Bekendtgørelse om ændring af bekendtgørelse om tilskud til miljøvenlige jordbrugsforanstaltninger § 1 I bekendtgørelse nr. 140 af 10. marts 2005 om tilskud til miljøvenlige jordbrugsforanstaltninger, som ændret ved bekendtgørelse nr. 257 af 12. april 2005, bekendtgørelse nr. 893 af 22. september 2005, bekendtgørelse nr. 1318 af 14. december 2005, bekendtgørelse nr. 45 af 27. januar 2006, bekendtgørelse nr. 682 af 22. juni 2006, bekendtgørelse nr. 832 af 20. juli 2006, bekendtgørelse nr. 1482 af 14. december 2006 og bekendtgørelse nr. 702 af 21. juni 2007, foretages følgende ændringer:
 1. Overalt i denne bekendtgørelse ændres »Direktoratet for FødevareErhverv« til: »FødevareErhverv«, »Direktoratet« til: »FødevareErhverv«, »direktoratet« til: »FødevareErhverv«, »Direktoratet for FødevareErhvervs« til: »FødevareErhvervs« og »direktoratets« til: »FødevareErhvervs«.
 2. § 13, § 13 b, § 13 c, § 13 d, § 14, tekstoverskriften til § 15, § 15 og § 17, stk. 4, ophæves.
 3. I § 19, stk. 1, udgår », jf. § 13, § 13 b, § 13 c og § 13 d,«.
 4. I § 24, stk. 1, indsættes som 2. pkt.:
 5. To steder i § 44, stk. 2, udgår »§ 45,«.
 6. Efter § 68 og før tekstoverskriften til § 69 indsættes:
»Nedsættelse og bortfald af tilskud § 68 a.
Manglende overholdelse af betingelserne for tilsagn om tilskud kan medføre nedsættelse af tilskuddet, herunder i tilfælde, hvor den manglende overholdelse skyldes en ny tilsagnshavers forhold, og hvor tilskuddet for det pågældende tilsagnsår skal udbetales til en tidligere tilsagnshaver, jf. § 72, stk. 3. FødevareErhverv træffer i overensstemmelse med fællesskabets bestemmelser herom afgørelse om størrelsen af nedsættelsen.
Stk. 2. Indtræder en ny ejer eller forpagter i et tilsagn om tilskud, jf. § 78, på grundlag af en producentskifteerklæring, der er modtaget i FødevareErhverv senere end 8 uger efter datoen for overdragelsen af det økonomiske ansvar for driften af arealet, bortfalder tilskuddet for arealet for det tilsagnsår inden for hvilket, producentskifteerklæringen er modtaget.
Hvis fristen på 8 uger udløber en lørdag, søndag, mandag eller en helligdag, udløber fristen den anden hverdag (lørdag ikke medregnet), der følger herefter.
Stk. 3. Stk. 1-2 finder tilsvarende anvendelse for tilsagn om tilskud, der er givet i medfør af tidligere bekendtgørelser om tilskud til miljøvenlige jordbrugsforanstaltninger.« 7. I § 71, stk. 1, indsættes efter »Nemkonto«: », jf. dog § 72, stk. 3«.
 8. I § 72, stk. 1, indsættes efter »tilskud for et tilsagnsår,«: »at kontrolmyndigheden har den fornødne adgang til arealer i forbindelse med kontrol på stedet, og«.
 9. I § 72, stk. 2, 2. pkt., indsættes efter »udløber«: », hvorved der i denne bekendtgørelse forstås den frist, der er anført i FødevareErhvervs bekendtgørelse om direkte støtte til landbrugere efter enkeltbetalingsordningen«.
 10. § 72, stk. 3, ophæves, og i stedet indsættes:
 »Stk. 3. Ansøgning om tilskudsudbetaling for et tilsagnsareal skal indgives af den, der ved udløbet af den i stk. 2 anførte frist driver arealet som ejer eller forpagter, og som er registreret i FødevareErhverv som tilsagnshaver eller i tilfælde af producentskifte vil indtræde i tilsagnet, jf. § 78. Tilskud for arealet udbetales til den, der har indgivet ansøgningen om tilskudsudbetaling.
 Stk. 4. Uanset stk. 3 gælder ved producentskifte for et tilsagnsareal, at tilskud for arealet udbetales til den nye tilsagnshaver, hvis denne er indtrådt i tilsagnet i medfør af en producentskifteerklæring, der er modtaget i FødevareErhverv inden den 10. september 2008.
Stk. 5. Stk. 1-4 finder tilsvarende anvendelse for tilsagn om tilskud, der er meddelt i medfør af tidligere bekendtgørelser om tilskud til miljøvenlige jordbrugsforanstaltninger.« 11. § 73, § 73 a, § 73 b, tekstoverskriften til § 76, § 76 og § 77 a ophæves.
 12. § 78 affattes således:
»§ 78. Hvis tilsagnshaver overdrager et tilsagnsareal til en ny ejer eller forpagter med virkning inden tilsagnsperiodens udløb, er det en betingelse for, at tilsagnet kan opretholdes, at den nye ejer eller forpagter indtræder i tilsagnet med virkning fra tidspunktet for overdragelsen af det økonomiske ansvar for driften af arealet, og at der rettidigt indgives producentskifteerklæring herom til FødevareErhverv.
Den, der indtræder i tilsagnet, indtræder i rettigheder, jf. dog § 72, stk. 3, og forpligtelser efter tilsagnet.
For tilsagn om tilskud til etablering af efterafgrøder kan FødevareErhverv i særlige tilfælde tillade, at den nye ejer eller forpagter indtræder i tilsagnet med virkning fra begyndelsen af det efterfølgende tilsagnsår.
Stk. 2. Producentskifteerklæringen skal indgives på et særligt skema, der fås ved henvendelse til FødevareErhverv eller via FødevareErhvervs hjemmeside.
Producentskifteerklæringen skal være modtaget i FødevareErhverv senest den dag, hvor den førstkommende frist for ansøgning om enkeltbetaling udløber efter tidspunktet for overdragelsen af det økonomiske ansvar for driften af arealet.
Hvis den nævnte overdragelse finder sted mindre end 8 uger før den førstkommende frist for ansøgning om enkeltbetaling, skal producentskifteerklæringen dog være modtaget i FødevareErhverv senest 8 uger efter den nævnte overdragelse.
Hvis den anførte frist for FødevareErhvervs modtagelse af producentskifteerklæringen er en lørdag, søndag, mandag eller en helligdag, udløber fristen den anden hverdag (lørdag ikke medregnet), der følger herefter.
 Stk. 3. Den nye ejer eller forpagter bliver ved rettidig modtagelse af producentskifteerklæringen i FødevareErhverv registreret som ny tilsagnshaver.
 Stk. 4. FødevareErhverv kan i særlige tilfælde dispensere fra den i stk. 2 anførte frist.
 Stk. 5. Ved en ny ejers eller forpagters indtræden i et tilsagn om tilskud forstås i denne bekendtgørelse tillige en ejers indtræden ved forpagtningsophør.
Stk. 6. Stk. 1-5 finder tilsvarende anvendelse for tilsagn om tilskud, der er givet i medfør af tidligere bekendtgørelser om tilskud til miljøvenlige jordbrugsforanstaltninger.« 13. I § 79 indsættes som stk. 2:
»Stk. 2. Uanset § 71, stk. 1, nr. 1, og § 75, stk. 1, nr. 2, i bekendtgørelse nr. 187 af 20. marts 2003 om tilskud til miljøvenlige jordbrugsforanstaltninger i særligt følsomme landbrugsområder og uanset § 70, stk. 1, nr. 2, i bekendtgørelse nr. 84 af 12. februar 2004 om tilskud til miljøvenlige jordbrugsforanstaltninger udgår muligheden for at søge om, at et tilsagn, der er givet i medfør af bekendtgørelse nr. 84 af 12. februar 2004 eller en tidligere bekendtgørelse om tilskud til miljøvenlige jordbrugsforanstaltninger, udskiftes med et nyt tilsagn om tilskud.« 14. § 86 affattes således:
»§ 86. Indtræder en ny ejer eller forpagter i et tilsagn om tilskud, jf. § 78, kan FødevareErhverv bestemme, at tilskud, der er udbetalt til en tidligere tilsagnshaver, skal tilbagebetales af den nye tilsagnshaver i tilfælde, hvor FødevareErhverv 1) træffer afgørelse om bortfald af tilsagn om tilskud som følge af den nye tilsagnshavers forhold, 2) træffer afgørelse om bortfald af tilsagn om tilskud som følge af, at de arealer, der er anmeldt i producentskifteerklæringen, er større end de arealer, der kan fastslås, og det af producentskifteerklæringen fremgår, at den nye tilsagnshaver ved indtræden i tilsagnet bliver ansvarlig for størrelsen af de i producentskifteerklæringen anførte arealer, eller 3) konstaterer, at der er udbetalt for meget tilskud til en tidligere tilsagnshaver som følge af den nye tilsagnshavers forhold.
Stk. 2. Stk. 1 finder tilsvarende anvendelse for tilsagn om tilskud, der er givet i medfør af tidligere bekendtgørelser om tilskud til miljøvenlige jordbrugsforanstaltninger.« 15. § 90 affattes således:
 »§ 90. Afgørelser, truffet af FødevareErhverv i medfør af denne bekendtgørelse, kan påklages til ministeren for fødevarer, landbrug og fiskeri.
Stk. 2. Klagen skal indgives gennem FødevareErhverv.
Klagen skal være FødevareErhverv i hænde senest 4 uger efter modtagelsen af den afgørelse, klagen vedrører.
Stk. 3. FødevareErhverv kan genoptage en sag, efter at der er indgivet klage.« 16. § 92, stk. 2, 2. pkt., affattes således:
 17. § 92, stk. 3, affattes således:
»Stk. 3. Bekendtgørelse nr. 84 af 12. februar 2004 finder endvidere fortsat anvendelse for ansøgninger, der vedrører tilsagn om tilskud i medfør af nævnte bekendtgørelse, og som er modtaget efter nævnte bekendtgørelses ikrafttræden og inden nærværende bekendtgørelses ikrafttræden, idet dog tillige § 8, stk. 5, § 9, stk. 5, § 24, stk. 2, § 28, stk. 2, § 41, stk. 8, § 42, § 46 a, § 46 b, nr. 1, § 66, stk. 5, § 68 a, stk. 3, § 70, stk. 2, § 71, stk. 2, § 72, stk. 5, § 78, stk. 6, § 79, § 83, stk. 4, § 86, stk. 2, og § 88, stk. 4, i nærværende bekendtgørelse finder anvendelse for de deri omhandlede tilsagn.« 18. § 92, stk. 5, affattes således:
»Stk. 5. Bekendtgørelse nr. 84 af 12. februar 2004 finder endvidere fortsat anvendelse for ansøgninger om dispensation og om ændring af tilsagn om tilskud, der vedrører tilsagn i medfør af nævnte bekendtgørelse, idet dog tillige § 8, stk. 5, § 24, stk. 2, § 46 b, nr. 2, § 66, stk. 5, § 73 c, stk. 3, § 73 d, stk. 3, og § 74, stk. 3, i nærværende bekendtgørelse finder anvendelse.« § 2 Bekendtgørelsen træder i kraft den 10. september 2008.
