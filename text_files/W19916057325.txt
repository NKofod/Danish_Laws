En sag med baggrund i lærlingelovens § 30 blev afvist fra behandling i  

 Tvistighedsnævnet, idet nævnets kompetence kun omfattede sager med baggrund i  

 lærlingelovens § 30, såfremt sagen vedrører mangelfuld oplæring.
Da sagen  

 ikke drejede sig om mangelfuld oplæring, men andre forhold ved  

 uddannelsesforholdet, blev sagen afvist fra behandling i Tvistighedsnævnet.
 Nærværende sag er indbragt for nævnet alene med påstand om erstatning på  

 grundlag af ophævelse af en uddannelsesaftale indgået efter lærlingelovens §  

 30.
 Retsforholdet vedrørende § 30-lærlinge har ikke tidligere henhørt under  

 lærlingevoldgiftsretternes kompetence, medmindre der har været tale om  

 mangler ved oplæringen.
 Overflytningen af lærlingevoldgiftsrettens virksomhed til  

 Tvistighedsnævnet, der er sket pr. 1. januar 1991, omfatter ikke tvistigheder  

 mellem en § 30-lærling og dennes principal i videre omfang end den  

 kompetence, der tidligere var tillagt lærlingevoldgiftsretten i § 30-sager.
 THI BESTEMMES: denne sag afvises.
 Denne afgørelse kan af hver af parterne inden 8 uger efter modtagelsen af  

 nævnets beslutning indbringes for domstolene.
