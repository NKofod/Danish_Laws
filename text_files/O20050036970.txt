 Resumé  



  

 En professor blev flyttet fra et institut til et andet institut ved samme  

 universitet på grund af samarbejdsproblemer som efter universitetets  

 opfattelse  

 skyldtes professoren.
 Ombudsmanden udtalte at da der lå bebrejdelsesværdige forhold  

 til grund for flytningen, måtte flytningen være en afgørelse i  

 forvaltningslovens forstand.
 Ombudsmanden kritiserede at myndighederne ikke havde behandlet  

 flytningen som en afgørelse og (derfor) ikke havde partshørt efter reglen i  

 forvaltningslovens § 19. Desuden burde den ulovbestemte videregående  

 partshøringspligt have været iagttaget.
 Ministeriet genoptog sagen i overensstemmelse med ombudsmandens  

 henstilling, og efter partshøring traf universitetet en ny afgørelse i sagen  

 hvor universitetet fastholdt at flytningen var berettiget.
 (J.nr. 2004-3653-814).
Flytning af professor til andet institut ved  

 universitet.
Afgørelsesbegrebet.
Partshøring Sagen drejede sig om flytning  

 af en professor, A, fra et institut til et andet institut ved et universitet.
Det fremgik af sagen at  

 rektor for X Universitet i e-mail af  

 4. november 2003  

 på baggrund af en længere avisdebat  

 indbød A til en samtale om hvad der er facts, og hvad der er  

 antagelser, i  

 hele dette forløb.
Dekanen ved Y Fakultet skulle ligeledes deltage da  

 han var  

 impliceret i sagen.
 A svarede  

 den 5. november 2003  

 at han gerne  

 deltog i et møde og så frem til at den ikke-åbne hetz mod mig, der  

 bl.a. har  

 sit udspring i handlinger og beslutninger fra både den tidligere og nuværende  

 dekan effektivt stoppes.
I e-mail af  

 29. november 2003  

 skrev  

 rektor til A bl.a. at det var vigtigt at blive enige om de faktuelle forhold  

 i  

 sagsforløbet.
Emnet for mødet var derfor selve sagsforløbet.
Da rektor  

 fornemmede at tilliden mellem parterne ikke var optimal, ville  

 personalechefen  

 tage referat af mødet.
 Mødet blev fastlagt til  

 afholdelse  

 den 12.  

 december 2003.
 I brev af  

 3. december 2003  

 skrev dekanen bl.a.  

 følgende til A:
 Som jeg orienterede dig om  

 på vort møde i går tirsdag  

 den  

 2. december 2003, har jeg besluttet, at du med virkning fra  

 10. december 2003  

 flyttes  

 fra (Z) Institut til Institut (Æ).
 Baggrunden for min beslutning  

 er, at jeg finder, at din tilstedeværelse på (Z) Institut har en negativ  

 effekt  

 på instituttets mulighed for at fungere  herunder at jeg opfatter din  

 tilstedeværelse som en belastning for det psykiske arbejdsmiljø.
 Flytningen medfører, at du  

 fysisk vil blive flyttet fra dit kontor på (Z) Institut til et kontor på  

 Institut  

 (Æ), ligesom du fremover sekretariatsmæssigt vil blive betjent af  

 sekretariatet  

 på Institut (Æ).
Dine arbejdsopgaver vil  

 fortsætte som hidtidig, idet din undervisning fortsat skal ligge indenfor den  

 undervisning, der påhviler (Z) Institut.
De fremtidige undervisningsopgaver  

 aftales mellem institutlederne af de 2 institutter (pt. ( ) og ( )). As fagforbund, B, skrev i  

 brev af  

 8. december 2003  

 til universitetet at flytningen, som var begrundet i disciplinære årsager,  

 var  

 en afgørelse i forvaltningslovens forstand, og at A ikke var blevet partshørt  

 inden afgørelsen blev truffet.
Afgørelsen var derfor efter forbundets  

 opfattelse ugyldig.
 Dekanen svarede  

 den 8. december 2003  

 at  

 beslutningen om at flytte A var et udslag af arbejdsgiverens ret til at lede  

 og  

 fordele arbejdet, og sådanne beslutninger var ikke omfattet af  

 forvaltningsloven.  

 Flytningen indebar ingen ændringer i As stillingsindhold eller  

 arbejdsvilkår,  

 og der var på ingen måde tale om en disciplinær foranstaltning.
I brev af  

 9. december 2003  

 fastholdt forbundet  

 at A skulle have været partshørt inden afgørelsen, som i allerhøjeste grad  

 var  

 begrundet i hans forhold.
Hertil kom at det var en væsentlig stillingsændring  

 at han blev flyttet til et institut som han ikke havde nogen naturlig  

 tilknytning til, at hans arbejdsopgaver fortsat ville ligge inden for Z  

 Instituts  

 område, men uden sekretariatsbetjening herfra, og at han fremover skulle være  

 underlagt to institutledere.
 Dekanen svarede i brev af  

 12. december 2003  

 bl.a.  

 følgende:
Det fastholdes, at den  

 trufne beslutning om flytning af (A) ligger inden for grænserne af  

 ledelsesretten  

 og på ingen måde er et udslag af en disciplinær foranstaltning.
Universitetet  

 har ikke alene ret til, men også pligt til prompte at træffe de  

 ledelsesmæssige  

 beslutninger, der er sagligt nødvendige for at drive såvel instituttet som  

 fakultetet.
Universitetet afviser  

 fortsat, at der er tale om en væsentlig stillingsændring.
Flytningen er uden  

 betydning for (A)s faglige virke.
Der sker ingen ændringer i hverken  

 stillingsindhold eller arbejdsvilkår, ligesom der ikke, som hævdet, er tale  

 om,  

 at han bliver underlagt to institutledere.
Universitetet ønsker med  

 beslutningen at bidrage til at skabe ro på (Z) Institut, og opfordrer  

 fabforbund  

 (B) til at medvirke hertil.
Ledelsen på universitetet ser det nemlig som sin  

 opgave at sørge for, at der etableres ordentlige og rolige arbejdsforhold for  

 samtlige medarbejdere, herunder et ganske betydeligt antal fagforbund  

 (B)-ansatte på såvel (Z) Institut som fakultetet som helhed.
Denne ledelsesopgave opfylder  

 universitetet ved at flytte (A) uden, at hans faglige udfoldelsesmuligheder  

 ændres eller besværliggøres og uden, at der ligger disciplinære tiltag bag  

 beslutningen. Ligeledes  

 den 12. december 2003  

 skrev dekanen  

 i en e-mail til A bl.a. at det ikke var muligt at imødekomme dennes  

 betingelser  

 for en frivillig flytning.
Dekanen ville derfor snarest foranledige  

 flytningen  

 til et kontor på Institut Æ hvor A ville få samme vilkår som de øvrige  

 medarbejdere.
Dekanen beklagede at der ikke var anden udvej for at genoprette  

 samarbejdsklimaet på Z Institut.
I brev af  

 15. december 2003  

 til A skrev  

 dekanen bl.a. at han nu havde foranstaltet flytningen.
Han bad derfor om at A  

 afleverede sin nøgle til Z Institut hvorefter han ville få udleveret en ny  

 til  

 Institut Æ.
Dekanen skrev at det var med dyb beklagelse at han havde måttet  

 tage dette skridt, men der var efter hans opfattelse ingen anden måde til  

 løsning af de alvorlige samarbejdsproblemer.
Forbundet klagede herefter i  

 brev af  

 19. december 2003  

 til rektor for universitetet.
Til støtte for at der var tale om væsentlige  

 stillingsændringer, anførtes bl.a.
at As norm for ekstra  

 undervisning og administration angiveligt ville blive annulleret ved  

 flytningen, at han ville få væsentligt  

 færre studentermedhjælpstimer, at hans kontakt til  

 studentermedhjælperne på Z Institut besværliggjordes, at sekretærbistanden ville  

 falde væsentligt både i omfang og kvalitet, at det faglige miljø ændredes  

 fra et ( ) miljø til et snævert ( ) miljø med fokus på ( ) , og at han reelt ville være  

 underlagt to institutledere da hans undervisning fortsat ville ligge under Z  

 Institut.
I brev af  

 15. januar 2004  

 til rektor  

 kommenterede dekanen klagen.
Han skrev bl.a. følgende:
Beslutningen om at flytte  

 (A) er kulminationen på en række konflikter på (Z) Institut.
På det seneste  

 har  

 disse konflikter været centreret omkring relationerne mellem (A) og  

 institutleder ( ), men også en række af instituttets øvrige medarbejdere har  

 gennem de senere år været inddraget i konflikter med (A). På denne baggrund  

 har  

 jeg vurderet, at flytningen af (A) var en nødvendig og saglig beslutning og  

 dermed en forudsætning for, at der kan genetableres ordentlige arbejdsforhold  

 for samtlige medarbejdere på instituttet.
Da (A) ikke selv flyttede inden for  

 den udmeldte tidsfrist, der udløb  

 den 10. december 2003, foranledigede jeg en flytning  

 søndag  

 den 14. december  

 2003.
Som påpeget i mit brev til  

 fagforbund (B) af  

 8.  

 december 2003  

 medfører flytningen ingen væsentlige ændringer i  

 (A)s stillingsindhold eller arbejdsvilkår, og der er ikke tale om en  

 disciplinær foranstaltning.
Flytningen er sket som et led i arbejdsgiverens  

 ledelsesret og er dermed efter min vurdering ikke omfattet af reglerne i  

 forvaltningsloven.
Der er derfor ikke gennemført en egentlig partshøring.
I  

 den  

 forbindelse skal jeg dog erindre om, at inden jeg sendte mit brev af  

 3. december 2003  

 opsøgte  

 jeg  

 den 2. december 2003  

 (A) på hans kontor, hvor jeg mundtlig varslede den påtænkte flytning.
Jeg  

 orienterede ham her om baggrunden for og hensigten med den påtænkte flytning.  

 (A) fik her lejlighed til at fremkomme med sine bemærkninger til en eventuel  

 flytning.
Endvidere blev der fredag  

 den 12. december 2003  

 om formiddagen afholdt et møde  

 mellem (A), personalechef ( ), dig og undertegnede, hvor bl.a. flytningen  

 blev  

 drøftet.
På dette møde blev (A) orienteret om baggrunden for flytningen og  

 fik  

 mulighed for at kommentere denne. (A) gav her udtryk for, at han var parat  

 til  

 at drøfte en aftale om flytning.
Derfor blev der samme  

 eftermiddag  

 afholdt et møde mellem (A), institutleder  

 ( ), Institut (Æ) samt undertegnede, hvor såvel baggrunden for flytningen som  

 (A)s krav til en frivillig flytning blev diskuteret i detaljer.
På  

 dette møde  

 ville (A) kun godkende flytningen, hvis han opnåede en række privilegier og  

 særrettigheder.
Dette måtte institutlederen og undertegnede afvise, og mødet  

 endte derfor resultatløst.
Den endelige beslutning om effektuering af  

 flytningen traf jeg derfor sent fredag  

 eftermiddag,  

 da det stod klart, at der ingen muligheder var for at opnå en aftale om en  

 frivillig flytning.
Ved fredagens møder fik (A) en indgående orientering om  

 baggrunden for flytningen og havde mulighed for at kommentere denne, hvilket  

 han også benyttede sig af.
Ingen af (A)s udsagn på fredagens møder  

 indeholdt  

 nye oplysninger, og gav mig derfor ikke anledning til at ændre beslutningen  

 om  

 flytningen.
 I fagforbund (B)s brev  

 fremføres en række forhold omkring flytningen, som angiveligt vil medføre  

 væsentlige stillingsændringer for (A). Hertil har jeg følgende specifikke  

 bemærkninger:
Norm for ekstra undervisning  

 og administration vil blive annulleret ved overflytningen Den påståede opsparede  

 undervisningsmængde stammer tilbage fra den periode i 1990erne, hvor  

 (A) selv  

 var institutleder.
Det kan oplyses, at det normsystem, der er anvendt ved  

 opgørelsen, ikke gælder for den enkelte medarbejder, men er alene beregnet  

 til  

 belastningsberegning på de enkelte institutter i forhold til fakultetet.  

 Endvidere gælder det, at (A) på intet tidspunkt før nu har gjort krav på  

 indløsning af merundervisning i forhold til denne norm.
Hvis (A) var  

 forblevet  

 på (Z) Institut, ville merundervisningen heller ikke kunne være blevet  

 indfriet, og en del af hans konflikt med institutleder ( ) omhandler netop  

 dette normspørgsmål.
I brev af  

 9. oktober 2003  

 har institutlederen således afvist hans  

 ansøgning om undervisningsfritagelse i forårssemestret 2004. Overflytningen  

 til  

 et andet institut har dermed ingen betydning for (A)s mulighed for at  

 få  

 indfriet den påståede merundervisning.
Tildeling af færre  

 studentermedhjælpstimer Ved et universitetsårs  

 begyndelse får hvert institut tildelt et antal studentermedhjælpstimer i  

 forhold  

 til antal ansatte videnskabelige medarbejdere, og det er herefter  

 instituttet,  

 der administrerer fordelingen af timerne blandt medarbejderne.
Siden (A) var  

 institutleder, har han fået allokeret et uforholdsmæssigt stort antal af  

 disse  

 internt finansierede studentermedhjælpstimer i forhold til øvrige  

 videnskabelige medarbejdere på fakultetet.
Den nuværende institutleder på (Z)  

 Institut har konstateret dette og meddelt (A), at han ikke fremover kan  

 disponere over et tilsvarende antal timer.
Det er derfor ikke korrekt, at (A)  

 ved flytningen bliver dårligere stillet, end hvis han var forblevet på (Z)  

 Institut.
Besværliggørelse af kontakt  

 til studentermedhjælperne på (Z) Institut Studentermedhjælpere er ikke  

 placeret på et institut, men ansættes af den videnskabelige medarbejder, som  

 har fået allokeret timerne.
Studentermedhjælperne tildeles kun undtagelsesvis  

 kontorfaciliteter, og flytningen medfører derfor ingen fysiske problemer  

 omkring kontakten til disse.
Sekretærbistanden vil falde  

 væsentligt i omfang og kvalitet efter flytningen Jeg er på det seneste blevet  

 opmærksom på, at (A), siden han var institutleder, i uforholdsmæssigt stort  

 omfang i forhold til øvrige videnskabelige medarbejdere har trukket på  

 sekretærbistand.
På Det ( ) Fakultet er normen, at der tildeles institutterne  

 én sekretær pr. 8 videnskabelige medarbejdere.
På Institut (Æ) vil (A) få en  

 sekretærbistand, der fuldstændigt svarer til, hvad der stilles til rådighed  

 for  

 fakultetets øvrige videnskabelige medarbejdere.
Dette ville også have været  

 tilfældet, hvis han var forblevet på (Z) Institut.
Bemærkningen om et fald i  

 kvaliteten af sekretærbistanden efter flytningen er et udokumenteret  

 postulat.
Fagligt miljø ændres fra et  

 ( ) til et ( ) Det er korrekt, at (A)  

 fremover placeres i et andet miljø end det ( ), men det er oplyst mig, at han  

 kun i meget begrænset omfang har haft fagligt samarbejde med sine tidligere  

 kollegaer på (Z) Institut. (A)s publikationer bærer heller ikke  

 vidnesbyrd om  

 samarbejde med kolleger på (Z) Institut.
Flytningen vil derfor næppe have  

 nogen  

 større effekt på hans forsknings- og undervisningsaktiviteter.
Endvidere er  

 han  

 placeret i et lokale, der tidligere var allokeret til (Z) Institut, således  

 at  

 alternativet var, at en anden fra det institut ville være placeret der.
Det  

 kan  

 endvidere oplyses, at der ikke er fastsat regler, der begrænser (A)s  

 muligheder for fortsat at have faglige aktiviteter sammen med øvrige  

 medarbejdere fra den ( ) faggruppe.
Underlagt to institutledere Efter flytningen refererer  

 (A) entydigt til institutlederen på Institut (Æ). De  

 undervisningsaktiviteter,  

 som han skal varetage, vil blive aftalt mellem de to institutledere, ligesom  

 der mellem flere andre institutter på det ( ) fakultet indgås aftaler om  

 institutmæssig flytning eller bytning af undervisningsopgaver.
Med henvisning til  

 ovenstående må jeg således tilbagevise, at der skulle være sket nogen ændring  

 i  

 (A)s arbejdsvilkår, som han med rette kunne hævde overholdt set i  

 forhold til  

 de rettigheder, som øvrige VIPer har ved fakultetet.
Det er dermed  

 fortsat min  

 bedste opfattelse, at beslutningen om at flytte (A) ligger inden for  

 grænserne  

 af ledelsesretten og har været en saglig og nødvendig beslutning, der sikrer  

 acceptable arbejdsforhold på (Z) Institut. I brev af  

 5. februar 2004  

 til universitetet  

 fremsendte forbundet As bemærkninger til dekanens redegørelse.
A  

 anførte bl.a.  

 følgende:
Det anføres, at der ikke er  

 gennemført en egentlig parthøring.
Det turde være en  

 underdrivelse! Da  

 dekanen sent om eftermiddagen  

 2. dec. 2003  

 mødte op på mit kontor  alene stående i  

 døråbningen  indledte han med, at han havde besluttet at flytte mig fra  

 (Z)  

 Institut til Institut (Æ). Beslutningen var altså taget.
Hertil svarede jeg,  

 at  

 han da kunne beslutte hvad som helst, men at han da også skulle overholde  

 landets love og respektere mine øvrige rettigheder.
Det siger vel næsten sig  

 selv, at meningsudvekslingerne mellem os med dette udgangspunkt fra dekanens  

 side var meget kortvarige. Årsagerne til uroen på (Z) Institut blev  

 overhovedet  

 ikke berørt.
Mødet 12. dec. på rektors  

 kontor havde et helt andet formål end at diskutere min forestående  

 tvangsflytning.
Formålet var, som det fremgår af rektors mail af  

 4. nov. 2003, at forsøge  

 at finde ud, hvad der er facts, og hvad der er antagelser, i hele dette  

 forløb begyndende med mine indlæg i (en avis) og dennes netavis 15.  

 juni og  

 indtil begyndelsen af november.
Jeg vedlægger bilagene 1-5 til dokumentation  

 heraf.
Ved afslutningen af mødet på  

 rektors kontor 12. dec. blev det godt nok diskuteret, om det var muligt at  

 indgå en frivillig aftale om min flytning.
Det indvilgede jeg i at diskutere,  

 da heller ikke jeg synes, det er specielt rart at være ansat ved et institut,  

 hvor nogle hellere ser min hæl end min tå, og fordi jeg altid er villig til  

 at  

 indgå et kompromis, hvis dette er tilfredsstillende  dog først efter en  

 del  

 tøven, da jeg ønskede tid til at formulere mine betingelser.
Men mødet skulle  

 åbenbart holdes med meget kort varsel (efterfølgende må jeg antage, at  

 dekanen  

 allerede havde aftalt med betjente m.m., at mit kontor skulle flyttes søndag  

 14. dec.). Også dette gik jeg med til, jf. min vilje til kompromis.
 Inden mødet kl. 14 samme dag  

 12. dec. 2003  

 nedfældede  

 jeg  håndskrevet  jf. bilag 6 de syv punkter jeg ville rejse på  

 mødet, hvor  

 foruden dekanen og undertegnede også institutleder ( ) deltog.
Som naturligt var  

 koncentrerede diskussionen sig om disse syv punkter.
Der var imidlertid kun  

 lydhørhed over for krav nr. 7 og måske også over for krav nr. 2. Mødet endte  

 med, at jeg fik tilsagn om, at jeg skulle have en endelig reaktion på de syv  

 punkter, som jeg så endeligt kunne tage stilling til.
Men som det fremgår af  

 bilagene 7-9 så brød dekanen denne aftale.
Det er ukorrekt, når dekanen  

 i brevet af  

 15. jan. 2004  

 skriver, at baggrunden for flytningen ( ) blev diskuteret i  

 detaljer og Ved  

 fredagens møder fik (A) en indgående orientering om baggrunden for  

 flytningen.  

 Det er muligt, at dekanens dårlige samvittighed har foranlediget, at dette er  

 sket i dekanens tankeverden, men det er ikke tilfældet medmindre han og jeg  

 har  

 helt forskellige opfattelser af, hvad der forstås ved baggrunden for  

 flytningen.
Det er da også absurd at forestille sig, at det i et tidspresset  

 møde (jeg skulle til ( ) for at fejre fødselsdag), hvor formålet er at indgå  

 en  

 frivillig fremtidsrettet aftale, bruges tid til i detaljer at diskutere  

 omstændigheder, der ville ophæves af en frivillig aftale! Ad norm for undervisning og  

 administration Det er korrekt, at  

 normsystemet er vedtaget af fakultetet, og er blevet benyttet til at vurdere,  

 om bemandingen på institutterne er således, at der sikres nogenlunde samme  

 arbejdsbelastning til undervisning og administration.
På (Z) Institut har dette  

 normregnskab  suppleret med enkelte institutbesluttede tilføjelser  

  imidlertid  

 også været grundlag for den interne arbejdsfordeling i relation til  

 undervisning og administration.
Dette, som dekanen ikke omtaler, er også  

 grunden til, at min situation er blevet forringet, idet institutlederen på  

 (institut Æ)  givetvis efter aftale med dekanen  meget klart har  

 sagt, at han  

 ikke interesserer sig for min tidligere arbejdsindsats i relation til  

 undervisning og administration.
Han har dog afvist blot at modtage en  

 opgørelse  

 heraf! Ad tildeling af  

 studentermedhjælpstimer Det er korrekt, at jeg  med  

 den norm, der anvendes ved ( )  har fået tildelt forholdsvis mange  

 studentermedhjælpstimer.
Men dekanen forklarer ikke hvorfor.
De forholdsvis  

 mange studentermedhjælpstimer skyldes:
 at jeg har det fag, der  

 kræver mest aktuel opdatering.
Til dette fag  ( )  har jeg bl.a.  

 skrevet syv  

 lærebøger, udarbejdet omfattende vejledende opgavebesvarelser samt udarbejdet  

 internet-versioner eller lign. til to af lærebøgerne.
Derved har jeg også  

 bidraget til, at fakultetet har et vist beredskab i forhold til e-læring,  

 selv  

 om fakultetet i vidt omfang har været passivt på dette område.
Dette  

 foregangsarbejde har kun været mulig ved betydelig medvirken fra mine  

 studentermedhjælpere.
Jeg henviser til bilag 10-12,  at jeg har ansvaret for, at  

 Det ( ) Fakultet er knyttet op til de mest anvendelige databaser, hvortil der  

 er udarbejdet brugsanvisninger m.m.
Ad besværliggørelse af  

 kontakt til studentermedhjælpere Mine studentermedhjælpere var  

 allokeret kontorfaciliteter på (Z) Institut, grundet betydningen heraf, også  

 før og efter min periode som institutleder, hvorfor der også er sket en  

 ændring  

 af mine kontaktmuligheder til de studentermedhjælpere, som jeg har oplært.
Ad sekretariatsbistand Det påstås, igen uden dokumentation,  

 at mit træk på sekretærbistand især er forøget, efter jeg blev institutleder.  

 Dette er ikke korrekt, jf. min publikationsliste.
 Det siger sig selv, at når  

 man har samarbejdet med en meget dygtig sekretær i næsten 20 år, ja så vil  

 kvaliteten falde  i hvert fald i en ikke ubetydelig overgangsperiode  

 (det  

 mærker jeg meget klart)  hvis der sker en udskiftning.
 Hertil kommer, at de interne  

 regler for brug af sekretærer er meget forskellige på (Z) Institut og på  

 Institut (Æ), hvilket konkret indebærer en forringelse for mig.
Ad fagligt miljø Mange af VIPerne, i alt ( ),  

 på (Z) Institut har enten været ansat ganske kort (( ) ansatte) eller har  

 tilhørt den gruppe, jeg oprindeligt havde et stillingsopgør med (( )  

 ansatte).  

 Af især disse årsager har jeg ikke haft samarbejde om artikler m.m. med mine  

 nuværende kollegaer på instituttet.
Men det betyder ikke, at det ikke er helt  

 forskelligt at være i et ( ) miljø end i et miljø præget af ( ). Det har jeg  

 allerede mærket meget stærkt.
Det er på de fleste af de  

 konkrete punkter kendetegnende for dekanens redegørelse, at han prøver at  

 henføre (mistænkeliggøre) mine arbejdsforhold til min tid som institutleder.  

 Det er endvidere betegnende for dekanens skrivelse, at der bruges  

 udokumenterede påstande, hvilket givetvis også hænger sammen med, at han ikke  

 har tilstrækkeligt kendskab til forholdene på (Z) Institut.
Bl.a. anføres  

 ikke  

 engang den periode, hvor jeg var institutleder.
Afslutningsvis skal jeg  

 fremhæve, at jeg i sammenhæng med tvangsflytningen er blevet orienteret om,  

 at  

 mine opgaver som fagansvarlig i ( ) fag er blevet mig frataget.
Dette kan jeg  

 kun betragte som endnu en disciplinær sanktion mod mig.
Senest kan jeg af  

 referatet for mødet  

 27.  

 jan. 2004  

 i Studienævn for ( ) læse, at jeg også skal fratages fagansvaret  

 for faget ( ), hvortil jeg har skrevet alle lærebøgerne! Rektor meddelte i brev af  

 12. februar 2004  

 forbundet  

 at rektoratet var enig i beslutningen om at flytte A.
Rektor kunne helt  

 tilslutte sig håndteringen af beslutningen samt de begrundelser herfor som  

 var  

 anført i dekanens redegørelse.
Rektor lagde særlig vægt på at A havde haft  

 samtaler med en række personer med ledelsesansvar ved universitetet før  

 flytningen, og disse samtaler havde givet ham gode muligheder for at  

 fremkomme  

 med sine eventuelle bemærkninger til en flytning.
 I brev af  

 22. marts 2004  

 til forbundet skrev A  

 bl.a. følgende:
Det er korrekt, at der har  

 været konflikter på (Z) Institut, hvori jeg har været involveret.
Men det er  

 kendetegnende for dekanens redegørelse, at årsagerne til konflikterne   

 og  

 dermed forståelsen af disse  ikke berøres og slet ikke overvejes.
De tidligere konflikter var,  

 som både dekanen og fagforbund (B) ved, koncentreret om stillingsopslag.
Jeg  

 og  

 instituttets daværende to øvrige fremtidige professorer: ( ) og ( ) ønskede  

 mere brede stillingsopslag for at rekruttere de bedst mulige.
Dette blev på  

 det  

 kraftigste søgt modarbejdet af bl.a. mulige interne ansøgere på instituttet  

 til  

 de kommende stillinger.
Denne modstand mod professorgruppens ønsker blev  

 stærkt  

 forøget af, at den daværende dekan ( ) med fakultetsrådets efterfølgende  

 tilslutning gik imod instituttets tre professorer.
Denne strid blev i første  

 omgang afsluttet med, at der  

 6.  

 feb. 2001  

 blev indgået et kompromis, der implicit bl.a. byggede på,  

 at der fremover kun skulle tillades relativt brede stillingsopslag på (Z)  

 Institut.
 Kort sagt: mit mål om bredere  

 stillingsopslag af hensyn til rekruttering af de bedste gik igennem, hvorfor  

 det vel også indirekte blev erkendt, at dette opgør var nødvendigt.
Men det forårsagede stor uro  

 på (Z) Institut grundet ikke mindst den daværende dekans ikke regelkorrekte  

 forhandlinger med gruppen mod bredere stillingsopslag.
Og det var vel at  

 mærke  

 forhandlinger, der foregik uden om institutlederen på (Z) Institut, dvs. uden  

 undertegnede, jf. også aftalen af  

 6. feb. 2001, der vedlægges som bilag 1.
Det er også korrekt, at der  

 på det seneste har været en konflikt mellem institutleder ( ) og  

 undertegnede.  

 Men igen glemmer dekanen at redegøre for, hvad der var og er den  

 bagvedliggende  

 årsag til denne konflikt, som rektor startede ved som en reaktion på mine  

 indlæg i (en avis) og dennes netavis  

 15. juni 2003  

 at fremsende et anbefalet brev dateret  

 18. juni 2003  

 til min  

 privatadresse indeholdende en hel række ukorrekte påstande/anklager.
Den  

 heraf  

 følgende konflikt mellem rektor/dekan og undertegnede kunne eller ville  

 institutleder ( ) ikke holde sig udenfor, selv om jeg stærkt anbefalede  

 dette,  

 idet jeg måtte frygte den heraf følgende risiko for uro på instituttet.
Denne  

 risiko blev en realitet, fordi ( ) involverede sig på magthavernes side, jf.  

 det givetvis uopfordrede brev fra ( ) til rektor af  

 23. juni 2003. Brevet af  

 23. juni 2003  

 siger vel  

 alt om en såvel svag som servil institutleders reaktion, dette brev er  

 vedlagt  

 som bilag 2.
 Dette betød  som jeg  

 frygtede  at der så opstod to fløje på instituttet: en, der støttede  

 institutlederen,  

 og en, der støttede undertegnede.
Kort sagt: det var rektors og  

 dekanens egne helt igennem ubegrundede indgreb mod min ytrings- og  

 forskningsfrihed  

 i kølvandet på mine indlæg i avisen ( ) og dennes netavis  

 15. juni 2003, der var den udløsende  

 årsag til den seneste konflikt.
Denne sag er som bekendt indbragt for  

 ombudsmanden  

 efter turen over ministeriet.
 Det er naturligvis  

 ovenstående, der efter min mening er den egentlige årsag til, at  

 universitetet  

 forsøger at undgå en partshøring, idet dekanens og rektors aktive bidrag til  

 at  

 fremkalde og vedligeholde konflikterne på (Z) Institut, så ville komme frem.
Som nævnt ønskede jeg, at  

 institutleder ( ) skulle holde sig neutral i dagbladskonflikten  

 mellem  

 rektor/dekan og undertegnede.
På tilsvarende måde har jeg ikke ønsket at  

 indblande instituttets øvrige medarbejdere i konflikten mere end højest  

 nødvendigt.
Derfor er der også kun få  højst to  foruden mig selv  

 og ( ), der  

 kender baggrunden for konflikten mellem os.
Alligevel har jeg ikke kunnet  

 undgå indirekte at trække medarbejderne på (Z) Institut ind i sagen.
På  

 institutmødet  

 24. okt.  

 2003  

 kom institutleder ( ) ind på benchmarkingprojektet mellem ( ).  

 I tilknytning hertil udspandt der sig en ubehagelig diskussion, idet  

 institutlederen tilsyneladende ikke kunne eller ikke ville huske, hvorfor han  

 havde fået et brevudkast til såvel tidligere som nuværende VIPer på  

 instituttet.
Her kunne jeg imidlertid  med hjælp fra institutsekretæren  

   

 redegøre for og dokumentere, at ( ) var fuldt ud orienteret.
Det var ikke  

 første gang, at jeg var ude for, at ( ) ikke kunne/ikke ville huske, når han  

 er  

 trængt.
Men det var første gang, jeg fik lejlighed til at demonstrere dette  

 over for alle tilstedeværende, og den lejlighed benyttede jeg mig af, jf.  

 bilag  

 30 og 31 til skrivelse af  

 26.  

 nov. 2003  

 til fagforbund (B).
Derudover følte jeg mig også  

  jf. konflikten mellem institutlederen og undertegnede  nødsaget  

 til at vise,  

 at institutlederen ikke engang afstod fra at tale falsk, selv når  

 hele  

 instituttet var samlet.
Et af instituttets medlemmer vil i givet fald  

 bekræfte  

 dette.
Dette og ovenstående er baggrunden for et ubehageligt institutmøde og  

 mine fremsatte krav om ændringer til referatet af institutmødet  

 24. okt. 2003, jf. igen  

 bilag 30 og 31 til skrivelse af  

 26. nov. 2003  

 til (forbundet).
 Min svarskrivelse på dekanens  

 brev af  

 15. jan. 2004,  

 der indgår som bilag 9, afsluttes med:
Afslutningsvis skal jeg  

 fremhæve, at jeg i sammenhæng med tvangsflytningen er blevet orienteret om,  

 at  

 mine opgaver som fagansvarlig i ( ) fag er blevet mig frataget.
Dette kan jeg  

 kun betragte som endnu en disciplinær sanktion mod mig.
Senest kan jeg af  

 referatet for mødet  

 27.  

 jan. 2004  

 i Studienævn for ( ) læse, at jeg også skal fratages  

 fagansvaret for faget ( ), hvortil jeg har skrevet alle lærebøgerne!.
 Jeg vedlægger for god ordens  

 skyld dette referat som bilag 3. Det anførte fremgår endnu tydeligere af  

 referatet for mødet  

 2. mar.  

 2004  

 i Studienævn for ( ), der vedlægges som bilag 4.
Over for mig er fratagelsen  

 af fagansvaret formelt blevet begrundet med, at (Z) Institut ikke kan  

 acceptere, at fagansvar i centrale fag ikke kan placeres uden for  

 instituttet.  

 At dette blot er en efterrationalisering følger af, at fagansvaret i et så  

 helt  

 centralt fag som ( ) er placeret ved en lektor uden for instituttet, jf.  

 bilag  

 5. Det er blot endnu et eksempel på, at det ikke er korrekt, som ellers  

 påstået  

 af dekanen, at min tvangsflytning ikke påvirker mine arbejdsopgaver. Herefter klagede forbundet på  

 vegne af A til mig.
Jeg bad forbundet udnytte muligheden for at indbringe  

 sagen  

 for Ministeriet for Videnskab, Teknologi og Udvikling som fører tilsyn med  

 universiteterne.  

 Forbundet indbragte sagen for ministeriet  

 den 20. april 2004.
 I et åbent brev af  

 2. maj 2004  

 til  

 videnskabsministeren og Folketingets Udvalg for videnskab og teknologi  

 redegjorde A for baggrunden for konflikten med rektor mfl.
 Ministeriet skrev i brev af  

 7. juli 2004  

 til forbundet  

 bl.a. følgende:
Ministeriets rolle som  

 tilsynsmyndighed I henhold til  

 universitetslovens § 34 kan der alene klages til ministeriet om retlige  

 spørgsmål ved universiteters afgørelser om studerendes forhold, idet  

 ministeren  

 ikke har udnyttet sin ret efter § 34, stk. 2, til at give andre adgang til at  

 klage til ministeriet.
 Det betyder, at ministeriet  

 alene har en tilsynspligt i henhold til universitetslovens § 1, stk. 2.
 Indledningsvis skal det om  

 tilsynspligten bemærkes, at hvor en egentlig rekursmyndighed som udgangspunkt  

 har pligt til at realitetsbehandle enhver henvendelse eller klage, har en  

 tilsynsmyndighed med et legalitetstilsyn kun pligt til at behandle en sag,  

 hvis  

 der er en vis sandsynlighed for, at gældende ret ikke er overholdt.
 Det vil sige, at ministeriet  

 kun har pligt til at behandle henvendelser, hvor der er en nærliggende  

 sandsynlighed for, at universitetet ved at tilsidesætte ikke uvæsentlige  

 retssikkerhedsgarantier har begået kvalificeret retsbrud, såkaldte  

 klare og  

 utvivlsomme tilsidesættelser af enkeltpersoners rettigheder.
 Det er dog samtidig  

 ministeriets opfattelse, at ministeriet har en særlig pligt til at vurdere  

 indsigelser fra tjenestemænd som (A), der følger af ansættelsesforholdet til  

 staten.
Ministeriets vurdering af  

 sagen Det er ministeriets  

 opfattelse, at professor (A) som tjenestemandsansat professor i henhold til  

 tjenestemandslovens  

 § 12 er forpligtet til at underkaste sig sådanne forandringer i sine  

 tjenesteforretningers omfang og beskaffenhed, der ikke ændrer tjenestens  

 karakter og som ikke medfører, at stillingen ikke længere kan anses for  

 passende for ham.
(A) flyttes til Institut (Æ),  

 og hans arbejdsopgaver er uændrede.
Det fremgår udtrykkeligt af dekan (  

 )s  

 brev af  

 3. december 2003  

 om flytningen, at (A)s arbejdsopgaver vil fortsætte som hidtidig, idet  

 hans  

 undervisning fortsat skal ligge indenfor den undervisning, der påhviler (Z)  

 Institut.
Det er ministeriets opfattelse, at der ikke ved flytningen er sket  

 væsentlige ændringer i (A)s stilling.
 En sådan flytning er (A) som  

 tjenestemand forpligtet til at tåle, idet meddelelsen om flytning er en  

 tjenestebefaling.
Da flytningen således efter  

 ministeriets opfattelse ikke er en forvaltningsakt, bliver der heller ikke  

 grund til at tage stilling til, om dekan ( )s drøftelser  

 den 2. december 2003  

 udgjorde en  

 høring i forvaltningslovens forstand.
Ministeriet skal dog påpege, at der  

 ikke  

 gælder formkrav til høringsprocessen.
Det fremgår således af  

 Forvaltningsret af Hans Gammeltoft-Hansen med flere, 2. udgave, Jurist- og  

 Økonomforbundets Forlag, 2002, side 521, at forvaltningsloven ikke indeholder  

 formkrav til selve høringsprocessen.
Den kan gennemføres skriftligt eller  

 mundtligt. Formen skal blot respektere formålet med  

 partshøringspligten, dvs.  

 ønsket om at parten får mulighed for at kommentere, korrigere og supplere  

 sagens faktuelle grundlag.
 Når flytningen ligger inden  

 for arbejdsgiverens instruktionsbeføjelse, er det ministeriets opfattelse, at  

 (A) er forpligtet til positivt at medvirke til flytningen, og det kan derfor  

 betragtes som en tjenesteforseelse, hvis han ikke medvirkede ved selve den  

 fysiske flytning.
Det fremgår af den ovenfor  

 nævnte sag fra DSB, at ombudsmanden udtaler, at uanset at der ikke er tale om  

 en forvaltningsakt ville det have været mere hensynsfuldt og bedst stemmende  

 med god forvaltningsskik, om medarbejderen havde fået lejlighed til at udtale  

 sig forud for beslutningen om overførsel og i den forbindelse modtaget en  

 begrundelse for, hvorfor netop han skulle overføres.
Ombudsmanden begrunder  

 blandt  

 andet sit standpunkt med, at flytningen vil medføre væsentlige ændringer for  

 den ansatte.
 Som ovenfor nævnt er det  

 ministeriets opfattelse, at flytningen ikke medfører væsentlige ændringer for  

 (A) i hans daglige arbejde.
 Samtidig er det i dekan ( )s  

 brev af  

 15. januar 2004  

 angivet:
I den forbindelse skal jeg  

 dog erindre om, at inden jeg sendte mit brev af  

 3. december 2003  

 opsøgte jeg  

 den 2. december 2003  

 (A) på hans  

 kontor, hvor jeg mundtligt varslede den påtænkte flytning.
Jeg orienterede  

 ham  

 her om baggrunden for og hensigten med den påtænkte flytning. (A) fik her  

 lejlighed til at fremkomme med sine bemærkninger til en eventuel flytning.  

 Endvidere blev der fredag  

 den  

 12. december 2003  

 om formiddagen afholdt et møde mellem (A),  

 personalechef ( ), dig og undertegnede, hvor bl.a. flytningen blev drøftet.  

 På  

 dette møde blev (A) orienteret om baggrunden for flytningen og fik mulighed  

 for  

 at kommentere denne. (A) gav her udtryk for, at han var parat til at drøfte  

 en  

 aftale om flytning.
Derfor blev der samme  

 eftermiddag  

 afholdt møde mellem (A), institutleder ( ), Institut (Æ) samt undertegnede,  

 hvor såvel baggrunden for flytningen som (A)s krav til en frivillig  

 flytning  

 blev diskuteret i detaljer. Ministeriet finder på den  

 baggrund, at (X) Universitet har levet op til de hensyn, der ligger bag den  

 nævnte ombudsmandsudtalelse, idet (A) forud for beslutningen er blevet  

 orienteret om baggrund herfor og har haft lejlighed til at komme med sine  

 bemærkninger.
 Det fremgår af artiklen  

 Partshøringsreglernes anvendelse i personalesager af kommitteret  

 Jon Andersen  

 og fuldmægtig Elizabeth Bøggild Nielsen, Ugeskrift for Retsvæsen, nr. 3,  

 23. januar 1999, at:
 Der er herefter ikke tvivl  

 om, at der gælder en retsgrundsætning, hvorefter offentlige  

 forvaltningsmyndigheder  

 har en udvidet partshøringspligt i forbindelse med visse bebyrdende  

 personaleafgørelser,  

 som bygger på et grundlag, der indeholder bebrejdelser eller kritik imod den  

 ansatte, eller hvis afskedigelsen er begrundet med uegnethed.
Det præcise indhold af retsgrundsætningen  

 kan ikke anses for helt afklaret. Det må således konstateres,  

 at det dog er usikkert, i hvilket omfang der bør gennemføres høring i  

 forbindelse med en flytning, og hvad kravene hertil er.
Ministeriets  

 udtalelse  

 som tilsynsmyndighed må derfor læses med det forbehold, at retstilstanden er  

 uklar.
Men som det fremgår, finder ministeriet, at (X) Universitet har fulgt  

 den ovenfor citerede praksis.
 Det fremgår af dekan ( )s  

 brev af  

 3. december 2003,  

 at (A)s tilstedeværelse skulle have en negativ effekt på instituttets  

 mulighed  

 for at fungere  herunder at hans tilstedeværelse skulle være opfattet  

 som en  

 belastning for det psykiske arbejdsmiljø.
 Det må antages, at (A) ikke  

 har været bekendt med disse oplysninger før end ovennævnte drøftelser den 2.  

 og  

 3. december 2003.
Ministeriet finder derfor, at  

 (X) Universitet bør give (A) lejlighed til at komme med supplerende  

 bemærkninger hertil, idet klagen må tages som udtryk for, at (A) ikke fuldt  

 ud  

 føler at have haft lejlighed til at kommentere oplysningerne. Universitetet bad herefter i  

 brev af  

 30. august 2004  

 A om at fremkomme med eventuelle supplerende bemærkninger.
Som svar fremsatte  

 A  

 i brev af  

 10. september  

 2004  

 til rektor bl.a. følgende bemærkninger:
 Om baggrunden for min  

 tvangsflytning har jeg ikke fået yderligere afgørende oplysninger end anført  

 i  

 dekanens brev af  

 3. dec.  

 2003  

 :
Baggrunden for min  

 beslutning er, at jeg finder, at din tilstedeværelse på (Z) Institut har en  

 negativ  

 effekt på instituttets mulighed for at fungere  herunder at jeg  

 opfatter din  

 tilstedeværelse som en belastning for det psykiske arbejdsmiljø. Som jeg imidlertid allerede  

 redegjorde for i min skrivelse af  

 22. marts 2004, som var vedlagt fagforbund (B)s  

 henvendelse til ministeriet, er det korrekt, at der har været uro på (Z)  

 Institut, hvad der i øvrigt også har været efter min tvangsflytning, hvad  

 dekanen i øvrigt er vidende om.
Det afgørende er imidlertid, at denne uro  

 ikke  

 er forårsaget af mig, jf. min dokumentation heraf i skrivelsen af  

 22. marts 2004. Hertil  

 kommer, at jeg efterfølgende har erfaret, at dekanen forud for sin beslutning  

 har drøftet min tvangsflytning med udvalgte personer på (Z)  

 Institut.
Men  

 jeg, som den direkte berørte, får først en ikke-konkret generel påstand om  

 baggrunden for beslutningen, efter at den er taget.
Kort sagt: der er ingen  

 dokumentation for min skyld i dekanens skrivelse af  

 3. dec. 2003  

 eller i efterfølgende  

 skrivelser fra Universitetet.
 Såfremt jeg skal have  

 mulighed for at kommentere, korrigere og supplere sagens faktuelle grundlag,  

 skal jeg derfor have fremsendt følgende:
1. alle de oplysninger,  

 myndigheden inddrager i sagen, jf. skrivelse af  

 8. dec. 2003  

 fra fagforbund (B), 2. En skriftlig redegørelse  

 fra universitetets side, hvor baggrunden for min tvangsflytning  

 dokumenteres. I brev af  

 29. september 2004  

 til A skrev rektor  

 at det var hans opfattelse at A i den fyldige brevveksling og under de  

 talrige  

 møder i fornødent omfang var blevet orienteret om baggrunden for flytningen.  

 Rektor mente ikke at der var anledning til at bede dekanen om at genoptage  

 sagen.
 A bad i brev af  

 4. oktober 2004  

 ministeriet om at pålægge universitetet at efterkomme hans anmodninger i brev  

 af  

 10. september 2004.
 Ministeriet skrev herefter  

 den 14. oktober 2004  

 bl.a. følgende til A:
Ministeriets vurdering af  

 sagen I ministeriets udtalelse af  

 7. juli 2004  

 er (X)  

 Universitet anmodet om at give dig lejlighed til at kommentere oplysningerne  

 i  

 dekan ( )s brev af  

 3.  

 december 2003  

 om, at din tilstedeværelse skulle have en negativ  

 effekt på instituttets mulighed for at fungere  herunder at din  

 tilstedeværelse skulle være opfattet som en belastning for det psykiske  

 arbejdsmiljø.
 (X) Universitet har herefter  

 på ministeriets anmodning i sit brev af  

 30. august 2004  

 givet dig lejlighed til at komme med  

 supplerende bemærkninger, således at du fuldt ud har haft lejlighed til at  

 kommentere oplysningerne i brev af  

 3. december 2003.
 Du har afgivet en udtalelse  

 til (X) Universitet i brev af  

 10. september 2004, og (X) Universitet har herefter i  

 sit brev af  

 29. september  

 2004  

 forholdt sig til din udtalelse.
Ministeriet for Videnskab,  

 Teknologi og Udvikling deler (X) Universitetets opfattelse af, at din  

 udtalelse  

 af  

 10. september 2004  

 ikke indeholder nye faktuelle oplysninger i sagen, der kan give ministeriet  

 anledning til som tilsynsmyndighed at genoverveje sagen.
For så vidt angår  

 ministeriets rolle som tilsynsmyndighed henvises der til ministeriets brev af  

 7. juli 2004. Med hensyn  

 til dine ønsker om at modtage 1. alle de oplysninger,  

 myndigheden inddrager i sagen, jf. skrivelse af  

 8. dec. 2003  

 fra fagforbund (B), 2. En skriftlig redegørelse  

 fra universitetets side, hvor baggrunden for din tvangsflytning dokumenteres.
skal vi henvise til  

 ministeriets udtalelse af  

 7.  

 juli 2004. Det skal samtidig understreges, at ministeriet som  

 tilsynsmyndighed ikke har kompetencen til at give tjenesteordrer eller andre  

 administrative instrukser til universitetet. Herefter klagede forbundet  

 til mig.
Som bilag vedlagdes nogle kommentarer af  

 19. oktober 2004  

 fra A.
Heri  

 anførtes bl.a. følgende:
Det fremgår flere steder af  

 ovennævnte skrivelse, at ministeriet som en afgørende forudsætning har  

 baseret  

 sig på, at (A)s arbejdsopgaver vil fortsætte som hidtidig. Denne forudsætning følger af,  

 at ministeriet ukritisk baserer sig på dekan ( )s udtalelser i sagen,  

 jf.  

 bl.a. hans brev af  

 3. dec.  

 2003. Det er imidlertid ikke korrekt, at mine arbejdsopgaver er  

 fortsat som hidtil.
Jeg er således systematisk blevet frataget fagansvaret i  

 samtlige de fag, hvor jeg indtil forflyttelsen havde dette ansvar: ( ). Dette  

 gælder således også i det fag, hvortil jeg har skrevet samtlige de hidtil  

 anvendte lærebøger: ( ), jf. bilag I.
Dette er en disciplinær foranstaltning,  

 idet i hvert fald de nye fagansvarlige for: ( ) ikke på nogen måde kommer på  

 højde med min fagkundskab på disse to områder.
Dette fremgår meget klart af  

 bilagene II-IV.
Og jeg har ikke fået et fagansvar i nye kurser.
Senest   

 i  

 september 2004  har dekanen besluttet, at jeg ikke længere kan få  

 forslag til  

 seminaropgaver, bachelorprojekter og specialer optaget i Information om  

 bachelorprojektet for de ( )-studerende, se bilag V-VI.
Rent  

 undervisningsmæssigt har jeg i dag derfor lavere status end en nyansat  

 adjunkt,  

 der f.eks. selv kan stille eksamensopgaver i de fag, den pågældende  

 underviser  

 i.
Det kan jeg ikke, idet det er den fagansvarlige, der har kompetencen  

 hertil.  

 Min nuværende stilling er således undervisningsmæssigt ydmygende for mig og  

 derfor ikke passende for mig som professor.
Tvangsflytningen har derfor også  

 medført væsentlige ændringer i mit daglige arbejde.
Som det fremgår af bilag  

 I  

 (fra  

 9. jan. 2004  

 )  

 har dekanen imidlertid næsten fra starten handlet anderledes, selv om han  

 udadtil har påstået, at mine arbejdsopgaver ville fortsætte som hidtil.
Dette  

 er f.eks. også tilfældet i dekanens efterfølgende skrivelse af  

 15. jan. 2004  

 (indgår som  

 bilag 8 knyttet til bilag A). Dekanens medvirkning til at amputere mine  

 arbejdsopgaver og -områder fremgår også direkte af bilag VI.
Efter min mening var det  

 rektors og dekanens egne helt igennem ubegrundede indgreb mod min ytrings- og  

 forskningsfrihed i kølvandet på mine indlæg i avisen ( ) og dennes netavis  

 15. juni 2003, der var den  

 udløsende årsag til, at der igen opstod konflikter på (Z) Institut.
Dette er  

 efter min opfattelse også grunden til, at universitetet forsøger at undgå en  

 partshøring, idet dekanens og rektors aktive bidrag til at fremkalde og  

 vedligeholde konflikterne på (Z) Institut, så ville komme frem, se nærmere  

 herom i bilag 11 knyttet til bilag A. Jeg bad myndighederne om  

 udtalelser og om udlån af sagens akter.
 I brev af  

 21. december 2004  

 til ministeriet  

 udtalte rektor bl.a. følgende:
Som det fremgår af mit brev  

 af  

 29. september 2004  

 til professor (A), er det min opfattelse, at han i den fyldige brevveksling  

 og  

 under de forskellige møder er blevet fornødent orienteret om baggrunden for  

 flytningen.
Jeg kan her henvise til mine og dekan ( )s breve i den  

 medsendte  

 bilagssamling og i særdeleshed til dekanens brev af  

 15. januar 2004, der indeholder en  

 fyldestgørende fremstilling af hændelsesforløbet.
En efterfølgende begivenhed  

 har i øvrigt vist, at dekanens beslutning om at flytte professor (A) var både  

 saglig og nødvendig.
Professor (A) har nemlig i marts måned 2004 via sin  

 advokat, ( ), ved byretten i ( ) udtaget stævning mod sin tidligere  

 institutleder ved (Z) Institut, lektor ( ). I stævningen nedlægges der  

 påstand  

 om, at ( ) straffes efter borgerlig straffelovens § 267 for at have fremsat  

 fornærmelige sigtelser mod (A), ligesom der nedlægges påstand om, at  

 sigtelserne kendes ubeføjede, jf. borgerlig straffelovs § 273. Der er  

 endvidere  

 nedlagt påstand om at ( ) tilpligtes at betale en tortgodtgørelse til (A) på  

 kr. 50.000 i medfør af erstatningsansvarsloven.
Sagen har været  

 domsforhandlet  

 i dagene 15., 16. og  

 17.  

 november 2004, og dommen forventes afsagt ultimo januar 2005.
Det er fuldstændigt uhørt i  

 den akademiske verden og første gang i universitetets levetid, at en  

 medarbejder går til domstolene for at få løst faglige uoverensstemmelser, og  

 når dette forhold sammenholdes med (A)s uendelige række af konflikter  

 med  

 andre kolleger, ville det efter min opfattelse være et ledelsessvigt, hvis  

 dekan ( ) ikke havde flyttet (A). Forud for dekanens udmøntning af  

 beslutningen  

 om flytningen har (A) samtidigt haft rig lejlighed til at fremkomme med sine  

 indsigelser og bemærkninger.
Jeg kan eksempelvis henvise til, at emnet var  

 genstand for indgående drøftelser det meste af dagen  

 den 12. december 2003.
Jeg finder derfor fortsat  

 ikke, at der er grundlag for at pålægge dekanen at genoptage sagsbehandlingen  

 af flytningen af (A) fra (Z) Institut til Institut (Æ). Ministeriet meddelte i brev  

 af  

 19. januar 2005  

 at det ikke havde yderligere bemærkninger.
 I brev af  

 23. februar 2005  

 meddelte forbundet  

 at injuriesagen var irrelevant, dels fordi den lå efter forflyttelsen, dels  

 fordi den var en privatretlig tvist som universitetet ikke var part i.  

 Forbundet har endvidere med brev af  

 30. marts 2005  

 fremsendt nogle yderligere kommentarer  

 fra A.
Ombudsmandens udtalelse Var flytningen en afgørelse? Flytningen til et andet institut var efter myndighedernes opfattelse ikke en  

 afgørelse i forvaltningslovens forstand.
Flytningen var begrundet med at  

 (A)s tilstedeværelse på (Z) Institut havde en negativ effekt på  

 instituttets mulighed for at fungere, og at hans tilstedeværelse var en  

 belastning for det psykiske arbejdsmiljø. Desuden har universitetet henvist  

 til alvorlige samarbejdsproblemer.
Efter myndighedernes opfattelse var der  

 ikke tale om en disciplinær foranstaltning.
Efter tjenestemandslovens § 24 kan bl.a. flytning til andet arbejdssted  

 anvendes som en disciplinær straf, dvs. en sanktion for begåede  

 tjenesteforseelser.
Sådanne sanktioner anses altid for afgørelser.  

 Samarbejdsproblemer anses normalt ikke for en tjenesteforseelse, og  

 myndighederne betragtede ikke omstændighederne bag flytningen som  

 tjenesteforseelse fra (A)s side.
Jeg er på denne baggrund enig med  

 myndighederne i at flytningen ikke var en disciplinær foranstaltning i  

 tjenestemandslovens § 24s forstand.
Tjenestemandslovens § 12,  

 stk. 1, giver forvaltningen en skønsmæssig beføjelse til at ændre en  

 tjenestemandsstillings omfang og beskaffenhed.
Efter denne bestemmelse har en  

 tjenestemand pligt til inden for sit ansættelsesområde at underkaste sig  

 sådanne forandringer i sine tjenesteforretningers omfang og beskaffenhed som  

 ikke ændrer tjenestens karakter, og som ikke medfører at stillingen ikke  

 længere kan anses for passende for ham.
Hvis ændringen går ud over grænserne  

 for § 12, stk. 1, og dermed ud over den såkaldte tålegrænse, tales i  

 almindelighed  

 om forflyttelse.
I så fald er stillingsændringen af en sådan karakter at  

 tjenestemanden ikke er forpligtet til at finde sig i den, og tjenestemanden  

 kan  

 forlange sig afskediget med (aktuel) pension.
Jeg henviser til Oluf Emborg og  

 Peer Schaumburg-Müller, Offentlig arbejdsret (1998), s. 236 ff.
 Hvis der er tale om  

 stillingsændringer ud over tålegrænsen, er der utvivlsomt tale om afgørelser  

 i  

 forvaltningslovens forstand, se Kaj Larsen mfl., Forvaltningsret (2002), s.  

 214.
Det væsentlige element i  

 begrebet forflyttelse er at tjenestens karakter ændres.
Udgangspunktet ved  

 afgørelsen er en sammenligning mellem stillingen før og efter den foretagne  

 ændring.
 Myndighederne har anført at  

 flytningen ikke indebar ændringer i (A)s stillingsindhold eller  

 arbejdsvilkår.  

 Hans arbejdsopgaver ville fortsætte som hidtil idet undervisningen fortsat  

 skulle ligge inden for den undervisning der påhvilede (Z) Institut.
 Efter (A)s opfattelse  

 indebar flytningen væsentlige ændringer med hensyn til bl.a.  

 studentermedhjælp,  

 sekretærbistand og fagligt miljø. Universitetet har bestridt at (A) ved  

 flytningen blev stillet dårligere i disse henseender.
Endvidere har (A) oplyst at  

 han er blevet frataget sine opgaver som fagansvarlig i samtlige de fag hvor  

 han  

 havde dette ansvar, nemlig ( ). Til faget ( ) har han skrevet alle  

 lærebøgerne.  

 Han har ikke fået et fagansvar i nye kurser.
Endvidere kan han ikke længere  

 få  

 forslag til seminaropgaver, bachelorprojekter og specialer optaget i  

 Information om bachelorprojektet for de ( )-studerende.
Rent  

 undervisningsmæssigt har han derfor efter flytningen lavere status end en  

 nyansat adjunkt der f.eks. selv kan stille eksamensopgaver i de fag den  

 pågældende underviser i.
Det kan han ikke da det er den fagansvarlige der har  

 kompetencen hertil. (A) var af den opfattelse at stillingen  

 undervisningsmæssigt  

 var ydmygende for ham og derfor ikke passende for ham som professor.
 Myndighederne har ikke  

 specifikt kommenteret disse ændringer.
 Selv om man ikke kan afvise  

 at fratagelsen af ansvaret som fagansvarlig i realiteten er af betydning for  

 stillingens indhold, er jeg dog mest tilbøjelig til at anse det for at ligge  

 inden for tålegrænsen.
Flytningen var imidlertid  

 begrundet i individuelle forhold hos (A). Der blev anvendt formuleringen at  

 hans tilstedeværelse havde negativ effekt og var en  

 belastning.
Flytningen  

 må derfor anses for meddelt (A) som person og ikke som udøver af en bestemt  

 funktion.
Der var således tale om en personalebeslutning og ikke en  

 tjenestebefaling.
Jeg henviser til Kaj Larsen mfl., Forvaltningsret, 2.  

 udgave  

 (2002), s. 44 ff.
Jeg må forstå begrundelsen  

 for flytningen således at samarbejdsproblemerne efter myndighedernes  

 opfattelse  

 skyldtes (A). Det var således bebrejdelsesværdige forhold som lå til grund  

 for  

 beslutningen om flytning.
Herved ligger situationen tæt op ad de forhold som  

 karakteriserer egentlige disciplinære sanktioner.
Under disse omstændigheder  

 mener jeg at beslutningen om flytning må anses for en afgørelse i  

 forvaltningslovens forstand.
Jeg henviser i den forbindelse til  

 ombudsmandsudtalelserne  

 i Folketingets Ombudsmands beretning for 2003, s. 130* og s. 623*, som  

 vedlægges.  

 Som følge heraf skulle forvaltningslovens regler om partshøring finde  

 anvendelse.
Partshøring De almindelige regler om  

 myndighedernes pligt til at foretage partshøring er fastlagt i  

 forvaltningslovens  

 § 19, stk. 1, der har denne ordlyd:
§ 19. Kan en part i en sag  

 ikke antages at være bekendt med, at myndigheden er i besiddelse af bestemte  

 oplysninger vedrørende sagens faktiske omstændigheder, må der ikke træffes  

 afgørelse, før myndigheden har gjort parten bekendt med oplysningerne og  

 givet  

 denne lejlighed til at fremkomme med en udtalelse.
Det gælder dog kun, hvis  

 oplysningerne er til ugunst for den pågældende part og er af væsentlig  

 betydning  

 for sagens afgørelse.
Myndigheden kan fastsætte en frist for afgivelsen af  

 den  

 nævnte udtalelse. Efter bestemmelsen skal der  

 partshøres over oplysninger vedrørende sagens faktiske omstændigheder af  

 væsentlig betydning for sagens afgørelse i det omfang disse er til ugunst for  

 parten.
Formålet med partshøring er at give den ansatte lejlighed til at  

 kommentere de oplysninger om sagens faktiske omstændigheder som myndigheden  

 vil  

 lade indgå i grundlaget for sin afgørelse.
Den ansatte vil herved have  

 mulighed  

 for at kommentere, korrigere og supplere de foreløbige oplysninger og i det  

 hele taget redegøre for sit syn på sagen.
Det er desuden antaget at  

 forvaltningslovens § 19 i visse sager om uansøgt afskedigelse, herunder sager  

 om afskedigelse som følge af samarbejdsvanskeligheder og uegnethed mv., og i  

 sager om anvendelse af disciplinære sanktioner over for en offentlig ansat  

 suppleres af en ulovbestemt videregående regel om partshøring ikke blot om  

 sagens faktum, men også om sagens retlige grundlag.
Den ulovbestemte pligt  

 indebærer en pligt for myndigheden til  inden der træffes afgørelse  

  i almindelighed  

 at give den ansatte en redegørelse for myndighedens egen (foreløbige)  

 opfattelse af sagen, herunder den retlige kvalifikation af faktum, samt  

  for  

 så vidt der i sagen måtte være bevismæssige spørgsmål  myndighedens  

 bevismæssige vurdering.
Redegørelsen bør efter omstændighederne være  

 skriftlig.  

 Endvidere skal der gives den pågældende lejlighed til derefter at fremkomme  

 med  

 en udtalelse der kan indgå i grundlaget for myndighedens endelige  

 stillingtagen.
Der kan bl.a. henvises til to domme afsagt af Højesteret,  

 gengivet i Ugeskrift for Retsvæsen for henholdsvis 1999, s. 1337, og 2002, s.  

 1269, Jon Andersen og Elizabeth Bøggild Nielsen i Ugeskrift for Retsvæsen  

 1999  

 B, s. 29-31, og Kaj Larsen og Jon Andersen mfl., Forvaltningsret, 2. udgave  

 (2002), s.  

 235 f  

 og 532 ff.
Selv om flytningen ikke var  

 en disciplinær foranstaltning, skyldtes den forhold som blev bebrejdet (A).  

 Afgørelsen har derfor væsentlige lighedspunkter med de sager som ligeledes  

 bygger på bebrejdelsesværdige forhold hos den ansatte, og hvor den udvidede  

 partshøringspligt gælder, jf. ovenfor.
På den baggrund er det min opfattelse  

 at  

 den ulovbestemte videregående partshøringsregel burde have fundet anvendelse  

 i  

 denne sag efter god forvaltningsskik.
Der skulle således partshøres efter  

 såvel  

 forvaltningslovens § 19 som den ulovbestemte regel.
Høringspligten efter disse  

 regler hører til de såkaldte garantiforskrifter hvis tilsidesættelse vil  

 kunne  

 føre til at afgørelsen anses for ugyldig.
Jeg henviser til John Vogter,  

 Forvaltningsloven med kommentarer (2001), s. 377 ff.
Forvaltningslovens § 19,  

 stk. 1, fastsætter ikke formkrav til selve høringsproceduren.
Det skal  

 imidlertid gøres klart for parten at der er tale om en partshøring, se John  

 Vogter, s. 399. Den ulovbestemte retsgrundsætning indebærer en pligt til  

 efter  

 omstændighederne at give den ansatte en skriftlig redegørelse.
Det følger af  

 formålet med reglerne om partshøringspligt at i sager om flytning af en ansat  

 skal den ansatte have lejlighed til at udtale sig inden der tages stilling  

 til  

 om flytningen skal gennemføres.
Dekanen skrev i brevet af  

 15. januar 2004  

 til rektor  

 at der ikke var gennemført en egentlig partshøring.
Dekanen havde dog  

 den 2. december 2003  

 på et  

 møde orienteret (A) om beslutningen om at flytte ham.
Ifølge dekanen blev (A)  

 på mødet orienteret om baggrunden for beslutningen, og han fik lejlighed til  

 at  

 komme med bemærkninger hertil.
Myndighederne har desuden henvist til de  

 drøftelser  

 der fandt sted på møderne  

 den  

 12. december 2003. (A) erkender at der var samarbejdsproblemer, men  

 bestrider at han blev orienteret om de konkrete omstændigheder der lå til  

 grund  

 for beslutningen, og hvorfor netop han blev betragtet som årsag til disse.
Der er ikke i sagen notat om  

 eller anden dokumentation for at (A) på mødet  

 den 2. december 2003  

 blev orienteret om de  

 faktiske omstændigheder og det retlige grundlag for beslutningen og fik  

 lejlighed  

 til at udtale sig herom.
Der er heller ikke i sagen nogen dokumentation for  

 hvad der blev drøftet på møderne  

 den 12. december 2003  

 inden flytningen blev effektueret.  

 Det fremgår dog af udtalelserne i sagen at man bl.a. drøftede en frivillig  

 flytning, og det må derfor antages at baggrunden for universitetets ønske  

 herom  

 ligeledes har været berørt.
Ombudsmanden behandler klager  

 på et skriftligt grundlag, og har i almindelighed ikke mulighed for at afhøre  

 vidner i sagen.
Det kan derfor ikke her med sikkerhed afklares hvad der blev  

 drøftet på møderne.
Under hensyn til at dekanen selv har udtalt at der ikke  

 blev gennemført en egentlig partshøring, mener jeg imidlertid at det kan  

 lægges  

 til grund at der i hvert fald ikke fandt en fyldestgørende partshøring sted.  

 Myndighederne har da også i hele sagsforløbet fastholdt at beslutningen om  

 flytningen ikke var en afgørelse i forvaltningslovens forstand, og at der  

 derfor ikke var pligt til partshøring efter dette regelsæt.
Jeg henviser  

 desuden til at det følger af god forvaltningsskik at der gøres notat om alle  

 væsentlige ekspeditioner i en sag, se Jens Olsen mfl., Forvaltningsret, 2.  

 udgave (2002), s. 642. Hvis der havde været foretaget partshøring, skulle  

 dette  

 have været noteret på sagen.
Som følge af ministeriets  

 udtalelse om at (A) burde have lejlighed til at komme med supplerende  

 bemærkninger da klagen måtte tages som udtryk for at han ikke fuldt ud følte  

 at  

 have haft lejlighed til at kommentere oplysningerne i brevet af  

 3. december 2003, gav  

 universitetet ham lejlighed hertil. (A) fik imidlertid ikke yderligere  

 oplysninger  

 om grundlaget for beslutningen.
Brevet af  

 3. december 2003  

 indeholdt ingen beskrivelse af  

 hvilke konkrete omstændigheder der nødvendiggjorde en flytning, eller  

 myndighedens bevismæssige vurdering af disse. (A) fik derfor ikke i denne  

 forbindelse lejlighed til at påpege eventuelle misforståelser, unøjagtigheder  

 eller ufuldstændigheder i myndighedens sagsmateriale.
Jeg kan på denne  

 baggrund  

 ikke anse det for godtgjort at der blev rettet op på den  

 manglende/mangelfulde  

 partshøring.
Sammenfattende er det på det  

 foreliggende grundlag min opfattelse at (A) ikke blev partshørt i  

 overensstemmelse med reglen i forvaltningslovens § 19, stk. 1, og den  

 ulovbestemte regel.
Jeg anser det for beklageligt at myndighederne ikke anså  

 beslutningen om flytning for en afgørelse og (derfor) ikke foretog den nævnte  

 partshøring.
Jeg har gjort myndighederne bekendt med min opfattelse.
Selv om  

 det er uomtvistet at der var samarbejdsproblemer, mener jeg ikke at det kan  

 udelukkes at en korrekt gennemført partshøring kunne have ført til et andet  

 resultat, og jeg har derfor henstillet til ministeriet at det genoptager  

 sagen  

 og træffer en ny afgørelse i lyset af det jeg har anført.
( ) Jeg foretager mig ikke mere i  

 sagen. Ministeriet genoptog sagen i  

 overensstemmelse med min henstilling, og efter gennemført partshøring traf  

 Syddansk Universitet  

 den 7.  

 november 2005  

 en fornyet afgørelse i sagen.
Universitetet fastholdt  

 at flytningen var berettiget.
I brev af  

 21. november 2005  

 meddelte jeg universitetet at jeg på  

 det foreliggende grundlag ikke foretog mig mere i sagen.
 NOTER: (*) FOB  

 2003, s. 130  

 og s.  

 623.
