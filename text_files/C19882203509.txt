(Til rektorerne for samtlige  

 gymnasieskoler) I henhold til gymnasiebekendtgørelsens § 47, stk. 3 fastsættes hermed  

 følgende overgangsregler i forbindelse med gymnasiebekendtgørelsens  

 ikrafttræden:
 1. Elever, som ikke består studentereksamen i maj/juni-  eksamensterminen  

 1990:
Sådanne elever tilbydes en ekstraordinær reeksamination i august/september  

 eksamensterminen 1990. Eleven kan kun aflægge fornyet prøve i fag, i hvilke  

 der er aflagt prøve i den ordinære eksamenstermin, og eleven afgør selv i  

 hvilke af disse fag, der aflægges fornyet prøve.
Der kan aflægges fornyet  

 prøve i såvel skriftlige som mundtlige fag.
Iøvrigt gælder samme  

 retningslinjer som fastsat i bekendtgørelsens § 17.
 2. Elever, som får skolens tilladelse til at gå 3.g om i skoleåret  

  1990/91:
Sådanne elever følger undervisningen i 3.g i skoleåret 1990/91 i de  

 obligatoriske fag dansk, religion, historie, og idræt som for elever fra  

 andre grene end den matematisk-naturfaglige som vidt muligt biologi i 1.g,  

 fritages for undervisning i oldtidskundskab og billedkunst og vælger selv de  

 3 valgfag, i hvilke de skal følge undervisningen.
Der gives årskarakterer i  

 de fag, der følges, medens årskarakterer fra tidligere bevares i de  

 resterende fag.
For sådanne elever afholdes der eksamen i 1991 efter reglerne  

 i bekendtgørelse om studentereksamen m.v. i gymnasiet af 25. maj 1984. Der er  

 indgået aftale om Amtsrådsforeningen om, at skoler med omgængere kan anvende  

 op til 40 vikartimer i skoleåret til konferencetimer og støtteundervisning  

 for disse elever.
Antallet af omgængere skal indberettes til direktoratet  

 inden den 1. juli 1990 og direktoratet forbeholder sig mulighed for i  

 byområder at samle omgængere på enkelte skoler.
 3. Elever, som opnår skolens tilladelse til at 2.g om i skoleåret  

  1989/90, og elever som har afbrudt gymnasieforløbet efter 1.g. i  skoleåret  

 1987/88 og fortsætter i 2.g i skoleåret 1989/90:
a.
Sproglig linje: Eleverne skal følge biologiundervisningen i en  

 1.g-klasse, idet de fritages for at følge undervisningen i de 2.g-timer, som  

 måtte være placeret samtidige hermed i skemaet; de skal selv læse det stof de  

 går glip af og eksamenspensum ændres ikke.
Eleverne fritages for  

 geografiundervisningen. Årskarakteren i latin efter 1.g bevares som  

 årskarakter til studentereksamen i faget, men der sker ikke overførsel som  

 eksamenskarakter.
Iøvrigt følges de normale regler.
b.
Matematisk linje: Eleverne skal følge biologiundervisningen i en  

 1.g-klasse, i det de fritages for at følge undervisningen i de 2.g-timer, der  

 måtte være placeret samtidig hermed i skemaet; de skal selv læse det stof de  

 går glip af og eksamenspensum ændres ikke.
Eleverne skal dog følge  

 geografiundervisningen i fuldt omfang. Årskarakteren i kemi bevares som  

 årskarakter til studentereksamen, men der sker ikke overførsel som  

 eksamenskarakter.
Iøvrigt følges de normale regler.
 For elever på begge linjer gælder, at de fritages for årskarakter i musik  

 som obligatorisk fag.
 Der bør ved skolens skemalægning tages hensyn til disse elevers særlige  

 forhold.
 4. Elever, som har afbrudt gymnasieforløbet efter 2.g i skoleåret  

  1988/89 og fortsætter i 3.g i skoleåret 1990/91:
 Denne situation bør undgås og rektorerne anmodes om stærkt at  

 fraråde elever at bringe sig i denne situation.
Direktoratet vil tage konkret stilling til forholdet i de særlige  

 tilfælde, der måtte opstå.
Ved dispensationen kan f.eks. henvises til et  

 studenterkursus eller der kan sammensættes et særligt forløb for vedkommende  

 elev.
 Eventuelle tvivlstilfælde forelægges direktoratet til afgørelse.
 Cirkulære af den 25/9 1987, RS 01-01, om foranstaltninger for  

 gymnasieelever med brudte undervisningsforløb i forbindelse med overgangen  

 til den nye gymnasiestruktur ophæves hermed.
 P.d.v.
