 Vejledning om kommunernes låntagning og  

 meddelelse af garantier m.v.
Indhold 1. INDLEDNING 2. GENERELT 2.1. LÅNEADGANG OG LÅNETIDSPUNKT 2.2. LÅNEVILKÅR 3. DEN AUTOMATISKE LÅNEADGANG 3.1. FORSYNINGSVIRKSOMHEDER, JF. § 2, STK. 1,  

 NR. 1-6 3.2. SÆRLIGT OM NATURGASSELSKABER, JF. § 2, STK. 1,  

 NR. 3.
 3.3. SÆRLIGT OM SPILDEVANDSOMRÅDET, JF. § 2,  

 STK. 1, NR. 4.
 3.4. SÆRLIGT OM RENOVATION, JF. § 2, STK. 1, NR.  

 5.
 3.5. ENERGIBESPARENDE FORANSTALTNINGER, JF. § 2, STK. 1,  

 NR. 7.
 3.6. SANERING OG BYFORNYELSE, JF. § 2, STK. 1, NR. 9.
3.7. ÆLDREBOLIGER/ALMENE ÆLDREBOLIGER 3.8. UDLÆNDINGES INTEGRATION 3.9. LÅNEFINANSIERING AF GRUNDKAPITAL TIL ETABLERING  

 AF ALMENE BOLIGER I KOMMUNEN M.H.P.
OPFYLDELSE AF KOMMUNENS BEHOV FOR AT  

 SKAFFE BOLIGER TIL FLYGTNINGE 3.10. KOMMUNAL JORDFORSYNING, JF. § 2, STK. 1, NR. 16.
 3.11. SALG AF KOMMUNALE AKTIVER OG EJENDOMME DER  

 OVERGÅR TIL KOMMUNALT FORMÅL, JF. § 2, STK. 2, NR. 5 OG STK.  

 4.
 3.12. FÆRGERUTER, DER BETJENER DE MINDRE ØER,  

 JF. § 2, STK. 1, NR. 19 OG § 3, STK. 1.
3.13. UTRADITIONELLE DAGTILBUD - SÆRLIG  

 LÅNEADGANG BORTFALDET 4. LÅNOPTAGELSE OG KONVERTERING AF LÅN 5. OVERTAGELSE AF LÅN 6. SELVEJENDE OG PRIVATE INSTITUTIONERS  

 LÅNTAGNING 7. GARANTISTILLELSE 8. LEJE OG LEASING 8.1. GENERELT 8.2. VÆRDIEN AF DET DEPONEREDE 8.3. DAGINSTITUTIONER 8.4. UDVIDELSE ELLER FORBEDRING AF DET LEJEDE 8.5. INDGÅELSE AF ET NYT LEJEMÅL 8.6. SÆRLIGT VEDRØRENDE SALE-AND-LEASE-BACK  

 ARRANGEMENTER 8.7. SÆRLIGT VEDRØRENDE PLEJEHJEM OG  

 ÆLDREBOLIGER 8.8. DEPONERINGSPERIODEN OG FRIGIVELSE AF DET DEPONEREDE 9. KORTFRISTET LÅNTAGNING 9.1. KASSEKREDITTER OG BYGGELÅN 9.2. CERTIFIKATER 9.3. SALGS- OG TILBAGEKØBSAFTALER  

 (REPO-FORRETNINGER) 10. SWAPS 11. TERMINSFORRETNINGER 12. OPTIONER 13. KOMMUNALE TILSAGN OM REGELMÆSSIGE YDELSER OG  

 INDTRÆDEN I SELSKABER M.V.
14. DISPENSATION 14.1. ANSØGNING 15. TIDLIGERE VEJLEDNING VEDRØRENDE  

 LÅNEBEKENDTGØRELSE.
 BILAG 1. OVERSIGT OVER ÆNDRINGER I REGLERNE OM  

 KOMMUNERNES LÅNTAGNING.
1. Indledning Indenrigsministeriet har ved bekendtgørelse nr. 989  

 af 17. december 1998, som ændret ved bekendtgørelse nr. 536 af  

 28. juni 1999, og bekendtgørelse nr. 493 af 31. maj 2000 fastsat  

 regler om kommunernes låntagning og meddelelse af garantier m.v.
 Bekendtgørelse nr. 989 af 17. december 1998 har  

 erstattet Indenrigsministeriets bekendtgørelse nr. 205 af 2. april  

 1998, som ændret ved bekendtgørelse nr. 551 af 27. juli  

 1998.
 I bilag 1 er vist en oversigt over de ændringer, som  

 er gennemført med bekendtgørelse nr. 989. af 17. december 1998  

 og de senere ændringsbekendtgørelser.
 I det følgende uddybes de enkelte bestemmelser  

 på baggrund af den administrative praksis af reglerne om kommunernes  

 låntagning og meddelelse af garantier m.v.
2. Generelt 2.1. Låneadgang og lånetidspunkt Kommuner kan kun låne i det omfang, der i  

 medfør af bekendtgørelsen er tilladelse til lånoptagelse.  

 Den tilladte låneadgang er kommunens såkaldte låneramme.  

 Hertil kommer eventuelle dispensationer efter §§ 13 og 14.
Lån på gunstige vilkår med hensyn til  

 renter og afdrag kan have karakter af et tilskud til kommunen.
Sådanne  

 lån er ikke omfattet af bekendtgørelsens bestemmelser.
Der kan  

 f.eks. være tale om lån ydet af Arbejdsmarkedets Feriefond.  

 Spørgsmål om, hvorvidt et låns vilkår, herunder  

 vilkår for løbetid, afdragsprofil og renter er så  

 gunstige, at lånet ikke er omfattet af bekendtgørelsen,  

 bør forelægges for Indenrigsministeriet.
En væsentlig årsag til, at kommunerne ikke har  

 en fri adgang til lånefinansiering af kommunale anlæg, er, at det  

 ud fra overordnede samfundsmæssige hensyn kan være behov for at  

 regulere omfanget af kommunernes anlæg og byggeri.
Endvidere er der det  

 særlige ved lånoptagelser, at de påvirker de fremtidige  

 kommunalbestyrelsers dispositionsfrihed, hvad der også taler for en  

 særlig forsigtighed på dette område.
Det er derfor det  

 almindelige kommunaløkonomiske princip, at kommuner skal finansiere  

 anlægsaktiver uden lånoptagelse.
Princippet indebærer, at  

 kommunens fremtidige dispositionsfriheder ikke påvirkes af den  

 nuværende kommunalbestyrelses beslutninger.
 Lånerammen svarer til summen af de udgifter, dvs. de  

 regnskabsførte beløb, ekskl. købsmoms og eventuelle  

 anlægstilskud, som kommunen har afholdt til formål nævnt  

 under § 2, stk. 1. Udgifter i selskaber med kommunal deltagelse til  

 låneberettigende formål kan dog ikke skabe låneramme for  

 kommunerne.
En kommune kan kun optage lån, såfremt der er  

 afholdt låneberettigende udgifter i medfør af § 2 eller er givet  

 dispensation.
Dette indebærer, at der ikke herudover kan optages  

 lån, heller ikke mod deponering efter reglerne i § 4, stk. 3-4 og 6-7.  

 Der er således ikke adgang til mod deponering at optage lån alene  

 med det formål at skaffe kommunen en rentegevinst.
 Låneadgangen efter § 2 er ikke betinget af, at  

 lånebeløbene direkte anvendes til betaling af de udgifter, som  

 har givet adgang til optagelse af lån.
 Lån optaget af kommunale fællesskaber, som  

 henføres til kommunen, belaster ikke kommunens låneadgang,  

 når låntagningen modsvarer aktiviteter, som ville have  

 været låneberettigende i kommunalt regi.
 Det bemærkes, at der i § 2, stk. 4, er fastsat  

 særlige bestemmelser i forbindelse med lån, som optages til  

 køb af areal, ejendom eller anlæg, og hvor der senere sker salg,  

 jf. i øvrigt afsnit 3.10.
 I det omfang summen af de faktisk afholdte  

 låneberettigende udgifter utilsigtet bliver mindre end  

 låneprovenuet, forudsættes det, at det for meget optagne  

 lån modsvares af et ekstraordinært afdrag på lånet,  

 eller at der sker deponering, såfremt lånet er uopsigeligt.
Ifølge § 3, stk. 2, har amtskommunerne adgang til  

 at optage lån inden for en ramme på 25 pct. af den enkelte  

 amtskommunes samlede nettoanlægsudgifter ekskl. moms.
I  

 økonomiaftalen for 2001 er der mellem regeringen og  

 Amtsrådsforeningen aftalt en midlertidig forhøjelse til 30 pct.  

 i 2001 og 2002. Ifølge § 3, stk. 1, er der herudover automatisk  

 låneadgang til følgende formål:
- finansiering af almene ældreboliger efter lov om  

 almene boliger samt støttede private andelsboliger m.v., jf.  

 lovbekendtgørelse nr. 102 af 17. februar 1999 som ændret ved lov  

 nr. 935 af 20. december 1999 og lov nr. 1086 af 29. december 1999.
- udgifter til udskiftning, nybygning og renovering af  

 færger samt færgefaciliteter, der betjener de mindre øer,  

 jf. § 2, stk. 1, nr. 19.
 Vedrørende den tidsmæssige placering af  

 lånet er det en betingelse, at lånet optages i samme  

 regnskabsår, som afholdelsen af de udgifter låneadgangen er  

 betinget af efter  § 2, stk. 1. Låneadgangen kan dog udnyttes til  

 lånoptagelse til og med 31. marts i det følgende år, jf. §  

 2, stk. 3.
For lån, som er optaget i henhold til en  

 dispensation, hvor løbetiden af lånet er fastsat som et  

 vilkår for dispensationen, vil der ikke være nogen almindelig  

 adgang til at ombytte sådanne lån med lån med en  

 længere løbetid.
Såfremt kommunen ønsker at  

 foretage konvertering med løbetidsforlængelse vedrørende  

 eksisterende korte lån, er der mulighed for at forelægge  

 ønsket for Indenrigsministeriet med henblik på en eventuel  

 dispensation, som dog kun under ganske særlige omstændigheder kan  

 forventes bevilget.
Det bemærkes, at der ved tidspunktet for  

 lånoptagelsen forstås det tidspunkt, hvor provenuet er  

 tilgængeligt for kommunen, dvs. hvor lånet er hjemtaget.
For  

 obligationslån skal obligationerne være hjemtaget - men ikke  

 nødvendigvis solgt, jf. også § 6, stk. 1.
2.2. Lånevilkår Den maksimale løbetid for lån fremgår  

 af § 8. I det omfang der efter lånereglerne er adgang til  

 refinansiering af lån, vil dette ligeledes kunne ske med maksimale  

 løbetider, som anført i lånebekendtgørelsens § 8.  

 Det kan tilrådes, at lånet ikke gives en løbetid, der  

 overstiger afskrivningsperioden for det anlæg, der skal  

 lånefinansieres.
Det følger af § 8, stk. 2, at der kan optages  

 stående lån og lån med en afdragsfri periode.  

 Opmærksomheden henledes på, at for stående lån, hvor  

 lånet indfries ved slutningen af perioden, kan løbetiden  

 maksimalt udgøre 10 år.
Da der kun er ét afdrag i den  

 situation, vil den gennemsnitlige løbetid således blive de  

 maksimale 10 år.
Ved gennemsnitlig løbetid forstås et vejet  

 gennemsnit af de enkelte afdrags løbetid.
Nedenfor er der givet  

 eksempler på, hvordan den gennemsnitlige løbetid beregnes.
Der  

 er tale om 10-års lån på nominelt 100 kr. med  

 helårlig rente på 6 pct.
Serielån med årlige afdrag (a) Tidspunkt (år) (b) Afdrag (kr.) (c) (a) x (b) 1 10 10 2 10 20 3 10 30 4 10 40 5 10 50 6 10 60 7 10 70 8 10 80 9 10 90 10 10 100 Sum 100 550 Sum (c) 550 Gennemsnitlig løbetid = ------------   = -------   = 5,5 år Sum (b) 100 Annuitetslån med årlige  

 ydelser (a) (b) (c) (d) (e) (f) Tidspunkt Ydelse Restgæld Rente = Afdrag = = (a) x (e) 1) 6% af (c) (b)   (d) 1 13,59 100,00 6,00 7,59 7,59 2 13,59 92,41 5,54 8,04 16,08 3 13,59 84,37 5,06 8,52 25,57 4 13,59 75,85 4,55 9,04 36,24 5 13,59 66,81 4,01 9,58 47,89 6 13,59 57,23 3,43 10,15 60,92 7 13,59 47,08 2,82 10,76 75,33 8 13,59 36,32 2,18 11,41 91,26 9 13,59 24,91 1,49 12,09 108,83 10 13,59 12,82 0,77 12,82 128,18 Sum 100,00 128,18 1) Restgæld før betaling af ydelser.
Sum (f) 598 ----------- = ------ = 6 år Sum (e) 100 3. Den automatiske låneadgang Afholdelse af kommunale udgifter til de i § 2, stk. 1,  

 anførte formål giver, som nævnt, adgang til optagelse af  

 lån.
Låneadgangen benævnes sædvanligvis den  

 automatiske låneadgang.
De væsentligste af disse formål er  

 beskrevet nedenfor.
3.1. Forsyningsvirksomheder, jf. § 2, stk. 1, nr. 1-6 Kommuner har automatisk låneadgang til  

 anlægsarbejder vedrørende kommunale forsyningsvirksomheder.  

 Dette gælder også selv om kommunen er i gæld til  

 forsyningsvirksomheden.
Af § 1, stk. 1, i Indenrigsministeriets  

 bekendtgørelse nr. 804 af 12. november 1998 om kommunernes  

 mellemværender med de kommunale forsyningsvirksomheder, fremgår,  

 at kommunens samlede gæld til de kommunale forsyningsvirksomheder,  

 opgjort som summen af de negative mellemværender på de enkelte  

 forsyningsområder ifølge kommunens årsregnskab, ikke  

 må overstige kommunens likvide beholdninger tillagt ledigt  

 kassekredittræk ved regnskabsårets udgang.
Efter  

 bekendtgørelsens § 1, stk. 2, kan kommunen, ved opgørelse af et  

 eventuelt negativt mellemværende på de i paragraffen nævnte  

 funktioner til og med regnskabsåret 2001, fratrække et  

 beløb svarende til et i regnskabsåret for 1991 registreret  

 negativt mellemværende på den pågældende funktion.
3.2. Særligt om naturgasselskaber, jf. bekendtgørelsens  

 § 2, stk. 1, nr. 3 Miljø- og Energiministeriet har med  

 bekendtgørelse nr. 864 af 6. december 1998 fastsat lånerammer  

 for de regionale naturgasselskaber.
Der er, i medfør af  

 bekendtgørelsens § 2, stk. 1, nr. 3, låneadgang til de  

 lån, som et regionalt naturgasselskab optager i overensstemmelse med  

 sin låneramme.
 Låneadgangen omfatter ikke naturgasselskabers  

 driftsunderskud generelt, men alene underskuddet ved den del af selskabernes  

 aktivitet, der vedrører naturgasdistribution, inkl. renter og afdrag.  

 Til driftsudgifter vedrørende naturgasdistribution henregnes:
- udgifter til køb af naturgas, vedligeholdelse af  

 naturgasnettet og administration - udgifter ved markedsføring, herunder ydelse af  

 rabatter, finansiering af kundernes konvertering til naturgas,  

 tilvejebringelse af komponenter til og udførelse af konverteringen  

 samt service overfor brugernes naturgasinstallationer.
 Det bør dog bemærkes, at en række af  

 naturgasselskabernes aktivitetsområder falder uden for denne  

 afgrænsning.
 Betalingsforpligtelser i henhold til aftaler, herunder  

 leje- og leasingaftaler, der erstatter anlægsudgifter, indgået af  

 det regionale naturgasselskab, henregnes til selskabets låntagning, som  

 anført i § 5.
3.3. Særligt om spildevandsområdet, jf. § 2, stk. 1, nr.  

 4 Bekendtgørelsen giver automatisk låneadgang  

 vedrørende investeringsudgiften ved renovering af eksisterende  

 anlæg, (ny) kloakering og spildevandsanlæg, jf. § 2, stk. 1, nr.  

 4. Lånoptagelse kan ske efter bekendtgørelsens sædvanlige  

 bestemmelser om lånevilkår.
Det vil sige lån med  

 løbetid op til 25 år, samt mulighed for optagelse af  

 stående lån med en gennemsnitlig løbetid på  

 maksimalt 10 år, jf. ovenfor punkt 2.2. Der henvises herved endvidere  

 til § 8, stk. 1 og 2.
3.4. Særligt om renovation, jf. § 2, stk. 1, nr. 5 Ved primærkommunale investeringsudgifter til  

 renovation m.v. forstås alle udgifter, som i henhold til Budget- og  

 regnskabssystemet skal konteres under funktion 0.60: Fælles  

 formål, 0.61: Renovation, og den del af 0.62: Konverteringsanlæg,  

 der ikke vedrører forbrændingsanlæg med varmeudnyttelse,  

 0.63: Lossepladser, 0.64: Olie- og kemikalieaffald m.v., 0.65:  

 Genanvendelsesanlæg og forsortering.
3.5. Energibesparende foranstaltninger, jf. § 2, stk. 1, nr. 7 Adgangen til at optage lån til energibesparende  

 foranstaltninger indebærer, at en kommune kan indgå leje- eller  

 leasingaftaler (trediepartsfinansieringskontrakter) med henblik på at  

 begrænse elforbruget i kommunale bygninger eller i institutioner, hvis  

 låntagning henregnes til kommunen, uden at lånerammen belastes.
3.6. Sanering og byfornyelse, jf. § 2, stk. 1, nr. 9 Låneadgangen, herunder lånoptagelse med  

 indekslån, omfatter alene kommunens udgifter til foranstaltninger  

 omfattet af en saneringsplan eller en beslutning i medfør af lov om  

 byfornyelse og boligforbedring eller lov om byfornyelse.
Kommunerne kan  

 optage eller stille garanti for lån i medfør af lov om sanering,  

 lov om byfornyelse og boligforbedring samt lov om byfornyelse.
Der kan  

 optages lån til udgifter, der er berettiget til statsrefusion efter §  

 66, stk. 3, i lov om byfornyelse og boligforbedring samt § 88, stk. 2, i lov  

 om byfornyelse (de såkaldte refusionsberettigede udgifter). Der ydes  

 refusion efter et nettoprincip således at eventuelle indtægter  

 ved salg af ejendomme eller lignende fratrækkes udgiften.
 Specielt bemærkes vedrørende byfornyelse, at  

 den kommunale andel af ydelsesstøtten og ydelsesbidraget til  

 lånefinansierede ikke-værdiforøgende udgifter ikke er  

 låneberettiget.
Lånefinansiering kan som hovedregel finde sted,  

 enten når udgiften er omfattet af en godkendt saneringsplan, når  

 der foreligger bindende tilsagn til udgifternes afholdelse, eller når  

 der foreligger en beslutning efter § 8, stk. 3, i lov om byfornyelse og  

 boligforbedring eller efter  § 56, stk. 4, i lov om byfornyelse.
Dog kan  

 udgifter, som afholdes fra tidspunktet for kommunalbestyrelsens beslutning om  

 at iværksætte planlægningen inden for et konkret  

 område i henhold til lov om byfornyelse og boligforbedring eller lov om  

 byfornyelse ligeledes lånefinansieres, i det omfang udgifterne er  

 omfattet af en forventet senere beslutning i medfør af en af de  

 pågældende love.
Det fremgår af § 2, stk. 3, at der ved  

 opgørelsen af låneadgangen i et regnskabsår alene  

 medregnes de anlægsudgifter, der afholdes i det pågældende  

 regnskabsår, jf. også denne vejlednings indledende afsnit 2.1.  

 Indekslån til byfornyelse og boligforbedring m.v., der optages i  

 overensstemmelse med IV, punkt 4.6 i Boligstyrelsens cirkulære nr. 92  

 af 3. juli 1986 om offentlig støtte til byfornyelse og boligforbedring  

 m.v., kan dog efter Indenrigsministeriets fortolkning optages i det  

 regnskabsår, hvori det endelige anlægsregnskab for byggeriet  

 godkendes, jf. herved § 59a, stk. 3, i lov om byfornyelse og boligforbedring,  

 som blev videreført i § 63, stk. 3, i lov om byfornyelse.
For  

 beslutninger med hovedtilsagn efter 30. juni 1999 skal ombygningstab og  

 udgifter til nedrivning imidlertid ikke længere finansieres med  

 indekslån, men med et særskilt realkreditlån af en type,  

 der fastsættes af By- og Boligministeren.
3.7. Ældreboliger/almene ældreboliger, jf. § 2, stk. 1,  

 nr. 13 og 14 Almene familie-, ungdoms- og ældreboliger er  

 omfattet af lov om almene boliger samt støttede private andelsboliger  

 m.v.
Tidligere opførte selvejende ældreboliger, som ikke er  

 omdannede til almene ældreboliger, er fortsat omfattet af den tidligere  

 lov om boliger for ældre og personer med handicap.
 Den del af udgifterne til etablering af almene  

 ældreboliger, hvortil der ikke er automatisk låneadgang,  

 udgør 14 procent, svarende til grundkapitalen.
 Analogt hermed skal der i forbindelse med indgåelse  

 af lejeaftaler om ældreegnede boliger uden for ovennævnte lovs  

 rammer, men med indretning i overensstemmelse med, hvad almenboliglovens  

 kapitel 8 foreskriver om boligernes indretning, deponeres 14 procent af  

 ejendommens værdi/anskaffelsessum.
Ved leje af almene ældreboliger eller selvejende  

 ældreboliger opført efter ældreboligloven til midlertidige  

 aflastningsformål gælder følgende: Hvis kommunen lejer en  

 almen/selvejende ældrebolig, og kommunen ved etableringen af  

 ældreboligen har ydet et grundkapitallån (efter gældende  

 regler 14 procent af anskaffelsessummen), må kommunen selv finansiere  

 lejen af egne midler.
Kommunen belastes i dette tilfælde ikke  

 yderligere ved deponering eller ved henregning af tilsvarende 14 procent til  

 lånerammen ved leje af lokalerne til aflastningsformål.
 Tilsvarende gælder, hvor kommunen lejer almene  

 familieboliger til etablering af bofællesskaber for lejere med  

 særlige sociale behov, jf. almenboliglovens § 51, stk. 2.
 Amtskommunerne har efter almenboligloven og  

 realkreditloven adgang til at optage indekslån til finansiering af  

 almene ældreboliger for personer med varigt nedsat fysisk eller psykisk  

 funktionsevne, jf. almenboliglovens § 115, stk. 4.
 Udover den automatiske låneadgang, der omfatter  

 udgifter ekskl. grundkapital på 14 pct. ved opførelse eller  

 erhvervelse af de omhandlede boliger, vil der være adgang til, at  

 kommuner og amtskommuner inden for en dispensationspulje kan  

 lånefinansiere grundkapitalen til almene ældreboliger, der  

 tilvejebringes ved ombygning af eksisterende plejehjem eller §  

 112-institutioner.
Lånefinansiering af grundkapital kan således  

 ikke finde sted uden dispensation.
Der er årligt afsat en samlet  

 dispensationspulje til kommuner og amtskommuner til dette formål  

 på 50 mio. kr.
Opmærksomheden henledes på, at der alene vil  

 blive meddelt lånedispensation i de tilfælde, hvor der er tale om  

 ombygning af eksisterende institutioner til almene ældreboliger.
Der  

 vil således ikke blive meddelt dispensation i de tilfælde, hvor  

 der sker tilbygning af almene ældreboliger til eksisterende  

 institutioner og ældreboliger.
Der vil endvidere ikke blive meddelt  

 dispensation i de tilfælde, hvor der er tale om ny- eller tilbyggede  

 erstatningsboliger.
 Det bemærkes, at den automatiske låneadgang  

 vedrørende opførelse eller erhvervelse af boliger/lokaler til  

 indretning af bofællesskaber for psykisk og fysisk handicappede efter §  

 91 i lov om social service blev afskaffet ved bekendtgørelse nr. 989  

 af 17. december 1998.
Det kan oplyses, at det i økonomiaftalen for 2001  

 mellem regeringen og Kommunernes Landsforening er aftalt, at kommunernes  

 udgifter til grundkapital i 2001 kan lånefinansieres.
Adgangen hertil  

 er givet som en generel dispensation i Indenrigsministeriets vejledning af  

 29. juni 2000 til kommunerne.
Låneadgangen svarer til de ovenfor  

 nævnte 14 pct. af anskaffelsessummen; i Hovedstadsområdet dog kun  

 7 pct. på grund af den særlige udligningsordning i  

 området.
3.8. Udlændinges  integration, jf. § 2, stk. 1, nr. 15 Kommunerne har automatisk låneadgang til erhvervelse  

 og indretning af ejendomme til udlejning til beboelse i henhold til  

 integrationsloven.
 Det fremgår af § 13, stk. 1, i lov om integration af  

 udlændinge i Danmark, at kommunalbestyrelsen kan erhverve, indrette  

 eller leje ejendomme i kommunen med henblik på gennem udlejning til  

 beboelse at medvirke til en bedre fordeling af udlændinges  

 bosætningsmuligheder på landsplan, regionalt plan og lokalt i  

 kommunen.
Bestemmelsen i § 13 er, bortset fra en præcisering i  

 stk. 1 af, at kommunalbestyrelsen kun kan erhverve, indrette og leje  

 ejendomme i kommunen, en overførsel af lov nr. 465 af 30. juni 1993 om  

 kommunernes adgang til at erhverve boliger for at fremme udlændinges  

 integration.
Bestemmelsen omfatter ikke almene boliger.
Det samme er  

 tilfældet for de ejendomme, som Udlændingestyrelsen på  

 vegne af en kommunalbestyrelse kan erhverve, indrette og leje i medfør  

 af § 15, stk. 1, nr. 1.
 Bestemmelsen giver kommunalbestyrelsen hjemmel til ved  

 udlejning af egne nyerhvervede boliger at skabe mulighed for at sikre en mere  

 afbalanceret geografisk fordeling af udlændinge i kommunen.
Kommunalbestyrelsen kan købe eksisterende  

 beboelsesejendomme, f.eks. udlejningsbyggeri, villaer, nedlagte landbrug m.v.  

 Kommunalbestyrelsen kan endvidere købe og ombygge tomt  

 erhvervsbyggeri.
Endelig kan kommunalbestyrelsen leje boliger med henblik  

 på videreudlejning.
 For at skabe en afbalanceret fordeling af udlændinge  

 i bestemte områder i kommunen kan kommunalbestyrelsen tilbyde  

 udlændinge boliger i ejendomme beliggende i et kvarter med en mindre  

 andel udlændinge.
3.9. Lånefinansiering af grundkapital til etablering af almene  

 boliger i kommunen m.h.p. opfyldelse af kommunens behov for at skaffe boliger  

 til flygtninge Efter de gældende regler i lov om almene boliger  

 samt støttede private andelsboliger m.v. skal kommunerne dække  

 14 pct. af grundkapitalen i alment byggeri.
For at lette  

 boligplaceringsopgaven for ikke mindst mindre kommuner med et beskedent antal  

 lejeboliger har Indenrigsministeriet afsat en særlig  

 lånedispensationspulje på 20 mio. kr. i 1998, 50 mio. kr. i 1999  

 og 50 mio. kr. i 2000 til finansiering af grundkapital til etablering af  

 almene boliger i kommunen.
 Alment byggeri omfatter almene familieboliger, almene  

 ungdomsboliger samt almene ældreboliger i henhold til lov om almene  

 boliger samt støttede private andelsboliger m.v.
Tilsagn om dispensation til at optage lån til det  

 nævnte formål meddeles af Indenrigsministeriet efter  

 ansøgning.
Dispensationsadgangen omfatter alle typer af almene  

 boliger.
Omfanget af lånedispensationen til grundkapitalen  

 fastsættes på baggrund af, hvor mange flygtninge kommunen skal  

 anvise bolig til sammenholdt med antallet af lejemål i det ny almene  

 byggeri.
Der vil endvidere ved behandlingen af ansøgningen blive lagt  

 vægt på kommunens finansieringsbehov, herunder kommunens  

 likviditet og gældsforpligtelser.
Det bemærkes, at den enkelte  

 nyopførte/nyerhvervede ejendom ikke nødvendigvis skal bebos af  

 flygtninge, da der i kommunen kan være andre boliger til rådighed  

 for umiddelbar indflytning.
Det afgørende er, om  

 opførelsen/erhvervelsen er begrundet i kommunens behov for at skaffe  

 boliger til flygtninge.
Således kan der normalt kun opnås  

 dispensation for et antal boliger, som ækvivalerer det antal  

 flygtningehusstande, som boligplaceres i kommunen.
Hvis der eksempelvis skal  

 findes boligplacering for ti flygtningefamilier, og kommunen vil etablere 50  

 lejemål, vil der som udgangspunkt kunne ydes lånedispensation til  

 grundkapitalandelen med 20 pct.
 For året 2001 er der som nævnt i afsnit 3.7  

 givet generel dispensation til lånefinansiering af kommunens  

 grundkapitaludgift.
3.10. Kommunal jordforsyning, jf. § 2, stk. 1, nr. 16 Kommunernes automatiske låneadgang til køb af  

 jord til kommunal jordforsyning giver adgang til at låne 85 procent af  

 udgiften til erhvervelse af arealer og ejendomme til kommunal jordforsyning  

 med benyttelseskode 05: Landbrug bebygget, 07: Frugtplantage, gartneri og  

 planteskole eller 17: Ubebygget landbrugslod m.v. ved den senest foretagne  

 offentlige vurdering, jf.
Told- og Skattestyrelsens vejledning om 20. alm.  

 vurdering af 24. januar 1996 om benyttelseskoder.
Ved andre benyttelseskoder  

 kan der søges om dispensation til optagelse af lån til  

 køb af jord til kommunal jordforsyning.
3.11. Salg af kommunale aktiver og ejendomme der overgår til  

 kommunalt formål, jf. § 2, stk. 2, nr. 5 og stk. 4 Hvis et areal, ejendom eller anlæg, for hvilket der  

 er optaget lån ifølge § 2, sælges, skal lånet  

 indfries, eller der skal ske en deponering, jf. § 4, stk. 3-7.
Reglen indebærer, at der i  

 regnskabsbemærkningerne for det år, hvor f.eks. en ejendom  

 købes, skal redegøres for hvor stor en del af  

 købesummen, der er medregnet i den sum af udgifter, der i  

 medfør af § 2 har givet kommunen låneadgang i det  

 pågældende år.
I regnskabsbemærkningerne til det  

 år, hvor hele eller en del af ejendommen sælges, skal det  

 oplyses, hvor stor en del af det pågældende lån, der er  

 indfriet, eller hvor stor en deponering, der er foretaget.
 Hvis en ejendom overgår til kommunalt formål,  

 skal der foretages deponering svarende til ejendommens værdi.
 Hvis kun en del af ejendommen sælges eller  

 overgår til kommunalt formål, skal der indfries/deponeres  

 svarende til det solgtes andel af den samlede  

 købesum/ejendomsværdi.
Ved salg til en juridisk person, hvis låntagning  

 henregnes til kommunen, jf. § 4, stk. 1, skal der ikke ske en indfrielse af  

 lånet, ligesom dennes overtagelse af eksisterende lån ikke  

 belaster kommunens øvrige muligheder for at optage lån.
Hvis der  

 er tale om overgang til kommunalt formål, henvises der til det  

 foregående.
3.12. Færgeruter, der betjener de mindre øer, jf. § 2,  

 stk. 1, nr. 19 og § 3, stk. 1 Der er ved bestemmelserne i § 2, stk. 1, nr. 19, og § 3,  

 stk. 1, med virkning fra og med regnskabsåret 1996 givet adgang til  

 lånefinansiering af udgiften til eller lovlig støtte til  

 udskiftning, nybygning og renovering af færger og  

 færgefaciliteter for de ruter, der betjener mindre øer.
Der vil  

 herefter heller ikke skulle deponeres ved indgåelse af leasingaftaler  

 eller ved garantistillelse til færger.
 Opmærksomheden henledes på, at i det omfang  

 udskiftning, nybygning og renovering af færger medfører  

 nødvendig nybygning eller renovering af færgelejer, er  

 udgifterne hertil ligeledes omfattet af den automatiske låneadgang.
 Angående spørgsmål om, hvorvidt et  

 konkret anlæg er omfattet af den automatiske låneadgang som  

 "færgefaciliteter", skal det bemærkes, at anlæg, som er  

 direkte afledt eller nødvendiggjort af færgeinvesteringer, og  

 som geografisk er afgrænset til havneområdet, er omfattet af den  

 automatiske låneadgang.
3.13. Utraditionelle dagtilbud - særlig låneadgang  

 bortfaldet Efter § 12, stk. 3, i den tidligere  

 lånebekendtgørelse kunne der uden nærmere vurdering af  

 kommunens økonomi, meddeles dispensation fra lånerammen i  

 forbindelse med utraditionelle dagtilbud, der indrettes i overensstemmelse  

 med kapitel 4 og 5 i Socialministeriets cirkulære nr. 114 af 28. juni  

 1996.
Denne særlige dispensationsadgang blev med  

 bekendtgørelsen nr. 989 af 17. december 1998 afskaffet, således  

 at utraditionelle dagtilbud nu er omfattet af bekendtgørelsens  

 almindelige bestemmelser om dispensation.
Om baggrunden for ophævelsen  

 kan i øvrigt henvises til aftalen af 15. juni 1998 mellem regeringen  

 og Kommunernes Landsforening, hvor der blandt andet blev aftalt forskellige  

 ændringer på låneområdet under overskriften:  

 Nedbringelse af den kommunale gæld.
4. Lånoptagelse og konvertering af lån Lånereglerne omfatter en generel adgang til at  

 foretage konvertering af lån, jf. § 2, stk. 2, nr. 3, 1. pkt.,  

 hvorefter en kommune kan optage lån, hvis provenu fuldt ud anvendes til  

 indfrielse af eksisterende lån.
Denne adgang er begrundet i hensynet  

 til at gøre det muligt for kommunerne at opnå en mere  

 fordelagtig rente.
Derimod er det ikke hensigten, at konvertering skal kunne  

 medføre en øjeblikkelig likviditetsgevinst.
Det skal  

 bemærkes, at refinansiering af afdrag på eksisterende lån  

 ikke er mulig.
 Det bemærkes endvidere, at der kan gælde  

 særlige regler, fastsat af By- og Boligministeriet, for  

 lånoptagelse og konvertering af lån i kommunale almene  

 ældreboliger.
Ved bekendtgørelse nr. 989 af 17. december 1998  

 blev den maksimale løbetid for lån reduceret fra 30 til 25  

 år for annuitetslån og serielån, dog kan lån til  

 opførelse eller erhvervelse af almene ældreboliger have  

 længere løbetid inden for den grænse, der er fastsat i lov  

 om almene boliger samt støttede private andelsboliger m.v.
Endvidere  

 blev den maksimale løbetid reduceret fra 20 til 15 år for  

 stående lån mv.
Det skal understreges, at dette ikke  

 vedrører lån optaget før den 1. januar 1999. Hvad  

 angår lån, der er optaget før 1. januar 1999 gælder  

 de hidtidig gældende regler om løbetider, dvs. 30 år for  

 annuitetslån og serielån og for stående lån maksimalt  

 20 år og i gennemsnit 15 år.
Disse lån kan endvidere  

 omlægges til lån med længere løbetid inden for de  

 hidtidigt gældende regler.
 Det fremgår af § 9, at garantier for lån til  

 kollektive energiforsyningsselskaber og ejendomme til sociale, kulturelle og  

 undervisningsmæssige formål, følger realkreditlovens  

 løbetidsregler.
Der sondres mellem på den ene side serie- og  

 annuitetslån og på den anden side stående lån og  

 lån med en afdragsfri periode.
Der skal i øvrigt henvises til  

 afsnit 2.2 om lånevilkår og beregning af maksimale  

 løbetider.
 Ved gennemsnitlig løbetid forstås et vejet  

 gennemsnit af de enkelte afdrags løbetid.
Løbetiden på et lån kan aldrig  

 overstige sammenlagt 25 år, dog kan lån til opførelse  

 eller erhvervelse af almene ældreboliger have længere  

 løbetid indenfor den grænse, der er fastsat i almenboligloven.  

 Det præciseres hermed, at der eksempelvis ikke er adgang til at  

 konvertere et 25-årigt realkreditlån eller et 25-årigt  

 lån i KommuneKredit med en restløbetid på 10 år til  

 et nyt lån med en løbetid på 20 år.
Ved  

 omlægning af lån er det således en betingelse, at summen af  

 de gamle og nye låns løbetider ikke overstiger de afdragstider,  

 der er forudsat i § 8, stk. 1 og 2.
 Det fremgår af lånebekendtgørelsens §  

 2, stk. 2, nr. 3, 3. pkt., at hvis omlægningen sker fra et  

 stående lån eller et lån med en afdragsfri periode, er det  

 derudover en betingelse, at den gennemsnitlige løbetid af den totale  

 finansiering ikke herved overstiger 10 år.
 Som anført i afsnit 2.1. vil der for lån, som  

 er optaget i henhold til en dispensation, hvor løbetiden af  

 lånet er fastsat som et vilkår for dispensationen, ikke  

 være nogen almindelig adgang til at ombytte sådanne lån med  

 lån med en længere løbetid.
Kommunen skal i regnskabsbemærkningerne for det  

 år hvor konverteringen er foregået, redegøre for hvilken  

 restløbetid der var tilbage på det oprindelige lån.
Dette  

 gælder for hvert lån og for hver konvertering.
Ved en samtidig konvertering af flere lån til et nyt  

 lån skal restløbetiden beregnes som en vægtet  

 gennemsnitlig sum af de enkelte låns restløbetider.
Ved  

 konvertering af lån skal provenuet af det nye lån i øvrigt  

 fuldt ud anvendes til indfrielse af eksisterende lån.
Indfrielse af gamle lån og optagelse af nye  

 lån skal ske inden for samme regnskabsår.
Optagelsen af det nye  

 lån kan dog finde sted i det efterfølgende regnskabsår,  

 blot det sker senest den 31. marts.
Der henvises i øvrigt til  

 bemærkningerne i afsnit 2.1.
5. Overtagelse af lån Hvis kommunen i forbindelse med køb af ejendom  

 overtager et lån, vil lånet belaste kommunens låneramme.  

 Fra denne hovedregel er der dog tre undtagelser.
For det første gælder det, at et lån  

 aldrig skal belaste kommunens låneramme mere end én gang.
Det  

 får betydning, hvis kommunen f.eks. køber en selvejende  

 institution, hvis lån har været henregnet under kommunens  

 låntagning.
For det andet fremgår det af § 2, stk. 2, nr. 5, at  

 kommunen har adgang til uden for lånerammen at overtage  

 indestående prioriteter i forbindelse med erhvervelse af fast ejendom,  

 såfremt ejendommen erhverves af kommunen som ufyldestgjort panthaver  

 på en tvangsauktion.
Det er i denne forbindelse en betingelse, at  

 kommunen søger ejendommen afhændet.
Såfremt ejendommen  

 overgår til kommunalt formål, skal prioriteterne indfries,  

 medmindre kommunen har en uudnyttet låneadgang.
 Endelig for det tredje kan kommunen benytte sig af  

 deponeringsreglerne, jf. § 4, stk. 3-7.
6. Selvejende og private institutioners låntagning Lån, som optages af kommunale fællesskaber,  

 interessentskaber, andelsselskaber, aktieselskaber, anpartsselskaber,  

 selvejende institutioner og lignende med kommunal deltagelse, henregnes i  

 visse tilfælde til kommunens låntagning, jf. § 4, stk. 1, nr. 3.  

 Blandt de forhold, der bør lægges vægt på ved  

 bedømmelse af om lån skal henregnes til kommunens  

 låntagning, er, hvorvidt:
- der gives et betydeligt tilskud i anlægsfasen - der gives driftstilskud - der er andre økonomiske forpligtelser for  

 kommunen - der er indflydelse på driften af institutionen.
 Herudover kan der eksempelvis for selvejende  

 idrætshaller være en økonomisk afhængighed,  

 såfremt:
- kommunen har givet bindende tilsagn om at benytte  

 hallen - kommunen i væsentligt omfang yder tilskud til  

 foreninger, der benytter hallen, ud over hvad kommunen er forpligtet  

 til.
 En kommune kan dog yde tilskud til kommunale formål  

 i anlægsfasen, herunder ved at stille en grund vederlagsfrit til  

 rådighed, uden at lån optaget af selvejende institutioner og  

 lignende af den grund henregnes til kommunens låntagning.
 Såfremt selvejende institutioner o.lign. med  

 kommunal deltagelse optager lån til aktiviteter, der er omfattet af §  

 2, stk. 1, vil der være automatisk låneadgang for kommunens  

 andel, eller der vil frit kunne stilles garantier for denne del.
 Det fremgår af § 4, stk. 1, nr. 4, at til en  

 kommunes låntagning henregnes den del af lån optaget af en  

 selvejende eller privat institution, med hvilken kommunen har indgået  

 overenskomst i henhold til lov om social service eller lov om aktiv  

 socialpolitik, som efter den forholdsmæssige andel af institutionens  

 pladser kan henføres til kommunen.
 I tilfælde hvor institutionens pladser er fordelt  

 på mange kommuner, og der som følge deraf skal henregnes  

 relativt små beløb til den enkelte kommunes låneramme, kan  

 der søges om dispensation til, at ingen af kommunernes  

 lånerammer belastes.
7. Garantistillelse Det er en betingelse for kommunens garantistillelse, jf. §  

 9, at der er tale om et kommunalt formål, og at lånet opfylder  

 vilkårene for kommunal låntagning, jf. § 8 stk. 1, idet garantier  

 for lån til kollektive energiforsyningsselskaber og ejendomme til  

 sociale, kulturelle og undervisningsmæssige formål følger  

 realkreditlovens løbetidsregler.
 Generelt gælder, at alle garantier for lån  

 henregnes til kommunens låntagning, såfremt lånet anvendes  

 til finansiering af udgifter, der kan sidestilles med en kommunal  

 anlægsopgave, jf. § 4, stk. 1, nr. 5. Hvis der således ikke er  

 tale om formål, som kommunen automatisk kunne låne til, skal  

 enten det beløb, garantien lyder på, fradrages i kommunens  

 låneramme, eller kommunen deponere et beløb efter reglerne i §  

 4, stk. 3-7, svarende til det beløb garantien lyder på.
 Kommunen kan altså kun stille garanti for lån,  

 hvis der er tale om formål, som kommunen selv automatisk kan låne  

 til, hvis det beløb, garantien lyder på, fradrages i kommunens  

 låneramme, eller hvis kommunen deponerer et beløb efter reglerne  

 i § 4, stk. 3-7, svarende til det, garantien lyder på.
 Garantier for lån skal ikke henregnes til kommunens  

 låntagning, såfremt der er tale om følgende  

 formål:
 1) Almene familieboliger, almene ungdomsboliger, almene  

 ældreboliger og støttede eller ustøttede private  

 andelsboliger i henhold til lov om almene boliger samt støttede  

 private andelsboliger m.v.
 2) Grundejerbidrag og private fællesveje i henhold  

 til lov om grundejerbidrag til offentlige veje og lov om private  

 fællesveje.
 Garanti for beboerindskudslån henregnes ikke til  

 kommunens låntagning.
 Garanti for lån optaget af borgere til betaling af  

 tilslutningsbidrag til forsyningsvirksomheder, der er organiseret på  

 fællesbasis, henregnes til en kommunes låntagning, jf. § 4, stk.  

 1, nr. 5.
8. Leje og leasing 8.1. Generelt Indgåelse af leje- og leasingaftaler opfattes som  

 lån, når disse erstatter en kommunal anlægsudgift.
Hvis  

 f.eks. en daginstitution etableres i lejede lokaler, skal værdien  

 opgjort som anført i § 4, stk. 5, af det lejede fra det tidspunkt,  

 hvor der indgås kontrakt om det lejede, belaste kommunens  

 låneramme, jf. dog de særlige forhold som beskrevet i afsnit 14.3  

 vedrørende leje af lokaler til daginstitutioner.
Leasing af f.eks.  

 kontorteknik erstatter derimod normalt ikke en anlægsudgift, men en  

 driftsudgift.
I visse situationer er der i  

 lånebekendtgørelsen givet mulighed for, at der kan indgås  

 arrangementer, f.eks. leje- og leasingaftaler, mod deponering.
Dette skal ses  

 på baggrund af, at kommuner, såfremt de råder over  

 likviditet svarende til det lejedes elles leasedes værdi, alternativt  

 kunne have købt anlægsaktivet.
8.2. Værdien af det deponerede Ved indgåelse af lejeaftaler og lignende skal, jf. §  

 4, stk. 1, nr. 7 og 8, det deponerede beløb eller kursværdien af  

 de deponerede obligationer svare til den højeste af følgende  

 værdier:
 -  

 opførelsesomkostningerne/anskaffelsesomkostningerne for de benyttede  

 ejendomme, lokaler m.v.
 - værdien af de benyttede ejendomme, lokaler m.v.  

 ifølge den senest foretagne offentlige vurdering ved aftalens  

 indgåelse.
 Det bemærkes, at  

 opførelsesomkostningerne/anskaffelsesomkostningerne for de benyttede  

 ejendomme, lokaler m.v. efter Indenrigsministeriets praksis skal  

 opgøres inkl. moms.
8.3. Daginstitutioner Efter § 4, stk. 1, nr. 7, sidestilles indgåelse af  

 en aftale om drift af en daginstitution eller leje af lokaler hertil, med  

 optagelse af et lån.
Dette indebærer, at arrangementet henregnes  

 til kommunens låneramme.
I det omfang kommunen ikke har nogen uudnyttet  

 låneramme, skal der ske deponering efter de regler, der er  

 anført i § 4, stk. 3-7.
Den hidtidige lempelse af deponeringskravet ved leje eller  

 leasing af daginstitutionslokaler i eksisterende bygninger er  

 videreført til 2001, således at der til og med udgangen af 2001  

 ikke skal ske deponering efter § 4, stk. 3-7, ved leje eller leasing til  

 børnepasningsformål i byggeri opført før den 13.  

 juni 1995, såfremt bygningerne ikke tidligere havde været i  

 kommunens eje.
Der kræves ikke forelæggelse for ministeriet i  

 disse sager.
8.4. Udvidelse eller forbedring af det lejede Udvidelse eller forbedring af det lejede skal,  

 såfremt lejen stiger i den anledning, sidestilles med kommunal  

 lånoptagelse.
 Det fremgår af § 4, stk. 6, 2. pkt., at i det omfang  

 der efterfølgende sker en forbedring i form af udvidelse, renovering  

 eller anden genopretning, der ikke har karakter af almindelig  

 vedligeholdelse, af det lejede, skal der foretages en yderligere deponering,  

 svarende til omkostningerne herved.
Selve tidspunktet for gennemførelse af  

 huslejeforhøjelsen er ikke afgørende for, hvornår  

 deponeringen skal foretages, idet der skal foretages deponering i takt med  

 byggeriets gennemførelse.
Deponeringen skal svare til den  

 værdiforøgelse, der er sket, dvs.  

 ombygnings-/opførelsesomkostningerne, jf. § 4, stk. 5, nr. 1.
 Almindelig vedligeholdelse udløser derimod ikke  

 deponeringspligt, idet der ikke sker en værdiforøgelse.
Afgrænsningen af renovering og almindelig  

 vedligeholdelse må bero på en konkret vurdering, hvori forhold  

 som størrelse af udgifter set i relation til den  

 pågældende ejendoms værdi og hyppighed af udgifter kan  

 inddrages.
Det afgørende vil være, om der er tale om anlæg  

 (ad renovering) eller drift (ad almindelig vedligeholdelse). Det skal i den  

 forbindelse bemærkes, at der i det kommunale budget- og regnskabssystem  

 for kommuner og amtskommuner kun er fastsat meget generelle regler  

 vedrørende afgrænsning af drift- og anlægsudgifter, idet  

 denne afgrænsning blandt andet vil bero på de lokale forhold i  

 den konkrete situation.
Der er således ikke opstillet regler, der  

 entydigt fastsætter den drifts- eller anlægsmæssige  

 karakter af en kommunal anskaffelse.
 I den forbindelse skal det fremhæves to hovedregler,  

 der har betydning for afgrænsningen:
 - En vurdering af udgiftens størrelse og karakter  

 (type) i forhold til den pågældende institutions eller aktivitets  

 sædvanlige udgiftsniveau.
 - En vurdering af, om der som følge af udgiften  

 sker en væsentlig ændring i den pågældende  

 institutions eller aktivitets sædvanlige udgiftsniveau.
Der er mulighed for at indgå leje- og  

 leasingaftaler, uden at det påvirker lånerammen, hvis der  

 deponeres et beløb svarende til værdien af det lejede, jf. dog  

 afsnit 8.6 om sale-and-lease-back arrangementer.
Denne mulighed vil  

 være af interesse som alternativ til køb eller  

 nyopførelse, når kommunen har et midlertidigt lokalebehov.  

 Aftaler om leje af lokaler, der kun gælder inden for ét  

 regnskabsår, kræver dog ikke deponering.
8.5. Indgåelse af et nyt lejemål Fraflytning af et eksisterende lejemål og  

 indgåelse af et nyt lejemål kræver fuld deponering for  

 indgåelse af det nye lejemål.
Indenrigsministeriet kan dog  

 meddele dispensation og lægger i den forbindelse vægt  

 på:
- værdien ved den seneste offentlige vurdering af  

 bygningerne i det eksisterende og i det nye lejemål - antallet af lejede kvadratmeter i det eksisterende og i  

 det nye lejemål - det eksisterende lejemåls beliggenhed i forhold  

 til det nye lejemål - om det eksisterende og det nye lejemål anvendes af  

 den samme forvaltningsgren.
 Dispensationsadgang, hvor der eventuelt modregnes for  

 værdien af lejemål, der opgives, gælder fra det tidspunkt,  

 hvor der er indgået kontrakt om det nye lejemål.
Det deponerede beløb eller kursværdien af de  

 deponerede obligationer skal efter lånebekendtgørelsens § 4,  

 stk. 5, svare til de benyttede ejendommes værdi målt som den  

 højeste værdi af følgende:  

 Opførelsesomkostningerne/anskaffelses-omkostningerne, eller den senest  

 foretagne offentlige vurdering.
Såfremt der ikke kan opgøres et  

 beløb svarende til mindst én af de ovennævnte  

 værdier, kan Indenrigsministeriet fastsætte en skønnet  

 anskaffelsesværdi.
Dette skøn kan eventuel fremkomme som  

 huslejen ganget med en faktor, eksempelvis en faktor 10.
 En deponering skal finde sted, medmindre kommunen har  

 ledig låneramme eller har fået dispensation fra  

 Indenrigsministeriet.
 Det bemærkes, at der efter konkret dispensation fra  

 Indenrigsministeriet kan være mulighed for at anvende ledig  

 låneramme for et givet år til nedbringelse af deponeringer for  

 lejemål foretaget i tidligere år.
8.6. Særligt vedrørende sale-and-lease-back  

 arrangementer Reglerne vedrørende sale-and-lease-back  

 arrangementer er blevet ændret ved ministeriets bekendtgørelse  

 nr. 493 af 31. maj 2000. Bekendtgørelsen blev offentliggjort den 3.  

 juni 2000 og de bestemmelser, der vedrører sale-and-lease-back  

 arrangementer, trådte i kraft den 7. juni 2000.
 Ændringsbekendtgørelsen har sin baggrund i  

 rapporten "Den kommunale låntagning og deponeringsreglerne".
 Ændringen medfører, at sale-and-lease-back  

 arrangementer ikke kan indgås uden indenrigsministerens godkendelse,  

 samt at indenrigsministeren fastsætter betingelser for godkendelsen,  

 herunder de nærmere vilkår for deponering.
 Dispensationsadgangen tænkes først og  

 fremmest anvendt i tilfælde, hvor andre forhold end rent finansielle  

 har været bestemmende for kommunernes beslutning om at leje aktivet,  

 som kommunen tidligere har ejet.
Det er en betingelse for, at dispensation kan gives, at  

 arrangementet ikke påfører kommunen væsentlig  

 økonomisk risiko, og at arrangementet ikke er spekulativt.
Ved  

 vurderingen af, om dette er tilfældet, vil det bl.a. spille en stor  

 rolle, hvilke vilkår kommunen indgår på i relation til  

 fastlæggelse af leasingydelsen.
Der vil således i forbindelse med  

 en eventuel dispensation blive lagt vægt på, at det via  

 betingelserne for en dispensation sikres, at kommunen ikke som  

 beslutningstager er påvirket af muligheden for en spekulativ finansiel  

 gevinst med tilhørende risiko.
Det vil som udgangspunkt blive stillet som en betingelse,  

 at der aftales en fast leasingydelse eller i det mindste en leasingydelse,  

 som ikke kan påvirkes af udsving i rentestrukturen eller i  

 renteniveauet.
Endelig må det stilles om betingelse for en  

 dispensation, at der deponeres med henblik på, at de finansielle  

 konsekvenser af arrangementet neutraliseres, jf. i øvrigt  

 deponeringsreglerne i lånebekendtgørelsen.
8.7. Særligt vedrørende plejehjem og ældreboliger Vedrørende situationer, hvor en kommune  

 sælger plejehjem til en almen boligorganisation eller en selvejende  

 organisation med efterfølgende ombygning til ældreboliger, som  

 kommunen visiterer til, skal det bemærkes, at disse ikke falder ind  

 under de situationer, som er nævnt i bekendtgørelsens § 8 a,  

 idet der ikke foreligger en aftale, herunder en leje- eller leasingaftale om  

 benyttelse af en ejendom, lokaler, anlæg m.v.
Det samme gælder  

 når en kommune sælger allerede opførte ældreboliger  

 til en afdeling af en almen boligorganisation, men beholder anvisningsretten.  

 Der er som følge heraf heller ikke deponeringspligt i disse  

 situationer.
 Den anvisningsret og de hermed forbundne økonomiske  

 forpligtelser, kommunen er pålagt, adskiller sig således fra et  

 salg/genleje forhold eller en driftsoverenskomst mellem kommunen og den  

 almene boligorganisation bl.a. som følge af, at det er den  

 ældre, der står som lejer og betaler husleje og boligindskud.
Aflastningsboliger adskiller sig herfra - her er det  

 kommunen, som står som lejer af ældreboligerne.
Kommunen skal  

 derfor som udgangspunkt deponere forholdsmæssigt svarende til  

 aflastningsboligernes andel i de tilfælde, hvor kommunen har solgt og  

 genlejet ældreboliger efter den 29. juli 1998.
8.8. Deponeringsperioden og frigivelse af det deponerede Som opfølgning på Aftale om kommunernes  

 økonomi og service 2000-2002 af 11. juni 1999 samt Aftale om amternes  

 økonomi i 2000 af 11. juni 1999 er deponeringsreglerne blevet  

 ændret. Ændringerne blev gennemført ved  

 Indenrigsministeriets bekendtgørelse nr. 536 af 28. juni 1999.  

 Deponeringsreglerne for nye leje/leasingaftaler m.v. er således blevet  

 ændret på to punkter:
 Den maksimale deponeringsperiode forlænges fra 20  

 til 25 år, svarende til den maksimale lånetid for annuitets- og  

 serielån, som en kommune kan optage.
Det deponerede beløb eller de deponerede  

 obligationer bindes i en 10-årig periode, og frigives herefter med 1/15  

 årligt de resterende 15 år.
Beløbet eller obligationerne  

 kan dog hæves, såfremt leje/leasingaftalen ophæves eller  

 udløber på et tidligere tidspunkt.
Tilskrevne renter vil dog  

 kunne frigives løbende over deponeringsperioden.
9. Kortfristet låntagning Primærkommuner, amtskommuner og kommunale  

 fællesskaber m.v. har mulighed for at trække på  

 kassekreditter indenfor rammerne af § 7 i lånebekendtgørelsen.  

 Til mellemfinansiering af konkrete anlægsprojekter kan der optages  

 kortfristede byggelån.
Byggelån kan optages med henblik på  

 opfyldelse af § 2, stk. 3, 2. punktum.
Af kortfristede lånemuligheder  

 kan endvidere nævnes certifikater og salgs- og  

 tilbagekøbsforretninger, der i relation til bekendtgørelsens §  

 7 imidlertid er at sidestille med lånoptagelse via træk på  

 en kassekredit.
Vilkår og konteringsbestemmelser for de enkelte  

 lånetyper med kort løbetid er omtalt nedenfor i afsnit 9.1 -  

 9.3.
9.1. Kassekreditter og byggelån For kommunale fællesskaber, interessentskaber,  

 andelsselskaber, aktieselskaber og lignende med bestemmende  

 kommunal/amtskommunal indflydelse i forening gælder, at kassekreditten  

 maksimalt må andrage 50 kr. pr. indbygger i de kommuner, der er  

 omfattet af fællesskabet m.v.
Ved anlægsarbejder, der efter  

 afslutningen kan finansieres ved optagelse af lån, kan der dog  

 foretages yderligere træk på kassekreditten inden for et  

 beløb, der svarer til det samlede provenu af de forventede endelige  

 lån, under forudsætning af, at konverteringen gennemføres  

 snarest muligt efter arbejdets afslutning.
 For kommuner og amtskommuner opgøres det tilladte  

 træk på kassekreditter som gennemsnittet af likvide beholdninger  

 over de seneste 365 kalenderdage.
Likvide aktiver omfatter funktionerne 9.01, 9.05, 9.08,  

 9.09 og 9.10 i »Budget- og regnskabssystem for kommuner og amtskommuner«.  

 Disse funktioner omfatter kontante beholdninger, indskud i pengeinstitutioner  

 m.v., realkreditobligationer, kommunekreditforeningsobligationer samt  

 statsobligationer.
Realkreditobligationer omfatter obligationer udstedt af  

 realkreditinstitutioner, pengeinstitutioner m.v.
 Kommunekreditforeningsobligationer omfatter obligationer  

 udstedt af KommuneKredit samt andre dansk møntede obligationer udstedt  

 af danske kommuner.
 Statsobligationer omfatter værdipapirer udstedt af  

 den danske stat, herunder statsobligationer, statsgældsbeviser,  

 statslån med variabel rente og skatkammerbeviser.
Det bemærkes, at beløb, der i henhold til  

 lånebekendtgørelsens § 4, stk. 3, er deponeret, skal konteres  

 på funktion 9.27 i det kommunale budget- og regnskabssystem.
Disse  

 beløb kan således ikke medregnes i opgørelsen af  

 kassekreditreglens overholdelse.
 Trækket på kassekreditter opgøres  

 på funktion 9.50.
 Saldi vedrørende byggelån, der snarest efter  

 byggearbejdet konverteres til langfristet låntagning inden for  

 kommunens låneramme, skal dog ikke regnes med som kassekredit.
 Med henblik på mulighederne for kontrol vil det  

 være nødvendigt, at kommunen tilrettelægger  

 kasseopgørelsen således, at kommunen på anfordring kan  

 rekonstruere de daglige saldi på de respektive konti i den  

 forløbne 12 måneders periode.
9.2. Certifikater Ifølge lånebekendtgørelsens § 8, stk.  

 5, 2. pkt., kan en kommune udstede certifikater med en løbetid  

 på mindre end ét år.
Sådanne certifikater kan  

 være et alternativ til træk på kassekreditten.  

 Certifikaterne er ikke rentebærende, men udstedes til underkurs og  

 indløses på forfaldstidspunktet til kurs 100.
Udstedelse af certifikater skal krediteres til den  

 udstedte kurs på funktion 8.50, Kassekreditter og byggelån, i det  

 kommunale budget- og regnskabssystem.
Registrering af debetbevægelser  

 vil ske ved indløsning af de udstedte certifikater til kurs 100.  

 Kurstabet, der er udtryk for renten på lånet, registreres  

 på funktion 7.50, Renter af kassekreditter og byggelån.
 Udstedelsen af certifikater behandles således som en  

 almindelig kassekredit i budget- og regnskabssystemet og indgår  

 på almindelige vilkår i beregningen af de kommunale  

 kassekreditmuligheder i henhold til bekendtgørelsens § 8, stk. 3 og  

 4.
9.3. Salgs- og tilbagekøbsaftaler (REPO-forretninger) Salgs- og tilbagekøbsaftaler (REPO-forretninger) er  

 aftaler, hvor der sker handel med kommunens obligationer med normal  

 valør kombineret med en terminshandel.
Arrangementet fungerer i  

 realiteten som et kortfristet lån med sikkerhed i værdipapirer.
I  

 en af Landsskatteretten den 22. november 1994 truffen afgørelse er det  

 fastslået, at der er tale om et låneforhold, og at der ikke er  

 tale om køb og salg af obligationer.
 Låneprovenuet skal uanset løbetiden for  

 arrangementet krediteres på funktion 8.50. Kassekreditter og  

 byggelån, i det kommunale budget- og regnskabssystem, og renterne  

 registreres på funktion 7.50. Renter af kassekreditter og  

 Byggelån.
 Anvendelsen af salgs- og tilbagekøbsaftaler  

 behandles således i alle tilfælde som en almindelig kassekredit  

 og indgår på almindelige vilkår i beregningen af de  

 kommunale kassekreditmuligheder i henhold til bekendtgørelsens § 8,  

 stk. 5.
 Der skal i bemærkningerne til regnskabet  

 redegøres, herunder om løbetiden, for de REPO-forretninger, som  

 kommunen eller den kommunale institution, som er selvstændig  

 regnskabsførende, har indgået i årets løb samt de  

 aftaler, som er indgået i tidligere regnskabsår, men som fortsat  

 løber.
10. Swaps En kommune kan i medfør af  

 lånebekendtgørelsens § 8, stk. 4, indgå swap-aftaler, hvis  

 betingelserne for omlægning af lån i  

 lånebekendtgørelsens § 2, stk. 2, nr. 3, overholdes, og der  

 redegøres for hver swap i regnskabsbemærkningerne.
Der kan kun indgås swaps på beløb, der  

 udgør en konkret betalingsforpligtelse.
Herved forstås, at der  

 er indgået en låneaftale om betaling af renter og afdrag på  

 nærmere aftalte fremtidige tidspunkter.
Det betyder, at der ved  

 optagelse af et stående lån kan indgås swaps på de  

 løbende rentebetalinger samt på hovedstolen fra tidspunktet for  

 låneaftalens indgåelse, uanset at hovedstolen ifølge  

 låneaftalen først forfalder til betaling efter et vist antal  

 år.
 Hvis der optages et serielån eller et  

 annuitetslån, kan der ligeledes indgås swaps på de enkelte  

 ydelser fra tidspunktet for låneaftalens indgåelse.
Der kan ikke indgås swap-aftaler på  

 beløb, der allerede er betalt som led i lånets afvikling.
Der  

 kan ikke indgås swaps på beløb, der ikke udgør en  

 konkret betalingsforpligtelse.
Det betyder, at der ikke kan indgås  

 swaps i forbindelse med forventede eller budgetterede lån, der endnu  

 ikke er optaget.
Hvis et lån i forbindelse med hvilket, der er  

 indgået swap-aftaler indfries, skal swap-aftalerne ligeledes bringes  

 til ophør eller neutraliseres af en spejlvendt swap (mirror-swap).
Swaps sidestilles med omlægning af lån, jf.  

 reglerne for maksimal løbetid i lånebekendtgørelsens § 8,  

 stk. 1-2. Der skal i bemærkningerne til regnskabet redegøres for  

 hver swap-aftale, som kommunen har indgået, herunder aftaler, som er  

 indgået i tidligere regnskabsår, men fortsat løber.
Det  

 drejer sig om oplysninger om swapmodparten, størrelsen af  

 restgælden, udløbstidspunktet samt oplysninger om valuta og  

 rente.
11. Terminsforretninger En kommune kan indgå terminsforretninger i det  

 omfang, den enkelte terminsforretning har direkte relation til en konkret  

 økonomisk eller forretningsmæssig disposition, der tilgodeser et  

 lovligt kommunalt formål og indebærer en forpligtelse for  

 kommunen til at betale eller modtage et beløb, herunder i fremmed  

 valuta.
Således kan en kommune købe fremmed valuta mod danske  

 kroner på termin, når det sker som et led i opfyldelsen af en  

 betalingsforpligtelse i fremmed valuta, eller der kan være tale om en  

 renteterminsforretning, hvis kommunen ønsker lånerenten  

 fastlåst i forhold til den faktiske udvikling.
Der kan ikke  

 indgås terminsforretninger på baggrund af en forventet  

 lånoptagelse.
Ligeledes kan en kommune sælge fremmed valuta mod  

 danske kroner på termin i forbindelse med optagelse af lån, hvis  

 der er indgået kontrakt herom.
Endelig kan en kommune sælge  

 fremmed valuta mod fremmed valuta på termin i forbindelse med  

 omlægning af en gæld til en anden valuta.
Adgangen til at indgå terminsforretninger skal bl.a.  

 ses i forbindelse med den generelle adgang til omlægning af lån.  

 Lån kan konverteres til nye lån, såfremt den totale  

 finansiering overholder vilkårene for kommunal låntagning.
Derfor  

 kan der kun indgås terminsforretninger svarende til den aktuelle  

 gæld, herunder i fremmed valuta.
Der er adgang til at indgå  

 terminsforretninger for lån, der er optaget i danske kroner.
 I regnskabsbemærkningerne for det år, hvor en  

 terminskontrakt indgås, skal der redegøres for hvilke fremtidige  

 kontraktlige betalinger, der er terminssikret, såfremt  

 terminskontrakten rækker udover regnskabsåret.
 Der gøres opmærksom på, at  

 lånebekendtgørelsen alene regulerer kommunernes adgang til at  

 indgå terminsforretninger i forbindelse med lånoptagelse og  

 betaling af renter og afdrag - og ikke kommunernes anvendelse af  

 terminsforretninger i forbindelse med afvikling af andre konkrete  

 forretningsmæssige eller økonomiske dispositioner f.eks. i  

 forbindelse med et handelsforhold.
12. Optioner Der kan anvendes såvel valutaoptioner som  

 renteoptioner, herunder i forbindelse med omlægning af lån ved  

 hjælp af swap-aftaler, jf. lånebekendtgørelsens § 8, stk.  

 4.
En valutaoption er en rettighed til at købe eller  

 sælge valuta til en aftalt kurs på et aftalt tidspunkt.
Der er  

 tale om en ret - men ikke en pligt - til at opfylde de indgåede  

 aftaler, for hvilke der betales en præmie.
En renteoption giver  

 på samme måde ved køb indehaveren ret - men ikke pligt -  

 til at sikre en maksimumsrente på lån i en nærmere aftalt  

 periode.
Optioner kan anvendes af kommunerne i det omfang,  

 formålet med aftaler om optioner er at sikre sig mod kursudsving og  

 udsving i renten.
Det understreges, at arrangementer med anvendelse af  

 optioner kun kan anvendes med henblik på kurssikring og sikring af  

 renten i forbindelse med en konkret betalingsforpligtelse.
Der skal i bemærkningerne til regnskabet  

 redegøres for de optioner, som kommunen eller den kommunale  

 institution, som er selvstændigt regnskabsførende, har  

 indgået i årets løb samt de optioner, som er indgået  

 i tidligere regnskabsår, men fortsat løber.
Redegørelsen  

 skal omfatte det beløbsmæssige omfang af optionen,  

 optionsmodpart, løbetid og oplysninger om valuta og rente.
 13. Kommunale tilsagn om regelmæssige ydelser og indtræden  

 i selskaber m.v.
 Kommunalbestyrelsen kan med tilsynsmyndighedens samtykke  

 retligt forpligte sig til over en flerårig periode at erlægge en  

 række ikke nærmere fastsatte økonomiske ydelser, som  

 kommunen ikke efter loven er forpligtet til at præstere, jf.  

 lånebekendtgørelsens § 10, stk. 1. Samtykkekravet er opretholdt  

 i disse tilfælde, idet en præcisering af de minimumskrav til  

 indsigt i modtagerens økonomiske forhold og dispositioner ikke kan  

 foretages generelt, men må fastlægges i hvert enkelt  

 tilfælde under hensyn til den konkrete modtagers forhold.
Det centrale område for bestemmelsen i  

 lånebekendtgørelsens § 10, stk. 1, er tilsagn til lokale  

 foreninger, selvejende institutioner og lignende om underskudsdækning  

 over en vis periode.
De fremtidige ydelser vil i disse tilfælde  

 være ukendte på tidspunktet for afgivelsen af tilsagnet.  

 Samtykkekravet i lånebekendtgørelsens § 10, stk. 1, gælder  

 imidlertid også, selv om såvel antallet som størrelsen af  

 de af tilsagnet omfattede ydelser på forhånd er fastlagt.
Dog  

 anses tilsagn om ydelse af et fast tilskud i op til 3 år for et  

 engangstilskud med ratevis afvikling frem for et tilsagn om en  

 regelmæssig ydelse.
Samtykke hertil vil således være  

 ufornødent.
 I § 10, stk. 2, er der, jf. forarbejderne til lov nr. 449  

 af 14. juni 1995 om daghøjskoler og produktionsskoler m.v., gjort en  

 undtagelse fra den generelle bestemmelse i stk. 1 for så vidt  

 angår grundtilskud til daghøjskoler og produktionsskoler,  

 hvortil det er anset for ufornødent at søge tilsynsmyndighedens  

 samtykke.
Kommunerne kan endvidere uden tilsynsmyndighedens samtykke  

 hæfte solidarisk for lån til finansiering af leasingkontrakter,  

 som KommuneLeasing optager i KommuneKredit.
Denne bestemmelse kan opfattes  

 som en parallel til reglen om kommunernes solidariske hæftelse for  

 lån i KommuneKredit uden tilsynsmyndighedens samtykke, jf.  

 lånebekendtgørelsens § 11, stk. 2.
 Hensigten med lånebekendtgørelsens § 11 er at  

 sikre, at en kommune får tilsynsmyndighedens forudgående samtykke  

 til indtræden i et selskab m.v., der påfører kommunen  

 økonomiske forpligtelser, men som ikke er omfattet af styrelseslovens  

 § 60, fordi selskabet har andre deltagere end kommuner, eller fordi  

 indtræden i selskabet ikke medfører indskrænkninger i de  

 deltagende kommuners beføjelser efter styrelsesloven.
 Som eksempel på dispositioner, som vil kræve  

 samtykke efter § 11, kan nævnes indtræden i et interessentskab  

 eller i et andelsselskab med ubegrænset ansvar, når der i  

 sådanne selskaber deltager andre end kommuner.
Herudover omfatter lånebekendtgørelsens § 11  

 en kommunes indtræden i en forening, et selskab eller lignende, hvor  

 kommunen forpligtes til at præstere eventuelle fremtidige ydelser i  

 overensstemmelse med de beslutninger, der træffes af foreningens  

 kompetente organer.
Også her er det forudsat, at selskabet ikke er  

 omfattet af godkendelseskravet efter styrelseslovens § 60. Samtykke efter  

 styrelseslovens § 60 er nødvendigt ved indgåelse af aftaler om  

 samarbejde udelukkende mellem kommuner, der vil medføre  

 indskrænkning i de deltagende kommunalbestyrelsers beføjelser  

 efter styrelsesloven.
14. Dispensation 14.1. Ansøgning Indenrigsministeriet kan meddele kommunen dispensation til  

 at optage lån uden for lånerammen, jf.  

 lånebekendtgørelsens § 13, stk. 1. Dispensationer tildeles  

 normalt inden for en eller flere (formålsopdelte) puljer for det  

 enkelte regnskabsår.
 Såfremt der indsendes ansøgninger om  

 dispensation medio august i året forud for det regnskabsår, hvor  

 lånet ønskes optaget, vil Indenrigsministeriet bestræbe  

 sig på at besvare ansøgningerne inden den endelige vedtagelse af  

 budgettet.
Indenrigsministeriet vil dog normalt orientere  

 særskilt om præcise frister i forbindelse med det brev, der  

 ledsager udmeldingen af tilskud og udligning ultimo juni/primo juli.
Der kan  

 dog fortsat indsendes ansøgninger om dispensation fra lånerammen  

 efter fristens udløb.
I en ansøgning om lånedispensation begrundet  

 i konkrete anlægsprojekter bør der altid redegøres  

 nærmere for de projekter, hvortil der søges dispensation.
Det  

 bemærkes, at der ved vurderingen af en kommunes ansøgning om  

 dispensation kan indgå en vurdering af kommunens gældsbyrde m.v.  

 En ansøgning om dispensation fra lånerammen bør derfor  

 ledsages af en redegørelse for kommunens langfristede gæld  

 ultimo året for dispensationen i procent af bruttodrifts- og  

 anlægsudgifterne ekskl. moms.
En ansøgning om dispensation fra  

 lånerammen i medfør af den ordinære  

 lånedispensationspulje bør herudover altid medtage en  

 redegørelse for kommunens likviditet ultimo året for  

 dispensationen i procent af bruttodrifts- og anlægsudgifterne ekskl.  

 moms.
 15. Tidligere vejledning vedrørende  

 lånebekendtgørelse.
 Med nærværende vejledning om kommunernes  

 låntagning og meddelelse af garantier m.v. bortfalder vejledningen af  

 18. marts 1997.
Indenrigsministeriet, den 23. august  

 2000 Karen Jespersen /Niels Jørgen Mau Bilag 1 Oversigt over ændringer i reglerne om kommunernes låntagning  

 siden marts 1997 Ved bekendtgørelse nr. 551 af 27. juli 1998 blev  

 der foretaget følgende ændringer:
 - i forbindelse med "sale-and-lease-back" arrangementer er  

 hele salgsprovenuet, der inddrages under deponeringsreglerne.
 -  ved "sale-and-lease-back" arrangementer skal der altid  

 ske deponering.
 Ved bekendtgørelse nr. 989 af 17. december 1998  

 blev der foretaget følgende ændringer:
 - en yderligere præcisering vedrørende  

 deponeringsopgørelsen i de tilfælde, hvor der i forbindelse med  

 sale-and-lease-back arrangementer også foretages en renovering af  

 lokaler m.v., således at det klarere fremgår, at deponeringen  

 omfatter såvel bygningens værdi/salgspris ved køb, samt  

 senere ombygningsudgifter (§ 4, stk. 6).
 - en præcisering i § 4, stk. 1, nr. 7, af, at  

 aftaler om drift af institutioner (eksempelvis driftsaftale med privat firma  

 om drift af en daginstitution) også henregnes til den kommunale  

 låntagning.
 - indtægter fra salg af inventar og driftsmidler ved  

 sale-and-lease-back arrangementer henregnes til en kommunes låntagning,  

 jf. § 4, stk. 1, nr. 9.
 - den automatiske låneadgang vedrørende  

 brandsikring blev ophævet.
 - låneadgangen vedrørende midlertidige  

 boformer efter § 91 i lov om social service blev afskaffet.
 - den særlige dispensationsadgang til utraditionelle  

 dagtilbud for børn og unge blev afskaffet.
- den maksimale løbetid for lån blev  

 reduceret fra 30 til 25 år for annuitetslån og serielån, og  

 fra 20 til 15 år for stående lån mv., - "kassekreditreglen" som er anført i § 7, blev  

 ændret således, at tidsindskud og obligationer medregnes ved  

 opgørelsen af kommunernes likviditet.
- fuld låneadgang ved køb og indretning af  

 boliger til integration blev indført, jf.
Indenrigsministeriets brev  

 af 6. oktober 1998 til kommunerne (§ 2, stk. 1, nr. 15).
 Ved bekendtgørelse nr. 536 af 28. juni 1999 blev  

 der foretaget følgende ændring:
 - den maksimale deponeringsperiode forlænges fra 20  

 til 25 år, og deponeringsbeløbet bindes i en 10-årig  

 periode, og frigives herefter med 1/15 årligt de resterende 15  

 år.
 Ved bekendtgørelse nr. 493 af 31. maj 2000 blev der  

 foretaget følgende ændringer:
 - ny bestemmelse om at sale-and-lease-back arrangementer  

 altid forudsætter Indenrigsministeriets godkendelse.
 - præcisering af, at forbedringer af lejet ejendom  

 medfører pligt til tilsvarende deponering.
 - ustøttede private andelsboliger medtaget under  

 den automatiske låneadgang.
