En bygherre reklamerede over en del af et udført malerarbejde, og der  

 blev afholdt syn og skøn.
Malerfirmaet udbedrede vægfladerne i  

 overensstemmelse med skønsmændenes anvisninger, men efterfølgende opstod der  

 uenighed om betaling herfor.
Bestemt at malerfirma betaler udbedring, mens  

 bygherre betaler ekstraarbejder.
VOLDGIFTSNÆVNET FOR BYGGE- OG ANLÆGSVIRKSOMHED K E N D E L S E i Voldgiftssag nr.
C 3550 K A/S, X-by mod A A/S under konkurs v/kurator, advokat B, Y-by I forbindelse med opførelsen af K i X-by i 1990/91 overtog malerfirmaet A  

 A/S efter aftale med bygerren, O, den malerentreprise, som bygherren  

 oprindeligt havde antaget en anden fagentreprenør til at udføre.
Under arbejdets udførelse reklamerede bygherren over en del af det udførte  

 malerarbejde, og der blev mellem parterne indgået aftale om afholdelse af syn  

 og skøn.
Efter at malerfirmaet A A/S havde udbedret vægfladerne i  

 overensstemmelse med skønsmændenes anvisninger, er der opstået uenighed om  

 bl.a. betalingen for de udførte reparationer.
Ved klageskrift af 9. juli 1991 har klageren, K A/S, indbragt sagen for en  

 i henhold til »Regler for behandling af sager ved Voldgiftsretten for  

 Bygge- og Anlægsvirksomhed« nedsat voldgiftsret, bestående af arkitekt  

 m.a.a.
Per Kved, malermester Svend Aage Nielsen og landsdommer Fritse Hove,  

 sidstnævnte som formand.
 Klageren har efter sin endelige påstand påstået indklagede, Malerfirmaet A  

 A/S under konkurs ved kurator B, tilpligtet at betale 36.422,40 kr. med  

 tillæg af sædvanlig procesrente fra sagens anlæg og af 24.524 fra den 24.  

 marts 1992, alt til betaling sker.
 Påstanden fremkommer således:
 Klageren har videre nedlagt påstand om, at der ved  

 omkostningsfastsættelsen tages hensyn til omkostningerne ved det afholdte syn  

 og skøn, 6.181 kr., og klagerens øgede omkostninger til arkitekt og ingeniør  

 i forbindelse med manglernes konstatering og udbedring.
 Endelig har klageren påstået frifindelse for indklagedes modkrav.
 Indklagede har påstået frifindelse og har endvidere påstået klageren  

 tilpligtet at betale 199.339,45 kr. med nærmere angivne renter.
 Påstanden fremkommer således:
Udgifter til reparation i henhold til skønsrapport I aftalegrundlaget »AB 72 supplement« er der under  

 »Forandring i entreprisen« anført:
 »Ingen forandring i ydelsernes art og omfang kan finde sted uden  

 skriftlig aftale, og kun på aftalesedler fra byggeledelsen og underskrevet af  

 både entreprenør og byggeledelse. .....
Intet ekstraarbejde eller forandring i ydelsens art og/eller omfang må  

 påbegyndes uden skriftlig aftale i form af en aftaleseddel underskrevet af  

 tilsynet og entreprenøren, eller i form af en aftale optaget i  

 byggemødereferat.
Uden sådan aftale vil ekstraarbejde ikke blive  

 betalt.« Under »Almindelige bestemmelser gældende for alle entreprenører«  

 er der vedrørende efterreparationer anført:
 »Efterreparationer af enhver art skal være medregnet i tilbudene.
Efterreparationer skal udføres, om nødvendigt ad flere gange, hvis  

 byggeledelsen måtte kræve dette.« »23.17 Efterreparation Malerentreprenøren er pligtig til, ud over hvad der er fastsat i  

 »Almindelige bestemmelser gældende for alle fagentrepriser«, at  

 udføre mindre reparationer efter andre håndværkere samt almindeligt  

 forekommende malereparationer i et omfang af indtil 1% af malerentreprisen.  

 For reparationer i større omfang træffes betalingsaftale skriftligt med  

 byggeledelsen.
Reparationer skal uudføres, så de ikke ses, men heller ikke  

 savnes. .....
23.20 Overtagelse Malermesteren skal, under tilsynets medvirken, overtage emer fra andre  

 entreprenører til malerbehandling.
Arbejdet bør ikke igangsættes, inden  

 overtagelsen har fundet sted, idet senere påberåbelse af dårlig grundlag,  

 ikke vil blive accepteret, i tilfælde af kritik af det færdige malerarbejde.' Med henblik på at overdrage malerarbejdet fra den tidligere entreprenør  

 til Malerfirmaet A A/S blev der den 3. september 1990 afholdt et møde mellem  

 bl.a. byggeledelsen, arkitekt D's Tegnestue, og malerfirmaerne.
Det hedder i  

 referatet, der er uudarbejdet af arkitekt D's Tegnestue bl.a.:
»1.02 Der blev foretaget besigtigelse af de pudsede vægge.
De  

 accepteres i pavillon 3 bortset fra enkelte huller.
Murermesteren ved ing.
E  

 var godt klar over, at der var mindre mangler ved finpudsen i pavillon 2. Det  

 var dog F's opfattelse, at de næsten var gode nok.« I et af samme udarbejdet referat af et møde den 1. oktober 1990, hvori  

 bl.a. deltog G, H fra I og arkitekt J hedder det:
»1. Mødets formål var at få fastlagt tømrerfirmaets udfaldskrav og  

 malerfirmaets indfaldskrav på vægge og lofter.
H var tilkaldt af malermester  

 G og repræsentanterne fra L var indkaldt af undertegnede. .....
8. Det konstateredes at de pudsede vægge i stueetagen må betegnes som  

 særdeles veludført, hvilket H var enig med undertegnede i.« Den 12. marts 1991 blev der afholdt et internt møde vedrørende  

 malerentreprisen.
I mødet deltog bl.a.
G, arkitekt J og arkitekt M.
Det  

 fremgår af arkitektfirmaets referat af mødet, at mødedeltagerne foretog  

 besigtigelse af en række rum, hvor arkitektfirmaet påpegede en række mangler  

 ved de færdigmalede glasfiberbeklædte vægge.
Under mødet blev parterne enige  

 om at lade Voldgiftsnævnet udpege en syns- ogg skønsmand.
 Der blev herefter afholdt syn og skøn ved arkitekt N, Z-by, der har  

 afgivet 3 erklæringer af 18. marts, 26. marts og 16. maj 1991. Erklæringerne  

 er vedhæftede som bilag til denne kendelse.
Der blev endvidere indsendt en pudsprøve til O.
I O's konklusion i  

 erklæringen af 21. marts 1991 hedder det, at mørtelen - under nogle nærmere  

 angivne forudsætninger - vurderes at være egnet til indvendigt murværk.
 I en skrivelse af 1. maj 1991 fra G til ingeniør P, ingeniørfirmaet Q, der  

 sammen med arkitektfirmaet forestod byggeledelsen, hedder det: ».....
Hvad angår efterreparation efter andre håndværkere meddeler jeg endnu  

 engang, at vores forpligtelse iflg. udbudsmateriale og kontrakt er opbrugt  

 for længe siden, og derfor vil der med slutregning fremkomme opgørelse om  

 ydelse og omfang med faktura, således at det bliver Deres opgave at fordele  

 udgifterne, men bemærk venligst, at det er Dem, vi har udført arbejdet for.  

 .....« Den 21. maj 1991 fremsendte ingeniørfirmaet følgende skrivelse til A A/S:
 »Det bekræftes som meddelt pr. telefon fredag d. 17. maj, at det  

 resterende rengøringsarbejde bliver udført af andet rengøringsselskab,  

 bestilt af os, men på Deres regning.
Gentagne telefoniske henvendelser fra os og løfter fra Dem om, at  

 rengøringn ville blive foretaget fra torsdag morgen d. 16. maj, blev ikke  

 overholdt.
Fredag d. 17. maj kl. 16.00 traf vi aftale med et andet  

 rengøringsselskab.« Den 6. juni 1991 fremsendte malerfirmaet følgende faktura til klageren:
» Vedr. rep. udover 1% Hermed fremsendes faktura for udførte efterreparationer efter andre  

 håndværkere og efter arkitektens anvisninger.
Der er kun faktureret, hvad der  

 er udover 1% af vore entreprisesum, som er beskrevet i vort udbudsmateriale.  

 Vi har med telefax den 15.03.91 kl. 9.45 samt med brev igen den 01.05.91  

 meddelt Dem, at vil ville fremkomme med opgørelse og faktura ved byggeriets  

 afslutning.
Vedlagt kopi af svendepriser.« Den 21. august 1991 fremsendte malerfirmaet yderligere en faktura på 6.100  

 kr. »vedr. ekstraarbejder ifølge aftale med M«.
Det fremgår af en faktura af 7. august 1991 fra Q, Rådgivende ingeniører  

 A/S, til klageren, at ingeniørfirmaet har beregnet »honorar for  

 assistance vedr. syns- og skønssag vedr. malerarbejdet efter medgået  

 tid« med 28.732,95 kr.
Det fremgår videre af en faktura af 19. august  

 1991 fra arkitekt J til klageren, at denne har beregnet honorar »vedr.  

 syns- og skønssag vedr. malerarbejdet« med 34.308,84 kr.
 Det fremgår af en skrivelse af 23. april 1992 fra arkitekt J til klagerens  

 advokat, at denne har beregnet antallet af de vægflader, der skulle  

 repareres, til 369,94 (m2).
Arkitekt J har forklaret, at han var med til at gennemgå projektet med G.  

 Han mener ikke, at G på mødet den 1. oktober 1990, hvor indfaldskravene blev  

 fastlagt, fremkom med nogen indsigelser vedrørende de pudsede vægge.
Tanken  

 med at udføre et prøverum var at få fastlagt kvalitetsniveauet.
Prøverummet  

 levede ikke helt op til de oprindelige krav, men han accepterede dog  

 prøverummet som norm.
Vidnet har ikke på noget tidspunkt bedt G om at udføre  

 ekstraarbejder.
Arkitekt M har forklaret, at det indvendige malerarbejde blev påbegyndt i  

 oktober 1990. Det prøverum, der blev udført, var ikke så godt, som  

 arkitektfirmaet oprindelig ønskede det.
Overfladen burde have fremstået lidt  

 mere jævn, men det endte alligevel med, at prøverummet blev godkendt.
Der  

 havde tidligere været tale om, at der skulle foretages pletspartling, men det  

 var ikke vidnet, G havde drøftet det med.
Vidnet kan ikke huske, hvornår han  

 fremsatte indsigelsen mod arbejdet, men han kan huske, at han var overrasket  

 over, at han ikke havde bemærket manglerne noget før.
Vidnet har nok modtaget G's meddelelser af 15. marts og 1. maj 1990. Han  

 har ikke reklameret skriftligt herover.
Han kan ikke redegøre nærmere for  

 1%»s reglen vedrørende efterreparationer, men han vil ikke mene, at de  

 efterreparationer, som malerfirmaet måtte udføre, går ud over, hvad andre  

 normalt udfører uden betaling.
Den del spørgsmål om betaling for  

 ekstraarbejder er afgjort forligsmæssigt mellem parterne.
De ekstraarbejder,  

 som klageren i den forbindelse har betalt, var bestilt mundtligt, og der  

 forelå således ikke aftalesedler.
Vidnet har bestilt det arbejde, der er  

 faktureret for i fakturaen af 21. august 1991. Beløbet er ikke betalt, fordi  

 arbejdet ikke var ordentligt udført.
Ingeniør P har forklaret, at han ikke har bedt G udfø re ekstraarbejder.  

 Han reagerede ikke på G's henvendelser af 15. marts og 1. maj, idet disse  

 forhold henhører under arkitekten.
Vidnet har flere gange rykket G og dennes  

 underentreprenør for slutrengøringen.
Under en telefonsamtale den 15. maj  

 1991 sagde vidnet til G, at bygherren selv ville foranstalte rengøring.
G  

 lovede imidlertid, at hans folk ville komme næste morgen.
Det var vidnets  

 kollega, der herefter talte med G og sendte brevet af 21. maj 1991. Vidnet  

 har beregnet udgiften til slutrengøring ud fra den samlede regning for  

 rengøring fra R og efter samtaler med dette firma.
G har forklaret, at han i 1990 havde ca. 40 ansatte.
Det var aftalen, at  

 hans firma skulle træde direkte ind i den tidligere antagne entreprenørs  

 entreprise.
Vidnet gennemgik lokalerne.
Der var nogle prolemer med  

 gipsvæggene, og mødet den 1. oktober 1990 drejede sig udelukkende om  

 gipsvæggene.
Han er derfor helt uforstående over for den passus, der er  

 anført i referatet vedrørende de øvrige vægge.
Da han skulle påbegynde  

 arbejdet med de pudsede vægge, påpegede han over for arkitekten, at der  

 partielt var flader med uens kornstørrelse.
Han anbefalede derfor M, at der  

 blev udført pletspartling.
M var lydhør for forslaget, indtil han hørte  

 prisen - 70-78.000 kr.
Det blev så aftalt, at der i stedet skulle udføres et  

 prøverum.
Der havde ikke tidligere været talt om, at der skulle udføres et  

 prøverum, selv om det stod i udbudsmaterialet.
Prøverummet blev accepteret,  

 selv om væggene »stod uens«.
Midt under byggeriet fornemmede vidnet, at han ville komme til at udføre  

 flere efterreparationer, end firmaet ifølge aftalen var forpligtet til at  

 udføre uden betaling.
Han havde mange diskussioner med J, M og P herom.
Han  

 modtog overhovedet ingen reaktion på telefaxmeddelelsen eller brevet af 1.  

 maj.
Vidnet kontaktede sin organisation og spurgte, hvordan han skulle  

 forholde sig.
Han fik at vide, at han skulle sørge for at sende en skriftlig  

 opgørelse.
Opgørelsen i den fremsendte faktura baserer sig på svendenes krav,  

 der er akkordbestemt.
Han har aldrig hørt om indsigelsen mod fakturaen af 21.  

 august 1991.
Vidnets firma havde antaget en underentreprenør til at udføre  

 slutrengøringen.
Det er rigtigt, at firmaet »var sløve«.
Både han  

 og P rykkede firmaet flere gange.
P ringede til vidnet og sagde, at bygherren  

 nu ville gå i gang med rengøringen.
Vidnet kontaktede påny  

 underentreprenøren, der lovede at komme.
Fredag den 17. maj ringede en  

 medarbejder fra ingeniørfirmaet og meddelte, at rengøringsfolkene ikke var  

 kommet, og at man nu selv ville gå i gang.
Vidnet præciserede, at han nok  

 skulle få sine folk derned i løbet af week-enden.
Da rengøringsfolkene kom om  

 søndagen, blev de afvist af det rengøringsselskab, der var der.
 Prisen på 225 kr. pr (m2) for det udførte malerarbejde er højere end  

 anslået af skønsmanden, fordi det var nødvendigt at foretage mere afdækning.  

 Vidnet har opmålt arealet til 421 (m2).
Klageren har til støtte for sin frifindelsespåstand vedrørende modkravet  

 på 115.564,50 kr. anført, at de i skønsrapporten opregnede rum er dårligere  

 udført end prøverummet, der angiver kvalitetsnormen.
Arbejdet er derfor  

 mangelfuldt.
Da malerfirmaet ikke har fremsat indsigelse mod væggenes  

 kvalitet, er indklagede ifølge punkt 23.20 i beskrivelsen af malerentreprisen  

 afskåret fra efterfølgende at påberåbe sig »dårligt grundlag«.
Hertil kommer, at det heller ikke er godtgjort, at det er væggenes  

 beskaffenhed, der er årsag til det uacceptable slutresultat.
Manglerne må  

 derimod henføres til udførelsen af malerarbejdet.
I øvrigt kan kravet højst  

 opgøret til 92.537 kr., idet arealet ifølge arkitektens beregning udgør 370  

 (m2), og prisen pr. (m2) er ifølge skønsmanden på 205 kr.
Da de udførte  

 reparationer er foranlediget af indklagedes eget mangelfulde arbejde, kan  

 indklagede ikke kræve udgiften hertil betalt.
Derimod må indklagede godtgøre  

 klageren udgiften til demontage af elinstallationer og udgiften på 7.978,48  

 kr. for den rengøring, der var nødvendig på grund af reparationsarbejderne.  

 Over for modkravet på 77.674,95 kr. for efterreparationer har klageren  

 anført, at der ikke er noget grundlag for at kræve betaling herfor, da disse  

 arbejder ikke er bestilt af klageren.
Der foreligger ingen aftalesedler  

 herom, og arbejderne er ikke omtalt i byggemødereferaterne.
For så vidt angår  

 fakturaen på 6.100 kr. må det anerkendes, at klageren ikke har løftet  

 bevisbyrden for, at arbejdet er mangelfuldt.
Indklagede, der trods gentagne  

 rykkere ikke har udført slutrengøringen, må være pligtig at godtgøre klageren  

 udgiften hertil.
Indklagede har til støtte for påstanden om, at klageren bør betale for de  

 udførte reparationer anført, at den af indlagede anvendte arbejdsmetode var i  

 orden.
Det må således antages, at det var underlaget, der var mangelfuldt.  

 Det forhold, at bygherren har afslået at udføre den anbefalede spartling, må  

 medføre, at denne må acceptere mere.
Problemerne blev opdaget på et meget  

 sent tidspunkt, og klageren må derfor være afskåret fra at gøre indsigelser  

 mod arbejdets kvalitet.
For så vidt angår kravet om betaling for efterreparationer anerkendes det,  

 at indklagede har bevisbyrden herfor.
Da indklagede imidlertid såvel  

 mundtligt som skriftligt har forbeholdt sig ekstrabetaling - uden at der er  

 fremsat indsigelser herimod - og herefter har fremsendt dokumentation for sit  

 krav, har indklagede løftet sin bevisbyrde.
Klagerens udgifter til elinstallatør og slutrengøring må afvises som  

 udokumenterede.
I hvert fald må udgiften til rengøring nedsættes til et  

 skønsmæssigt betydeligt lavere beløb.
 Voldgiftsretten skal udtale:
Der er mellem parterne enighed om, at prøverummet blev godkendt som norm  

 for malerarbejdets kvalitet, og der er videre enighed om, at arbejdet i de i  

 skønsrapporten nævnte rum ikke opfyldte denne norm.
Malerarbejde må herefter  

 anses for mangelfuldt.
Indklagede findes - uanset om resultatet er en følge  

 af dårlig udførelse eller dårlige egenskaber ved underlaget - at være  

 ansvarlig for disse mangler.
Klageren frifindes derfor for indklagedes krav  

 om betaling af 115.564,50 kr., og indklagede tilpligtes at betale for  

 udgiften til rengøring på 7.998,40 kr.
Da demontage af elinstallationer har  

 været nødvendig for at udføre reparationsarbejdet, og da udgiften hertil  

 skønnes rimelig, tilpligtes indklagede endvidere at godtgøre klageren  

 udgiften på 3.920 kr.
For så vidt angør kravet om betaling for efterreparation må det lægges til  

 grund, at indklagede ved skrivelser af 15. marts og 1. maj 1991 har varslet,  

 at der ville blive fremsat krav om betaling for disse reparationer, uden at  

 klageren har reageret herpå.
Det må videre lægges til grund, at der mellem  

 parterne har været aftaler om ekstraarbejder, uden at kontraktens  

 bestemmelser om aftalesedler har været overholdt.
Under disse omstændigheder  

 findes indklagede at have godtgjort at have krav på betaling for de i  

 fakturaen anførte efterreparationer.
 Klageren har under den mundtlige forhandling anerkendt at have bestilt det  

 arbejde, der er faktureret den 21. august 1991. Da der ikke har været  

 foranstaltet bevisførelse om mangler ved dette arbejde, bør klageren derfor  

 godtgøre indklagede dette beløb.
Med hensyn til slutrengøringen må det lægges til grund, at indklagede  

 gentagne gange er blevet rykket for arbejdets udførelse, og at ingeniør P  

 under telefonsamtalen den 15. maj 1991 meddelte G en sidste frist til at  

 udføre dette arbejde.
Da arbejdet ikke blev udført inden den angivne frist,  

 findes klageren herefter at have været berettiget til at antage en anden  

 entreprenør til at udføre arbejdet for indklagedes regning.
Da det krævede  

 beløb skønnes rigeligt, tilpligtes indklagede at godtgøre klageren denne  

 udgift.
 Parternes mellemværende kan herefter opgøres således:
 Med hensyn til sagsomkostningerne forholdes som nedenfor anført, idet  

 bemærkes, at der ikke er fundet tilstrækkeligt grundlag for at tage hensyn  

 til klagerens udgifter til teknisk bistand, hvorimod indklagede findes at  

 burde godtgøre klageren udgifterne til skønsmanden på 6.161 kr.
 T H I B E S T E M M E S :
 Klageren K A/S, betaler inden 14 dage til indklagede, Malerfirmaet A A/S  

 under konkurs ved kurator, advokat B, 47.352,55 kr. med sædvanlig procesrente  

 fra den 6. juli 1991, til betaling sker.
Indklagede betaler inden samme frist klageren 6.161 kr.
I øvrigt betaler  

 ingen af parterne sagsomkostninger til den anden part.
 Udgifterne ved voldgiftsrettens behandling af sagen betales af hver af  

 parterne med halvdelen efter opgørelse og påkrav fra Voldgiftsnævnet.
Københvn, den 1. juli 1993 Per Kyed/Fritse Hove/Svend Aage Nielsen p.v.c.
