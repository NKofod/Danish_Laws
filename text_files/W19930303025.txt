 ATP-lovens betingelse om ægteskab af mindst 10 års varighed kan anses  

 for opfyldt ved flere ægteskabsperioder mellem samme ægtefæller.
 NN klagede over, at hun ikke var berettiget til ægtefællepension, da  

 hendes ægteskaber til sammen havde varet 10 år.
ATP, henviste til at hun ikke har erhvervet ret til ægtefællepension, idet  

 ingen af ægteskaberne havde varet i mindst 10 år.
ATP fandt ikke at have  

 hjemmel til at sammenlægge de to ægteskabers varighed for at opfylde  

 betingelsen om mindst 10 års ægteskab.
ATP henviste til ATP-lovens  

 forarbejder og til praksis i administrationen af enkepensionsloven.
 ATP fastholdt sin afgørelse.
 Ankenævnets afgørelse:
Da klagerens ægtefælle er død den 2. august 1988 skal spørgsmålet om  

 hendes ret til ægtefællepension i henhold til lovens § 14, stk. 1, afgøres  

 efter de før ændringen af ATP-loven den 1. juli 1992 gældende regler.
Det er  

 herefter en betingelse for at få ægtefællepension, at ægteskabet har varet  

 mindst 10 år, jfr. bestemmelsen i den hidtil gældende § 11, stk. 1.
 Ankenævnet fandt, at ATP-lovens betingelser om ægteskab af mindst 10 års  

 varighed kan anses for opfyldt ved flere ægteskabsperioder mellem samme  

 ægtefæller.
 Ankenævnet lagde vægt på hensynene bag og princippet i § 11, stk. 2, i  

 lovbekendtgørelse nr. 573 af 5. august 1991 om tjenestemandspension.
 Klageren var derfor berettiget til ægtefællepension efter sin afdøde  

 ægtefælle.
