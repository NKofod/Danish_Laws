Med virkning fra 1. juli 1987 må udsædspartier af markært til salg i  

 Danmark mærkes ved udfyldelse af en mærkeseddel, der er fortrykt på sækken  

 (sækketryk). Det enkelte tryk skal godkendes af Statsfrøkontrollen, som også  

 skal tildele sækkene løbenumre.
Disse skal påtrykkes af sækkefabrikken.
Ved  

 løbenumrene skal Statsfrøkontrollen føre kontrol med levering og forbrug af  

 sække.
Hidtil har den officielle mærkning af udsædspartier af markfrø kun måttet  

 foretages med mærkesedler, der blev leveret fra Statsfrøkontrollen.
Med  

 baggrund i en EF-Kommissionsbeslutning må udsæd af MARKÆRT fra 1. juli  

 1987 som en anden mulighed mærkes ved, at der udfyldes en mærkeseddel, der er  

 fortrykt på sækkene.
I det følgende benævnes dette sækketryk.
Sækketryk må anvendes til mærkning af basisfrø, certificeret frø 1.  

 generation (C1) og certificeret frø 2. generation (C2), der sælges til danske  

 forbrugere.
Sækketryksække må ikke anvendes til frø, der eksporteres.
 I det følgende orienteres om, hvordan man får godkendt sækketrykket,  

 hvilke krav der stilles til udformningen og om kontrollen med sækkenes  

 anvendelse.
1. Godkendelse af sækketryk  Der må kun fremstilles sække, når  

 Statsfrøkontrollen har godkendt en korrektur af trykket.
Der kan godkendes  

 sækketryk til basisfrø, C1 og C2.
2. Udformning af sækketrykket 2.1. Mærkeseddelrubrikken Selve mærkeseddelrubrikken skal anbringes på sækkens ene side.
Mærkesedlen  

 skal indeholde følgende oplysninger:
1. EØF-regler og -normer' 2. Statsfrøkontrollen, Danmark 3. Felt til partiets referencenummer 4. Felt til forseglingsmåned og år 5. Art: Markært/Pisum sativum 6. Felt til sortsnavn 7. Kategori 8. Avlsland: Danmark 9. Opgivet vægt: 50 kg.
 I bilag 1 er vist forslag til mærkesedlens udformning og dimensioner.
 Bundfarven i mærkeseddelrubrikken skal være: hvid for basisfrø blå for  

 C1-frø rød for C2-frø.
2.2. Nummerering af sækkene Hver sæk skal af sækkefabrikken påtrykkes et løbenummer.
Numrene, der  

 tildeles af Statsfrøkontrollen, skal placeres på sækkens top eller bund.
2.3. Andre krævede oplysninger på sækken Navnet på firmaet, der er ansvarlig for partiet, skal stå på sækken.
2.4. Andre oplysninger, der må påtrykkes sækken Hvis det ønskes, må andre oplysninger være påtrykt sækken.
Det kan være  

 kvalitetsnormer efter bekendtgørelsen, dyrkningsvejledning m.v.
Der vil være visse begrænsninger i adgangen til at påføre resultater af  

 analyser ud over de krævede analyser foretaget af Statsfrøkontrollen.
Dog kan  

 det uden videre tillades at angive partiets tusindkornsvægt bestemt på eget  

 laboratorium eller et andet privat laboratorium.
Hvis der laves en fortrykt  

 rubrik til tusindkornsvægt, skal teksten være: Tusindkornvægt (eventuelt  

 forkortet til TKV)bestemt på eget laboratorium (eventuelt navnet på  

 laboratoriet):
3. Brug af sække med sækketryk 3.1 Kontrol med forbrug af sække Hver levering skal af sækkefabrikken anmeldes til Statsfrøkontrollen med  

 angivelse af antal og løbenumre.
Sækkene skal bruges i løbenummerorden, og de må ikke bruges til andet end  

 udsæd af markært.
Eventuelt spild af sække skal meddeles Statsfrøkontrollens  

 prøvetager, der skal føre regnskab med forbruget af sække.
3.2 Udfyldelse af mærkeseddelrubrikken Mærkeseddelrubrikken skal udfyldes ved påstempling i umiddelbar  

 forbindelse med aftapning af partiet. oplysningerne om sort, referencenummer,  

 forseglingsmåned og år skal være tydelig og skal stå på de afsatte pladser.
 Påstemplingen skal foretages af Statsfrøkontrollens prøvetager eller under  

 hans/hendes overvågning.
3.3 Anmeldelse af partier til forsegling Partier til forsegling skal anmeldes som hidtil.
Basisfrø skal anmeldes på  

 formular I, og C1- og C2- og C2-frø skal anmeldes på formular IV.
I modsætning til brug af mærkesedler leveret fra Statsfrøkontrollen skal  

 firmaet selv påføre et referencenummer på formular I og IV.
Der må kun  

 anvendes numre direkte tildelt af Statsfrøkontrollen.
Derfor må firmaet ved  

 sæsonens begyndelse rekvirere det antal numre, der skønnes at blive behov for  

 til basisfrø, henholdsvis certificeret frø.
Med venlig hilsen Hans Jørgen Andersen BILAG 1 til Meddelelse 103-87, MA-54 VEJLEDNING TIL UDFORMNING AF MÆRKESEDDELRUBRIKKEN RUBRIK TIL SÆKKE TIL C1:
 Bundfarven i mærkeseddelrubrikken for C1 skal være blå, og teksten skal  

 trykkes med sort farve.
Rubrikker til basisfrø og C2 skal udformes tilsvarende.
I kategorifeltet  

 skal stå: Basisfrø, henholdsvis certificeret frø 2. generation.
 Bundfarven skal være hvid for basisfrø og rød for C2. Som for C1 skal  

 teksten trykkes med sort farve.
