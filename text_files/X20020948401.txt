Opgørelse af kommanditists  

 lempelsesberettigede udenlandske indkomst Spørgsmål 1. Vil Danmark anse den i Sverige betalte selskabsskat som betalt  

 forholdsmæssigt af danske kommanditister, således at man på  

 dette grundlag vil indrømme creditlempelse  i overensstemmelse med  

 ligningslovens § 33 ? 2.  Skal lempelsesberegningen i henhold til ligningslovens § 33 foretages  

 separat for K/S-andelene i hvert af de respektive kommanditselskaber (per  

 item limitation), således at der indrømmes lempelse den for  

 danske kommanditists forholdsmæssige andel af den i Sverige betalte  

 skat i det overskudsgivende kommanditselskab? 3. Kan den danske kommanditist ved anvendelse af ligningslovens § 33 H  

  bortse fra underskud i det underskudsgivende kommanditselskab, således  

 at der i den danske skat kan indrømmes credit for en  

 forholdsmæssig andel af den i Sverige betalte skat af indkomsten i det  

 overskudsgivende kommanditselskab? Svar 1) (Ja). Se begrundelse nedenfor.
2) Nej.
Se begrundelse nedenfor.
3) Nej.
Se begrundelse nedenfor.
Beskrivelse af de faktiske forhold En skatteyder, der er fuldt skattepligtig til Danmark,  

 påtænker at erhverve andele i to danske kommanditselskaber, der  

 driver virksomhed med udlejning af fast ejendom beliggende i Sverige.
Det er  

 oplyst, at der er et skattemæssigt overskud i det ene kommanditselskab  

 og et skattemæssigt underskud i det andet.
 De svenske skattemyndigheder har oplyst, at Sverige anser de  

 pågældende udenlandske kommanditselskaber for selvstændige  

 skattesubjekter, således at der betales skat i det selskab, der har  

 overskud, medens underskuddet i det andet selskab fremføres til  

 modregning i dette selskabs senere overskud.
 Anmodningen angår spørgsmålet om, hvorvidt der ved  

 skattebetalingen i Danmark kan gives credit for den i Sverige betalte skat af  

 den pågældende indkomst.
 Det er oplyst, at andelene i de nævnte kommanditselskaber vil  

 indgå i virksomhedsordningen i henhold til virksomhedsskattelovens  

 regler.
For så vidt angår spørgsmål 1 har  

 spørgeren anført, at da den nordiske  

 dobbeltbeskatningsoverenskomst ikke indeholder  særlige bestemmelser om  

 den skattemæssige behandling af indkomst fra deltagelse i et  

 personselskab, må spørgsmålet om overenskomstlempelse bero  

 på, om de enkelte selskabsdeltagere kan påberåbe sig  

 overenskomstbeskyttelse.
Efter forespørgerens opfattelse vil han kunne  

 påberåbe sig dobbeltbeskatningsoverenskomstens lempelsesregler  

 henset til, at han er hjemmehørende i Danmark, jf. overenskomstens  

 art. 1.
 Forespørgeren har videre anført, at uagtet der i den  

 konkrete sag ikke foreligger juridisk dobbeltbeskatning, kan en dansk  

 kommanditist påberåbe sig overenskomstbeskyttelse,  og  

 således indrømmes lempelse.
 Der henvises endvidere til, at det i overensstemmelse med administrativ  

 praksis følger, at Danmark vil anse den i Sverige betalte selskabsskat  

 som betalt forholdsmæssigt af de danske selskabsdeltagere,  

 således at man på dette grundlag vil indrømme  

 creditlempelse i overensstemmelse med ligningslovens § 33.
For så vidt angår spørgsmål 2 har  

 spørgeren anført, at Ligningslovens § 33 ikke tager direkte  

 stilling til den problemstilling, der opstår i den foreliggende sag,  

 hvor indkomsterne fra de respektive svenske kommanditselskaber behandles  

 separat efter de svenske skatteregler men samlet efter de danske  

 skatteregler, således at der de facto betales skat i Sverige af en  

 indkomst, der efter danske regler skal opgøres til 0 (eller mindre)  

 som følge af det danske nettoindkomstprincip, der tillader, at  

 overskud fra deltagelse i et selskab reduceres med underskud fra deltagelse i  

 et andet selskab.
Denne problemstilling  svarer til de situationer hvor der  

 er tale om indtægter fra mere end et udland, eller hvor det drejer sig  

 om forskellige indkomstarter fra samme udland, og hvor der efter  

 administrativ praksis foretages beregning af lempelsen for hver indkomstart  

 for sig (per item limitation).
 Forespørgeren har henvist til cirkulære 1994.129, punkt 19.2:  

 "lempelsesberegning skal dog ske særskilt for hver indkomst, hvis der  

 skal lempes efter forskellige metoder eller - i tilfælde af  

 creditlempelse, hvis indkomsten i det pågældende land er blevet  

 særskilt (kilde-) beskattet".
Det er gjort gældende, at indkomsten fra ejendomsbesiddelsen i  

 Sverige er blevet undergivet særskilt kildebeskatning, da hver ejendom  

 beskattes for sig.
Der er derfor ikke  grundlag for at fortolke  

 cirkulærets bestemmelse indskrænkende, hvorfor der i den konkrete  

 situation, må beregnes separat lempelse for hver ejendom.
Vedrørende spørgsmål 3 har spørgeren  

 anført, at i henhold til ligningslovens § 33 H, stk. 2 kan fuldt  

 skattepligtige fysiske personer ved indkomstopgørelsen vælge at  

 se bort fra underskud fra virksomhed i udlandet med den virkning, at det  

 pågældende underskud overføres til senere indkomstår  

 efter reglerne i ligningslovens § 15. Det er en betingelse, at den  

 pågældende underskudsgivende aktivitet indgår i  

 virksomhedsskatteordningen.
Der kan bortses fra en så stor del af  

 underskuddet, at den skattepligtige indkomst svarer til de samlede positive  

 indkomster fra fremmede stater, Færøerne eller Grønland,  

 som er omfattet af ligningslovens § 33, eller en tilsvarende  

 creditbestemmelse i en dobbeltbeskatningsaftalen.
For fysiske personer er det  

 den skattepligtige indkomst, der indgår i virksomhedsskatteordningen,  

 der kan bortses op til.
Forespørgeren har videre anført, at som bestemmelsen er  

 formuleret er det op til den skattepligtige at vælge om bestemmelsen  

 ønskes anvendt.
Skattemyndighederne har ikke mulighed for at  

 tilsidesætte skatteyderens ønske.
Det gøres endvidere gældende, at adgangen til at bortse fra  

 underskud omfatter bl.a. underskud fra kilder i en udenlandsk stat, hvori der  

 er overskud omfattet af ligningslovens § 33 m.v.
Virkningen af ligningslovens  

 § 33 H er, at der ved bortseelsen fra underskud vil blive beregnet en positiv  

 og lempelsesberettigende indkomst i Danmark, således at der i den  

 danske skat kan indrømmes credit for den betalte udenlandske skat, dog  

 højest den del af den danske skat, som forholdsmæssigt falder  

 på den pågældende udenlandske indkomst.
I relation til den  

 konkrete situation er det uden betydning, om underskuddet hidrører fra  

 en enkelt kilde i Sverige i kraft af en per item-limitation eller en samlet  

 opgørelse.
Styrelsens indstilling og begrundelse Ad spørgsmål 1.
Et kommanditselskab er efter dansk ret ikke et selvstændigt  

 skattesubjekt, men anses som skattemæssigt transparent og de enkelte  

 deltagere beskattes af deres andel i kommanditselskabets indtægt.  

 Endvidere anses hver deltager skattemæssigt for at eje en andel af  

 kommanditselskabets aktiver og passiver.
Efter det af de svenske  

 skattemyndigheder oplyste beskattes udenlandske kommanditselskaber som  

 selvstændige skattesubjekter i Sverige.
Efter de svenske skatteregler  

 kan et underskud i det ene kommanditselskab ikke anvendes til modregning i  

 det andet kommanditselskab.
 Efter hidtidig praksis har  Danmark givet creditlempelse for betalt  

 selskabsskat efter ligningslovens § 33 til  her i landet fuldt skattepligtige  

 personer med indkomst fra udenlandske kommanditselskaber, der anses for  

 selvstændige skattesubjekter i de pågældende lande.
 Ved 2000- opdateringen af kommentarerne til OECD-modeloverenskomsten er  

 der foretaget ændringer som følge af OECD's rapport om  

 Partnerships, idet rapportens konklusioner er indarbejdet i kommentarerne.  

 Danmark har ikke taget forbehold for de ændrede kommentarer.
Ifølge kommentarerne til OECD's modeloverenskomsts art. 4 punkt 8.4  

 kan de enkelte deltagere i et kommanditselskab påberåbe sig  

 overenskomstens bestemmelser, uanset kommanditselskabet som sådan ikke  

 er skattepligtigt.
Dette vil også være gældende i de  

 situationer, hvor kommanditselskabet i henhold til den nationale lovgivning i  

 kildelandet behandles som en selvstændig skattepligtig enhed.
 Endvidere fremgår det af kommentarens punkt 69.2 til art. 23, at  

 bopælsstaten, der beskatter deltageren af hans andel af  

 interessentskabets indkomst er forpligtet til at indrømme  

 creditlempelse for den skat, der er opkrævet i interessentskabet for  

 kildestaten.
 I den nordiske dobbeltbeskatningsoverenskomst art. 4, fremgår det,  

 at personsammenslutninger er omfattet af udtrykket "en person", hvilket  

 medfører, at en deltager i et kommanditselskab, der oppebærer  

 indkomst fra en anden stat end den han er hjemmehørende i, opnår  

 beskyttelse efter den nordiske dobbeltbeskatningsoverenskomst.
 I metodebestemmelsen i den  nordiske dobbeltbeskatningsoverenskomst  

  beregnes lempelsen som en creditlempelse, hvorefter Danmark indrømmer  

 credit for den faktisk betalte skat af udenlandsk indkomst opgjort efter  

 danske regler, men således at creditlempelsen ikke kan overstige den  

 del af den danske skat, der forholdsmæssigt falder på den  

 pågældende udenlandske indkomst.
 Forespørgeren vil således være berettiget til  

 creditlempelse for den af kommanditselskabet i Sverige betalte skat opgjort i  

 forhold til hans andel i kommanditselskabet.
 Ad spørgsmål 2.
 I situationer, som det foreliggende, hvor der er flere indkomster fra  

 samme land, skal lempelsesberegningen som udgangspunkt foretages samlet,  

 således at et tab vil blive modregnet i anden indkomst fra samme land.
 Det fremgår af cirkulære nr. 129 af 4. juli 1994 til  

 personskatteloven, punkt 19.2, at lempelsesberegningen kan ske særskilt  

 for hver indkomst i 2 situationer : 1) hvis der skal lempes efter forskellige  

 lempelsesmetoder eller 2) i tilfælde af creditlempelse  hvis indkomsten  

 i det pågældende land er blevet særskilt  

 (kilde)beskattet.
Den sidstnævnte  undtagelsesbestemmelse i cirkulæret tager  

 sigte på de situationer, hvor der er en delt beskatningsret og  

  kildelandet har indeholdt en separat kildeskat eksempelvis ved udbytte og  

 renter, og hvor der efter dobbeltbeskatningsaftalen skal gives credit for den  

 udenlandske kildeskat.
Undtagelsen kan derfor efter Told- og Skattestyrelsens  

 opfattelse ikke finde anvendelse i den heromhandlede situation.
I nærværende situation er der tale om flere  indkomster fra  

 samme land, hvor kildelandet på grund af interne regler ikke har  

 foretaget en samlet indkomstopgørelse for de to kommanditselskaber.
I  

 stedet er indkomsten opgjort og beskattet i hvert kommanditselskab for sig.  

 Ved beregning af lempelse opgøres den udenlandske indkomst imidlertid  

 efter danske regler, og  lempelsesberegningen skal ske samlet, jf. det  

 nævnte cirkulære til personskatteloven punkt 19.2.
 Ad spørgsmål 3.
I medfør af ligningslovens § 33 H kan der ved opgørelsen af  

 den skattepligtige indkomst bortses fra underskud ved virksomhed her i landet  

 eller i en fremmed stat.
Der kan bortses fra en så stor del af de  

 samlede underskud, at den skattepligtige indkomst svarer til de samlede  

 positive indkomster fra fremmede stater, der er omfattet af  

 dobbeltbeskatningsoverenskomsten.
Det beløb, der ses bort fra,  

 overføres i stedet til senere indkomstår efter reglerne i  

 ligningslovens § 15.
Bestemmelsen indebærer, at selskaber eller personer omfattet af  

  virksomhedsskatteordningen  med indkomst fra en fremmed stat, der er  

 lempelsesberettiget efter creditmetoden, kan vælge ikke at fradrage  

 underskud ved virksomhed her i landet eller i en anden fremmed stat ved  

 opgørelsen af den skattepligtige indkomst i Danmark.
Underskuddet kan  

 i stedet fremføres til modregning i senere års overskud efter  

 reglerne i ligningslovens § 15.
 Bestemmelsen sikrer, at man undgår en dobbeltbeskatning i de  

 situationer, hvor den skattepligtige indkomst er 0 eller negativ, og der  

 derfor ikke er nogen dansk skat, hvori der kan gives lempelse for den  

 udenlandske skat.
 Bestemmelsen tager således sigte på de situationer, hvor der  

 er underskud  i "øvrig indkomst" og kan derfor ikke anses at finde  

 anvendelse i tilfælde, hvor der er tale om et underskud i den  

 lempelsesberettigede indkomst.
 I nærværende forespørgsel hvor den lempelsesberettigede  

 indkomst opgjort efter danske regler er 0 (eller negativ), men hvor der  

 altså er betalt skat til Sverige, fordi dette land anvender andre  

 opgørelsesregler vil forespørgeren derfor ikke i medfør  

 af ligningslovens § 33 H kunne bortses fra underskud i det underskudsgivende  

 kommanditselskab.
 Ligningsrådet tiltræder Told- og Skattestyrelsens  

 indstilling.
