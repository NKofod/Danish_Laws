Bilag 1 Cirkulære om stillingsstruktur for kunstnerisk/videnskabeligt personale ved Det Kongelige Danske Kunstakademi, Kunstakademiets Arkitektskole og Arkitektskolen Aarhus under Kulturministeriet Dette cirkulære indeholder dels Kulturministeriets notat af 11.marts 2011 om stillingsstruktur for kunstnerisk/videnskabeligt personale ved Det Kongelige Danske Kunstakademi, Kunstakademiets Arkitektskole samt Arkitektskolen Aarhus, dels protokollat af 14. marts 2011 til overenskomsten for akademikere i staten om stillingsstruktur for kunstnerisk videnskabeligt personale ved Det Kongelige Danske Kunstakademi, Kunstakademiets Arkitektskole samt Arkitektskolen Aarhus.
 Cirkulæret indeholder bestemmelser om løn- og ansættelsesvilkår for stillinger under stillingsstrukturen for kunstnerisk/videnskabeligt personale ved Det Kongelige Danske Kunstakademi, Kunstakademiets Arkitektskole samt Arkitektskolen Aarhus, under Kulturministeriet.
Generelle bemærkninger Protokollatet fastsætter løn- og ansættelsesvilkår for kunstnerisk/videnskabelige medarbejdere ved arkitektskolerne under Kulturministeriet, der er ansat i stillinger omfattet af Kulturministeriet notat af 11. marts 2011 om stillingsstruktur for kunstnerisk/videnskabeligt personale ved arkitektskolerne.
Kulturministeriets notat fastsætter kvalifikationskrav og stillingsindhold for stillingerne.
 Protokollatet omfatter følgende stillinger:
1. Stillinger under adjunktniveau 2. Stillinger på adjunktniveau 3. Stillinger som lektor 4. Stillinger på professorniveau 5. Øvrige stillinger Kulturministeriets notat om stillingsstrukturen indeholder i øvrigt nedenstående stillinger, som ikke er omfattet af dette cirkulære:
1. Ph.d-stipendiater, jf. protokollat til overenskomst for akademikere i staten 2. Eksterne lektorer, jf. aftale om eksterne lektorer, og 3. Undervisningsassistenter, jf. cirkulære om timelønnede undervisere Som de væsentligste ændringer i forhold til det tidligere cirkulære kan nævnes:
 1. Cirkulæret er opbygget efter Kulturministeriets reviderede stillingsstruktur for kunstnerisk/videnskabeligt personale ved arkitektskoler.
 2. Følgende stillingsbetegnelser er bortfaldet:
 a) Forskningsassistent, -adjunkt, -lektor og -professor.
 b) Gæstelektor og -professor (som en egentlig stillingskategori).
 c) Faglig assistent.
 3. Følgende nye stillingskategorier er blevet introduceret:
a) Professor med særlige opgaver b) Studieadjunkt og studielektor c) Post doc.
d) Videnskabelig assistent Cirkulærebemærkninger er markeret med kursiv og fremgår i tilknytning til de relevante afsnit.
 De nærmere bestemmelser om opslag og bedømmelse er fastsat i den til enhver tid gældende bekendtgørelse om ansættelse af kunstnerisk/videnskabeligt personale ved visse uddannelsesinstitutioner under Kulturministeriet (ansættelsesbekendtgørelsen).
Ikrafttræden Cirkulæret er gældende fra 1. april 2011. Samtidig ophæves cirkulære af 9. april 1991 om stillingsstruktur ved arkitektskolen i København og Århus og Kultur- og Kommunikationsministeriets notat af 18. marts 1988 om stillingsstrukturregler samt stillingsstruktur af september 1999 for kunstnerisk/videnskabeligt personale med forsknings- og undervisningsopgaver ved Arkitektskolerne under Kulturministeriet.
Personalestyrelsen, den 25. marts 2011 Sune Planch Madsen Protokollat til overenskomsten for akademikere i staten.
Stillingsstruktur for kunstnerisk/videnskabeligt personale ved Det Kongelige Danske Kunstakademi, Kunstakademiets Arkitektskole og Arkitektskolen Aarhus under Kulturministeriet Protokollatet omfatter medarbejdere ved Det Kongelige Danske Kunstakademi, Kunstakademiets Arkitektskole samt Arkitektskolen Aarhus under Kulturministeriet, der er ansat i en stilling omfattet af Kulturministeriets notat af den 11. marts 2011 om stillingsstruktur for kunstnerisk/videnskabeligt personale ved arkitektskoler.
I.
Stillinger under adjunktniveau Videnskabelig assistent § 1. Ansættelse i en stilling som videnskabelig assistent sker for en periode af indtil tre år.
Genansættelse udover tre år kan ikke finde sted.
Ved udløbet af ansættelsesperioden fratræder den videnskabelige assistent uden yderligere varsel.
 Stk. 2. Til videnskabelige assistenter ydes et særligt tillæg på 28.400 kr. årligt.
II.
Stillinger på adjunktniveau § 2. Ansættelse kan ske som adjunkt/post doc.
Stk. 2. Ansættelse kan ske tidsbegrænset, jf. stk. 3, eller for stillinger som adjunkt uden tidsbegrænsning, jf. stk. 4. Arkitektskolen bestemmer om en stilling som adjunkt opslås som en tidsbegrænset stilling eller en stilling uden tidsbegrænsning.
Det skal af opslaget fremgå, om der er tale om en tidsbegrænset stilling eller en stilling uden tidsbegrænsning.
 Ved ansættelse som adjunkt gives merit for tidligere ansættelse som post doc inden for et relevant område.
Stk. 3. Ansættelse i en tidsbegrænset stilling som adjunkt/post doc. sker for en periode på op til 4 år.
Ansættelsesperioden kan i særlige tilfælde forlænges med indtil 1 år, såfremt den ansatte fremsætter ønske herom senest 6 måneder før periodens udløb.
 Ansættelse som adjunkt/post doc. kan maksimalt ske for en samlet periode på 8 år.
 Stk. 4. Ved ansættelse som adjunkt uden tidsbegrænsning, overgår den ansatte til en lektorstilling, når den pågældende er bedømt kvalificeret med virkning fra den 1. i måneden efter positiv bedømmelse.
Bedømmelsen finder normalt sted inden for det sidste halve år af ansættelsen.
Ansatte, som har merit fra tidligere ansættelser inden for et relevant område, kan indstille sig til tidligere bedømmelse.
Der kan maksimalt ske bedømmelse to gange.
Undlader den ansatte at anmode om at få sine kvalifikationer bedømt inden for 4 år, eller er 2. bedømmelse ikke positiv, skal ansættelsesmyndigheden umiddelbart iværksætte en afskedigelse efter regler i overenskomsten.
Vurderes den ansatte ikke kvalificeret på lektorniveau, fratræder den pågældende med overenskomstmæssigt varsel.
Arkitektskolerne kan dog efter aftale med den ansatte beslutte at forlænge ansættelsen som adjunkt for en periode på maksimalt 2 år efter negativ bedømmelse.
Senest seks måneder før udløbet af den forlængede ansættelsesperiode skal der indgives anmodning om ny bedømmelse.
Er også denne bedømmelse negativ, fratræder den ansatte med overenskomstmæssigt varsel.
 Stk. 5. Stillinger som adjunkt/post doc er som udgangspunkt fuldtidsstillinger, men der kan også ske ansættelse på deltid.
Stk. 6. En ansat i en stilling som adjunkt/post doc kan bære stillingsbetegnelsen adjunkt eller post doc.
Stillingsbetegnelsen afhænger af, hvilken variant af den samlede stilling, den ansatte er ansat i.
 § 3. Til adjunkter/post docs ydes et særligt tillæg på 37.600 kr. årligt.
§ 4. For adjunkter gælder det, at ved fravær på grund af barsels- eller adoptionsorlov forlænges ansættelsesperioden efter ansøgning svarende til fraværs-periodens længde.
Ansættelsesperioden kan højst forlænges med det antal uger, som adjunkten har ret til fravær under barsels- eller adoptionsorlov, inkl. omsorgsdage afholdt i tilknytning til orloven.
 Hvis en tidsbegrænset ansættelsesperiode udløber under barsels- eller adoptionsorlov, genoptager adjunkten tjenesten efter endt orlov med en periode, der svarer til den periode, den ansatte har haft orlov inden for ansættelsesperioden.
 Cirkulærebemærkninger til § 4:
 § 4 om forlængelse gælder kun for adjunktstillinger.
 § 5. Ved fravær på grund af længerevarende sygdom kan ansættelsesperioden forlænges svarende til fraværsperiodens længde.
III.
Stillinger som lektor § 6. En stilling som lektor besættes normalt uden tidsbegrænsning.
I særlige tilfælde kan lektorstillinger dog besættes tidsbegrænset, f.eks. ved ansættelse af gæstelektorer eller i forbindelse med særlige projekter.
 Stk. 2. Stillingen som lektor er som udgangspunkt en fuldtidsstilling, men der kan også ske ansættelse på deltid.
Stk. 3. Hvis den ansatte ikke forud for ansættelsen har opnået tilstrækkelig undervisningserfaring, kan denne ansættes på prøve for en periode på indtil 1½ år.
Prøveansættelse kan dog undlades, hvis ansættelsen er tidsbegrænset, og den ansatte skal varetage begrænsede undervisningsopgaver.
 Senest 4 måneder før prøveansættelsens afslutning skal der foretages en fagkyndig bedømmelse af de pædagogiske og undervisningsmæssige kvalifikationer på niveau med den bedømmelse, der finder sted ved en lektoransættelse.
 Såfremt vurderingen ikke er positiv, fratræder den ansatte med overenskomstmæssigt varsel.
 Sker underretning om ansættelsens ophør mindre end 3 måneder før prøveansættelsens udløb, fratræder den ansatte med sædvanligt overenskomstmæssigt varsel.
 § 7. Til lektorer ydes et særligt tillæg på 67.100 kr. årligt.
IV.
Stillinger på professorniveau Professor § 8. En stilling som professor besættes normalt uden tidsbegrænsning, men kan også besættes tidsbegrænset, f.eks. ved ansættelse af gæsteprofessorer eller i forbindelse med særlige projekter.
 Stk. 2. Stillingen som professor er som udgangspunkt en fuldtidsstilling, men der kan også ske ansættelse på deltid.
 Stk. 3. Til professorer ydes en løn svarende til lønramme 37.
Professor med særlige opgaver § 9. Ansættelse som professor med særlige opgaver er tidsbegrænset.
Ansættelsen kan have en varighed på tre til fem år.
Der er mulighed for forlængelse, således at den samlede ansættelse udgør op til 8 år.
Stk. 2. Ud over basisløn efter lønskalaen i overenskomsten for akademikere ydes der under ansættelsen som tidsbegrænset professor med særlige opgaver et pensionsgivende tillæg.
Tillægget aftales lokalt.
 Kan der ikke opnås enighed om andet, udgør tillægget 131.000 kr. årligt.
Ved overgang til ansættelse som professor med særlige opgaver overgår medarbejdere, der er ansat på det gamle lønsystem, til det nye lønsystem.
Et evt. udligningstillæg, der ydes i forbindelse med overgangen, modregnes i det tillæg, der er knyttet til ansættelsen som professor med særlige opgaver.
 Stk. 3. Ved periodens udløb bortfalder de særlige funktionsbestemte opgaver, og den pågældende overgår til en stilling som lektor ved arkitektskolen, med mindre andet aftales.
 Ved ansættelse af professorer med særlige opgaver gælder samme regler for forhandling mv. af tillæg som for f.eks. lektorer.
 Cirkulærebemærkninger til stk. 2 og 3:
 Overgang til ansættelse som professor med særlige opgaver opfattes ikke som et stillingsskift i henhold til § 27 i overenskomst for akademikere i staten, og derfor opretholdes et evt. ydet udligningstillæg ved tilbagegang til ansættelse og aflønning som lektor.
V. Øvrige stillinger Studieadjunkt og studielektor § 10. Stillinger som studieadjunkt og studielektor besættes normalt uden tidsbegrænsning, dog jf. § 13.
 Stk. 2. Ansættelse kan ske på fuld tid eller på deltid.
 Stk. 3. Ansættelse sker som studieadjunkt eller studielektor afhængig af den pågældendes kvalifikationer.
 § 11. Der ydes følgende særlige tillæg til studieadjunkter/studielektorer:
Studieadjunkter 1) Ved ansættelsen: 26.000 kr. årligt 2) Efter 3 års ansættelse: 33.500 kr. årligt Studielektorer 54.800 kr. årligt § 12. Senest 6 måneder før udløbet af det 6. ansættelsesår skal der ske vurdering af studieadjunktens kvalifikationer med henblik på at vurdere, om studieadjunkten er kvalificeret på studielektorniveau.
Studieadjunkten skal have meddelelse om resultatet af bedømmelsen senest 3 måneder før udløbet af det 6. ansættelsesår.
 Stk. 2. Er vurderingen positiv, overgår studieadjunkten ved udløbet af ansættelsesperioden til ansættelse som studielektor.
Stk. 3. Er studielektorvurderingen negativ, kan studieadjunkten ansættes for yderligere en periode på indtil 2 år.
Den pågældende kan senest 6 måneder inden denne periodes udløb fremsætte en anmodning om fornyet bedømmelse efter reglerne i stk. 1. Er den fornyede bedømmelse ikke positiv, fratræder studieadjunkten stillingen uden yderligere varsel ved periodens udløb.
 Stk. 4. I særlige tilfælde, fx ved længerevarende sygdom eller barselsorlov, kan den maksimale ansættelsesperiode forlænges med op til et år.
 Stk. 5. Såfremt en ansøger til en studieadjunkt/-lektorstilling har erhvervet sig særlige kvalifikationer af betydning for varetagelsen af stillingen, uden dog at være kvalificeret til at kunne ansættes som studielektor, kan studieadjunktansættelse ske for et kortere tidsrum end seks år og studielektorbedømmelsen finde sted tilsvarende tidligere.
 Stk. 6. Direkte ansættelse som studielektor kan finde sted, men det forudsætter altid, at ansøgeren er blevet positivt bedømt inden ansættelsen, og normalt også at den pågældende har haft mindst seks års beskæftigelse inden for et for stillingen relevant arbejdsområde.
§ 13. Ved arkitektskolerne anvendes stillingskategorien som studieadjunkt/studielektor også til studieadjunkter og studielektorer med sideløbende arkitektfaglig beskæftigelse på tegnestue eller anden relevant arkitektfaglig praksis.
For disse erstattes § 10, stk. 1 og 2, og § 12, stk. 1 og 2, af § 13, stk. 2-7, mens øvrige bestemmelser i §§ 10  12 gælder tilsvarende.
 Stk. 2. Ansættelse som studieadjunkt/studielektor efter § 13 sker for en tidsbegrænset periode jf. dog stk. 3. Ansættelsesperioden for en studieadjunkt skal have en længde, der sikrer, at den ansatte kan kvalificere sig til bedømmelse som studielektor.
 Cirkulærebemærkninger til § 13, stk. 2:
 Der vil normalt være tale om, at adjunktperioden er kortere end 6 år henset til de særlige kvalifikationskrav og kravet om sideløbende arkitektfaglig beskæftigelse/praksis.
 Stk. 3. Ansættelse som studieadjunkt/studielektor efter § 13 kan også ske tidsubegrænset.
 Cirkulærebemærkninger til § 13, stk. 3:
 Tidsubegrænset ansættelse efter § 13 adskiller sig fra ansættelse efter §§ 10-12, ved at beskæftigelsesgraden maksimalt kan være 3/5 del af fuld tid, og ved at der er krav om sideløbende arkitektfaglig beskæftigelse.
 Stk. 4. Den samlede periode med tidsbegrænset ansættelse som studieadjunkt/studielektor efter § 13, kan ikke overstige 8 år, inklusive eventuelle forlængelser efter § 12, stk. 3 og 4.
Stk. 5. Ansættelse som studieadjunkt/studielektor efter § 13 sker på deltid.
Deltidsansættelsen kan ske svarende til maksimalt 3/5 af fuldtid.
Såfremt beskæftigelsesgraden for en ansat overskrider 3/5 over en periode på et år, og ikke forventes bragt ned til mindre end 3/5 i det følgende år, optages forhandling med den forhandlingsberettigede organisation om fastansættelse efter § 10.
 Cirkulærebemærkninger til § 13, stk.5:
 Med et år menes der en periode på løbende 12 måneder.
Stk. 6. Senest 6 måneder før udløbet af studieadjunktperioden skal der ske vurdering af studieadjunktens kvalifikationer med henblik på at vurdere, om studieadjunkten er kvalificeret på studielektorniveau.
Studieadjunkten skal have meddelelse om resultatet af bedømmelsen senest 3 måneder før udløbet af studieadjunktperioden.
Såfremt bedømmelsen er positiv, overgår studieadjunkten til ansættelse og aflønning som studielektor i den resterende del af ansættelsesperioden.
 Stk. 7. Det skal af stillingsopslaget fremgå, at ansættelse sker i henhold til § 13, herunder at kvalifikationskravene er sideløbende arkitektfaglig beskæftigelse på tegnestue eller anden relevant arkitektfaglig praksis, samt hvorvidt der er tale om en tidsubegrænset eller tidsbegrænset stilling.
VI.
Generelle bestemmelser § 14. Ved ansættelse i en tidsbegrænset stilling fratræder den ansatte ved ansættelsesperiodens udløb uden særligt varsel, medmindre genansættelse har fundet sted.
For professorer med særlige opgaver henvises i øvrigt til § 9, stk. 3.
 Stk. 2. Ansættelsesforholdet kan i ansættelsesperioden bringes til ophør efter de sædvanlige overenskomstmæssige regler.
§ 15. De i aftalen anførte tillæg er angivet i grundbeløb pr. 1. oktober 1997 og procentreguleres efter den for statens tjenestemænd gældende lønjusteringsaftale.
Tillæggene er pensionsgivende.
VII.
Overgangsregler § 16. Ovennævnte stillingsstruktur finder alene anvendelse for kunstnerisk/videnskabeligt personale, der er ansat med virkning fra 1. april 2011 eller senere.
Stk. 2. Ansatte, der ved denne stillingsstrukturs ikrafttræden er ansat i stillinger som kandidat- eller forskningsstipendiat, faglig assistent, adjunkt, gæstelektor eller -professor eller som forskningsassistent, -adjunkt, -lektor eller -professor opretholder uændrede løn- og ansættelsesvilkår, så længe ansættelsen varer.
Eventuel forlængelse af ansættelsen sker på de vilkår, som var gældende ved ansættelsen.
 Cirkulærebemærkninger til § 16:
Ansatte i stillinger som arkitekturlærer uden for stillingsstrukturen 
opretholder deres hidtidige løn- og ansættelsesvilkår, indtil ansættelsen udløber.
Der kan for denne gruppe ikke ske forlængelse på hidtidige vilkår, men der kan ske ansættelse efter opslag som studieadjunkt eller studielektor i henhold til den nye stillingsstruktur.
Ansatte i stillinger som arkitekturlærer tilbydes efter anmodning bedømmelse som studielektor.
En sådan anmodning skal være fremsat inden udløbet af ansættelsen som arkitekturlærer.
Der kan ske ansættelse efter opslag som studieadjunkt eller studielektor i henhold til den nye stillingsstruktur.
VIII.
Ikrafttræden mv.
 § 17. Protokollatet har virkning fra den 1. april 2011.
 Stk. 2. Samtidig ophæves protokollat af 9. april 1991 om stillingsstruktur ved Arkitektskolen i København og Århus samt protokollat af september 1999 om stillingsstruktur for kunstnerisk/videnskabeligt personale med forsknings- og undervisningsopgaver ved Arkitektskolerne under Kulturministeriet.
 Stk. 3. Protokollatet kan af AC og Finansministeriet opsiges samtidig med overenskomsten og efter reglerne i samme.
Bilag 1 Kulturministeriets notat af 11. marts 2011 om stillingsstruktur for kunstnerisk/videnskabeligt personale ved Det Kongelige Danske Kunstakademi, Kunstakademiets Arkitektskole og Arkitektskolen Aarhus under Kulturministeriet Generelle bemærkninger Det kongelige Danske Kunstakademi, Kunstakademiets Arkitektskole og Arkitektskolen Aarhus har, ifølge loven om videregående kunstneriske uddannelsesinstitutioner under Kulturministeriet, til opgave på kunstnerisk og videnskabeligt grundlag 1) at give uddannelse i arkitektur indtil det højeste niveau 2) at udøve kunstnerisk udviklingsvirksomhed og 3) på videnskabeligt grundlag at drive forskning inden for arkitekturen.
 Ifølge loven skal institutionerne endvidere bidrage til at udbrede kendskab til arbejdsmetoder og resultater inden for deres fagområder.
 Arkitektskolens ledelse på alle niveauer har ansvaret for, at der er sammenhæng mellem den forskning og kunstneriske udviklingsvirksomhed, der udføres, og de uddannelser skolen tilbyder.
Det fremgår af loven om videregående kunstneriske uddannelsesinstitutioner under Kulturministeriet (§ 9, stk. 2), at arkitektskolerne selv træffer afgørelse om den forskning, der drives på institutionerne.
Det betyder konkret, at arkitektskolernes ledelse fastlægger den nærmere fordeling mellem de kunstnerisk/videnskabelige medarbejderes opgaver, herunder forskning.
Vægtningen af de forskellige opgaver kan variere over tid.
Skolen kan pålægge medarbejderne at varetage konkrete opgaver inden for skolens formål, herunder administrative opgaver.
Den enkelte forsker har  inden for sit fagområde og skolens forskningsstrategiske rammer - frihed til at udføre sine forskningsopgaver med de forpligtelser, der følger af et ansættelsesforhold.
Den enkelte forsker har i udøvelsen af sin forskning frihed til at vælge metode og fremgangsmåde.
I dette notat fastlægges stillingsstrukturen og indholdet i de stillingskategorier, der kan benyttes for det kunstnerisk/videnskabelige personale ved arkitektskolerne.
Stillingsstrukturen gælder for alle medarbejdere ansat i videnskabelige stillinger med forskningsopgaver og undervisningsopgaver, samt personale med forskningsbaseret rådgivning.
Revisionen af stillingsstrukturen Stillingsstrukturen, der træder i kraft den 1. april 2011, er en revision af den gældende stillingsstruktur.
Stillingsstrukturen skaber rammerne for stillingerne.
Ledelsen på arkitektskolen fastlægger det konkrete stillingsindhold og præciserer arbejdsopgaverne i det enkelte stillingsopslag.
 De nærmere bestemmelser om opslag og bedømmelse er fastsat i den til enhver tid gældende bekendtgørelse om ansættelse af kunstnerisk/videnskabeligt personale ved visse uddannelsesinstitutioner under Kulturministeriet (ansættelsesbekendtgørelsen).
 Ansatte, der ved denne stillingsstrukturs ikrafttræden er ansat efter den hidtidige stillingsstruktur, bevarer deres nuværende stillingsbetegnelse og ansættelsesvilkår.
Opmærksomheden henledes i øvrigt på lov om tidsbegrænset ansættelse, hvis formål blandt andet er at fastsætte rammer, der skal forhindre misbrug hidrørende fra flere på hinanden følgende tidsbegrænsede ansættelsesforhold.
Af loven følger blandt andet, at for ansatte, der er beskæftiget med undervisnings- og forskningsvirksomhed, gælder, at fornyelse af flere på hinanden følgende tidsbegrænsede ansættelsesforhold højst kan ske to gange, jf. lovens § 5, stk. 2. En varig ansættelse eller ansættelse i en ny stillingskategori er ikke en fornyelse omfattet af loven.
 Ved fravær på grund af barsels- eller adoptionsorlov kan de i notatet fastsatte maksimale grænser for den samlede ansættelsestid forlænges svarende til fraværsperiodens længde.
For stillingen som adjunkt gælder der dog de særlige bestemmelser om forlængelse ved fravær på grund af barsels- eller adoptionsorlov eller længerevarende sygdom som er angivet i afsnit 2.1 samt protokollatets § 4. For ph.d.-studerende gælder bestemmelserne i protokollat herom til overenskomst for akademikere i staten Stillingsstrukturen generelt Stillinger, omfattet af stillingsstrukturen, er inddelt i følgende niveauer:
1) Stillinger under adjunktniveau 2) Stillinger på adjunkt niveau 3) Stillinger som lektor 4) Stillinger på professorniveau 5) Øvrige stillinger Beskrivelse af de enkelte stillinger 1. Stillinger under adjunktniveau 1.1. Ph.d.-stipendiat (Ph.D.
Fellow) Stillingen som ph.d.-stipendiat er en tidsbegrænset uddannelsesstilling.
Ansættelse sker i henhold til protokollat til overenskomst for akademikere i staten.
1.2. Videnskabelig assistent (Research Assistant) Stillingen som videnskabelig assistent er en tidsbegrænset videnskabelig stilling.
Hovedopgaverne er forskning og/eller undervisning.
En mindre del af arbejdstiden kan anvendes til faglig udvikling samt varetagelse af andre opgaver.
 Kvalifikationskravet er kandidatniveau.
Ansættelse sker for en periode af indtil tre år.
Genansættelse ud over tre år kan ikke finde sted.
Ved udløbet af ansættelsesperioden fratræder den videnskabelige assistent uden yderligere varsel.
1.3. Undervisningsassistent (Assistant Lecturer) Stillingen som undervisningsassistent er en deltidsstilling med henblik på selvstændig varetagelse af undervisningsopgaver normalt af elementær karakter eller undervisning, der supplerer undervisning varetaget på adjunkt-, lektor- eller professorniveau.
Undervisningsassistenten varetager undervisning inden for faget efter institutionens bestemmelse.
Undervisningsassistenten skal have særlig tilladelse til at fungere som eksaminator.
 Kvalifikationskravet er kandidatniveau.
Ansættelse sker for en periode på indtil tre år.
Genansættelse kan finde sted i det omfang, at det er i overensstemmelse med lov om tidsbegrænset ansættelse.
Det konkrete timetal mv. fastsættes for hvert semester inden for de aftalte rammer herfor.
 Ansættelse sker i henhold til det til enhver tid gældende cirkulære om timelønnet undervisning.
1.4. Ekstern lektor (Part-time Lecturer) Stillingen som ekstern lektor er en deltidsstilling, hvis hovedindhold er varetagelse af kvalificerede undervisningsopgaver.
Formålet med det eksterne lektorat er at give mulighed for ansættelse af undervisere med relevant praksiserfaring eller særlige kvalifikationer på højt niveau.
Kvalifikationskravet er kandidatniveau samt yderligere kvalifikationer på højt niveau, f.eks. særlige specialer, kundskaber eller praksiserfaring opnået gennem ansættelse inden for fagets praksisområde.
Undervisningsmæssige kvalifikationer indgår i bedømmelsesgrundlaget.
 Ansættelse sker i henhold til den til enhver tid gældende aftale om eksterne lektorer ved universiteter m.fl., indgået mellem Finansministeriet og Akademikernes Centralorganisation.
2. Stillinger på adjunktniveau (adjunkt/post doc.) 2.1. Adjunkt (Assistant Professor) Adjunkturet er en videreuddannelsesstilling, hvor hovedopgaverne er forskning og/eller kunstnerisk udviklingsvirksomhed samt undervisning.
 Hertil kan i begrænset omfang komme varetagelse af andre opgaver efter arkitektskolens bestemmelse, f.eks. administration eller tværinstitutionelt og eksternt samarbejde.
Arkitektskolen fastlægger den nærmere fordeling mellem de forskellige opgaver.
Vægtningen mellem de forskellige opgaver kan variere over tid, men der skal sikres en balance, som gør, at adjunkten kan kvalificere sig inden for de for stillingen relevante områder (typisk forskning og/eller kunstnerisk udviklingsvirksomhed og undervisning).
 Der gives supervision og mulighed for pædagogisk opkvalificering med henblik på en skriftlig vurdering af adjunktens undervisningsmæssige kvalifikationer.
 Ved ansættelse som adjunkt gives merit for tidligere ansættelse som post doc. inden for et relevant område.
For adjunkter gælder det, at ved fravær på grund af barsels- eller adoptionsorlov forlænges ansættelsesperioden efter ansøgning svarende til fraværsperiodens længde.
Ansættelsesperioden kan højst forlænges med det antal uger, som adjunkten har ret til fravær under barsels- eller adoptionsorlov, inkl. omsorgsdage afholdt i tilknytning til orloven.
 Hvis en tidsbegrænset ansættelsesperiode udløber under barsels- eller adoptionsorlov, genoptager adjunkten tjenesten efter endt orlov med en periode, der svarer til den periode, den ansatte har haft orlov inden for ansættelsesperioden.
 Ved fravær på grund af længerevarende sygdom kan ansættelsesperioden forlænges svarende til fraværsperiodens længde.
2.2. Post doc. (Postdoc) Post doc.-stillingen er en tidsbegrænset videnskabelig stilling.
Stillingsindholdet vil normalt overvejende være forskning.
Hertil kommer undervisning i et vist omfang.
Desuden kan i begrænset omfang komme varetagelse af andre opgaver.
Arkitektskolen fastlægger den nærmere fordeling mellem de forskellige opgaver.
Vægtningen mellem de forskellige opgaver kan variere over tid.
I stillingen indgår ikke pædagogisk opkvalificering.
Ansættelse som post doc. kan derfor ikke alene kvalificere til ansættelse som lektor.
2.3. Kvalifikationskrav Ansættelse som adjunkt/post doc. forudsætter videnskabelige kvalifikationer på ph.d.-niveau eller en betydelig arkitektfaglig karriere.
2.4. Vilkår En stilling som adjunkt/post doc. kan besættes tidsbegrænset for en periode på op til 4 år.
Ved ansættelse i en tidsbegrænset stilling, kan ansættelsesperioden i særlige tilfælde forlænges med indtil 1 år, såfremt den ansatte fremsætter ønske herom senest 6 måneder før periodens udløb.
Ansættelse som adjunkt/post doc. kan maksimalt ske for en samlet periode på 8 år.
Ansættelse som adjunkt kan endvidere ske uden tidsbegrænsning, således at den ansatte efter maksimalt 4 år overgår til en stilling som lektor.
Overgang forudsætter, at den ansatte efter aftale med arkitektskolen indstilles til bedømmelse og bedømmes kvalificeret.
Bedømmelsen af en adjunkt, som er ansat tidsubegrænset, finder normalt sted inden for det sidste halve år af ansættelsen.
Ansatte, som har merit fra tidligere ansættelser indenfor et relevant område, kan indstille sig til tidligere bedømmelse.
Der kan maksimalt ske bedømmelse to gange.
 Undlader den ansatte at anmode om at få sine kvalifikationer bedømt indenfor 4 år, eller er 2. bedømmelse ikke positiv, skal ansættelsesmyndigheden umiddelbart iværksætte en afskedigelse efter de overenskomstmæssige regler.
Arkitektskolen bestemmer, om en stilling som adjunkt opslås tidsbegrænset eller uden tidsbegrænsning.
Arkitektskolen og en ansat, som er tidsbegrænset ansat, kan under ansættelsen aftale overgang til tidsubegrænset ansættelse.
Overgang kræver ikke opslag af stillingen.
 Stillinger som adjunkt/post doc. er som udgangspunkt fuldtidsstillinger, men der kan også ske ansættelse på deltid.
En ansat i en stilling som adjunkt/post doc. kan bære stillingsbetegnelsen adjunkt eller post doc.
Stillingsbetegnelsen afhænger af, hvilken variant af den samlede stilling, den ansatte er ansat i.
3. Stillinger som lektor (Associate Professor) 3.1. Stillingsindhold Lektoratet er en stilling, hvor hovedopgaverne er forskning og/eller kunstnerisk udviklingsvirksomhed, herunder forpligtelse til publicering og videnskabelig formidling, samt undervisning.
 Hertil kan komme varetagelse af forskningsledelse, vejledning og supervision samt fagligt bedømmelsesarbejde.
 Stillingen omfatter endvidere vejledning af studerende, censorvirksomhed og eksamensdeltagelse mv.
 Lektoren kan desuden varetage andre opgaver inden for arkitektskolernes formål, bl.a. administration, herunder varetagelse af løbende studieadministrative opgaver.
Arkitektskolen fastlægger den nærmere fordeling mellem de forskellige opgaver.
Vægtningen mellem de forskellige opgaver kan variere over tid.
3.2. Kvalifikationskrav En ansøger til en stilling som lektor bedømmes på de kvalifikationer, der stilles krav om i stillingsopslaget.
Ansættelse som lektor forudsætter kvalifikationer på det niveau, der kan opnås på grundlag af en tilfredsstillende gennemført ansættelsesperiode som adjunkt/post doc., men vil også kunne opnås på anden måde.
 Det forudsættes, at ansøgeren har dokumenteret forskning på internationalt niveau eller på anden måde har videre- eller nyudviklet fagområdet, eller har udøvet original kunstnerisk udviklingsvirksomhed på højt internationalt niveau eller har en betydelig arkitektfaglig karriere på højt niveau.
 Det forudsættes endvidere, at ansøgeren har modtaget supervision og pædagogisk opkvalificering og har modtaget en positiv skriftlig vurdering af sine undervisningsmæssige kvalifikationer.
 Særlig kvalificeret indsats og nyudvikling inden for det undervisningsmæssige område skal vægte i den samlede vurdering ved stillingens besættelse.
3.3. Vilkår En stilling som lektor besættes normalt uden tidsbegrænsning.
I særlige tilfælde kan lektorstillinger dog besættes tidsbegrænset, f.eks. ved ansættelse af gæstelektorer eller i forbindelse med særlige projekter.
 Stillingen som lektor er som udgangspunkt en fuldtidsstilling, men der kan også ske ansættelse på deltid.
4. Stillinger på professorniveau 4.1. Professor (Professor) Professoratet er en stilling, hvor hovedopgaverne er forskning og/eller kunstnerisk udviklingsvirksomhed, herunder forpligtelse til publicering og videnskabelig formidling, samt undervisning.
 Hertil kan komme varetagelse af forskningsledelse, vejledning og supervision samt fagligt bedømmelsesarbejde.
 Stillingen omfatter endvidere faglig ledelse og koordinering.
 Professoren kan desuden varetage andre opgaver inden for arkitektskolens formål, bl.a. administration og varetagelse af løbende studieadministrative opgaver.
 Herudover kommer en forpligtelse til at varetage ledelse i det omfang, det i øvrigt passer med arkitektskolernes opgaver og bestemmelse.
Arkitektskolen fastlægger den nærmere fordeling mellem de forskellige opgaver.
Vægtningen mellem de forskellige opgaver kan variere over tid.
4.1.1. Kvalifikationskrav En ansøger til et professorat bedømmes på de kvalifikationer, der stilles krav om i stillingsopslaget, idet der skal kunne dokumenteres en høj grad af original videnskabelig produktion på internationalt niveau, herunder udvikling af fagområdet, udøvelse af kunstnerisk udviklingsvirksomhed på højeste internationale niveau eller en arkitektfaglig karriere på højt internationalt niveau.
 Endvidere skal der lægges vægt på en vurdering af vedkommendes evne til at varetage forskningsledelse og evt. andre ledelsesfunktioner, f.eks. i relation til arkitektskolens eksterne samarbejde.
 Særlig kvalificeret indsats og nyudvikling på det undervisningsmæssige område skal vægte i den samlede vurdering ved besættelse af stillingen.
4.1.2. Vilkår En stilling som professor besættes normalt uden tidsbegrænsning, men kan også besættes tidsbegrænset, f.eks. ved ansættelse af gæsteprofessorer eller i forbindelse med særlige projekter.
 Stillingen som professor er som udgangspunkt en fuldtidsstilling, men der kan også ske ansættelse på deltid.
4.2. Professor med særlige opgaver (Professor with Special Responsibilities) Professor med særlige opgaver indebærer en tidsbegrænset varetagelse af funktionsbestemte opgaver samt opgaver i øvrigt, som er knyttet til professorstillinger.
De funktionsbestemte opgaver kan have en varighed på tre til fem år.
Der er mulighed for forlængelse, således at den samlede ansættelse udgør op til 8 år.
Stillingerne oprettes normalt med henblik på ansættelse af særligt talentfulde, gerne yngre, forskeretil at udvikle et perspektivrigt fagområde på internationalt niveau.
Stillingen skal ligge inden for et af arkitektskolens kerneområder, et satsningsområde eller et område, hvor der er et særligt behov for høj faglig kompetence som led i opbygningen af et nyt forsknings- eller uddannelsesfelt.
Fordelingen mellem de forskellige arbejdsopgaver kan for den enkelte stillingsindehaver variere over tid, idet der dog skal lægges vægt på varetagelse af en eller flere af de særlige funktionsbestemte opgaver.
Professoren kan i sin ansættelse have til opgave at varetage forskningsledelse.
4.2.1. Kvalifikationskrav Kvalifikationskravene svarer til kravene i ordinære professorstillinger, idet det dog skal iagttages, at der skal lægges vægt på, at ansøgeren har potentiale til at videreudvikle fagområdet og har dokumenteret original videnskabelig produktion på internationalt niveau.
Der skal samtidig lægges speciel vægt på en vurdering af vedkommendes mulighed for varetagelse af den eller de særlige funktionsbestemte opgaver, der er knyttet til den konkrete stilling.
4.2.2. Vilkår Ved periodens udløb bortfalder de særlige funktionsbestemte opgaver, og den pågældende overgår til en stilling som lektor ved arkitektskolen, med mindre andet aftales.
5. Øvrige stillinger 5.1. Studieadjunkt/studielektor (Teaching Assistant Professor/Teaching Associate Professor) 5.1.1. Stillingsindhold Studieadjunkt/studielektorstillinger besættes med heltidsundervisere.
Stillingsindholdet er undervisning og tilsvarende opgaver.
Stillingen kan indeholde faglige udviklingsopgaver.
I studieadjunkttiden skal arkitektskolen sikre, at adjunkten får pædagogisk supervision og vejledning.
Denne opgave varetages på lektor- eller professorniveau, og institutionen fastsætter det nærmere indhold og omfang heraf.
I studielektoransættelsen indgår varetagelse af supervisionsopgaver.
5.1.2. Kvalifikationskrav Kvalifikationskravet er kandidatniveau.
5.1.3. Vilkår Stillinger som studieadjunkt og studielektor besættes normalt uden tidsbegrænsning.
Ansættelse kan ske på fuldtid eller deltid.
 Ansættelse sker efter opslag som studieadjunkt eller studielektor, afhængig af den pågældendes kvalifikationer.
Senest 6 måneder før udløbet af det 6. ansættelsesår afgives en skriftlig vurdering af adjunktens undervisningsmæssige kvalifikationer.
Studieadjunkten skal have meddelelse om resultatet af bedømmelsen senest 3 måneder før udløbet af det 6. ansættelsesår.
 Er vurderingen positiv, overgår studieadjunkten ved udløbet af ansættelsesperioden til ansættelse som studielektor.
 Såfremt en ansøger til en studieadjunkt/studielektorstilling har erhvervet sig særlige kvalifikationer af betydning for varetagelsen af stillingen, uden dog at være kvalificeret til at kunne ansættes som studielektor, kan studieadjunktansættelse ske for et kortere tidsrum end seks år, og lektorbedømmelsen kan finde sted tilsvarende tidligere.
 Direkte ansættelse som studielektor kan finde sted, men det forudsætter altid, at ansøgeren er blevet positivt bedømt inden ansættelsen, og normalt også at den pågældende har haft mindst seks års beskæftigelse inden for et for stillingen relevant arbejdsområde.
 5.2. Studieadjunkt/studielektor med sideløbende arkitektfaglig beskæftigelse.
Ved arkitektskolerne anvendes stillingskategorien som studieadjunkt/studielektor også til studieadjunkter og studielektorer med sideløbende arkitektfaglig beskæftigelse på tegnestue eller anden relevant arkitektfaglig praksis.
Bestemmelserne er generelt de samme som i afsnit 5.1., dog gælder følgende særlige bestemmelser.
5.2.1. Stillingsindhold Studieadjunkt/studielektorer varetager uddannelser og undervisning af kreativ, praksis- eller kunstbetonet karakter.
5.2.2. Kvalifikationskrav Kvalifikationskravet er kandidatniveau samt relevant beskæftigelse inden for arkitektfaget og ajourført erfaring med relevant arkitektfaglig praksis.
5.2.3. Vilkår Ansættelse som studieadjunkt/studielektor efter denne kategori sker for en tidsbegrænset periode, men kan også ske uden tidsbegrænsning.
 Ansættelsesperioden for en studieadjunkt skal have en længde, der sikrer, at den ansatte kan kvalificere sig til bedømmelse som studielektor.
 Der vil normalt være tale om at adjunktperioden er kortere end 6 år henset til de særlige kvalifikationskrav og kravet om sideløbende arkitektfaglig beskæftigelse/praksis.
Ansættelse efter denne kategori sker endvidere på deltid.
Deltidsansættelsen kan ske svarende til maksimalt 3/5 af fuldtid.
Såfremt beskæftigelsesgraden for en ansat overskrider 3/5 over en periode på et år og ikke forventes bragt ned til mindre end 3/5 i det følgende år, optages forhandling om fastansættelse efter afsnit 5.1.
 Senest seks måneder før udløbet af studieadjunktperioden afgives en skriftlig vurdering af studieadjunktens undervisningsmæssige kvalifikationer.
 Såfremt denne er positiv, overgår studieadjunkten til ansættelse som studielektor i den resterende del af ansættelsesperioden.
 Den samlede periode med tidsbegrænset ansættelse som studieadjunkt/studielektor i denne kategori kan, inklusiv eventuelle forlængelser, ikke overstige 8 år.
 Det skal af stillingsopslaget fremgå, hvis ansættelse sker som studieadjunkt/studielektor med sideløbende arkitektfaglig beskæftigelse, samt hvorvidt der er tale om en tidsbegrænset eller en tidsubegrænset deltidsstilling, og at kvalifikationskravene er sideløbende arkitektfaglig beskæftigelse på tegnestue eller anden relevant arkitektfaglig praksis.
