1. Indledning I dette cirkulære omtales dele af de ændringer, der er gennemført ved lov  

 nr. 399 af 22. maj 1996 om ændring af forskellige skattelove (Beskatning af  

 investeringsforeninger og deres medlemmer, afgrænsning af »tomme«  

 selskaber, underskudsbegrænsning ved skattefri fusion m.v.). Cirkulæret  

 omhandler ikke de ændringer i ovennævnte lov, der vedrører reglerne for  

 beskatningen af investeringsforeninger og deres medlemmer.
Der vil om  

 reglerne for beskatningen af investeringsforeninger og deres medlemmer blive  

 udsendt et særskilt cirkulære.
 Cirkulæret omhandler følgende ændringer gennemført ved ovennævnte lov:
- skattefrihed for tilskud til matrikulære udgifter vedrørende  

 jordfordeling (ligningslovens § 7 F) - mindre underskudsbegrænsning i koncernforhold (ligningslovens § 15, stk.  

 5) - afgrænsning af og ejerskiftebegrebet i et »tomt« selskab i  

 underskudsbegrænsningsreglerne (ligningslovens § 15, stk. 7) - sidestillelse af kurstabsfradrag med renteudgifter i  

 underskudsbegrænsningsreglerne (ligningslovens § 15, stk. 8) - fritagelse for underskudsbegrænsning i tilfælde, hvor det reelle  

 ejerskifte er under 50 pct. (ligningslovens § 15, stk. 10) - afgrænsning af et »tomt« selskab, når der er tale om et  

 holdingselskab, i hæftelsesreglen for selskabsskat (selskabsskattelovens § 33  

 A) - beskatning af gaver til familiefonde (fondsbeskatningslovens § 3, stk.  

 3) - sidestillelse af kurstabsfradrag med renteudgifter for  

 arbejdsmarkedssammenslutninger (fondsbeskatningslovens § 8, stk. 2) - beskatning af det modtagende selskab i en skattefri fusion af overtagne  

 aktiver og passiver (fusionsskattelovens § 8, stk. 2 og 4) - begrænsning ved skattefri fusion af underskud opstået mellem  

 fusionsdatoen og vedtagelsen (fusionsskattelovens § 8, stk. 7) - skattefri fusion mellem en sparekasse, der er en selvejende institution,  

 og et sparekasseaktieselskab (fusionsskattelovens § 14, stk. 1) - ændret ikrafttræden af regler for beskatning af sikkerhedsfonde (§ 10 i  

 lov nr. 399/96) 2. Skattefrihed for tilskud til matrikulære udgifter  

 vedrørende jordfordeling Efter § 9, stk. 2, i lov om jordfordeling mellem landejendomme kan staten  

 yde tilskud til dækning af lodsejeres udgifter til matrikulær berigtigelse i  

 en ny type jordfordelingssager efter § 2 a i samme lov.
 Efter ligningslovens § 7 F, stk. 1, nr. 8, medregnes tilskud, der efter §  

 9, stk. 2, i lov om jordfordeling mellem landejendomme ydes til dækning af  

 matrikulære udgifter, som afholdes af lodsejerne, ikke til den skattepligtige  

 indkomst.
 Den del af udgifterne, der svarer til tilskud, som er skattefri efter  

 ligningslovens § 7 F, stk. 1, nr. 8, kan efter samme lovs § 7 F, stk. 2, ikke  

 fradrages ved indkomstopgørelsen eller medregnes ved opgørelsen af grundlaget  

 for skattemæssige afskrivninger og medregnes ikke til anskaffelsessummen ved  

 opgørelse af skattepligtig fortjeneste ved afståelse af fast ejendom.
 Ligningslovens § 7 F, stk. 1, nr. 8, er ved bekendtgørelse nr. 658 af 4.  

 juli 1996 om ikrafttræden af § 1, nr. 1, i lov om ændring af forskellige  

 skattelove sat i kraft den 15. juli 1996.
 Skattefriheden har virkning for tilskud, der ydes fra og med den 15.  

 februar 1995.
3. Mindre underskudsbegrænsning i koncernforhold For visse gældseftergivelser i koncernforhold m.v. er der gennemført en  

 lempelse af underskudsbegrænsningsreglerne i form af en yderligere reduktion  

 af det beløb, hvormed underskuddet skal nedsættes.
Efter ligningslovens § 15, stk. 2, nedsættes det beløb, hvormed  

 underskuddet begrænses, med tab på den eftergivne fordring, som kreditor ikke  

 har kunnet fradrage på grund af reglerne om fordringer mellem  

 koncernforbundne selskaber i kursgevinstlovens § 6 B.
Efter de hidtil  

 gældende regler gælder dette alene for egentlige gældseftergivelser  

 (tvangsakkord og frivillig akkord) og for konvertering af gæld til aktier  

 eller konvertible obligationer, der sidestilles med gældseftergivelse.
Efter  

 de hidtil gældende regler sker der således ingen reduktion af  

 underskudsbegrænsningen i de tilfælde, hvor kreditor foretager et indskud i  

 selskabet, som selskabet anvender til at indfri eller nedbringe fordringen.  

 Reglerne er omtalt i pkt. 3.3. i cirkulære nr. 26 af 5. februar 1996 om lov  

 om ændring af forskellige skattelove (Handel med underskudsselskaber,  

 gældseftergivelse og renter ved gældseftergivelse).
 Efter de nu vedtagne regler i ligningslovens § 15, stk. 5, er der fuld  

 ligestilling mellem tilbagebetalte indskud og gældseftergivelser.
 Efter ligningslovens § 15, stk. 5, 5. og 6. pkt., sker der ved et  

 kapitalindskud efterfulgt af en indfrielse af gælden, jf. ligningslovens 15,  

 stk. 4, en yderligere nedsættelse af det beløb, hvormed underskuddet  

 begrænses, såfremt kreditor eller kautionist på grund af reglerne i  

 kursgevinstlovens § 6 B på tidspunktet for nedbringelsen eller indfrielsen af  

 fordringen ikke ville have haft fradrag for et eventuelt tab på fordringen  

 eller for kautionistens vedkommende den regresfordring, som ville være opnået  

 ved en eventuel kautionsbetaling.
Når det er kautionistens forhold, der er afgørende for, at der skal ske  

 underskudsbegrænsning efter ligningslovens § 15, stk. 4, er det alene  

 afgørende, om kautionistens eventuelle tab på regresfordringen ville være  

 omfattet af kursgevinstlovens § 6 B.
Når det er kreditors forhold, der er  

 afgørende for, at der skal ske underskudsbegrænsning efter ligningslovens §  

 15, stk. 4, er det alene afgørende, om kreditors tab på fordringen ville være  

 omfattet af kursgevinstlovens § 6 B.
Det afgørende er, hvorledes forholdene  

 er på indfrielsestidspunktet.
Det beløb, hvormed underskudsbegrænsningen nedsættes, opgøres i  

 kreditorforhold som forskellen mellem anskaffelsessummen for fordringen og  

 det beløb, som kreditor ville have modtaget ved indfrielse af fordringen til  

 den kursværdi, som fordringen ville have haft på indfrielsestidspunktet, hvis  

 indskuddet ikke var foretaget.
Der ses således ved opgørelsen af kursværdien  

 bort fra det foretagne kapitalindskud.
Hvis det opgjorte tab ikke ville have  

 været fradragsberettiget for kreditor efter kursgevinstlovens § 6 B,  

 formindskes underskudsbe- grænsningen med tabet.
 Eksempel 3.1.
Et selskab har aktiver til en værdi på 100.000 kr. og en gæld til sit  

 moderselskab på 500.000 kr.
Moderselskabets fordring skyldes et udlån på  

 500.000 kr. til datterselskabet.
Moderselskabet indskyder nu 400.000 kr. i  

 selskabet, hvorefter hele fordringen på 500.000 kr. indfries.
 Fordringens værdi opgøres som værdien af aktiverne før kapitalindskuddet,  

 dvs. 100.000 kr.
 Underskudsbegrænsningen før formindskelsen opgøres således:
 Den formindskede underskudsbegrænsning opgøres dermed som den oprindelige  

 underskudsbegrænsning på 400.000 kr. fratrukket formindskelsen på 400.000 kr.  

 Underskudsbegrænsningen efter formindskelsen er dermed på 0 kr.
I kautionstilfælde udgør det beløb, hvormed underskudsbegrænsningen  

 nedsættes, det tab, som kautionisten ville have lidt, hvis der var foretaget  

 kautionsbetaling, hvorefter regresfordringen var blevet indfriet til den  

 værdi, som den fordring, der var blevet kautioneret for, havde på tidspunktet  

 for indfrielsen.
Der ses ved opgørelsen af kursværdien dog bort fra det  

 foretagne kapitalindskud.
 Formindskelsen af underskudsbegrænsningen i det omfang kreditor eller  

 kautionist ikke har tabsfradrag efter reglerne i kursgevinstlovens § 6 B har  

 virkning, når nedbringelsen eller indfrielsen sker den 18. januar 1995 eller  

 senere.
4. Afgrænsning af og ejerskiftebegrebet i et  

 »tomt« selskab i underskudsbegrænsningsreglerne Efter den hidtil gældende affattelse af ligningslovens § 15, stk. 7, 3.  

 pkt., kan et underskud fra et tidligere indkomstår ikke føres til fradrag ved  

 opgørelsen af den skattepligtige indkomst, såfremt selskabet i det væsentlige  

 er uden økonomisk risiko ved erhvervsmæssig aktivitet på det tidspunkt, hvor  

 der sker overdragelse af ejerandele m.v. med mere end 50 pct.
Bestemmelsen  

 har virkning for aftaler, der indgås den 18. januar 1995 eller senere.  

 Bestemmelsen er omtalt i pkt. 2.1.2., 2.1.2.1. og 2.4. i cirkulære nr. 26 af  

 5. februar 1996 om lov om ændring af forskellige skattelove (Handel med  

 underskudsselskaber, gældseftergivelse og renter ved gældseftergivelse).
 Ligningslovens § 15, stk. 7, 3. pkt., er nu ændret på 2 punkter, som  

 redegjort nedenfor under pkt. 4.1. og 4.2.
4.1. Afgrænsning af et »tomt« selskab, når der er tale om et  

 holdingselskab Efter ligningslovens § 15, stk. 7, 3. pkt., er det afgørende for, om der  

 indtræder underskuds- begrænsning i et selskab m.v., om der i det væsentlige  

 er en økonomisk risiko ved erhvervsmæssig aktivitet i selskabet selv eller -  

 hvis dette selskab i det væsentlige er uden økonomisk risiko ved  

 erhvervsmæssig aktivitet - ved erhvervsmæssig aktivitet i et eller flere  

 underliggende datterselskaber eller datterdatterselskaber.
Et datterselskab afgrænses efter bestemmelsen som et selskab, hvori et  

 andet selskab (moderselskab) ejer mindst 25 pct. af aktiekapitalen.
Hvis  

 aktiebesiddelsen er under 25 pct., foreligger der ikke et datterselskab efter  

 bestemmelsen.
Det er således ikke tilstrækkeligt, at der er en økonomisk  

 risiko ved erhvervsmæssig aktivitet i et datterselskab, når aktiebesiddelsen  

 er under 25 pct.
Et holdingselskab skal efter den vedtagne ændring således ikke anses for  

 at være »tomt«, alene fordi det er et holdingselskab.
Et  

 holdingselskab, der i det væsentlige ikke selv har økonomisk risiko ved  

 erhvervsmæssig aktivitet, er efter ligningslovens § 15, stk. 7, 3. pkt., kun  

 »tomt«, hvis enten datterselskaberne er uden erhvervsmæssig  

 aktivitet, eller datterselskabernes erhvervsmæssige aktivitet er ubetydelig.  

 Det samme gælder, hvis der i datterselskaberne nok er en betydelig  

 erhvervsmæssig aktivitet, men der samtidig er indgået en bindende aftale om  

 afhændelse af den erhvervsmæssige aktivitet til en pris, der enten er fastsat  

 eller kan fastsættes ensidigt af selskabet eller erhververen.
Hvis datterselskabet derimod udøver en erhvervsmæssig aktivitet, hvortil  

 der er knyttet en økonomisk risiko, er datterselskabets økonomiske betydning  

 for moderselskabet afgørende for, om moderselskabet må anses for i det  

 væsentlige at være uden økonomisk risiko ved erhvervsmæssig aktivitet.  

 Derimod er datterselskabets absolutte økonomiske størrelse uden selvstændig  

 betydning for vurderingen af, om moderselskabet må anses for i det væsentlige  

 at være uden økonomisk risiko ved erhvervsmæssig aktivitet.
Afgørende er kun  

 datterselskabets relative økonomiske betydning for moderselskabet.
Det vil  

 sige, om datterselskabet har en så ringe økonomisk betydning for  

 moderselskabet, at moderselskabet af den grund må anses for i det væsentlige  

 at være uden økonomisk risiko ved den erhvervsmæssige aktivitet i  

 datterselskabet.
Ved opgørelsen af et datterselskabs relative økonomiske betydning for  

 moderselskabet kan der lægges vægt på følgende økonomiske nøgletal i datterselskabet i  

 forhold til de tilsvarende tal i moderselskabet:
- nettoomsætning - resultat før renter - balancesum - egenkapital Der skal i det enkelte tilfælde foretages en konkret vurdering af  

 nøgletallene for datterselskabet i forhold til moderselskabets tilsvarende  

 nøgletal.
 Den nye affattelse af ligningslovens § 15, stk. 7, 3. pkt., har - ligesom  

 den oprindelige regel - virkning for aftaler om overdragelse af kapitalandele  

 eller andele, der indgås den 18. januar 1995 eller senere, jf. dog nedenfor  

 under pkt. 4.2.
4.2. Ejerskiftebegrebet i et »tomt« selskab Det er i ligningslovens § 15, stk. 7, 3. og 4. pkt., præciseret, at der  

 ikke kun indtræder underskudsbegrænsning ved ændringer i ejerforhold i  

 »tomme« selskaber, der sker ved overdragelser, men også ved  

 kapitalforhøjelser m.v.
Der sker således begrænsning af adgangen til at  

 fremføre et skattemæssigt underskud, uanset på hvilken måde den ændrede  

 indflydelse i selskabet på mere end 50 pct. er sket.
Det kan dreje sig om  

 overdragelse af kapitalandele, forhøjelse eller nedsættelse af kapitalen  

 eller andet.
 Præciseringen bringer ejerskiftebegrebet i ligningslovens § 15, stk. 7, 3.  

 og 4. pkt., i overensstemmelse med ejerskiftebegrebet i ligningslovens § 15,  

 stk. 7, 1. og 2. pkt.
 Den ændrede affattelse af ligningslovens § 15, stk. 7, 3. og 4. pkt., har  

 for så vidt angår præciseringen af ejerskiftebegrebet virkning for ændring i  

 ejerforhold til kapitalandele eller andele eller for ændring af råden over  

 stemmeværdien, der indtræder den 6. december 1995 eller senere.
5. Sidestillelse af kurstabsfradrag med renteudgifter  

 i underskudsbegrænsningsreglerne Efter ligningslovens § 15, stk. 7, kan et underskud ved et ejerskifte på  

 mere end 50 pct. i et selskab højst nedbringe den skattepligtige indkomst til  

 et beløb svarende til selskabets positive nettokapitalindtægter med tillæg af  

 indkomst fra udlejning af afskrivningsberettigede driftsmidler og skibe.
I  

 ligningslovens § 15, stk. 8, er kurstabsfradrag ved omlægning af kontantlån  

 efter ligningslovens § 6 nu sidestillet med renteudgifter således, at dette  

 fradrag også indgår ved beregningen af nettokapitalindtægter.
Reglen i  

 ligningslovens § 15, stk. 8, om opgørelsen af nettokapitalindtægter er omtalt  

 i cirkulære nr. 72 af 17. april 1996 om ligningsloven, pkt. 21.5.3.
 Udvidelsen har virkning for ændring i ejerforhold til kapitalandele eller  

 andele eller for ændring af råden over stemmevædien, der indtræder den 18.  

 januar 1995 eller senere.
 6. Fritagelse for underskudsbegrænsning i tilfælde,  

 hvor det reelle ejerskifte er under 50 pct.
 Ligningslovens § 15, stk. 10, er en regel om gennemsigtighed for  

 moderselskaber ved opgørelsen af, om der er sket et ejerskifte på mere end 50  

 pct. i selskabet, jf. ligningslovens § 15, stk. 7.
Efter de hidtil gældende regler i ligningslovens § 15, stk. 10, gælder, at  

 når et moderselskab ejer mere end 25 pct. af aktiekapitalen i et andet  

 selskab, anses aktionærerne i moderselskabet - og ikke moderselskabet selv -  

 for at være aktionærer ved opgørelsen af, om der er sket et ejerskifte på  

 mere end 50 pct.
Dette gælder dog ikke for moderselskaber, hvis aktier er  

 børsnoterede.
Underskudsbegrænsningsreglerne i ligningslovens § 15, stk. 7,  

 gælder heller ikke for selskaber, hvis aktier er børsnoterede.
Reglerne  

 finder tilsvarende anvendelse for foreninger som omhandlet i  

 selskabsskattelovens § 1, stk. 1, nr. 4. Reglerne i ligningslovens § 15, stk.  

 10, er omtalt i cirkulære nr. 72 af 17. april 1996 om ligningsloven, pkt.  

 21.5.5.
Efter de nu vedtagne regler i ligningslovens § 15, stk. 10, er der  

 mulighed for, at et selskab kan undgå underskudsbegrænsning i visse af de  

 situationer, hvor der efter reglerne sker et »teknisk« ejerskifte  

 på mere end 50 pct., men hvor det reelle ejerskifte i selskabet er under 50  

 pct.
Reglerne herfor gennemgås nedenfor i pkt. 6.1 og 6.2.
6.1. Overgang til og fra børsnotering Efter de hidtil gældende regler sker der i det tilfælde, hvor et  

 ikke-børsnoteret selskab bliver børsnoteret, et ejerskifte i et underliggende  

 datterselskab.
Det skyldes, at aktionærerne i det ikke-børsnoterede selskab,  

 der bliver børsnoteret, ikke længere kan anses for at være ejere af  

 datterselskabet.
I stedet skal det børsnoterede selskab anses for at være  

 ejer efter ligningslovens § 15, stk. 7. Der sker efter ligningslovens § 15,  

 stk. 10, et »teknisk« ejerskifte i datterselskabet, men de reelle  

 ejerforhold kan være uændrede.
Efter den nu vedtagne regel i ligningslovens § 15, stk. 10, 3. pkt., kan  

 moderselskaber, hvis aktier er blevet børsnoterede mellem begyndelsen af et  

 underskudsår i et datterselskab og afslutningen af det indkomstår, hvori  

 datterselskabet ønsker at fratrække et underskud, med fremtidig virkning  

 vælge, at reglen om gennemsigtighed i ligningslovens § 15, stk. 10, 1. pkt.,  

 skal finde anvendelse.
I så fald skal aktionærerne i det børsnoterede selskab  

 anses for at være ejere efter ligningslovens § 15, stk. 7.
 Reglen er begrænset til børsnoterede selskaber, hvis aktier (samtlige) er  

 noteret på navn.
Har et moderselskab valgt, at dets aktionærer skal anses for at være ejere  

 efter ligningslovens § 15, stk. 7, er det herefter afgørende, om der sker et  

 ejerskifte i denne aktionærkreds på mere end 50 pct.
Det betyder, at ved  

 overgang fra ikke-børsnotering til børsnotering i et moderselskab uden  

 ændring i aktionærkredsen i den relevante periode, skal der ikke ske  

 begrænsning af et underskud i et underliggende datterselskab.
I forbindelse  

 med børsnoteringen af et selskab kan der samtidig ske ændring af  

 aktionærkredsen således, at selskabets aktionærkreds i den relevante periode  

 er blevet ændret med mere end 50 pct.
Er dette tilfældet, skal der dermed ske  

 underskudsbegrænsning i datterselskabet, uanset at moderselskabet har valgt,  

 at dets aktionærer skal anses for at være ejere.
Der er i dette tilfælde  

 netop sket et reelt ejerskifte i modsætning til det ovenfor omtalte  

 »tekniske« ejerskifte.
Et børsnoteret selskab, der har valgt, at dets aktionærer skal anses for  

 at være ejere af et datterselskab, kan ikke senere vælge, at det (nu)  

 børsnoterede selskab herefter skal anses for at være ejer.
Hvis et  

 børsnoteret selskab, der har valgt, at dets aktionærer skal anses for ejere,  

 senere atter bliver ikke-børsnoteret, skal aktionærerne i selskabet anses for  

 at være ejere efter ligningslovens § 15, stk. 10, 1. pkt.
 Hvis aktierne ikke længere noteres på navn, vil der indtræde et  

 »teknisk« ejerskifte, idet ejerkredsen vil skifte fra aktionærerne  

 i det børsnoterede selskab til det børsnoterede selskab selv.
Efter ligningslovens § 15, stk. 10, 4. pkt., foreligger der ikke et  

 ejerskifte efter ligningslovens § 15, stk. 7, hvis et børsnoteret  

 moderselskab mellem begyndelsen af et underskudsår for et datterselskab og  

 afslutningen af det indkomstår, hvori datterselskabet ønsker at fratrække  

 underskuddet, alene er ophørt med at være børsnoteret.
Efter de hidtil  

 gældende regler ville der i dette tilfælde indtræde et teknisk ejerskifte,  

 fordi datterselskabets ejerkreds ville skifte fra det børsnoterede selskab  

 til aktionærerne i det ikke-børsnoterede selskab.
Efter cirkulære nr. 137 af  

 19. juli 1994 om beskatning ved afståelse af aktier m.v., pkt. 3.2.4., anses  

 aktier ved suspension af et selskab fra børsnoteringen i øvrigt for at være  

 overgået fra at være børsnoterede til at være unoterede.
Ligningslovens § 15, stk. 10, 4. pkt., indebærer, at når aktierne i  

 moderselskabet ophører med at være børsnoterede i perioden mellem begyndelsen  

 af underskudsåret i datterselskabet og afslutningen af det indkomstår, hvori  

 underskuddet ønskes fratrukket, skal aktionærerne i moderselskabet anses for  

 at være ejere af datterselskabet.
Afgørende for, om der indtræder  

 underskudsbegrænsning er dermed, om der i den relevante periode er sket et  

 ejerskifte i moderselskabets aktionærkreds på mere end 50 pct.
Reglerne har virkning for ændring af ejerforhold til kapitalandele eller  

 andele eller for ændring af råden over stemmeværdien, der indtræder den 18.  

 januar 1995 eller senere.
Virkningstidspunktet svarer til det  

 virkningstidspunkt, som reglerne i lov nr. 412 af 14. juni 1995 om  

 underskudsbegrænsning ved ejerskifte i »tomme« underskudsselskaber  

 er tillagt.
6.2. Aktieombytning Efter de hidtil gældende regler i ligningslovens § 15, stk. 10, kan der  

 også i tilfælde af en aktieombytning ske et »teknisk« ejerskifte.  

 Det gælder i det tilfælde, hvor aktierne i et ikke-børsnoteret selskab  

 indskydes i et børsnoteret selskab, og det børsnoterede selskab bliver det  

 erhvervende selskab.
I dette tilfælde skal aktionærerne i det  

 ikke-børsnoterede selskab ikke længere anses for at være ejere efter  

 bestemmelsen.
I stedet skal det erhvervende, børsnoterede selskab efter  

 aktieombytningen anses for at være ejer af datterselskabet.
Efter de nu vedtagne regler i ligningslovens § 15, stk. 10, 5. pkt., kan  

 det børsnoterede selskab i det tilfælde, hvor et selskabs ejerkreds ved en  

 aktieombytning efter ligningslovens § 15, stk. 10, 2. pkt., skifter fra  

 aktionærerne i et ikke-børsnoteret selskab til et børsnoteret selskab, med  

 fremtidig virkning vælge, at reglerne i ligningslovens § 15, stk. 10, 1.  

 pkt., skal finde anvendelse.
I så fald skal aktionærerne i det nu  

 børsnoterede selskab anses for at være ejere af datterselskabet efter  

 ligningslovens § 15, stk. 7. Har et moderselskab valgt, at der skal gælde  

 gennemsigtighed til aktionærerne, kan selskabet ikke senere vælge, at dette -  

 i stedet for aktionærerne - skal anses for at vær ejer efter bestemmelsen.
 Det er også i dette tilfælde en betingelse, at aktierne er noteret på  

 navn.
Eksempel 6.1 Et børsnoteret selskab A med 300 aktionærer og en aktiekapital på 100  

 mill. kr. og et ikke-børsnoteret selskab B med 5 aktionærer og en  

 aktiekapital på 200 mill. kr. beslutter at foretage en aktieombytning.  

 Aktieombytningen sker ved, at aktierne i B apportindskydes i A mod vederlag i  

 aktier i A (nom. 200 mill. kr.). A bliver således det erhvervende selskab.  

 B's aktionærer erhverver ved aktieombytningen mere end 50 pct. af  

 aktiekapitalen i A, således at B's aktionærer indirekte fortsat ejer mere end  

 50 pct. af aktiekapitalen i datterselskabet B.
Under selskab B findes et  

 datterselskab B1 med underskud.
Efter de hidtil gældende regler i ligningslovens § 15, stk. 10, sker der  

 et »teknisk« ejerskifte i B1, idet B1's ejer efter aktieombytningen  

 vil blive anset for at være det børsnoterede selskab A, medens i stedet  

 aktionærerne i B før aktieombytningen blev anset for at være ejere.
Der sker  

 med andre ord et »teknisk« ejerskifte på 100 pct.
Dette har som  

 konsekvens, at underskuddet i B1 begrænses efter de regler, der er fastsat i  

 ligningslovens § 15, stk. 7.
Reglen i ligningslovens § 15, stk. 10, 5. pkt., indebærer, at selskab A  

 kan vælge, at dets aktionærer skal anses for at være ejere af B1. De  

 »gamle« aktionærer i B ejer 2/3 af aktiekapitalen af A, hvilket vil  

 sige, at der efter reglen i ligningslovens § 15, stk. 10, 5. pkt., er sket et  

 ejerskifte i selskab B1 med kun 1/3 som følge af aktieombytningen.
Der sker  

 således ingen begrænsning af underskuddet i B1.
Selvom det børsnoterede selskab har valgt, at dets aktionærer ved  

 aktieombytningen, hvor det bliver det erhvervende selskab, skal anses for at  

 være ejere, kan der ske underskudsbegrænsning i datterselskabet.
Det vil være  

 tilfældet, hvis der i den relevante periode er sket et ejerskifte i det  

 børsnoterede selskab på mere end 50 pct.
 Reglerne har virkning for ændring af ejerforhold til kapitalandele eller  

 andele eller for ændring af råden over stemmeværdien, der indtræder den 18.  

 januar 1995 eller senere.
6.3. Gennemsigtighed til aktionærer i udenlandske selskaber Efter de hidtil gældende regler i ligningslovens § 15, stk. 10, gælder  

 reglen om gennemsigtighed til aktionærerne kun for her i landet hjemmehørende  

 og indregistrerede moderselskaber, dvs. selskaber og foreninger omfattet af  

 selskabsskattelovens § 1, stk. 1, nr. 1, 2 eller 4. Der ses efter disse  

 regler således ikke igennem til aktionærer i udenlandske ikke-børsnoterede  

 moderselskaber - og i øvrigt heller ikke i udenlandske børsnoterede  

 moderselskaber - ved afgørelsen af, hvem der efter ligningslovens § 15, stk.  

 7, er aktionærer i det danske selskab.
 De hidtil gældende regler indebærer, at der i en udenlandsk ejet koncern i  

 visse tilfælde skal ske underskudsbegrænsning i et dansk datterselskab,  

 medens der i en dansk ejet koncern, ikke skal ske underskudsbegrænsning.
Efter de vedtagne regler i ligningslovens § 15, stk. 10, skal  

 ligningslovens § 15, stk. 10, 1. pkt., - som udgangspunkt, jf. nedenfor -  

 finde tilsvarende anvendelse, når et ikke-børsnoteret selskab har hjemsted i  

 en stat, med hvilken Danmark har indgået en dobbeltbeskatningsoverenskomst,  

 Grønland eller Færøerne, eller i et land inden for den Europæiske Union.
Det  

 vil sige, at dette selskabs aktionærer skal anses for at være ejere af det  

 danske datterselskab ved afgørelsen af, om der er sket et ejerskifte i  

 selskabet på mere end 50 pct.
 Dette gælder efter ligningslovens § 15, stk. 10, 7. pkt., dog kun, såfremt  

 kapitalandele i det danske datterselskab mellem begyndelsen af underskudsåret  

 og afslutningen af det indkomstår, hvori underskuddet ønskes fradraget, er  

 overdraget til enten moderselskabet eller et andet datterselskab, hvori  

 moderselskabet direkte eller indirekte ejer mindst 25 pct. af aktiekapitalen.
 Afgørende for, om der skal ske underskudsbegrænsning i det danske  

 datterselskab, er således, om kredsen af aktionærer i det udenlandske  

 moderselskab, der skal anses for at være ejer af det danske datterselskab,  

 ændres med mere end 50 pct.
 Reglerne skal efter ligningslovens § 15, stk. 10, 8. pkt., finde  

 tilsvarende anvendelse for foreninger.
 Reglerne om gennemsigtighed efter ligningslovens § 15, stk. 10, 3. - 5.  

 pkt., jf. pkt. 6.1. og 6.2. ovenfor finder tilsvarende anvendelse i det  

 omfang de pågældende regler efter deres indhold er anvendelige.
Reglerne i ligningslovens § 15, stk. 10, 6. - 8. pkt., har virkning for  

 ændring af ejerforhold til kapitalandele eller andele eller for ændring af  

 råden over stemmeværdien, der indtræder den 18. januar 1995 eller senere.
De  

 nævnte regler skal i en overgangsperiode dog ikke finde anvendelse på ændring  

 af ejerforhold til kapitalandele m.v. eller på ændring af råden over  

 stemmeværdien, når ændringen af ejerforhold til kapitalandele eller andele  

 eller ændringen af råden over stemmeværdien i det udenlandske  

 ikke-børsnoterede moderselskab eller moderforening i perioden 18. januar 1995  

 - 1. maj 1996 udgør mere end 50 pct., og når samtidig ændringen af  

 ejerforhold til kapitalandele m.v. eller andele eller ændring af råden over  

 stemmeværdien i det danske selskab udgør 50 pct. eller derunder.
7. Afgrænsning af et »tomt« selskab, når der  

 er tale om et holdingselskab, i hæftelsesreglen for selskabsskat I selskabsskattelovens § 33 A, stk. 3, er et »tomt« selskab  

 afgrænset på samme måde som i ligningslovens § 15, stk. 7, jf. ovenfor under  

 pkt. 4.1.
 Efter selskabsskattelovens § 33 A hæfter den, som overdrager eller  

 rådgiver ved overdragelsen af et likvidationsmodent selskab for selskabets  

 skattegæld på overdragelsestidspunktet, når overdragelsen sker til overpris.  

 Efter den hidtil gældende bestemmelse gælder dette dog kun, når overdragelsen  

 vedrører kapitalandele i et selskab, der på overdragelsestidspunktet i det  

 væsentlige er uden økonomisk risiko ved erhvervsmæssig aktivitet.  

 Selskabsskattelovens § 33 A, der er gennemført ved lov nr. 442 af 1. juni  

 1994, har virkning for overdragelser, hvorom der indgås bindende aftaler den  

 1. juli 1994 eller senere.
 Efter den vedtagne ændring af selskabsskattelovens § 33 A, stk. 3, er det  

 afgørende for, om hæftelsesreglen skal finde anvendelse, om der i det  

 væsentlige er en økonomisk risiko ved erhvervsmæssig aktivitet i selskabet  

 selv eller - hvis dette ikke er tilfældet - ved erhvervsmæssig aktivitet i et  

 eller flere underliggende datterselskaber eller datterdatterselskaber.
 Et datterselskab afgrænses som et selskab, hvori et andet selskab  

 (moderselskab) ejer mindst 25 pct. af aktiekapitalen.
 Et holdingselskab skal efter den vedtagne regel i selskabsskattelovens §  

 33 A, stk. 3, således ikke anses for at være »tomt«, alene fordi  

 det er et holdingselskab.
 Om det nærmere indhold af lempelsen for holdingselskaber efter  

 selskabsskattelovens § 33 A henvises til pkt. 4.1. ovenfor.
 Ændringen af selskabsskattelovens § 33 A, stk. 3, har - ligesom  

 selskabsskattelovens § 33 A - virkning for overdragelser, hvorom der indgås  

 bindende aftaler den 1. juli 1994 eller senere.
8. Beskatning af gaver til familiefonde Ved lov nr. 180 af 23. marts 1995 blev den tidligere gældende  

 dispensationspraksis for beskatning af gaver til fonde objektiveret.
De  

 ændrede regler, der findes i fondsbeskatningslovens § 3, stk. 3, er omtalt i  

 cirkulære nr. 49 af 19. marts 1996 om fondsbeskatningsloven, pkt. 14.
I fondsbeskatningslovens § 3, stk. 3, 3. pkt., er det præciseret, at det  

 alene er gaver, der tilfalder grundkapitalen i forbindelse med stiftelse af  

 en familiefond, som bliver pålagt en afgift på 20 pct.
I andre tilfælde  

 finder de almindelige regler om beskatning af gaver i fondsbeskatningslovens  

 § 3, stk. 3, 1. pkt., også anvendelse for familiefonde.
I de tilfælde, hvor  

 gaven skal anvendes til uddeling eller det i vedtægten er bestemt, at  

 kapitalen i løbet af et nærmere fastsat tidsrum skal anvendes til uddeling,  

 skal gaven derfor medregnes til den skattepligtige indkomst.
 Præciseringen af fondsbeskatningslovens § 3, stk. 3, 3. pkt., har -  

 ligesom den øvrige bestemmelse - virkning fra og med den 1. juli 1995.
9. Sidestillelse af kurstabsfradrag med renteudgifter  

 for arbejdsmarkedssammenslutninger Efter den gældende bestemmelse i fondsbeskatningslovens § 8, stk. 2, kan  

 arbejdsmarkedssammenslutninger alene fradrage udgifter, som vedrører  

 indtægter, der er skattepligtige.
Dog kan renteudgifter fradrages, uanset at  

 de ikke vedrører skattepligtige indtægter.
Efter ændringen af  

 fondsbeskatningslovens § 8, stk. 2, 2. pkt., kan kurstabsfradrag i  

 forbindelse med omlægning af kontantlån, jf. ligningslovens § 6 - udover  

 renteudgifter - udnyttes, selv om de ikke vedrører skattepligtige indtægter.
 Fondsbeskatningslovens § 8, stk. 2, 2. pkt., har virkning fra og med  

 indkomståret 1996.
10. Beskatning af det modtagende selskab i en  

 skattefri fusion af overtagne aktiver og passiver Europa-Kommissionen har over for Skatteministeriet bekræftet, at artikel 4  

 i fusionsdirektivet (90/434/EØF) og det deri indeholdte successionsprincip  

 ikke er til hinder for, at der i det modtagende selskab kan indtræde en  

 beskatning af de aktiver, der overtages ved fusionen, uanset at en sådan  

 beskatning ikke var gældende i det indskydende selskab.
Baggrunden for  

 Danmarks henvendelse til Kommissionen er, at der under behandlingen af  

 lovforslag nr.
L 231/92 om koncerninterne fordringer m.v. fremsat i februar  

 1992 opstod tvivl om, hvorvidt det deri indeholdte forslag om ophævelse af  

 fusionsskattelovens § 8, stk. 4, var i overensstemmelse med  

 fusionsdirektivets artikel 4.
 Efter fusionsskattelovens § 8, stk. 1, skal aktiver og passiver, der er i  

 behold hos det indskydende selskab ved en skattefri fusion, ved opgørelsen af  

 den skattepligtige indkomst for det modtagende selskab behandles som om de  

 var anskaffet af det modtagende selskab på de tidspunkter, hvor de er  

 erhvervet af det indskydende selskab, og for de anskaffelsessummer, hvortil  

 de er erhvervet af dette selskab.
Den gældende bestemmelse i fusionsskattelovens § 8, stk. 2, fastslår, at  

 det forhold, at et aktiv eller passiv ved fusionen er overgået fra det  

 indskydende selskab til det modtagende selskab er uden betydning ved  

 afgørelsen af, om det pågældende aktiv eller passiv må anses for erhvervet i  

 spekulationsøjemed eller som led i næring.
Fusionen ændrer efter bestemmelsen  

 således ikke på aktivets eller passivets status.
Det vil sige, at har det  

 indskydende selskab erhvervet aktivet i spekulationsøjemed eller som led i  

 næring, anses det pågældende aktiv eller passiv ved indkomstopgørelsen for  

 det modtagende selskab også som erhvervet i spekulationsøjemed henholdsvis  

 som led i næring.
 Efter de hidtil gældende regler i fusionsskattelovens § 8, stk. 4, skal  

 gevinst og tab ved det modtagende selskabs afhændelse eller indfrielse af  

 offentlige obligationer, private pantebreve eller fordringer, som ved  

 fusionen er overtaget fra det indskydende selskab, behandles efter de regler,  

 som skulle være bragt i anvendelse, såfremt gevinsten eller tabet var blevet  

 realiseret i det indskydende selskab.
 Kommissionens svar indebærer således, at fusionsdirektivets artikel 4 ikke  

 er til hinder for ophævelse af fusionsskattelovens § 8, stk. 4.
Fusionsskattelovens § 8, stk. 4, er derfor ophævet.
Ophævelsen har den  

 virkning, at det alene er det modtagende selskabs forhold, der er afgørende  

 for anvendelse af reglerne i kursgevinstlovens § 6 B om koncerninterne  

 fordringer.
Det vil sige, at det afgørende er, om det modtagende selskab er  

 koncernforbundet med debitor.
I cirkulære nr. 134 af 29. juli 1992 om  

 kursgevinstloven, pkt. 60 og 61, er der nærmere redegjort for  

 koncernbegrebet.
 Den hidtil gældende bestemmelse i fusionsskattelovens § 8, stk. 7, er  

 samtidig redaktionelt flyttet til fusionsskattelovens § 8, stk. 4.
Det er i fusionsskattelovens § 8, stk. 2, præciseret, at bestemmelsen ikke  

 er til hinder for beskatning på grundlag af det modtagende selskabs forhold.  

 Det er således præciseret, at der kan ske beskatning i det tilfælde, hvor det  

 indskydende selskab har erhvervet et aktiv eller passiv i anlægsøjemed, men  

 hvor det modtagende selskab har spekulationshensigt eller driver næring med  

 det pågældende aktiv eller passiv.
Artikel 4 i fusionsdirektivet (90/434/EØF)  

 og det deri indeholdte successionsprincip er ikke til hinder for en sådan  

 beskatning, jf. ovenfor.
Det er Skatteministeriets opfattelse, at  

 bestemmelsen også før den foretagne præcisering ikke var til hinder for  

 beskatning i den beskrevne situation, jf. cirkulære nr. 31 af 22. februar  

 1996 om fusionsskatteloven, pkt. 1.8.2.
 Præciseringen af fusionsskattelovens § 8, stk. 2, samt ophævelsen af den  

 hidtil gældende bestemmelse i fusionsskattelovens § 8, stk. 4, har virkning  

 for fusioner, der vedtages den 6. december 1995 eller senere.
11. Begrænsning ved en skattefri fusion af underskud  

 opstået mellem fusionsdatoen og vedtagelsen Efter fusionsskattelovens § 8, stk. 6, kan et underskud fra tidligere  

 indkomstår, dvs. indkomstår forud for fusionsdatoen, uanset bestemmelsen i  

 ligningslovens § 15 ikke fremføres til fradrag ved indkomstopgørelsen for det  

 modtagende selskab.
Dette gælder for underskud i såvel det indskydende som  

 det modtagende selskab.
Adgangen til at fremføre skattemæssige underskud  

 bortfalder dog ikke, hvis et moderselskab fusionerer med et datterselskab,  

 som det har været sambeskattet med indtil fusionsdatoen og i de seneste 5  

 forudgående indkomstår.
 Fusionsskattelovens § 8, stk. 6, er ikke ændret.
 Efter fusionsskattelovens § 8, stk. 7, kan et underskud i et af de  

 fusionerende selskaber, der hidrører fra perioden mellem fusionsdatoen og den  

 dato, hvor fusionen er vedtaget i alle de fusionerende selskaber, ikke  

 nedbringe den skattepligtige indkomst i det modtagende selskab i følgende  

 omfang:
 Underskuddet skal opgøres før skattemæssige afskrivninger og  

 nedskrivninger.
I eksempelvis det tilfælde, hvor der i en skattefri fusion indgår et  

 »tomt« selskab, der ikke har et skattemæssigt underskud, og et  

 selskab, der har et skattemæssigt underskud, men til gengæld ikke er  

 »tomt« på det tidspunkt, hvor fusionen vedtages, skal der ikke ske  

 begrænsning af dette underskud efter reglen i pkt. b ovenfor.
I dette  

 tilfælde skal underskuddet kun begrænses efter reglen i pkt. a.
Det er kun  

 underskud i det eller de selskaber, der er »tomme« på det  

 tidspunkt, hvor fusionen vedtages i selskabet, der skal begrænses efter  

 reglen i pkt. b.
Om afgrænsningen af »tomme« selskaber, se ovenfor  

 under pkt. 4.1.
 Det modtagende selskab skal foretage en opgørelse af den skattepligtige  

 indkomst i de fusionerende selskaber for tiden fra fusionsdatoen og indtil  

 det tidspunkt, hvor fusionen er vedtaget i alle de fusionerende selskaber.
 Det modtagende selskab skal foretage en opgørelse af indtægter og udgifter  

 for såvel det eller de indskydende selskaber som det modtagende selskab selv.  

 Den periode, for hvilken opgørelsen skal foretages, er perioden fra  

 fusionsdatoen og frem til det tidspunkt, hvor fusionen endelig vedtages.
Det modtagende selskab skal først opgøre sin skattepligtige indkomst for  

hele indkomståret efter de almindelige regler og dernæst foretage en  

 opgørelse for dels det eller de indskydende selskaber, dels det modtagende  

 selskab selv.
Et underskud - opgjort før skattemæssige afskrivninger og  

 nedskrivninger - i et af de fusionerende selskaber, herunder det modtagende  

 selskab selv kan ikke modregnes i den skattepligtige indkomst for det  

 modtagende selskab.
 De nævnte underskudsbegrænsningsregler skal ikke finde anvendelse i  

 følgende tilfælde:
For det første skal der ikke ske underskudsbegrænsning hos det modtagende  

 selskab, såfremt de i fusionen deltagende selskaber, der har et skattemæssigt  

 underskud, er koncernforbundne i perioden fra fusionsdatoen og til den dag,  

 hvor fusionen er vedtaget i de fusionerende selskaber.
Hvis de selskaber med  

 et skattemæssigt underskud, der indgår i fusionen, ikke er koncernforbundne,  

 skal underskuddet derimod ikke kunne modregnes hos det modtagende selskab  

 efter ovennævnte regler.
Ved koncernforbundne selskaber forstås selskaber, hvor samme aktionærkreds  

 direkte eller indirekte ejer mere end 50 pct. af aktiekapitalen i hvert  

 selskab eller direkte eller indirekte råder over mere end 50 pct. af  

 stemmerne i hvert selskab, jf. i øvrigt afgrænsningen i kursgevinstlovens § 6  

 B.
Et moderselskab og et datterselskab, hvoraf moderselskabet ejer mere end  

 50 pct. eller råder over mere end 50 pct. af stemmerne, anses for at være  

 koncernforbundne.
 For det andet finder reglen i fusionsskattelovens § 8, stk. 7, 1. pkt.,  

 om, at et underskud ikke kan nedbringe den skattepligtige indkomst til et  

 beløb mindre end de positive nettokapitalindtæger i det modtagende selskab,  

 ikke anvendelse for underskud i selskaber som nævnt i ligningslovens § 15,  

 stk. 12 (visse finansieringsvirksomheder) .
Eksempel 11.1 Et moderselskab M ejer 80 pct. af aktiekapitalen i selskab A og 30 pct. i  

 selskab B.
Selskaberne vedtager den 1. maj at foretage en skattefri fusion  

 med M som det modtagende selskab med virkning fra den 1. januar i samme  

 kalenderår.
Både A og B har et skattemæssigt underskud før skattemæssige  

 afskrivninger og nedskrivninger for perioden 1. januar - 1. maj.
Selskab A er  

 »tomt« den 1. maj.
I dette tilfælde skal der ikke ske begrænsning  

 af underskuddet ved indkomstopgørelsen for M, idet M og A er koncernforbundne  

 i den relevante periode, og idet det forudsættes, at M ikke har  

 nettokapitalindtægter eller indtægter fra udlejning af  

 afskrivningsberettigede driftsmidler og skibe.
Hvis B - ligesom A - er  

 »tomt« den 1. maj, kan underskuddet i B ikke modregnes hos M.
I  

 dette tilfælde skal der fortsat ikke ske begrænsning af underskuddet i A ved  

 indkomstopgørelsen for M.
 Fusionsskattelovens § 8, stk. 7, har virkning for fusioner, når  

 fusionsdatoen er den 6. december 1995 eller senere.
12. Skattefri fusion mellem en sparekasse, der er en  

 selvejende institution, og et sparekasseaktieselskab De hidtil gældende regler for fusion af sparekasser er omtalt i cirkulære  

 nr. 31 af 22. februar 1996 om fusionsskatteloven, pkt. 1.3.1.
Efter fusionsskattelovens § 14, stk. 1, finder reglerne i lovens kapitel 1  

 om fusion af aktieselskaber, anpartsselskaber og selskaber som nævnt i  

 selskabsskattelovens § 1, stk. 1, nr. 2, tilsvarende anvendelse ved fusion af  

 sparekasser som omhandlet i selskabsskattelovens § 1, stk. 1, nr. 2 a.  

 Sådanne sparekasser er selvejende institutioner.
Sparekasser, der er omdannet  

 til aktieselskaber og dermed skattepligtige efter selskabsskattelovens § 1,  

 stk. 1, nr. 1, er direkte omfattet af fusionsskattelovens kapitel 1.
 Efter de hidtil gældende regler har der ikke været mulighed for en  

 skattefri fusion mellem en sparekasse, der er en selvejende institution, og  

 et aktieselskab, hvori sparekassen ejer alle aktierne, med sparekassen som  

 den modtagende enhed.
 Efter den vedtagne bestemmelse i fusionsskattelovens § 14, stk. 1, nr. 2,  

 finder reglerne i fusionsskattelovens kapitel 1 tilsvarende anvendelse, når  

 en sparekasse som omhandlet i selskabsskattelovens § 1, stk. 1, nr. 2 a,  

 fusionerer med et aktieselskab omfattet af selskabsskattelovens § 1, stk. 1,  

 nr. 1, der har tilladelse til at drive pengeinstitutvirksomhed.
 Det er en forudsætning, at den modtagende sparekasse ejer alle aktier i  

 det indskydende selskab.
 Ændringen af fusionsskattelovens § 14, stk. 1, er i øvrigt af redaktionel  

 karakter.
 Ændringen af fusionsskattelovens § 14, stk. 1, har virkning for fusioner,  

 der vedtages den 24. maj 1996 eller senere.
13. Ændret ikrafttræden af regler for beskatning af  

 sikkerhedsfonde Efter selskabsskattelovens § 13 C fremrykkes beskatningstidspunktet for  

 forsikringsselskabers sikkerhedsfonde.
 Efter den hidtil gældende bestemmelse i selskabsskattelovens § 13 C tages  

 der ved opgørelsen af et eventuelt beskatningsgrundlag for  

 forsikringsselskabers sikkerhedsfonde udgangspunkt i den del af et  

 forsikringsselskabs ubeskattede sikkerhedsfondshenlæggelser, der ikke var  

 anvendt pr. 31. december 1994, og i forsikringsselskabets  

 forsikringsportefølje pr. 31. december 1994. Det har herved været forudsat,  

 at forsikringsselskaberne har et indkomstår, der følger kalenderåret.
 I ikrafttrædelsesreglen i § 3 i lov nr. 256 af 19. april 1995 er i stk. 3  

 nu fastsat, at et selskab med forskudt indkomstår, i stedet for at anvende  

 den 31. december 1994 som opgørelsestidspunkt for forsikringsporteføljen og  

 sikkerhedsfondshenlæggelserne, kan vælge at foretage opgørelsen ultimo det  

 forskudte indkomstår, der træder i stedet for kalenderåret 1994.
 Efter § 3, stk. 2, i lov nr. 256 af 19. april 1995 kan selskabet i stedet  

 for at foretage opgørelsen pr. 31. december 1994 vælge at foretage opgørelsen  

 pr. 17. januar 1995. Muligheden for at vælge at foretage opgørelsen pr. 17.  

 januar 1995 i stedet for pr. 31. december 1994 gælder også for selskaber, der  

 har et forskudt indkomstår.
 Reglen i § 3, stk. 3, i lov nr. 256 af 19. april 1995 har - ligesom den  

 nævnte lov - virkning fra og med den 18. januar 1995.
