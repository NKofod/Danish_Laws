Vejledning om planlægning af beredskab  

 for vandforsyningen Indhold FORORD 1 INDLEDNING 1.1 DET LOVMÆSSIGE GRUNDLAG M.V.
1.1.1 Beredskabsloven 1.1.2 Lov om vandforsyning m.v.
1.1.3 Samarbejde med andre myndigheder 2 INDVINDINGS- OG FORSYNINGSFORHOLD 2.1 KORTLÆGNING OG PLANLÆGNING EFTER VANDFORSYNINGSLOVEN 2.2 VANDFORSYNINGSSTRUKTUR 2.3 BESIGTIGELSE AF VANDFORSYNINGSANLÆG 2.4 OPLYSNINGER OM BORINGER, VANDFORSYNINGSANLÆG, LEDNINGSNET OG  

 FORBRUGERKREDS 3 BEREDSKABSPLANLÆGNING 3.1 DEFINITION AF EN BEREDSKABSSITUATION 3.1.1 Den regelmæssige kontrol 3.2 BEREDSKABSPLANLÆGNING 3.2.1 Det kommunale beredskab 3.2.2 Det kommunale tilsyn med vandforsyningen 3.2.3 Den enkelte vandforsyning 3.3 OPLYSNINGER OM TILGÆNGELIGT MATERIEL 3.4 BEREDSKABETS ORGANISERING 3.5 ALARMERING 3.5.1 Forbrugerklager 3.5.2 Indberetning af sygdomstilfælde 3.5.3 Forurening ved uheld med kemikalier eller olie 3.5.4 Hærværk eller indbrud 3.5.5 Større driftsforstyrrelser 3.5.6 Forurening af kildeplads 3.5.7 Forurening på vandforsyningsanlægget 3.5.8 Forurening af ledningsnet og rentvandsbeholdere 4 ORIENTERING TIL BEFOLKNINGEN 5 NØDVANDFORSYNING 5.1 NØDVANDFORSYNING VIA FORBINDELSESLEDNINGER 5.2 NØDVANDFORSYNING VED UDLÆGNING AF MIDLERTIDIGE LEDNINGER 5.3 NØDVANDFORSYNING FRA TRANSPORTABLE BEHOLDERE, TANKVOGNE M.V.
5.4 KONTROL AF NØDDRIKKEVAND 6 REFERENCER Bilag A Tjekliste Forord Denne vejledning er udarbejdet af Miljøstyrelsen i samarbejde med  

 en arbejdsgruppe med repræsentanter fra Kommunernes Landsforening,  

 Embedslægeforeningen, Danske Vandværkers Forening (nu Dansk Vand-  

 og spildevandsforening DANVA) og Foreningen af Vandværker i Danmark.  

 Derudover har Beredskabsstyrelsen bidraget med nyttige kommentarer til  

 vejledningen.
1 Indledning Denne vejledning erstatter efter aftale med Beredskabsstyrelsen  

 Civilforsvarsstyrelsens "Retningslinier for teknisk tjeneste  

 (vandforsyningen)" fra 1975.
Vejledningen kan med fordel suppleres med 1. 	Beredskabsstyrelsens publikation "Akutte drikkevandsforureninger -  

 en praktisk guide", som på grundlag af indsamlede erfaringer fra  

 tidligere drikkevandsforureninger giver råd og vejledning om  

 håndtering af forureningstilfælde.
 2. 	Danske Vandværkers Forenings vejledning nr. 7  

 "Beredskabsplaner - ved pludselige forureningsbetingede kildepladslukninger",  

 som omhandler de forhold, der sikrer, at en vandforsyning kan opretholdes,  

 hvis der opstår pludselige råvandsforureninger, der  

 medfører lukning af enkelte boringer eller hele kildepladser.
 Vejledningen indeholder retningslinier for tilrettelæggelsen af det  

 kommunale og vandforsyningens eget beredskab på  

 vandforsyningsområdet i tilfælde af ekstraordinære forhold,  

 forstået som akut sundhedsfare eller ved svigt i vandforsyningens  

 levering f.eks. som følge af brand i vandforsyningsanlæg,  

 strømsvigt, hærværk og/eller ulykker i  

 vandindvindingsoplandet.
Vejledningen og kravet om etablering af beredskabsplaner gælder  

 primært for almene vandforsyningsanlæg.
Dvs.  

 vandforsyningsanlæg private eller offentlige som forsyner mere end 10  

 husstande, eller som producerer mere end 3.000 kubikmeter drikkevand  

 årligt.
 Vejledningen indeholder oplysninger af praktisk/operationel karakter,  

 bl.a. om hvilke instanser/personer der bør inddrages i  

 beredskabssituationen, om information af forbrugerne og om tilgængeligt  

 materiel til etablering af nødvandforsyning m.v.
 Den kommunale beredskabsplanlægning bør gennemføres i  

 samarbejde med de almene vandforsyninger, og de almene vandforsyninger  

 bør selv udarbejde retningslinier for hvorledes, der handles i  

 tilfælde af akut sundhedsfare eller svigt i vandforsyningens levering.
 Beredskabsmæssige aspekter vedrørende vandforsyning  

 bør indgå som et naturligt element i forbindelse med kommunens  

 øvrige planlægning for vandforsyningen.
 1.1 Det lovmæssige grundlag m.v.
1.1.1 Beredskabsloven Den 1. januar 1993 trådte beredskabsloven, lov nr. 1054 af 23.  

 december 1992 i kraft (jf. lovbekendtgørelse nr. 912 af 2. oktober  

 2000). Samtidig blev brandloven, civilforsvarsloven og loven om det civile  

 beredskab ophævet.
 I henhold til beredskabslovens § 25 stk. 1 skal, kommunalbestyrelsen  

 udarbejde en samlet plan for kommunens redningsberedskab og civile beredskab.  

 Planen skal bl.a. omhandle kommunens beredskabsplanlægning på  

 vandforsyningsområdet.
 Efter lovens § 24 skal den enkelte minister inden for sit område  

 planlægge og træffe foranstaltninger til udførelse af  

 opgaver inden for det civile beredskab, således at samfundet under  

 krise eller krig kan videreføre sine funktioner, samt at der kan ydes  

 støtte til landets samlede forsvar.
 Miljøministeren skal ifølge beredskabslovens § 27  

 fastsætte vejledende retningslinier for amtskommunernes og kommunernes  

 civile beredskabsplanlægning for vandforsyningen.
 1.1.2 Lov om vandforsyning m.v.
Efter § 14 i vandforsyningsloven (jf. lovbekendtgørelse nr. 130 af  

 26. februar 1999 med senere ændringer) udarbejder kommunalbestyrelsen  

 planer for, hvorledes vandforsyningen skal tilrettelægges, herunder  

 hvilke anlæg forsyningen skal bygge på, og hvilke  

 forsyningsområder de enkelte anlæg skal dække.
Efter lovens  

 § 57 fører kommunalbestyrelsen tilsyn med indretningen og driften af  

 vandforsyningsanlæggene.
1.1.3 Samarbejde med andre myndigheder Politimesteren, der indgår i beredskabskommissionen, varetager i  

 henhold til beredskabslovens § 17, stk. 1 den koordinerende ledelse ved alle  

 større fredstidsskader.
Det er politimesterens opgave, jf.  

 beredskabslovens § 17, stk. 2 - når redningsberedskabet indsættes  

 - at sørge for varsling, afspærring, evakuering og andre  

 nødvendige foranstaltninger, hvis der skønnes behov herfor.  

 Politikredsens katastrofeberedskabsplan er et centralt redskab ved politiets  

 udøvelse af den koordinerende ledelse.
Det er derfor vigtigt, at der  

 er sammenhæng mellem denne plan og de kommunale beredskabsplaner -  

 herunder for vandforsyningsberedskabet.
2 Indvindings- og forsyningsforhold 2.1 Kortlægning og Planlægning efter vandforsyningsloven Beredskabsplanlægningen for vandforsyningen bør baseres  

 på den kortlægning og planlægning, der har fundet sted i  

 henhold til bestemmelserne i vandforsyningslovens kapitel 3. Denne  

 kortlægning og planlægning har til formål at sikre, at  

 vandressourcerne udnyttes under hensyntagen til befolkningens og  

 erhvervslivets behov for en tilstrækkelig og kvalitetsmæssig  

 vandforsyning, miljøbeskyttelse og naturbeskyttelse.
 De vigtigste bestemmelser i loven er:
 Ó  

  	Ressourcekortlægning og planlægning, jf. lovens §§ 10 - 11.
Ó  

  	Indsatsplanlægning (grundvandsbeskyttelse) §§ 13 - 13d Ó  

  	Vandforsyningsplanlægning § 14 Den amtskommunale kortlægning og planlægning er relateret til  

 vandressourcerne, og indeholder oplysninger om vandforekomsternes  

 beliggenhed, størrelse og forsvarlig udnyttelsesgrad, kvalitet og  

 naturlig beskyttelse mod forurening samt de forureningstrusler, der kan  

 påvirke grundvandets kvalitet.
 I amtskommunerne findes endvidere oplysninger om boringer og tilladelser  

 til vandindvinding.
 Den kommunale vandforsyningsplanlægning er relateret til  

 forsyningsstrukturen i kommunen, og indeholder oplysninger om:
 Ó  

  	Lokalisering og arten af de forventede behov for vand i kommunen fordelt  

 på forskellige forbrugergrupper (husholdning, institutioner, industri-  

 og håndværksvirksomheder, landbrug og gartnerier m.v.).
 Ó  

  	Placering, ydeevne og kvalitet af de eksisterende almene  

  vandforsyningsanlæg med tilhørende behandlingsanlæg,  

 beholderanlæg og pumpeanlæg - disses kapacitet, tekniske tilstand  

 og vedligeholdelsestilstand.
Ó  

  	De almene vandforsyningsanlægs nuværende og fremtidige  

 forsyningsområder Ó  

  	Forsyning til forbrugere med særlige behov, virksomheder,  

 dyrehold, institutioner herunder sygehuse og lignende.
 Ó  

  	Ledningsnettet for de almene anlæg i kommunen, herunder eventuelle  

 forbindelsesledninger mellem anlæggene.
 En forudsætning for en god beredskabsplan er således de  

 kommunale vandforsyningsplaner.
For kommuner, som endnu ikke har udarbejdet en vandforsyningsplan antages  

 det, at de ovennævnte oplysninger er kendte i kommunen.
Kommunens  

 beredskabsplan og vandforsyningsplan bør være koordineret.
2.2 Vandforsyningsstruktur Den danske drikkevandsforsyning er næsten udelukkende baseret  

 på indvinding af grundvand.
De gunstige naturgivne muligheder for  

 indvinding af grundvand af god kvalitet i langt størstedelen af landet  

 kombineret med en historisk tradition specielt i landdistrikterne for  

 etablering af lokale fællesskaber inden for bl.a. vandforsyningen har  

 medført, at den danske vandforsyningsstruktur er meget decentral i  

 forhold til de fleste andre lande.
Dette gælder såvel i forhold  

 til indvinding som distribution.
Danmark har således et stort antal  

 vandforsyninger i forhold til befolkningens størrelse.
En opgørelse fra 1995 viste, at det samlede antal almene  

 vandforsyninger var godt 3.400. Hertil kom ca. 700 ikke-almene  

 fællesanlæg, der forsyner 3-9 hustande og ca. 91.000 private  

 brønde og boringer.
Endelig anslås det, at der findes knap 1.300  

 større indvindingsanlæg, der indvinder vand af  

 drikkevandskvalitet til brug i industri m.v.
Antallet af vandforsyninger er  

 imidlertid ikke statisk, så tallene bør ikke anvendes som  

 eksakte tal, men anvendes som et udtryk for størrelsesordenen.
 Inden for den enkelte kommune vil der således ofte være flere  

 vandforsyninger både almene private- og kommunale vandforsyninger,  

 ikke-almene fælles vandforsyninger, samt et antal private brønde  

 og boringer til forsyning af private husstande og virksomheder med vand af  

 drikkevandskvalitet.
 Kommunalbestyrelsen skal i henhold til vandforsyningsloven føre  

 tilsyn med alle vandforsyningsanlæg, der producerer drikkevand.  

 Tilsynet omfatter anlæggenes indretning og vandkvalitet.
2.3 Besigtigelse af vandforsyningsanlæg En forudsætning for at sikre forbrugerne vand i en  

 beredskabssituation er, at de enkelte almene vandforsyninger under  

 ordinære forhold har en forskriftsmæssigt indrettet kildeplads og  

 en god og sikker vandbehandling.
Det er derfor vigtigt, at råvands- og  

 behandlingsanlæggene er i god vedligeholdelsesstand, og er indrettet  

 på en sådan måde, at det er muligt at sætte ind imod  

 såvel luftbårne som vandbårne forureninger, ved uheld eller  

 ved bevidste forøvede ødelæggelser af  

 vandforsyningen.
 Kommunerne kan i forbindelse med deres tekniske tilsyn på  

 vandforsyningsanlæggene inddrage beredskabsmæssige forhold.
 Der bør i den forbindelse også ses på, hvorledes  

 vandforsyningsanlæggene bedst sikres mod uvedkommendes adgang til  

 anlæg og installationer, f.eks. ved installering af alarmer eller andet  

 sikkerhedsudstyr.
2.4 Oplysninger om boringer, vandforsyningsanlæg, ledningsnet og  

 forbrugerkreds I tilfælde af uheld, ulykker og lignende, som kan give anledning til  

 grundvandsforurening, er det hensigtsmæssigt, at kommunen har kendskab  

 til beliggenheden af vandforsyningernes indvindingsboringer, og om muligt  

 andre indvindingsboringer i kommunen.
 Endvidere bør kommunen have kendskab til beliggenheden af alle  

 almene vandforsyningsanlæg, beholdere, pumpestationer m.v. samt  

 adresser på personer, som administrerer de pågældende  

 anlæg.
 I tilfælde af forurening er det ligeledes hensigtsmæssigt, at  

 der er kendskab til de almene vandforsyningers forsyningsnet og placering af  

 afspærringsventiler.
 Der bør desuden foreligge oplysninger om virksomheder, hvor der  

 fremstilles levnedsmidler og/eller andre produkter, der stiller særlige  

 krav til vandforsyningen, samt om følsomme forbrugergrupper som  

 hospitaler, vuggestuer, plejehjem m.fl.
3 Beredskabsplanlægning 3.1 Definition af en beredskabssituation Beredskabsplanlægningen skal sikre, at der etableres det  

 nødvendige beredskab, når der opstår en situation, som  

 kræver en særlig indsats, som ikke kan løses med de  

 ressourcer (mandskab og materiel), vandforsyningen selv har til  

 rådighed.
 Beredskabet skal træde til når leveringen af vand svigter,  

 eller hvis der opstår risiko for sundhedsfare.
3.1.1 Den regelmæssige kontrol Tilsynet med vandforsyningernes drikkevandskvalitet bygger på  

 regelmæssig kontrol af boringerne, rent vandet fra vandforsyningen og i  

 ledningsnettet.
Denne kontrol kan afsløre, om vandet er forurenet,  

 eller om der er fare for en forurening.
Overskridelse af kvalitetskravene for drikkevand vurderes af kommunen -  

 som tilsynsmyndighed - i samarbejde med embedslægen.
Ikke alle  

 overskridelser har en akut sundhedsmæssig betydning, som kræver  

 et hurtigt indgreb.
I nogle tilfælde vil kommunalbestyrelsen kunne give  

 vandforsyningen et påbud om at forbedre vandkvaliteten inden for en  

 frist.
I mellemtiden kan der dispenseres for de fastsatte kvalitetskrav.
Hvis vandet er sundhedsfarligt, eller der er risiko for, at det bliver  

 sundhedsfarligt, skal der naturligvis gribes ind omgående.
Hvis  

 vandforsyningen skal afbrydes permanent eller kortvarigt, bør der  

 iværksættes et beredskab til sikring af vandforsyningen til de  

 berørte forbrugere.
3.2 Beredskabsplanlægning Beredskabsplanlægningen bør foregå som et samarbejde  

 mellem det kommunale beredskab, det kommunale tilsyn med vandforsyningen og  

 kommunens almene vandforsyninger, f.eks. ved koordinering i de kommunale  

 kontaktudvalg for vandforsyningerne.
3.2.1 Det kommunale beredskab Kommunalbestyrelsen skal i henhold til beredskabsloven udarbejde en samlet  

 plan for kommunens beredskab.
 I kommunens samlede beredskabsplan bør indgå en særlig  

 plan for beredskabet for vandforsyningen.
Kommunen skal revidere den samlede plan i det omfang, udviklingen  

 gør dette nødvendigt, dog mindst én gang i hver kommunal  

 valgperiode.
Når beredskabsplanen er udarbejdet eller revideret,  

 forelægges den til godkendelse i kommunalbestyrelsen efter indstilling  

 fra beredskabskommissionen.
 I forbindelse med beredskabet for vandforsyningen vil det kommunale  

 beredskab kunne stille mandskab og materiel til rådighed f.eks. til  

 levering af nødvandforsyning fra tankvogne, udlægning af  

 rør og slanger til nabovandforsyninger, afspærring af  

 områder, opsamle og begrænse kemikalie- og olieudslip.
Ved større samfundsmæssige trusler vil der oftest skulle ske  

 en prioritering mellem forskellige indsatsområder, hvorfor der i  

 beredskabsplanen bør tages højde for, at kun den mest  

 nødvendige del af vandforsyningen kan opretholdes.
Det bør  

 fremgå af beredskabsplanen hvor meget vand, der bør være  

 til rådighed for de enkelte grupper af forbrugere så som: private  

 husholdninger, institutioner og produktions virksomheder, samt oplysninger om  

 hvordan denne vandforsyning kan fremskaffes.
3.2.2 Det kommunale tilsyn med vandforsyningen Kommunalbestyrelsen har som tilsynsmyndighed for vandforsyningen ansvaret  

 for kontrollen med drikkevandskvaliteten, således at det vand, der  

 leveres til forbrugerne, opfylder kravene til drikkevandskvalitet.
Det vil  

 derfor være hensigtsmæssigt, at det er det kommunale tilsyn med  

 vandforsyningen, der tilrettelægger og koordinerer udarbejdelsen af  

 selve beredskabsplanen for vandforsyningen i kommunen.
 Det kommunale tilsyn har gennem vandforsyningsplanerne kendskab til de  

 forsyningsanlæg, der leverer vand til kommunens borgere.  

 Vandforsyningsplanernes oplysninger om de enkelte anlægs indvindings-,  

 behandlings- og udpumpningskapacitet samt forsyningsområder og  

 eventuelle ringforbindelser mellem de forskellige forsyningsanlæg, er  

 væsentlige forudsætninger for beredskabsplanlægningen.
 I forbindelse med beredskabsplanlægningen bør kommunen  

 også have en oversigt over særligt følsomme forbrugere,  

 der kan blive berørt af svigt i leveringen af vand eller ved risiko  

 for sundhedsfare i vandforsyningen.
 Særligt følsomme forbrugergrupper er bl.a.
Ó  

  	Levnedsmiddelproducerende virksomheder (Fødevareregionen  

 bør underrettes samtidig) Ó  

  	Dagplejere Ó  

  	Skoler Ó  

  	Børne- og handicapinstitutioner Ó  

  	Ældre borgere (Hjemmeplejen) Ó  

  	Plejehjem/ældrecentre Ó  

  	Hospitaler Ó  

  	Praktiserende læger og tandlæger Ó  

  	Børnetandpleje Ó  

  	Større kantiner, restauranter, feriecentre, campingpladser  

 m.v.
Ó  

  	Forsvarets institutioner (kaserner, flyvestationer, flådestationer  

 m.fl.) 3.2.3 Den enkelte vandforsyning Et vandforsyningsanlæg bør til enhver tid tilstræbe at  

 opretholde tilfredsstillende forsyningsforhold og vandtryk, der gør  

 almindeligt vandforbrug muligt i samtlige tilsluttede ejendomme også  

 under ekstraordinære forhold.
Vandforsyningen bør udarbejde en plan for eget beredskab.
Denne  

 plan bør klarlægge ansvars- og kompetenceforhold for driften af  

 vandforsyningen.
Det bør fremgå af vandforsyningens  

 beredskabsplan, hvem der er ansvarlig for vandforsyningens daglige drift og  

 vedligeholdelse, hvilket ansvar der ligger hos  

 bestyrelsen/formanden/ledelsen, og hvem der bør tilkaldes i  

 forskellige situationer.
 I beredskabsplanen bør der findes detaljerede oplysninger om  

 indvindingsboringerne (beliggenhed, kapacitet, sikring), vandbehandlingen  

 (beliggenhed, kapacitet, mulighed for frakobling af beluftningsanlæg),  

 rentvandsanlæg (beholdernes fysiske placering, kapacitet og reserve  

 beholdning) samt ledningsnettes placering og udstrækning herunder  

 placering af stophaner, brandhaner m.m.
Vandforsyningen bør sikre sine anlæg og installationer mod  

 uvedkommendes adgang, som minimum bør de kunne aflåses.
I  

 forbindelse med beredskabsplanlægningen bør det overvejes, om  

 enkelte af vandforsyningens anlæg kan sikres yderligere f.eks. ved  

 montering af elektroniske åbne og lukke kontakter eller alarmer for  

 åbning af disse, videoovervågning i vandværksbygninger,  

 indhegninger o.s.v.
 Uddannelse af personale, information og en tilfredsstillende beskrivelse  

 af råvandsanlæg, behandlingsanlæg samt  

 ledningsdokumentation er vigtige bestanddele af vandforsyningens  

 beredskabsplanlægning.
Sikkerhedsrutiner og beredskabsplaner må udarbejdes i et nært  

 samarbejde mellem de involverede personer og myndighederne.
Rutiner og planer  

 bør revideres i takt med fornyelser og udbygning på  

 vandforsyningen.
Det kan være hensigtsmæssigt, at de enkelte vandforsyningers  

 beredskabsplaner indgår i den kommunale beredskabsplanlægning for  

 vandforsyningen.
I givet fald vil vandforsyningernes planer blive godkendt -  

 som en del af den kommunale planlægning - af kommunalbestyrelsen efter  

 indstilling fra beredskabskommissionen.
3.3 Oplysninger om tilgængeligt materiel Det bør fremgå af beredskabsplanen, hvilke ressourcer  

 mandskab og materiel vandforsyningen råder over til udbedring af skader  

 eller fremskaffelse af nødforsyning af drikkevand.
Det kan enten  

 være vandforsyningens egne hjælpemidler, eller hjælpemidler  

 de har indgået aftaler med private om at stille tilrådighed.
 Beredskabsplanen bør indeholde oplysninger om navne, adresser og  

 telefonnumre på de personer, der kan trækkes på, samt  

 adresser og oplysninger om kontaktpersoner, der opbevarer materialer og  

 hjælpemidler.
 Det kommunale beredskab vil gennem beredskabscentrene kunne rekvirere  

 materiel til bortskaffelse af vand (pumper, rør og fittings),  og til  

 strømforsyning (mobile generatorer) m.m.
 Det bør endvidere fremgå af beredskabsplanen hvilket  

 kommunikationsudstyr, der er til rådighed, hvem der er ansvarlig for  

 dette, og hvor der kan rekvireres supplerende udstyr.
3.4 Beredskabets organisering Beredskabsplanen bør indeholde en fortegnelse over de personer, som  

 vil være ansvarlige for koordinering af beredskabet for  

 vandforsyningen.
Koordinationsgruppens basissammensætning vil  

 bestå af repræsentanter fra det kommunale beredskab, eventuelt  

 politimesteren,  kommunens tilsyn med vandforsyningen, embedslægen og  

 vandforsyningen samt eventuelt andre med erfaringer på  

 vandforsyningsområdet.
Beredskabsplanen bør fastlægge opgave- og  

 kompetencefordelingen mellem koordinationsgruppens medlemmer - hvem er  

 ansvarlig for: indkaldelse af gruppen, talsmand, teknisk ledelse og  

 information.
For nogen af opgaverne vil der være en naturlig fordeling  

 i forhold til den ekspertise de enkelte medlemmer af gruppen besidder, for  

 andre opgaver kan det være hensigtsmæssigt, at udpege en  

 ansvarlig fra gang til gang.
Der bør, i de enkelte  

 beredskabssituationer kun være én person, der varetager  

 kontakten til omverdenen - presse, politikere og borgere.
Embedslægen er rådgivende overfor kommunen og bistår med  

 vurderingen af de sundhedsmæssige konsekvenser.
I situationer, hvor der  

 er tale om forurening af drikkevandet, skal embedslægen altid  

 inddrages.
Vurdering af hvorvidt vandet er sundhedsfarligt skal altid  

 foretages i samarbejde med embedslægen I tilfælde hvor det kan komme på tale at aflede forurenet vand  

 til kloaknettet, skal spildevandsforsyningen kontaktes, med henblik på  

 at få klarlagt, om forureningen vil påvirke det  

 pågældende rensningsanlægs funktion.
Andre personer og organisationer kan inddrages efter behov.
Det kan  

 være miljølaboratorier, amtet, politiet, andre af kommunens  

 forvaltninger m.fl.
 Det vil være vandforsyningens ledelse, der skal  

 iværksætte de egentlige handlinger til udbedring af skader  

 så som: reparationer, desinfektion, rensning og lignende, som skal til  

 for at vandforsyningen igen kan vende tilbage til sædvanlige  

 produktion.
 Koordinationsgruppen bør endvidere kunne råde over et lokale  

 med adgang til tekniske hjælpemidler som telefoner, fax, computer  

 m.m.
3.5 Alarmering Beredskabsplanen bør være kendt af alle, der er nævnt i  

 planen, og som forventes at skulle kunne yde en indsats i forbindelse med  

 beredskabet.
Det gælder også de personer, der ikke er en del af  

 beredskabet, men som forventes at stille materiel eller mandskab til  

 rådighed.
 Ved henvendelse om unormal vandforsyning er det en forudsætning, at  

 de personer, der modtager henvendelsen, ved hvordan beredskabet  

 iværksættes.
Inden for normal arbejdstid vil henvendelsen ofte blive rettet til enten  

 vandforsyningen eller kommunen som tilsynsmyndighed for vandforsyningen.
Uden  

 for normal arbejdstid kan det f.eks. være alarmcentralen eller  

 redningsberedskabet, der modtager henvendelsen.
 Beredskabets koordinationsgruppe vil blive inddraget i de tilfælde,  

 hvor nedenstående situationer enten medføre et omfattende svigt  

 i leveringen af vand eller ved risiko for sundhedsfarlig forurening af  

 vandforsyningen:
Ó  

  	Forbruger klager over vandkvaliteten Ó  

  	Indberetning af sygdomstilfælde fra de lokale læger til  

 embedslægen Ó  

  	Indberetning om uheld med f.eks. kemikalier på en virksomhed Ó  

  	Hærværk eller indbrud på vandforsyningens ejendom Ó  

  	Trafikuheld med udslip af kemikalier Ó  

  	Brud på større ledninger Ó  

  	Kontrollen med vandkvaliteten påviser en forurening.
Beredskabsplanen bør indeholde en oversigt over personer, navne og  

 telefonnumre, samt hvordan der bør handles når der opstår  

 en beredskabssituation.
Figur 3.5.1 er et forslag til hvordan  

 alarmeringsplanen kan opbygges.
I den kommunale beredskabsplan bør det  

 fremgå hvem (person eller indstands), der er ansvarlig for at foretage  

 de enkelte vurderinger.
Figur 3.5.1 Alarmeringsplan +++FIGUR+++ Afhængig af årsagen til henvendelse om unormal vandforsyning,  

 vil der skulle foretages en vurdering af hvorvidt, vandforsyningen selv kan  

 løse problemet.  

 Hvis der er tale om en akut opstået situation, hvor svigtende  

 vandleverance eller risiko for sundheden betyder, at der fordres en  

 særlig indsats, indkaldes koordinationsgruppen.
 Hvis det er en forurening, der ikke har akut sundhedsmæssig  

 betydning, behandles den som en påbudssag af den kommunale  

 tilsynsmyndgihed efter vandforsyningslovens § 62.
3.5.1 Forbrugerklager Forbrugerklager kan enten være forårsaget tekniske eller  

 driftsmæssige forstyrrelser, i de tilfælde vil det være  

 vandforsyningen selv, der er ansvarlig for at løse problemet.  

 Vandforsyningen bør dog underrette det kommunale tilsyn, i  

 tilfælde af at de modtager klager.
 Koordinationsgruppen indkaldes ved forbrugerklager, der ikke er begrundet  

 af tekniske eller driftsmæssige årsager, og som ikke kan  

 løses med vandforsyningens egne ressource.
3.5.2 Indberetning af sygdomstilfælde Ved øget forekomst af sygdomstilfælde, som mistænkes  

 for at være forårsaget af vandbåren smitte, indkaldes  

 koordinationsgruppen.
3.5.3  Forurening ved uheld med kemikalier eller olie Uheld på virksomheder, eller trafikuheld hvor transport af  

 kemikalier eller olieprodukter kan medføre forurening af omgivelserne,  

 vil der skulle foretages en vurdering om uheldet har betydning for  

 vandforsyningen i uheldsområdet f.eks. indvindingsboringer,  

 vandbehandlingsanlæg, rentvandstanke eller distributionsnet.
 Vurderes uheldet at have konsekvenser for vandforsyningen, bør  

 koordinationsgruppen indkaldes med det formål at minimere  

 skadevirkningerne på drikkevandsforsyningen.
3.5.4 Hærværk eller indbrud Hvis der er tydelige tegn på indbrud og hærværk på  

 et vandforsyningsanlæg eller anlæggets tekniske installationer,  

 og hvis der er tvivl om hvorvidt, det har påvirket vandkvaliteten  

 bør kommunens tilsyn kontaktes.
Der udtages prøver til analyse og identificering af mulig  

 forurening.
Det kan være svært at afgøre hvilke analyser,  

 der er relevante i sådanne situationer.
Hvis der er efterladt spor, der  

 peger på at vandforsyningen er blevet forurenet, vil det være  

 hensigtsmæssigt at kontakte Beredskabsstyrelsens Kemiske Laboratorium  

 (til identificering af kemiske stoffer) eller Statens Serum Institut (for  

 identificering af mikroorganismer).
Indtil det er klarlagt, om der er sket en forurening af vandforsyningen,  

 vil det være nødvendigt at etablere en nødforsyning.
I de  

 tilfælde, hvor der ikke kan etableres en anden vandforsyning,  

 bør koordinationsgruppen indkaldes.
3.5.5 Større driftsforstyrrelser Både i fredstid og i forbindelse med krigs- eller terrorhandlinger,  

 kan der ske større skader på vandforsyningen, som ikke  

 umiddelbart kan afhjælpes i løbet af få timer f.eks.  

 strømsvigt af længerevarende karakter, brand eller eksplosion i  

 vandværkets bygninger eller sprængninger af hovedledninger.
3.5.5.1 Længerevarende strømudfald Beredskabet bør være planlagt således, at der kan  

 etableres nødstrøm til pumper ved udfald af elforsyningen.
Hvis  

 strømforsyningen til et enkelt anlæg falder ud, bør det  

 fremgå af planen hvilke andre anlæg, der kan overtage forsyningen  

 midlertidig.
Til sikring af den almindelige vandforsyning bør de  

 vigtigste anlæg være indrettet med  

 nødstrømsanlæg eller med stik til strømforsyning  

 fra en mobil generator.
3.5.5.2 Brud på ledningsnettet Brud på hovedforsyningsledninger og andre større  

 forsyningsledninger kan forårsage væsentlige skader på gade  

 og vej f.eks. ved underminering.
Ved ledningsbrud bør det i den enkelte situation overvejes om  

 trykket i forsyningsnettet bør opretholdes.
Kan trykket opretholdes  

 mindskes risikoen for forurening fra tilbagesugning fra tilsluttede  

 installationer eller fra den omgivende jord.
 Kan trykket i ledningsnettet ikke opretholdes, eller er det  

 nødvendigt at distribuere vand der ikke har drikkevandskvalitet, vil  

 ledningsnettet skulle gennemskylles og desinficeres før den normale  

 tilstand kan genoprettes.
 På grund af ledningsnettets udstrækning og konstruktion  

 må arbejdet med rengøring og desinficering forventes at blive  

 omfattende.
 Ved opretholdelse af vandforsyning til sanitære formål  

 (toiletskyl og vask) kan det være nødvendigt at benytte  

 ledningsnettet til distribution af vand, der ikke har drikkevandskvalitet  

 (f.eks. ubehandlet grundvand). Vand til at drikke og tilberedning af mad  

 må leveres via tankvogne eller lignende.
3.5.6 Forurening af kildeplads Uforudset forurening af kildepladsen kan f.eks. være:
i  

  	Mikrobiologisk forurening som følge af kloakudslip i  

  	Pesticidforurening i  

  	Olie- og kemikalieudslip i  

  	Affaldsdepoter i  

 	Trafikuheld (f.eks. kemikalietransport) i  

  	Hærværk/terror (kemisk og/eller mikrobiologisk  

 forurening) Hvad enten det er en kemisk eller mikrobiologisk forurening, bør de  

 sundhedsmæssige konsekvenser vurderes, så snart forureningen er  

 erkendt.
Med i vurderingen inddrages oplysninger om, hvor længe  

 forureningen kan have varet, hvor meget den er blevet spredt, og hvad kan der  

 gøres for at reducere konsekvenserne.
 Er der tale om en kendt forureningskilde med f.eks. velkendte kemiske  

 stoffer/mikroorganismer eller en spildevandsforurening, kan det almindeligt  

 anvendte miljølaboratorium bistå med at identificere og  

 kvantificere forureningen.
 Hvis det ikke er givet, hvilken forureningstype der er tale om, vil det  

 være nødvendigt at inddrage specialister som Statens Serum  

 Institut til identificering og kvantificering af den mikrobiologiske  

 forurening, herunder sygdomsfremkaldende mikroorganismer eller  

 Beredskabsstyrelsens Kemiske Laboratorium til identificering og  

 kvantificering af kemiske stoffer.
Ved akut opstået forurening af kildepladsen kan det være  

 nødvendigt, at sikre rent vand fra et andet sted f.eks. fra en anden  

 kildeplads/boring eller ved tilslutning til anden vandforsyning.
Hvis ikke  

 vandforsyningen kan opretholdes f.eks. p.gr.a. risikoen for sundhedsfare,  

 leveres nøddrikkevand fra tankvogn eller lignende.
Hvis det er muligt skal beredskabet bistå med oprydning på  

 kildepladsen og begrænsning af forureningen.
Dette er primært  

 muligt, når der er tale om en belastning fra overfladen f.eks. ved  

 spild af kemikalier fra en trafikulykke.
 Afværgepumpning vil kunne begrænse spredningen af  

 forureningen, hvis der er tale om en punktkilde.
 Permanente ordninger som etablering af ny kildeplads og boringer eller  

 tilslutning til andet vandforsyning vil sjældent kunne etableres  

 hurtigt, så kommunalbestyrelsen vil som tilsynsmyndighed skulle  

 påbyde midlertidige løsninger for vandforsyningen indtil en  

 permanent ordning kan etableres.
3.5.7 Forurening på vandforsyningsanlægget Forurening på vandforsyningsanlæg kan enten opstå som en  

 forurening en af boring eller en forurening i selve behandlingsanlægget  

 eller indtrængning i rentvandsbeholdere.
 Konstateres en forurening af vandet fra vandforsyningen skal kilden til  

 forureningen kortlægges, så vandkvaliteten kan genoprettes.  

 Forureningen kan opstå som følge af:
 Ú  

 	Fejl og mangler i vandforsyningens installationer, bygninger eller  

 vandbehandling f.eks. efter indbrud, hærværk, brand el.lign.
Ú  

  	Uheld med opbevaring eller håndtering af  

 vandbehandlingskemikalier Ú  

  	Forurenet råvand - er boringen intakt (se foregående  

 afsnit) Ú  

  	Forurening af rentvand i behandlingsanlæg eller i  

 rentvandsbeholder Dernæst vurderes det, om skaderne kan udbedres - inden for kort tid  

 (24 timer), eller om det vil tage længere tid.
 Desuden vurderes det, hvad det betyder for vandforsyningens forbrugere,  

 f.eks. om vandet kan drikkes, om det skal koges, om det må anvendes til  

 vask eller om der stilles nødforsyning til rådighed.
I forbindelse med en forurening på vandforsyningsanlægget  

 bør der i beredskabsplanen være taget stilling til hvem, der  

 bør alarmeres.
Hvorvidt forureningen skal undersøges  

 nærmere, og hvilke forholdsregler der bør træffes, indtil  

 det kan afgøres, om vandet er sundhedsmæssigt forsvarligt.
Det  

 kan være nødvendigt at sende prøver til både  

 Statens Serums Institut og Beredskabsstyrelsens Kemiske Laboratorium, hvis  

 det er en ukendt forurening, der skal spores.
3.5.8 Forurening af ledningsnet og rentvandsbeholdere Ledningsnet og rentvandbeholdere er forholdsvis sårbare dele af  

 vandforsyningen.
Ledningsnettet på grund af den store udbredelse med et  

 utal af muligheder for tilførelse af forurening.
Forurening og uheld  

 kan begrænses ved vandforsyningens vedligeholdelse og tilsyn med de  

 tekniske installationer.
 Ledningsnettet kan forurenes ved:
Ú  

  	Tilbagestrømning af forurening fra tilsluttede installationer Ú  

  	Ledningsbrud Ú  

  	Lækager især ved ringe tryk eller trykfald Ú  

  	Reparationer og/eller nye tilslutninger Det er ofte svært at lokalisere kilden til en forurening i  

 ledningsnettet, hvis ikke der sker anmeldelse af uheld, som opstår i  

 forbindelse med installationer eller ved gravearbejde.
 Rentvandsbeholderne er ofte ubeskyttede og kan derfor let udsættes  

 for hærværk og indbrud, ligesom revnedannelser eller manglende  

 vedligeholdelse kan føre til forurening.
4 Orientering til befolkningen Ved en opstået beredskabssituation er det vigtigt at holde  

 befolkningen - herunder også pressen og politikerne orienteret om, hvad  

 der er sket, og hvilke forholdsregler der gælder for den enkelte  

 forbruger.
Kommunen og vandforsyningen træffer i samråd  

 foranstaltninger til orientering af lokalbefolkningen om, hvad der er sket,  

 og hvilke beslutninger der er truffet.
 Det bør overvejes, om der inden for det enkelte  

 forsyningsområde er behov for orientering til fremmedsprogede  

 borgere.
 Orienteringen kan foregå således (se i øvrigt  

 tjeklisten):
i Daterede opslag eller løbesedler i direkte henvendelse til følsomme forbrugere i institutioner, plejehjem, hospitaler eventuelt via de kommunale  

 forvaltninger i levnedsmiddelindustri, landbrug med dyrehold m.v. eventuelt via  

 fødevareregionen i højttalervogne - gennem politiet i udsendelse af meddelelse over lokalradio i udsendelse af beredskabsmeddelelse over radio/TV Orienteringen til forbrugerne bør, for at kunne informere bredest  

 muligt være en kombination af flere af de ovenfor nævnte  

 muligheder.
Hvilken form der vælges afhænger af problemets alvor,  

 og hvilke forbrugere der findes i forsyningsområdet.
Det kommunale tilsyn og vandforsyningen bør have forberedt  

 udformningen af sådanne meddelelser så de vil kunne udsendes med  

 meget kort varsel.
Meddelelserne kan være trykt på forhånd,  

 så der f.eks. kun mangler indføjelse af det konkrete problem,  

 dato, samt anbefalinger f.eks. om kogning af drikkevand (se tjeklisten).
I de tilfælde, hvor der er behov for en hurtig information af  

 forbrugerne, kan beredskabsmeddelelsen sendes over radio/TV, i så fald  

 skal det ske gennem den stedlige politimester.
Politiet kan i begrænset  

 omfang orientere enkelte områder ved anvendelse af  

 højtalervogne.
Disse meddelelser bør vøre forberedt  

 på forhånd.
Orienteringen af befolkningen bør indeholde  

 oplysninger om:
Ú  

  Hvad der er årsag til meddelelsen ? Ú  

  Hvem meddelelsen berører, entydig geografisk afgrænsning ? Ú  

  Hvad skal de som meddelelsen angår gøre ? Ú  

  Udsendes yderligere information og hvornår ? Ú  

  Hvilke foranstaltninger foretager vandforsyning til udbedring ? Ú  

  Hvor findes der information i øvrigt ? Beredskabsplanen bør på forhånd have fastlagt hvilke  

 personer, institutioner, myndigheder, virksomheder og andre, der bør  

 informeres om en beredskabssituation.
5 Nødvandforsyning Nødvandforsyning bør etableres når den normale  

 vandforsyning er afbrudt over en længere periode, eller når der  

 er konstateret en sundhedsfarlig forurening, som ikke umiddelbart kan  

 afhjælpes.
Er vandet sundhedsfarligt eller er der nærliggende  

 fare for at det kan blive sundhedsfarligt skal kommunalbestyrelsen  

 påbyde vandforsyningen hvilke foranstaltninger, der skal træffes  

 for at imødegå en sundhedsrisiko.
 Vurderingen af hvorvidt vandet er sundhedsfarligt foretages altid i  

 samarbejde med embedslægen.
 I forbindelse med planlægningen af nødvandforsyning kan det  

 være en fordel på forhånd, at have besluttet hvor meget  

 vand, der bør stilles til rådighed for den enkelte forbruger.  

 Der er ingen lovmæssige krav til hvor meget vand en forbruger har krav  

 på, men det skønnes at 3 - 5 liter vand til drikkevand og  

 madlavning pr. person vil være tilstrækkelig.
5.1 Nødvandforsyning via forbindelsesledninger Mulighederne for hurtigt at fremskaffe rent vand i akutte situationer  

 bør være forberedt i god tid.
Mange vandforsyninger er i dag  

 indbyrdes forbundet med et forbindelsesledningssystem ligesom mange kommunale  

 vandforsyningsplaner indeholder en hensigtserklæring om at etablere  

 sådanne.
Man bør være opmærksom på, at  

 forbindelsesledninger ikke er helt uden problemer, idet der specielt kan  

 være risiko for spredning af såvel kemisk som mikrobiologisk  

 forurening.
Vandforsyninger med forbindelsesledninger bør indgå  

 aftaler om regelmæssig udskylning af ledningsstrækningen eller  

 moderat vandgennemstrømning.
 I ledningssystemer med stillestående vand, bør der etableres  

 skylleventiler, således at "dødt" vand kan skylles ud af  

 rørsystemet uden at blive blandet med drikkevandet til  

 forbrugerne.
5.2 Nødvandforsyning ved udlægning af midlertidige  

 ledninger Mellem vandforsyninger, hvor der ikke er etableret fast  

 ledningsforbindelse, kan der foretages udlægning af midlertidige  

 rørledninger eventuelt med bistand fra det kommunale beredskab.  

 Midlertidige ledningssystemer etableres som regel med de slanger, der er  

 opmagasineret på beredskabsstationen, eller med nye rør fra  

 rørfabrikanternes lagre.
Sådanne ledningssystemer vil også  

 kunne udlægges imellem private boringer og  

 vandforsyningsanlægget.
 5.3 Nødvandforsyning fra transportable beholdere, tankvogne  

 m.v.
Det er vigtigt, at det kommunale beredskab i forbindelse med  

 beredskabsplanen har en oversigt over hvilke transportable beholdere, der vil  

 kunne disponeres over i en nødsituation, samt hvilket personale der  

 kræves til deres betjening.
Se tjeklisten.
Før sådanne beholdere tages i brug, bør der i  

 samråd med embedslægen træffes beslutning om hvilke  

 særlige foranstaltninger, der bør iagttages f.eks. desinfektion,  

 opbevaringstid og lignende.
Se tjeklisten.
5.4 Kontrol af nøddrikkevand Nøddrikkevand vil ikke altid kunne leve op til kravene til  

 drikkevandskvalitet enten fordi det vand, der er til rådighed, kan  

 være af en anden kvalitet, eller vandet hentes og opbevares i tankvogne  

 og beholdere både hos vandforsyningen og hos forbrugerne.  

 Nøddrikkevand skal derfor holdes under bakteriologisk kontrol.  

 Kontrollen bør fastlægges med hensyn til hvilke mikrobiologiske  

 parametre, der skal måles for og med hvilken hyppighed, der skal  

 kontrolleres.
Kontrollen tilrettelægges i hvert enkelt tilfælde i  

 samråd med embedslægen.
6 Referencer Følgende love og bekendtgørelser indgår i  

 plangrundlaget for udarbejdelse af beredskabsplaner for  

 vandforsyningsområdet:
 Beredskabsloven, lovbekendtgørelse nr. 912 af 2. oktober 2000.
Beredskabsstyrelsen: Akutte drikkevandsforureninger - en praktisk guide  

 (august 2000) Beredskabsstyrelsen: Planlægning af kommunernes & amternes  

 beredskab Beredskabsstyrelsen: Indsatstaktiske retningslinier og  

 samarbejdsprincipper Vandforsyningsloven, lovbekendtgørelse nr. 130 af 26. februar 1999  

 med senere ændringer Miljøministeriets bekendtgørelse om vandkvalitet og tilsyn  

 med vandforsyningsanlæg, bekendtgørelse nr. 871 af 21. september  

 2001, med tilhørende vejledninger.
 Miljøstyrelsens vejledning nr. 2 1997 om boringskontrol på  

 vandværker.
 Miljøministeriets bekendtgørelse om udførelse af  

 boringer efter grundvand, bekendtgørelse nr. 672 af 26. juli 2002.
 Miljøministeriets bekendtgørelse om vandindvinding og  

 vandforsyning, bekendtgørelse nr. 3 af 4. januar 1980, som  

 ændret ved bekendtgørelse nr. 657 af 28. oktober 1983.
 Miljøministeriets bekendtgørelse om indsatsplaner nr. 494 af  

 28. maj 2000 med tilhørende vejledning.
Danske Vandværkers Forenings vejledning nr. 7: Beredskabsplaner -  

 ved pludselige forureningsbetingede kildepladslukninger Danmarks Private Vandværker (F.V.D): Håndbog for  

 bestyrelsesmedlemmer VI - Beredskabsplaner for vandværker.
Bilag A 7 Tjekliste Denne tjekliste er tænkt som inspiration ved udformningen af den del  

 af den kommunale beredskabsplan, som omhandler vandforsyningen.
Listen  

 må ikke regnes for udtømmende, da der kan være specielle  

 forhold i den enkelte kommune, som gør, at der bør tages  

 særlige initiativer udover de i tjeklisten nævnte.
 Den kommunale beredskabsplan bør som minimum indeholde og behandle  

 følgende elementer:
1. 	Alarmering 2. 	Telefonliste 3. 	Organiseringen af beredskabet 4. 	Orientering 5. 	Forholdsregler -afhjælpende foranstaltninger 6. 	Nødvandforsyning 7. 	Aftale med vandforsyningen om beredskab i  

 krisesituationer 7.1 Alarmering En lokal forurening kan f.eks. komme til myndighedernes kendskab Ú  

  	Ved at forbrugerne klager over kvaliteten af det vand, der leveres fra  

 vandforsyningen Ú  

  	Ved at der fra lokale læger sker indberetning om  

 sygdomstilfælde til embedslægen Ú  

  	Ved at der sker indberetning om uheld på en virksomhed Ú  

 	 Som følge af en trafikulykke Ú  

  	Ved indsivning ved ledningsbrud Ú  

  	I forbindelse med kontrolanalyser.
Den første alarmering eller anmeldelse vil normalt indgå til  

 den pågældende vandforsyning, til alarmcentralen eller til  

 kommunens tekniske forvaltning.
Den myndighed eller organisation, der  

 modtager alarmen, er ansvarlig for straks at kontakte de øvrige  

 ansvarlige myndigheder m.fl. når det står klart eller det er  

 sandsynliggjort, at der er tale om en forurening, der udløser en  

 egentlig beredskabssituation.
7.2  

 Telefonlisten Beredskabsplanen bør indeholde en opdateret telefonliste over alle  

 der kan være behov for at komme i kontakt med.
Listen nedenfor er et  

 eksempel, som ikke nødvendigvis er fuldstændig men tænkt  

 til inspiration.
Der bør være telefonnumre til de centrale  

 personer, også på hvor de kan træffes uden for normal  

 arbejdstid.
Kontakt til Telefon Kontaktperson VED Alarmering Alarmcentral/politi1) 112 Beredskabschefen i kommunen Det kommunale tilsyn/ miljøafdeling Amtets miljøvagt Embedslægeinstitutionen og embedslægernes private numre Vandforsyningsanlæg i kommunen A B C Andre INFORMATION Kommunens øvrige forvaltninger Social Skole Børn Andre Fødevareregionen Følsomme forbrugere Levnedsmiddelproducerende virksomheder Dagplejere Skoler Børne- og handicapinstitutioner Ældre borgere (hjemmeplejen) Plejehjem/ældrecentre Hospitaler Praktiserende læger Børnetandpleje Større kantiner, restauranter, feriecentre, campingpladser m.v.
 Forsvarets institutioner: kaserner, flyvestationer, flådestationer  

 m.fl.
evt. nabokommuner Nærmeste skadestue RÅDGIVNING OG ASSISTANCE Laboratorier f.eks.
Miljølaboratorier Beredskabsstyrelsens Kemiske Laboratorium 45 90 60 00 Statens Serum Institut (mikrobiologi) 32 68 32 68 Fødevaredirektoratet:
Institut for fødevaresikkerhed og toksikologi 33 45 60 00 Giftinformationen: Bispebjerg Hospital 35 31 60 60 Arbejdstilsynet - den lokale kreds Beredskabsstyrelsen 45 90 60 00 Statens Institut for Strålehygiene 45 54 34 54 MATERIEL OG NØDFORSYNING Vandforsyningsanlæg i nabokommuner A B C Andre Ejere af markvandingsboringer Tankvognsejere til nødvandforsyning Falck/brandvæsen Beredskabscentre Mejerier Bryggerier Andre VVS-installatører Entreprenører evt. til rendegravere Leverandører af rør og fittings 1) I politikredsene København, Frederiksberg,  

 Gentofte, Lyngby, Gladsakse, Glostrup, Hvidovre og Tårnby kontaktes  

 ordenspolitiets centrale vagtleder på Københavns  

 Politigård   telefon 33 14 14 48 lokal 2130.
Ovenstående institutioner m.v. er vigtige, men det er den aktuelle  

 forurening og dermed den konkrete beredskabssituation, som er  

 afgørende for hvem der bør kontaktes og  hvornår.
Som  

 tidligere nævnt, kan der være specielle myndigheder eller  

 personer, som bør inddrages i særlige tilfælde.
Udover  

 telefonnumre kan fax-numre og e-mail adresser være gavnlige.
7.3 Organisering af  

 beredskabet Beredskabsplanen bør beskrive hvilken organisation, der har  

 kompetencen til at lede beredskabet, og hvem der konkret er ansvarlig for  

 ledelsen af beredskabet.  

 Det bør af beredskabsplanen fremgå hvem beredskabet består  

 af og hvilke kompetencer de har, som minimum bør beredskabet  

 være repræsenteret med personer fra følgende  

 enheder:
i  

 	Beredskabschefen i  

 	Det kommunale tilsyn i  

 	Vandforsyningens ledelse i  

 	Embedslægeinstitutionen i  

 	Analyselaboratoriet i  

 	Politimesteren Beredskabets organisation bør tilrettelægge og styre arbejdet  

 med følgende opgaver:
i  

 	vurderingen af forureningen - risiko, omfang og farlighed i  

 	orientering af forbrugere - straks, og løbende under  

 opklaringsarbejdet i  

 	orientering af pressen - straks, og løbende under  

 opklaringsarbejdet i  

 	vurdering af behovet for analyser - antal analyser, hvilke stoffer, og  

 hvor der bør udtages prøver i  

 	vurdering af analyseresultater - hvornår kan beredskabet  

 afblæses i  

 	etablering af afværgeforanstaltninger i  

 	etablering af nødvandforsyning 7.4 Orientering af forbrugere og  

 presse Afhængig af forureningens omfang og karakter vurderes det, hvem der  

 bør orienteres og hvordan.
I en beredskabssitutation bør det  

 også vurderes, hvem der bør stå for orienteringen til  

 omverdenen: - vandforsyningen, kommunalbestyrelsen eller embedslægen -  

 eventuelt ved en fælles meddelelse.
 De berørte forbrugere som bør orienteres er: Forbrugere  

 inden for vandforsyningens område, specielt følsomme forbrugere  

 (ældre, svækkede og børn). Desuden bør  

 fødevareregionen, levnedsmiddelvirksomheder, hoteller og restauranter,  

 landbrug med dyrehold med flere orienteres.
 Generel orientering af forbrugerne:
Medie Information Radio/tv Hvilken meddelelse Beredskabsmeddelelsen udsendes af politimesteren Aviser Hvilken meddelelse Hvilke lokalaviser og/eller landsdækkende aviser Politiets Højttalervogne Hvilken meddelelse Hvilke områder Opslag Udformning - hvilken meddelelse.
Kan evt. foreligge som  skabelon til brug  

 i daginstitutioner, boligkareer, bygninger og forretninger, hvor der kommer  

 mange mennesker f.eks. posthuse, bus- og jernbanestationer.
Løbesedler Udformning - hvilken meddelelse.
Kan evt. foreligge Som skabelon.
Uddeling i hvilket område 7.5 Informationen Informationen bør være klar og entydig: Hvad er problemet,  

 hvilke forholdsregler bør der træffes (kogeanbefaling,  

 nødforsyning ved tankvogne, kan vandet fortsat bruges til toiletskyl  

 osv.) Hvor længe forventes det at vare før forsyningen igen er  

 normal.
Der kan med fordel udarbejdes skabeloner til radiomeddelelser, opslag og  

 løbesedler i forbindelse med udarbejdelsen af beredskabsplanen.
De  

 aktuelle oplysninger kan så indsættes afpasset til det konkrete  

 tilfælde.
7.6 Afmelding Det er vigtigt at beredskabet gør sig klart hvordan og  

 hvornår beredskabstilstanden kan afblæses, således at  

 forbrugerne orienteres når vandforsyningen igen er normal.
7.7  

 Nødvandforsyning Hvis forureningen tegner til at blive af længere varighed, eller  

 vandforsyningen ikke kan opretholdes, kan det blive nødvendigt at  

 etablere en nødvandforsyning.
I så fald bør  

 beredskabsplanen klart beskrive følgende forhold og  

 foranstaltninger:
