 Et pengeinstitut havde tilkendegivet, at hvis andre banker købte deres  

 aktier og eventuelt led kurstab, da ville de tilbagekøbe aktierne uden  

 omkostninger for køber.
 Tilsynet udtalte, at pengeinstituttet ved nævnte hensigtserklæring  

 havde omgået loven, og på denne baggrund påtalte tilsynet kraftigt de skete  

 aktieplaceringer.
 Tilsynets skrivelse af 8. januar 1985 i anledning af en banks erklæring om  

 tilbagekøb af egne aktier uden udgift for køber (en anden bank).
 Bank A tilkendegav i forbindelse med salg af nom. 1 mill. kr. egne aktier  

 til bank B, at bank A i tilfælde af kurstab ville tilstræbe, at dette skete  

 uden udgift for bank B.
 Bank A havde foretaget tilsvarende transaktioner med egne aktier med tre  

 andre banker.
Såfremt disse transaktioner ikke var blevet foretaget, ville bank A's nom.  

 beholdning af egne aktier og belånte aktier have oversteget 10 % af dens egenkapital, hvilket er i strid med bank- og  

 sparekasselovens § 24, stk. 3. Ifølge denne bestemmelse må en bank ikke  

 erhverve eller som pant modtage egne aktier til et større samlet pålydende  

 end 10 % af aktiekapitalen.
 I denne anledning udtalte tilsynet, at bank A's hensigtserklæring om  

 tilbagekøb af egne aktier uden udgift for køber i det konkrete tilfælde havde  

 haft en sådan karakter, at banken ved at undlade at medtage nævnte  

 aktieposter ved opgørelse af erhvervede og belånte aktier i henhold til  

 lovens § 24, stk. 3, havde omgået nævnte lovbestemmelse.
 På denne baggrund påtalte tilsynet kraftigt de skete aktieplaceringer.
