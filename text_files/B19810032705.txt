 I henhold til § 2, stk. 3, nr. 2, i lov nr. 362 af 13. juni 1973 om  

 styrelse af højere uddannelsesinstitutioner som ændret ved lov nr. 328 af 10.  

 juni 1976 fastsættes:
§ 1.  Inden en studerende begynder på studiet i musik,  

 skal vedkommende aflægge vejledende prøver i prima vista spil, hørelære, sang  

 og klaverspil.
Efter eget ønske kan den studerende aflægge prøver i spil på  

 et andet instrument som tillæg til klaverspil.
Stk. 2.  Den studerende aflægger prøverne samlet eller  

 hver for sig for en bedømmelseskomite eller bedømmelseskomiteer, som består  

 af repræsentanter for de pågældende discipliners faste lærere.
Ved prøven i  

 klaverspil deltager en repræsentant for musikkonservatoriets klaverlærere.  

 Nærmere regler om prøven og om sammensætningen af  

 bedømmelseskomiteen/bedømmelseskomiteerne fastsættes i eksamensordningen.
Stk. 3.  Efter prøverne får den studerende en mundtlig  

 vurdering af deres forløb.
Vurderingen er ikke afgørende for, om den  

 studerende kan begynde på studiet.
 § 2.  Prøverne afholdes i slutningen af august måned.  

 Studerende, som skal begynde på musikstudiet i forårssemestret, har dog  

 mulighed for at aflægge prøve i januar måned.
 § 3.  Bekendtgørelsen træder i kraft den 1. juli 1981.
 Stk. 2.  Bekendtgørelse nr. 310 af 14. juni 1972 om  

 optagelsesprøve til musikstudiet på universiteterne ophæves.
Undervisningsministeriet, den 22. juni  

 1981 P.M.V.
 E.B.
