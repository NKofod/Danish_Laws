Betænkning afgivet af Udvalget for  

 Forretningsordenen den 5. februar 2002 Betænkning og indstilling vedrørende ændring af forretningsorden for  

 Folketinget I forbindelse med regeringen Fogh Rasmussens  

 tiltræden fandt der en række ressortomlægninger sted.  

 På denne baggrund har Folketingets formand skrevet til samtlige  

 stående udvalg med anmodning om, at man overvejede eventuelle  

 ændringer af de enkelte udvalgs sagsområder.
Der er fremkommet en  

 række ønsker om omlægninger, som Udvalget for  

 Forretningsordenen har taget stilling til, således som udvalget er  

 bemyndiget til i henhold til forretningsordenens § 7, stk. 2. Herudover er  

 der tillige fremsat ønske om, at der oprettes et nyt udvalg for  

 udlændinge- og integrationspolitik med de ansvarsområder, der  

 svarer til ressortområdet for Ministeriet for Flygtninge, Indvandrere  

 og Integration med undtagelse af sager om indfødsret, der fortsat skal  

 behandles i Indfødsretsudvalget.
Oprettelsen af et nyt stående  

 udvalg kræver en ændring af forretningsordenen.
I sidste folketingssamling fremsatte medlemmerne af  

 Præsidiet et forslag til ændring af forretningsordenen, hvorefter  

 den maksimale længde af et forslag til vedtagelse ikke må  

 overstige 150 ord.
Dette forslag blev efter 1. behandling henvist til  

 Udvalget for Forretningsordenen.
Udvalget afgav betænkning den 24.  

 oktober 2001, hvor et enigt udvalg indstillede forslaget til vedtagelse  

 uændret.
På grund af udskrivelse af valg til Folketinget  

 opnåede forslaget ikke at komme til 2. (sidste) behandling.
Præsidiets medlemmer foreslår desuden, at  

 reglen om, at ansættelse eller afskedigelse af medarbejdere skal  

 foretages af formanden efter forhandling med næstformændene og  

 efter godkendelse af Udvalget for Forretningsordenen, indskrænkes til  

 kun at gælde medarbejdere i 38. eller højere lønramme.
I  

 dag er grænsen 37. lønramme.
 Herefter indstiller udvalget de i  

 nedenstående forslag til folketingsbeslutning indeholdte  

 ændringer af forretningsordenen til vedtagelse.
Forslag til folketingsbeslutning om ændring af forretningsorden for Folketinget § 1 I forretningsorden for Folketinget, som vedtaget den 17. december 1953 og  

 senest ændret den 24. april 2001, foretages følgende  

 ændringer:
 1. I § 7, stk. 1, indsættes efter nr. 24 som nyt  

 nummer:
»25) Udvalget for Udlændinge- og Integrationspolitik.« 2. I § 7, stk. 5, ændres »24« til: »25« (2  

 steder).
 3. I § 24 ændres i stk. 1, 2. pkt.,  

 »bør« til: »må«, og stk. 1, 3. pkt., affattes  

 således:
»Forslag til vedtagelse, der opfylder foranstående  

 betingelser, sættes til forhandling af formanden.« 4. I § 45, stk. 1, 3. pkt., ændres »37.« til: »38.« § 2 Folketingsbeslutningen træder i kraft dagen efter  

 vedtagelsen.
Bemærkninger til forslaget Til nr. 1 og 2 Det findes hensigtsmæssigt at oprette et  

 særligt udvalg for udlændinge- og integrationspolitik til  

 behandling af de spørgsmål, der henhører under  

 integrationsministerens ansvarsområde.
Indfødsretsudvalget vil  

 dog fortsat skulle behandle sager vedrørende indfødsret.
Til nr. 3 Ved at erstatte »bør« med »må« angives, at  

 fremtidige forslag til vedtagelse på mere end 150 ord ikke  

 længere vil blive accepteret.
Dette tydeliggøres ved den anden  

 del af ændringsforslaget, hvor det fastsættes, at kun forslag,  

 der opfylder de opstillede betingelser (herunder maksimumsgrænsen  

 på 150 ord), vil blive sat til forhandling af formanden.
Skulle det  

 efterfølgende inden omdelingen af forslaget vise sig, at dette ikke  

 opfylder betingelserne, er formanden naturligvis berettiget til at anmode  

 forslagsstillerne om at foretage de nødvendige ændringer i  

 forslaget til vedtagelse.
Til nr. 4 Præsidiet finder det hensigtsmæssigt, at kun  

 ansættelse og afskedigelse af medarbejdere i lønramme 38 og  

 højere skal foretages af formanden efter forhandling med  

 næstformændene og efter godkendelse af Udvalget for  

 Forretningsordenen.
Efter den gældende bestemmelse skal denne  

 fremgangsmåde følges også ved ansættelser og  

 afskedigelser i lønramme 37.
Ivar Hansen (V) fmd.  

Svend Auken (S) nfmd.  

Poul Nødgaard (DF) Kaj Ikast (KF)
Margrete Auken (SF)   

 Inge Dahl-Sørensen (V)
Birthe Rønn Hornbech (V)
Rikke Hvilshøj (V)
Christian Mejdahl (V)
Kristian Thulesen Dahl (DF)   

 Peter Skaarup (DF)
Knud Erik Kirkegaard (KF)
Pia Christmas-Møller (KF)
Jann Sjursen (KRF) Frank Jensen (S)
Helge Mortensen (S)  Jan Petersen (S)
Pia Gjellerup (S) Aage Frandsen (SF)
Niels Helveg Petersen (RV)
Line Barfod (EL) Tjóðveldisflokkurin, Inuit Ataqatigiit og  

 Siumut var på tidspunktet for betænkningens afgivelse ikke  

 repræsenteret med medlemmer i udvalget og havde dermed ikke adgang til  

 at komme med indstillinger eller politiske udtalelser i  

 betænkningen.
 En oversigt over Folketingets sammensætning er  

 optrykt nedenfor.
