I medfør af §§ 3, 4 og 15 i Industriministeriets lovbekendtgørelse nr. 83  

 af 21. februar 1986 om valutaforhold m.v., jf.
Kommissionens Beslutning (EØF)  

 af 30. januar 1987 om bemyndigelse af Kongeriget Danmark til at indføre  

 tilsyn inden for Fællesskabet med indførsel af visse tekstilvarer med  

 oprindelse i visse tredjelande til fri omsætning i Fællesskabet, fastsættes  

 herved følgende:
 § 1.  Til indførsel af de i varefortegnelsen angivne  

 varer med oprindelse i vedkommende tredjeland, som er overgået til fri  

 omsætning i en anden medlemsstat inden for De Europæiske Fællesskaber, kræves  

 fremlæggelse af importdokument for Toldvæsenet.
 Stk. 2.  Importdokument udstedes inden for en frist på  

 højst 5 arbejdsdage efter importørens indgivelse af ansøgningen vederlagsfrit  

 af Industriministeriets Licenskontor for hele den mængde ansøgningen  

 omfatter.
 § 2.  Industriministeriets Licenskontor fastsætter  

 nærmere bestemmelser om benyttelse, form og indhold af de i § 1 omhandlede  

 importdokumenter.
 Stk. 2.  Til gennemførelse af den i denne bekendtgørelse  

 omhandlede kontrol er Industriministeriets Licenskontor berettiget til af  

 importørerne at kræve sådan nærmere oplysning og dokumentation, som måtte  

 findes fornøden.
 § 3.  Ansvaret for, at en vareindførsel foregår i  

 overensstemmelse med reglerne i denne bekendtgørelse og de bestemmelser, der  

 er fastsat i medfør heraf, påhviler den person eller virksomhed, for hvis  

 regning indførslen finder sted, såvel som den, der forestår fortoldningen.
 § 4.  Overtrædelse af § 1 straffes med bøde.
 § 5.  Denne bekendtgørelse træder i kraft ved  

 offentliggørelsen i Lovtidende.
