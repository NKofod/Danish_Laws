Nedsat prisregulering § 1.  Som led i aftalen om finansloven for 1993 skal  

 der gennemføres en besparelse på ministeriernes driftsudgifter på 350  

 mill.kr. på grundlag af et nedsat skøn over prisudviklingen i 1993.
 Der foretages som følge heraf en nedsættelse af ministeriernes total- og  

 budgetteringsrammer i 1993 med de i bilag 1 viste beløb, jf. dog § 2.  

 Besparelsen er fordelt med udgangspunkt i de budgetterede udgifter til køb af  

 varer og tjenester, materielanskaffelser, leje, vedligeholdelse m.v. samt  

 øvrige driftsudgifter.
Besparelsen skal udvises som mindreforbrug på forslag til lov om  

 tillægsbevilling for 1993, og skal i TB-oversigterne kategoriseres under  

Dispositionsbegrænsninger med følgende tekst: »Nedsat  

 prisregulering«.
For statsvirksomheder og nettostyrede virksomheder skal  

 besparelsen endvidere udvises som en resultatforbedring.
 § 2.  Besparelsen forudsætter, at prisudviklingen fra  

 1992 til 1993 bliver lavere end skønnet ved udarbejdelsen af  

 finanslovforslaget for 1993.
 Såfremt prisudviklingen i 1. halvår af 1993 overstiger det nu forventede,  

 kan der blive tale om en hel eller delvis tilbageføring af besparelsen.  

 Finansministeriet vil i så fald i september 1993 udsende meddelelse til de  

 enkelte ministerier herom.
Mere effektiv udnyttelse af arbejdstiden § 3.  I forbindelse med aftalen om finansloven for  

 1993 er det aftalt, at der skal opnås en besparelse på 250 mill.kr. på over-  

 og merarbejde.
 Der foretages som følge heraf en nedsættelse af ministeriernes total-,  

 budgetterings- og lønsumsrammer med de i bilag 2 viste beløb, jf. dog § 4.  

 Besparelsen er fordelt på baggrund af ministeriernes udgifter til over- og  

 merarbejde i 1991.
Besparelsen skal udvises som mindreforbrug til lønudgifter på forslag til  

 lov om tillægsbevilling for 1993. I TB-oversigterne skal besparelsen  

 kategoriseres som Dispositionsbegrænsning med følgende tekst:  

 »Overarbejdsbegrænsning«.
For statsvirksomheder og nettostyrede  

 virksomheder skal besparelsen endvidere udvises som en resultatforbedring.
§ 4.  Hvor over- og merarbejde konverteres til  

 merbeskæftigelse inden for normal arbejdstid, vil rammereduktionen, efter  

 forelæggelse af fornøden dokumentation for Finansministeriet, kunne  

 tilbageføres helt eller delvist.
De med merbeskæftigelsen forbundne årsværk  

 kan optages direkte på TB.
 Nærmere retningslinier for eventuel tilbageføring vil blive fastsat i  

 Finansministeriets Budgethåndbog.
