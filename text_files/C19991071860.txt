Orientering om nye regler for kørsel  

 med udenlandske firmabiler mv. her i landet for personer med bopæl i  

 Danmark Der er foretaget en ændring af  

 registreringsafgiftsloven (lov nr. 385 af 2. juni 1999 om løbende  

 registreringsafgift af udenlandske firmabiler m.v.), ifølge hvilken de  

 statslige told- og skattemyndigheder efter ansøgning kan meddele  

 tilladelse til, at der betales en særlig løbende eller dagvis  

 afgift for visse udenlandske motorkøretøjer, når de  

 ønskes benyttet her i landet af personer med bopæl her i landet.  

 Loven træder i kraft den 1. juli 1999. Skatteministeriet har i  

 medfør af loven udstedt bekendtgørelse nr. 502 af 21. juni 1999  

 om registreringsafgift af motorkøretøjer m.v.
 Told*Skat har udstedt to nyhedsbreve om de nye regler.  

 Eventuelle spørgsmål fra borgerne om reglerne kan henvises til  

 de lokale told- og skatteregioner.
 Færdselsstyrelsen har som konsekvens af  

 ændringerne i registreringsafgiftsloven udstedt vedlagte ændring  

 til registreringsbekendtgørelsen (bekendtgørelse nr. 490 af 18.  

 juni 1999).
 De ændrede samt nye regler indeholder bl. a.  

 bestemmelser om:
Ad 1. Reglerne om motorkøretøjer  

 tilhørende udlændinge, som tager bopæl her i landet, er  

 ændret.
Et motorkøretøj, der tilhører en  

 udlænding og benyttes af denne (og dennes eventuelle husstand) her i  

 landet under et tidsbegrænset ophold, kan registreres i Danmark,  

 når de statslige told- og skattemyndigheder har meddelt tilladelse til  

 løbende betaling af registreringsafgift.
Afgiften betales kvartalsvis  

 forud med 3% pr. påbegyndt kvartal af den beregnede afgift.
Ved  

 betalingen tillægges 1,5% pr. påbegyndt kvartal af den  

 registreringsafgift, der resterer efter den foretagne betaling.
De statslige told- og skattemyndigheder udleverer en  

 mærkat, der skal anbringes på et synligt sted på indersiden  

 af motorkøretøjets forrude.
På motorcykler skal  

 mærkaten anbringes et sted, der er umiddelbart synlig for  

 forbipasserende.
 Tilladelsen skal opbevares i motorkøretøjet  

 under kørslen og på forlangende vises til politiet.
 Motorkøretøjet skal registreres på  

 danske nummerplader.
 Ad 2. Som noget nyt kan et  

 motorkøretøj, der stilles til rådighed af en virksomhed  

 eller fast driftssted, der er beliggende i udlandet, benyttes i Danmark af en  

 ansat person med bopæl her i landet, når  

 motorkøretøjet er stillet til rådighed til  

 erhvervsmæssig og privat anvendelse i udlandet og her i landet.  

 Beskæftigelsen i den udenlandske virksomhed skal udgøre den  

 pågældendes hovederhverv.
 Der gælder tilsvarende vedrørende  

 afgiftsbetaling, anbringelse af mærkat og medbringelse af tilladelse  

 under kørslen som beskrevet under pkt. 1. Motorkøretøjet  

 må alene føres af den person, som er omfattet af tilladelsen,  

 eller af personer, der hører til den pågældendes  

 husstand.
 Motorkøretøjet kan registreres på  

 danske nummerplader eller forblive udenlandsk registreret.
Ad 3. Ligeledes som noget nyt kan et  

 motorkøretøj, der stilles til rådighed af en virksomhed  

 eller fast driftssted, der er beliggende i udlandet, benyttes i Danmark af en  

 ansat person med bopæl her i landet, når  

 motorkøretøjet alene anvendes erhvervsmæssigt for den  

 pågældendes  arbejdsgiver.
Beskæftigelsen i den udenlandske  

 virksomhed skal udgøre den pågældendes hovederhverv.
Det  

 er en forudsætning for kørslen her i landet, at de statslige  

 told- og skattemyndigheder efter ansøgning har givet tilladelse til  

 den ansatte til at betale afgift pr. dag.
 De statslige told- og skattemyndigheder udsteder  

 dagafgiftsmærkater til tilladelsesindehaveren.
 Der gælder tilsvarende vedrørende anbringelse  

 af mærkat og medbringelse af tilladelse under kørslen som  

 beskrevet under pkt. 1. Motorkøretøjet må alene  

 føres af den person, som er omfattet af tilladelsen.
 Motorkøretøjet forbliver udenlandsk  

 registreret.
