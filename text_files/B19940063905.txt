 I medfør af § 130 og § 260, stk. 4, i lov om forsikringsvirksomhed, jf.  

 lovbekendtgørelse nr. 657 af 10. august 1993, som ændret ved lov nr. 363 af  

 18. maj 1994, samt § 48 og § 71, stk. 5, i lov om tilsyn med  

 firmapensionskasser, jf. lovbekendtgørelse nr. 670 af 19. august 1993,  

 fastsættes:
 § 1.  Denne bekendtgørelse finder anvendelse på  

 forsikringsselskaber med vedtægtsmæssigt hjemsted her i landet,  

 pensionskasser omfattet af lov om forsikringsvirksomhed samt på  

 firmapensionskasser.
 § 2.  Ved kongruens forstås dækning af forpligtelser,  

 der skal indfries i en bestemt valuta, ved aktiver, der lyder på, eller som  

 kan realiseres i, denne samme valuta uden valutakursrisiko for  

 forsikringsselskabet.
 § 3.  Ved bestemmelsen af, i hvilken valuta et  

 forsikringsselskab eller en pensionskasse skal indfri sine forpligtelser,  

 gælder følgende regler:
 § 4.  Ved det land, hvor risikoen er beliggende,  

 forstås:
 Stk. 2.  I andre tilfælde end de i stk. 1, nr. 1-3,  

 anførte forstås ved det land, hvor risikoen er beliggende, det land, hvor  

 forsikringstageren har sin sædvanlige bopæl eller, hvis forsikringstageren er  

 et selskab m.v., det land, hvor den i forsikringsaftalen omhandlede  

 virksomhed er beliggende.
 § 5.  Mindst 80 pct. af de aktiver, der i henhold til  

 § 128, stk. 1, i lov om forsikringsvirksomhed, anvendes til dækning af de  

 samlede forsikringsmæssige hensættelser, skal være kongruente i forhold til  

 hver enkelt valuta, hvori hensættelserne skal afvikles.
 Stk. 2.  Stk. 1 finder ikke anvendelse på aktiver, der  

 anvendes til at dække forsikringsmæssige hensættelser for livsforsikringer,  

 der er tilknyttet investeringsfonde, når selskabet ikke påtager sig nogen  

 investeringsrisiko.
 Stk 3.  Stk. 1 finder tilsvarende anvendelse for  

 firmapensionskasser på de aktiver, der i henhold til § 49 i lov om tilsyn med  

 firmapensionskasser, er registreret til dækning af pensionshensættelserne.
 Stk. 4.  Kongruente aktiver efter stk. 1 og 3 kan  

 undlades, såfremt forpligtelserne i den pågældende valuta udgør mindre end 7  

 pct. af de samlede forsikringsmæssige hensættelser i andre valutaer.
 Stk. 5.  Kravet om kongruente aktiver for så vidt angår  

 en EU-valuta kan anses for opfyldt ved anvendelsen af aktiver udtrykt i ECU.  

 Andelen heraf må dog ikke udgøre mere end 50 pct. af aktiverne til dækning af  

 forpligtelserne i den pågældende valuta.
 Stk. 6.  Hvis en valuta, som ikke er en EU-valuta, er  

 undergivet regulering eller overførselsrestriktioner, eller som af lignende  

 grunde ikke egner sig til investeringer til afdækning af forsikringsmæssige  

 hensættelser i denne valuta, kan der foretages en investering i den anden  

 valuta, som udsætter selskabet for den mindst mulige valutakursrisiko.
 § 6.  De aktiver, der i henhold til § 128, stk. 1, i  

 lov om forsikringsvirksomhed, anvendes til at dække de samlede  

 forsikringsmæssige hensættelser, skal være til stede (lokaliseret) i et land,  

 som er medlem af EU eller i et andet land, som har gennemført Rådets 3.  

 skadesforsikringsdirektiv og 3. livsforsikringsdirektiv.
 Stk. 2.  De aktiver, der i henhold til § 49 i lov om  

 tilsyn med firmapensionskasser, er registreret til dækning af  

 pensionshensættelserne, skal være lokaliseret her i landet.
 Stk. 3.  Stk. 1 og 2 finder ikke anvendelse på  

 forsikringsmæssige hensættelser vedrørende risici beliggende uden for de i  

 stk. 1 nævnte lande.
 § 7.  Forsætlig eller groft uagtsom overtrædelse af §§  

 5 eller 6 straffes med bøde.
 Stk. 2.  Er en overtrædelse begået af et aktieselskab,  

 et gensidigt selskab, en pensionskasse eller lignende, kan der efter § 261 i  

 lov om forsikringsvirksomhed eller § 71, stk. 4, i lov om tilsyn med  

 firmapensionskasser pålægges virksomheden som sådan bødeansvar.
 § 8.  Bekendtgørelsen træder i kraft den 20. juli  

 1994.
 Stk. 2.  Bekendtgørelse nr. 816 af 5. december 1990 om  

 kongruens og lokalisering ophæves.
Stk. 3.  Uanset bestemmelsen i § 5, stk. 4, må beløbet,  

 for så vidt angår kongruens i græske drachmer, irske punt eller portugisiske  

 escudos, ikke overstige 2 mio.
ECU i perioden frem til 31. december 1998.
Stk. 4.  Uanset bestemmelsen i § 5, stk. 4, må beløbet,  

 for så vidt angår kongruens i belgiske franc, luxembourgske franc og spanske  

 pesetas, ikke overstige 2 mio.
ECU i perioden frem til 31. december 1996.
Finanstilsynet, den 6. juli 1994 Eigil Mølgaard / Flemming Petersen (* 1) Bekendtgørelsen indeholder bestemmelser, der gennemfører dele af  

 følgende direktiver: Rådets direktiv 73/239, EF-Tidende 1973 L 228 s. 3 (1.  

 skadesforsikringsdirektiv), Rådets direktiv 79/267, EF-Tidende 1979 L 63, s.  

 1 (1. livsforsikringsdirektiv), Rådets direktiv 88/357, EF-Tidende 1988 L  

 172, s. 1, (2. skadesforsikringsdirektiv), Rådets direktiv 92/49, EF-Tidende  

 1992 L 228, s. 1 (3. skadesforsikringsdirektiv) samt Rådets direktiv 92/96,  

 EF-Tidende 1992 L 360, s. 1 (3. livsforsikringsdirektiv).
