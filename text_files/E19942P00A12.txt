A.L.1 Selvangivelsespligten A.L.2 Oplysningspligt uden opfordring A.L.3 Oplysningspligt efter opfordring A.L.4 Erklæringspligt A.L.5 Sanktioner - forsvarerbistand A.L.1 Selvangivelsespligten Pligt til at selvangive indkomst og formue påhviler ifølge SKL § 1, stk.  

 1, og § 2, stk. 1, enhver, der er omfattet af reglerne om formue- og  

 indkomstskattepligt i lovgivningen om indkomst- og formueskat til staten.  

 Formue- og indkomstskattepligtige er de i KSL §§ 1 og 2 og SSL §§ 1 og 2  

 nævnte personer, selskaber mv. og de i FBL § 1 nævnte fonde, foreninger mv.  

 Foreninger mv., som er omfattet af SSL § 1, stk. 1, nr. 6, er ikke pligtige  

 til at indgive selvangivelse, hvis foreningen mv. som følge af fradragsretten  

 efter SSL § 3, stk. 2 og 3, ikke har indkomst til beskatning, og foreningens  

 formål udelukkende er almenvelgørende eller på anden måde almennyttigt, jf.  

 SSL § 27, stk. 2. Ifølge SKL § 2, stk. 7, omfatter selvangivelsespligten ikke  

 aktieindkomst, hvori der er indeholdt endelig udbytteskat efter  

 personskattelovens § 8 a, stk. 1, og indkomst der beskattes efter  

 kildeskattelovens § 48 E.
For selskaber mv. og for fonde og foreninger er der fastsat særlige regler  

 om selvangivelsen i SEL §§ 26-29, jf.
FBL § 15.
 Hvor der ikke er fastsat særlige regler for selskaber, fonde, foreninger  

 mv. gælder tilsvarende som for personer.
A.L.1.1 Proceduren ved selvangivelse Ikke-erhvervsdrivende skatteydere vil i marts/april måned modtage et  

 selvangivelsesskema påført de selvangivelsesoplysninger, som  

 skattemyndighederne er i besiddelse af.
 Den omstændighed, at en skattepligtig ikke modtager et  

 selvangivelsesskema, fritager ikke for selvangivelsespligten.
Skatteydere, der har modtaget det fortrykte selvangivelsesskema og som kan  

 acceptere ansættelsesgrundlaget, skal ikke indsende dette til  

 skatteforvaltningen.
Hvis ansættelsesgrundlaget kan accepteres, er  

 skatteyderens mellemværende med skattemyndigheden afsluttet, medmindre der  

 senere foretages en ligningsmæssig korrektion.
 Hvis skatteyderen har rettelser eller tilføjelser til oplysninger på  

 selvangivelsen, har skatteyderen derimod pligt til at indsende selvangivelsen  

 med rettelser/tilføjelser.
A.L.1.2 Selvangivelsens form Skatteministeren fastsætter efter indstilling af Ligningsrådet, hvilke  

 oplysninger og specifikationer selvangivelsen skal indeholde.
Det kan ikke  

 kræves, at selvangivelsesblanketterne anvendes, dog må der stilles krav om  

 skriftlighed.
 Foreløbig selvangivelse anses ikke for behørig selvangivelse.
A.L.1.3 Tidspunktet for indgivelse af selvangivelse A.L.1.3.1 Personer Hvis selvangivelse skal indgives, skal den indgives senest den 1. maj.  

 Udløber fristen en fredag eller en lørdag, kan selvangivelsen indgives  

 rettidigt den følgende søndag.
For bogførings- og regnskabspligtige personer og dødsboer udløber fristen  

 for rettidig indgivelse af selvangivelse for indkomståret 1994 den 11. juni  

 1995, jf.
SKL § 4, stk. 2.
 For indkomståret 1994 gælder denne frist også for skatteydere med forskudt  

 regnskabsår, samt ikke-bogførings- eller regnskabspligtige, der  

 tilkendegiver, at de ønsker beskatning efter virksomhedsordningens regler.
Kun hvor særlige grunde taler derfor, og hvor det er foreneligt med  

 ligningsarbejdets tilrettelæggelse og rettidige færdiggørelse, kan den  

 kommunale skattemyndighed ifølge SKL § 4, stk. 5, efter skriftlig begrundet  

 ansøgning indrømme yderligere udsættelse med indgivelse af selvangivelsen.  

 Afgørelsen om udsættelse er endelig og kan ikke påklages.
Denne adgang gælder  

 alle personer og dødsboer.
 For de enkelte deltagere i bogførings- eller regnskabspligtige  

 kommanditselskaber, partrederier, interessentskaber o.lign. er fristen for  

 indgivelse af selvangivelse ligeledes den 11. juni.
 Ansøgning om yderligere henstand skal af hver enkelt deltager indgives til  

 skattemyndigheden.
Ægtefællen En skatteyder, der har fået individuel henstand med indgivelse af  

 selvangivelsen, kan vente med at foretage indskud på investeringsfondskonto  

 indtil udløbet af den individuelle henstandsfrist.
Fristen gælder også for skatteyderens ægtefælle.
Er kun den ene ægtefælle  

 regnskabs- eller bogføringspligtig, gælder den indsendelsesfrist, der er  

 fastsat for denne person, begge ægtefæller.
Dette gælder også en ægtefælle,  

 der har modtaget en forudprintet selvangivelse.
 A.L.1.3.2 Selskaber, fonde, foreninger mv.
 Der henvises til LV 1994 Aktionærer og Selskaber afsnit S.B.1.6.
A.L.1.4 Selvangivelsen skal hidrøre fra den skattepligtige Selvangivelsen skal være underskrevet af skatteyderen selv eller hans  

 befuldmægtigede.
Hvis skatteyderen er umyndig, skal værgen skrive under.
 Der bør i så stort omfang som muligt gives adgang til at berigtige  

 forefundne mangler på selvangivelserne, såsom manglende underskrift eller  

 manglende udfyldelse af selvangivelsens specifikationsrubrikker.
 Er selvangivelsen underskrevet af skatteyderens befuldmægtigede, kræves  

 der i praksis ikke dokumentation for, at den fornødne bemyndigelse  

 foreligger.
A.L.1.5 Selvangivelsens bindende virkning for skatteyderen Selvangivelsens indhold er ikke bindende for skatteyderen i det omfang,  

 det senere viser sig, at oplysningerne ikke er i overensstemmelse med de  

 faktiske forhold.
Er indkomsten selvangivet for højt, f.eks. fordi  

 skatteyderen har glemt et fradrag, skal indkomsten således nedsættes til det  

 korrekte beløb.
I T&S-cirk. 1994-12 er der angivet retningslinier for, hvorledes  

 ligningsmyndighederne kan tillade ændringer af afskrivnings- og  

 nedskrivningsprocenter i tilfælde, hvor den skattepligtige indkomst agtes  

 ansat til et beløb, der afviger fra det selvangivne.
Tilladelse hertil  

 forudsætter en anmodning, der skal være bilagt en opgørelse over de  

 ændringer, der ønskes foretaget.
Der er ikke adgang til ændring i tilfælde,  

 hvor ansættelsesændringer skyldes forhold, der skønnes at være bødegivende.  

 Se evt.
E.C.1.1.6.
 Ifølge SD-cirk. 1986-22 er ligningsmyndighederne endvidere bemyndiget til  

 under visse betingelser at træffe afgørelse i sager vedrørende omgørelse af  

 hovedaktionærdispositioner.
A.L.1.6 Oplysninger og specifikationer i selvangivelsen A.L.1.6.1 Formuen Ifølge SKL § 1, stk. 1, skal enhver, der omfattes af reglerne om  

 formueskattepligt i henhold til lovgivningen om indkomst- og formueskat til  

 staten, selvangive formuen, hvad enten den er positiv eller negativ, og  

 aktiver og passiver skal specificeres som af Told- og Skattestyrelsen nærmere  

 bestemt.
Omfanget af denne specifikationspligt fremgår af  

 selvangivelsesblanketterne.
A.L.1.6.2 Indkomsten Indkomsten skal ifølge SKL § 2, stk. 1, selvangives, hvad enten den er  

 positiv eller negativ.
Selvangivelsen skal indeholde de specifikationer og  

 oplysninger, der fastsættes af Ligningsrådet.
Specifikationskravene fremgår  

 af selvangivelsesblanketterne.
 Bestemmelsen i SKL § 2, stk. 1, 4. pkt., om, at ikke-regnskabspligtige  

 skatteydere kan tilpligtes uopfordret at meddele oplysninger om hovedposter  

 inden for privatforbruget, har ikke været anvendt i de senere år.
A.L.1.6.3 Standardiserede regnskabsoplysninger I medfør af SKL § 3, stk. 1 og 3, fastsætter skatteministeren efter  

 indstilling fra Ligningsrådet regler om formen, hvori regnskabsoplysningerne  

 skal afgives efter bestemmelsens stk. 2 og stk. 3, 1. pkt., samt oplysninger  

 efter § 1, stk. 1, og § 2, stk. 1, jf. bekendtgørelse nr. 141 af 26. februar  

 1992, om skattemæssige krav til regnskabsgrundlaget og årsregnskaber.
Pligt  

 til at indsende regnskabsoplysninger i standardiseret form gælder bogførings-  

 eller regnskabspligtige personer og selskaber m.v., jf.
SKL § 3, stk. 2. I  

 henhold til bekendtgørelse nr. 141 af 26. feb. 1992, § 5, stk. 2 er visse  

 erhvervsdrivende, herunder erhvervsdrivende der har en samlet erhvervsmæssig  

 nettoomsætning på under kr. 500.000, samt visse fonde og foreninger fritaget  

 for pligten til at indsende regnskab i standardiseret form.
Fritagelsen  

 omfatter også skattepligtige, erhvervsdrivende dødsboer.
Told- og  

 Skattestyrelsen har udgivet to virksomhedsskemaer, ét for personligt  

 erhvervsdrivende og selskaber (blanketnr. 04.006) og ét for landbrug  

 (blanketnr. 04.005). Oplysningerne kan også indberettes på maskinelt læsbart  

 medium, f.eks. magnetbånd eller lignende efter Told- og Skattestyrelsens  

 nærmere anvisning eller ved indberetning af oplysningerne gennem anvendelse  

 af Told- og Skattestyrelsens terminalsystem TS-TELE.
A.L.1.6.4 Fortegnelse over visse aktionærer Selskaber skal, jf.
SKL § 3 A, vedlægge selvangivelsen en fortegnelse over  

 personer, selskaber mv., som ejer mindst 25 pct. af kapitalen eller råder  

 over mere end 50 pct. af den samlede stemmeværdi.
De pågældende personer,  

 selskaber mv. er forpligtet til at give selskabet oplysning herom samt de  

 nødvendige identifikationsoplysninger (navn, adresse, cpr.nr. eller SE-nr. ),  

 jf. § 3 A.
Told- og skatteregionerne kan meddele den oplysningspligtige de  

 oplysninger, der er nødvendige til opfyldelse af indberetningspligten, jf.  

 SKL § 8 K.
Cpr.nr. skal dog først søges indhentet hos den pågældende  

 skatteyder selv.
A.L.1.7 Virksomhedsskatteloven Fuldt og begrænset skattepligtige personer, som driver selvstændig  

 virksomhed, kan vælge at følge reglerne i VSL, der indeholder to ordninger,  

 virksomhedsordningen og kapitalafkastordningen.
Den skattepligtige skal ved  

 indgivelse af den udvidede selvangivelse eller selvangivelse for begrænset  

 skattepligtige for hvert enkelt indkomstår anføre, om en af disse to  

 ordninger ønskes anvendt.
Der er gjort nærmere rede for betingelserne for anvendelse af  

 virksomhedsordningen i afsnit E.G.
I bekendtgørelse nr. 141 af 26. feb. 1992,  

 §§ 21-25, er fastsat de skattemæssige krav til regnskabsgrundlaget og  

 regnskabet for erhvervsdrivende, der anvender virksomhedsordningen.
Selvangivelsen skal vedlægges et årsregnskab.
Der er i VSL-cirk. fastsat  

 en række oplysnings- og specifikationskrav til årsregnskabet.
De krævede  

 oplysninger kan afgives enten i det vedlagte regnskab eller som supplerende  

 oplysninger og specifikationer.
 Kapitalafkastordningen er enklere at anvende end virksomhedsordningen, og  

 anvendelse af ordningen er ikke betinget af, at den skattepligtige opfylder  

 særlige regnskabsmæssige krav.
A.L.1.8 Selvangivelse af særlig indkomst Særlig indkomst skal ifølge LOSI § 12 selvangives efter de for almindelig  

 indkomstskat til staten gældende regler.
Særlig indkomst opgøres efter de  

 almindelige regler i LOSI afsnit 1.
A.L.1.9 Selvangivelse ved ophør af skattepligt En person, hvis fulde skattepligt ophører, skal, jf. bekendtgørelse nr.  

 347 af 28. juni 1988 om afsluttende ansættelse ved ophør af skattepligt mv.,  

 indgive selvangivelse inden udløbet af den kalendermåned, der følger efter  

 den måned, hvor skattepligten ophører.
Ophører skattepligten som følge af  

 indtræden af skattepligt til en fremmed stat, Færøerne eller Grønland, jf.  

 KSL § 1, stk. 1, nr. 2, regnes selvangivelsesfristen dog først fra det  

 tidspunkt, hvor det godtgøres, at betingelsen for at blive skattepligtig til  

 den fremmede stat er opfyldt.
Selvangivelsespligten omfatter skattepligtige  

 indkomster, herunder særlig indkomst, og skattepligtig formue for det  

 indkomstår, der løber fra udgangen af det seneste indkomstår og indtil  

 ophøret af skattepligten.
Det samme gælder for begrænset skattepligtige personer, når indkomstkilden  

 er erhvervsvirksomhed med fast driftssted her i landet, fast ejendom eller  

 båndlagt kapital, jf.
KSL § 2, stk. 1, litra d eller e.
A.L.1.10 Skønsmæssig ansættelse Såfremt behørig selvangivelse af indkomst eller formue ikke foreligger,  

 inden ansættelse foretages, ansættes den skattepligtige indkomst og formue  

 skønsmæssigt, jf.
SKL § 1, stk. 2, § 2, stk. 2 og SEL § 28, stk. 1.
Er den skønsmæssige ansættelse i medfør af SKL §§ 1, 2 eller SEL § 28 for  

 lav, og undlader den skattepligtige inden 4 uger efter modtagelse af  

 meddelelsen om ansættelsen at underrette skattemyndighederne herom, kan  

 vedkommende straffes efter SKL § 16, jf.
A.L.4.4.
Er der ikke indsendt behørigt årsregnskab på det tidspunkt, hvor  

 ansættelsen foretages, skal skatteansættelsen ligeledes foretages  

 skønsmæssigt, jf.
SKL § 3, stk. 4, sammenholdt med § 2, stk. 2, og SEL § 28,  

 stk. 1, jf.
E.B.1.7.
 Skønsmæssig ansættelse omfatter almindelig indkomst, formue og særlig  

 indkomst, hvis der foreligger oplysninger, der giver grund til at antage, at  

 særlig indkomst foreligger, jf. skd. cirk. nr. 162 af 19. sept. 1975. Skønnet  

 skal foretages ud fra en realistisk bedømmelse af, hvad der må antages at  

 svare til skatteyderens virkelige indkomst.
Som følge af bestemmelsen i skattestyrelseslovens § 3, stk. 2, skal den  

 skattepligtige, når den kommunale skattemyndighed agter at foretage en  

 skatteansættelse efter skøn, underrettes skriftligt herom.
Den skattepligtige  

 skal samtidig underrettes om, at vedkommende har ret til at udtale sig  

 skriftligt eller mundtligt over for skattemyndigheden inden for en frist, der  

 fastsættes af skattemyndigheden.
Har den skattepligtige ikke udtalt sig inden  

 fristens udløb, kan skattemyndigheden foretage skatteansættelsen i  

 overensstemmelse med forslaget uden yderligere underretning.
Har den  

 skattepligtige udtalt sig, skal der gives skriftlig underretning om  

 skatteansættelsen.
Indgivelse af selvangivelsen må ikke søges fremtvunget ved en urealistisk  

 høj ansættelse.
Selvangivelse kan søges fremtvunget ved hjælp af daglige  

 bøder i henhold til SKL § 4 og SEL § 28, stk. 3.
Ved ansættelsen skal der tages hensyn til de i sagen foreliggende  

 oplysninger og kontrolmateriale, til tidligere års ansættelser,  

 selvangivelser og foretaget forskudsregistrering.
Endvidere bør der tages  

 hensyn til oplysninger fra inkassoafdelingen og socialforvaltningen om den  

 skattepligtiges forhold.
 Skatteydere, der har modtaget et selvangivelsesskema, der på forhånd er  

 udfyldt med de oplysninger, som skattemyndighederne er i besiddelse af, og  

 som ikke indsender en korrigeret selvangivelse senest den 1. maj 1995, bør  

 normalt ikke ansættes skønsmæssigt.
Skattemyndighederne må i stedet korrigere den/de enkelte poster, der anses  

 for lave.
Skatteyderens undladelse af at korrigere en for lav  

 skatteansættelse kan straffes efter SKL § 16, se A.L.4.4.
A.L.2 Oplysningspligt uden opfordring A.L.2.1 Arbejdsgivers oplysningspligt Virksomheder har årlig oplysningspligt med hensyn til visse udbetalte og  

 godskrevne beløb som for eksempel lønninger og honorarer, jf.
SKL § 7.
 Oplysningspligten påhviler fysiske og juridiske personer, der er  

 hjemmehørende her i landet, eller som driver virksomhed fra et fast  

 driftssted her i landet.
Med hensyn til lønindtægter og anden A-indkomst skal der afgives  

 oplysninger for det kalenderår, hvori udbetaling eller godskrivning har  

 fundet sted.
Har udbetalingen ikke fundet sted senest 6 måneder efter, at  

 indkomstmodtageren har erhvervet endelig ret til beløbet, skal oplysning  

 gives for dette kalenderår.
 Oplysninger om for eksempel honorarer og provision skal gives for det  

 kalenderår, hvori modtageren har erhvervet endelig ret til beløbet.
A.L.2.1.1 A-indkomst KSL § 43, stk. 1 Efter SKL § 7, stk. 1, nr. 1, er der oplysningspligt for løn, gratiale,  

 provision og andet vederlag, der efter KSL § 43, stk. 1, er A-indkomst for  

 modtageren.
Oplysningspligten omfatter alle former for A-indkomst, der er  

 udbetalt for personligt arbejde i tjenesteforhold, herunder løntillæg af  

 enhver art.
 Der er endvidere som hovedregel oplysningspligt, hvis der udbetales  

 skattepligtige rejse- og befordringsgodtgørelser, og beløbet skal anføres som  

 A-indkomst på oplysningssedlen (S 74). Udbetaling af faste månedlige eller  

 årlige beløb vil eksempelvis blive anset for at være skattepligtige i deres  

 helhed.
Der er skattefrihed for arbejdsgiveres godtgørelser til dækning af  

 lønmodtageres rejse- og befordringsudgifter, hvis godtgørelserne ikke  

 overstiger de satser, som Ligningsrådet fastsætter, jf.
LL § 9, stk. 5, 2.  

 pkt.
Oplysningspligten efter SKL § 7, stk. 1 nr. 1, omfatter også skattefri  

 rejse- og befordringsgodtgørelser, der ydes lønmodtageren.
Der er dog ikke  

 oplysningspligt for ydelser omfattet af SL § 5 d.
De skattefri rejse- og  

 befordringsgodtgørelser skal oplyses i et særligt felt (48) på  

 oplysningssedlen (S 74). Hvis der udbetales godtgørelser, der overstiger  

 Ligningsrådets satser, er det en forudsætning for at anse en del af  

 godtgørelsen som skattefri, at der sker en klar opdeling og specificering af,  

 hvad der er skattefri rejse- og befordringsgodtgørelse, og hvad der er  

 supplerende løntillæg, jf.
TfS 1987.477.
 Godtgjorte udlæg (udlæg efter regning) for arbejdsgiveren er ikke  

 skattepligtig indkomst for lønmodtageren og er ikke omfattet af  

 oplysningspligten.
 Se A.B.1.7 og A.B.1.7.2 om de nærmere regler om rejse- og  

 befordringsgodtgørelser.
 For A-indkomst, hvor beskatning efter KSL § 48 E vælges 25 %  

 bruttobeskatning - forskere og andre specialister) skal der indgives særlig  

 oplysningsseddel (S 573).
Anden A-indkomst KSL § 43, stk. 2 Efter SKL § 7, stk. 1, nr. 2, er der oplysningspligt for visse andre  

 indkomstarter, der skal henregnes til A-indkomst.
Disse andre indkomstarter  

 er anført i kildeskattebekendtgørelsen nr. 795 af 1. okt. 1993 § 20. Det  

 drejer sig blandt andet om bestyrelseshonorarer og lignende,  

 pensionsudbetalinger, skattepligtige bistandsydelser, ydelser udbetalt af en  

 arbejdsløshedskasse, sygedagpenge, løbende ydelser fra ulykkesforsikringer,  

 visse ydelser vedr. arbejdstilbud til ledige, voksenuddannelsesstøtte,  

 stipendier, andele af udbytte af fiskeri med mindre visse betingelser er  

 opfyldt, arbejdsudleje, vederlag til personer omfattet af KSL § 43, stk. 2,  

 litra i, værdien af hel eller devis vederlagsfri bil eller telefon til  

 rådighed.
Den skattepligtige del af jubilæumsgratiale mv. og fratrædelsesgodtgørelse  

 er oplysningspligtig sammen med den øvrige indtægt, jf.
LL § 7 w.
* I medfør af lov nr. 298 af 27. april 1994 er denne oplysningspligt  

 ændret med virkning for indberetning af oplysninger vedrørende kalenderåret  

 1995 og senere år.
Arbejdsgiveren skal fremover foretage indberetning om  

 årets samlede udbetalinger af jubilæumsgratialer mv. og  

 fratrædelsesgodtgørelser. * A.L.2.1.2 B-indkomst Oplysningspligten efter SKL § 7, stk. 1, nr. 3, omfatter B-indkomst, der  

 erlægges for personlige arbejds- eller tjenesteydelser uden for  

 ansættelsesforhold, og særlig indkomst.
Oplysningspligten omfatter alle  

 former for honorarer for personlige arbejds- eller tjenesteydelser, der ikke  

 skal betales moms af efter momsloven.
Det betyder, at der er oplysningspligt,  

 hvis afregningen til modtageren sker uden moms.
* Det følger af § 9, stk. 1, nr. 3, i bek. nr. 554 af 24. juni 1994, at  

 der ikke er oplysningspligt for vederlag, der ydes af en forening, for  

 arbejde udført af foreningen som led i dennes skattefrie virksomhed, når det  

 samlede årlige vederlag, der af foreningen udbetales til den pågældende, ikke  

 overstiger 1.500 kr. * De ydelser, der er undtaget fra momspligten, fremgår af momslovens § 13.  

 Det er i den forbindelse vigtigt at bemærke, at vederlag for personbefordring  

 samt leje, bortforpagtning og administration af fast ejendom, der i medfør af  

 momslovens § 13 er undtaget fra momspligten, ikke skal indberettes, jf. § 9,  

 stk. 1, nr. 1 og 2, i bek. nr. 554 af 2. juni 1994.
Derudover kan der blive tale om oplysningspligt vedrørende vederlag for  

 normalt momsbelagte ydelser, men hvor regningen er udskrevet uden moms, da  

 ydelsen er leveret af en person, hvis erhvervsmæssige omsætning ikke  

 overstiger 20.000 kr. årligt, og derfor ikke er registreringspligtig efter  

 momsloven.
Det kan eksempelvis dreje sig om ydelser fra tolke, tegnere,  

 fotografer mv.
Der vil herefter være oplysningspligt for et vederlag, når der betales for  

 en ydelse, der er baseret på en aftale mellem udbetaleren og  

 beløbsmodtageren, herunder også når ydelsen leveres til tredjemand.
Aftalen  

 kan være direkte mellem de nævnte parter eller i form af en overenskomst,  

 f.eks. mellem det offentlige og en organisation, hvis medlemmer forpligtes  

 til at levere ydelser omfattet af overenskomsten.
 Efter denne afgrænsning vil der være oplysningspligt på hovedparten af de  

 ydelser, der udbetales efter sygesikringsloven.
 I tilfælde, hvor en kommune i første omgang lægger et beløb ud og siden  

 får det refunderet af den amtskommunale sygesikring, vil oplysningspligten  

 påhvile sidstnævnte.
 Oplysningspligten vedrører alene de faktisk afholdte udgifter, og der skal  

 derfor ikke indberettes om den andel, som en patient selv må afholde.
Dernæst vil der være oplysningspligt for alle ydelser, hvor en institution  

 eller offentlig myndighed rekvirerer en ydelse og er forpligtet til at  

 afholde udgiften herfor.
Dette gælder således betaling af attester (f.eks. i  

 dagpenge- eller pensionssager), betaling for ydelser efter  

 børnetandplejeloven, eller f.eks. et plejehjems betaling for lægebesøg eller  

 fodplejeydelser til beboerne.
Oplysningspligten er uafhængig af, om  

 modtageren af ydelsen lægger beløbet ud og siden får det refunderet.
Ydelser udbetalt i henhold til bistandsloven eller som personlige tillæg i  

 henhold til pensionslovgivningen (debiteres klientens konto), vil som  

 hovedregel ikke være omfattet af oplysningspligten.
Dette gælder f.eks.  

 ydelser udbetalt i henhold til bistandslovens § 46 (hjælp i særlige  

 tilfælde). Der vil ikke være oplysningspligt, uanset om beløbet udbetales til  

 klienten selv eller eventuelt direkte til f.eks. læger m.v.
 Betingelsen om, at der skal være tale om personlige arbejds- eller  

 tjenesteydelser, medfører, at oplysningspligten ikke omfatter tilfælde, hvor  

 vederlag for det udførte arbejde udbetales til et A/S eller ApS som  

 selskabets indkomst.
Udføres arbejdet derimod af enkeltmandsvirksomhed eller f.eks. et  

 interessentskab, vil der være oplysningspligt.
Dette vil også være tilfældet,  

 selv om der i vederlaget indgår betaling til lønnet medhjælp.
For B-indkomstmodtagere gælder, at der er fuld oplysningspligt for beløb,  

 der er ydet som godtgørelse for afholdte udgifter ved indkomstens erhvervelse  

 til f.eks. rejse, befordring og ophold.
Til modtagere af B-indkomst kan der  

 således ikke udbetales skattefri rejse- og befordringsgodtgørelser, idet  

 modtagerne ikke er omfattet af bestemmelsen i LL § 9, stk. 5 og stk. 6.
A.L.2.1.3 Immaterielle rettigheder Ifølge SKL § 7, stk. 1, nr. 5, er der oplysningspligt for vederlag  

 ("royalties") for udnyttelse af visse immaterielle rettigheder,  

 herunder ophavsrettigheder samt vederlag for reklamemæssig udnyttelse af en  

 person.
Oplysningspligten er uafhængig af, om vederlaget erlægges som en løbende  

 ydelse eller som en sum én gang for alle, og gælder uanset om der skal  

 svares moms af beløbet eller ej.
Det er ligeledes uden betydning, om  

 indkomstmodtageren er en fysisk eller juridisk person, herunder også  

 udenlandske personer og selskaber.
 Oplysningspligten for royalties for ophavsrettigheder vil ud over  

 anvendelse af litteratur, musik, film, video og TV, tillige omfatte reklame,  

 design og edb-programmer mv.
 Oplysningspligten omfatter endvidere royalties for anvendelse af eller  

 retten til at anvende - men ikke køb af - ethvert patent, varemærke, mønster  

 eller model, tegning, hemmelig formel eller fremstillingsmetode, eller og  

 vederlag for oplysninger om industrielle, kommercielle eller videnskabelige  

 erfaringer, det såkaldte know-how.
 Oplysningspligten omfatter derimod ikke vederlag for anvendelsen af eller  

 retten til at anvende industrielt, kommercielt eller videnskabeligt udstyr.  

 Udgifter ved leje (leasing) af sådant udstyr er heller ikke omfattet af  

 oplysningspligten.
A.L.2.1.4 Lønmodtagere bosat uden for Danmark Oplysningspligten efter SKL § 7, stk. 1, nr. 6, omfatter løn mv., som en  

 dansk arbejdsgiver udbetaler til en i udlandet bosiddende lønmodtager, som  

 ikke er skattepligtig i Danmark.
Udbetalingerne må indgå i det almindelige  

 lønregnskab og medtages på oplysningssedlerne.
Udføres arbejdet i Danmark  

 skal beløbet indberettes efter nr. 1.
A.L.2.1.5 B-indkomst for ikke-skattepligtige i Danmark Bestemmelsen i SKL § 7, stk. 1, nr. 7, omfatter principielt samme  

 indkomstarter og personkreds som i nr. 3, blot er modtageren ikke  

 skattepligtig her i landet.
Vederlaget må desuden ikke være erhvervet ved  

 selvstændig virksomhed.
Medens der således ikke vil være oplysningspligt for  

 vederlag til udenlandske, selvstændige håndværkere, vil der være  

 oplysningspligt for vederlag til f.eks. fotomodeller, kunstnere,  

 foredragsholdere, tolke, sportsudøvere, konsulenter, fotografer mv., når de  

 ikke er selvstændige erhvervsdrivende.
A.L.2.1.6 Tillæg til løn Efter SKL § 7, stk. 4, er der oplysningspligt for den, der som led i et  

 ansættelses- eller aftaleforhold eller som led i valg til en tillidspost har  

 ydet visse skattepligtige fordele, uden at der er betalt fuldt vederlag  

 derfor.
 De oplysningspligtige arter af fordele findes i bek. nr. 554 af 24. juni  

 1994, § 10, stk. 2. Der er blandt andet oplysningspligt, når der stilles bil,  

 bolig eller telefon til rådighed uden for arbejdsstedet, når der betales  

 TV-/radiolicens, eller der stilles sommerbolig eller lystbåd til rådighed for  

 privat brug.
A.L.2.1.7 Underretningspligt Efter SKL § 7, stk. 8, skal den oplysningspligtige inden 1. feb.  

 underrette indkomstmodtageren eller dennes dødsbo om de afgivne oplysninger.
A.L.2.1.8 Indberetningsform Afgivelse af oplysningerne foretages på maskinlæsbart medium, jf.  

 vejledning vedrørende Told- og Skattestyrelsens edb-ordning for arbejdsgivere  

 m.fl.
 I stedet for indberetning på maskinlæsbart medium, kan den  

 indberetningspligtige vælge at afgive oplysningerne på særlige blanketter  

 (oplysningsseddel S 74 og redegørelse S 73). Blanketterne kan rekvireres hos  

 told- og skatteregionerne.
 Oplysningsseddel S 74 og redegørelse S 73 skal indsendes til told- og  

 skatteregionen.
Frist Fristen for indberetning af oplysninger både på maskinlæsbart medium og  

 for oplysningsseddel S 74 og redegørelse S 73 er den 20. jan. 1995, jf.
SKL §  

 9 A.
 Afgives oplysningerne på maskinlæsbart medium skal S 73 ikke indsendes  

 medmindre virksomheden har forskudt regnskabsår.
 Virksomheden kan endvidere meddele lønoplysninger mv. til de ansatte på  

 anden måde end ved kopi af blanket S 74, hvis oplysningerne efter aftale  

 indsendes på edb-medium.
 Ophører en virksomhed, der har foretaget oplysningspligtige udbetalinger  

 eller godskrivninger, skal virksomheden senest 10 dage efter sidste  

 udbetaling indsende oplysninger til told- og skatteregionen for den forløbne  

 del af kalenderåret.
A.L.2.1.9 Konkursboer Konkursboer og tilsynet i virksomheder, der er i betalingsstandsning, er  

 ikke omfattet af oplysningspligten for lønninger mv. udbetalt inden konkursen  

 eller i tilsynsperioden.
Konkursboet kan afkræves disse oplysninger for tiden  

 forud for konkursen i medfør af SKL § 8 D, i det omfang det er muligt for  

 konkursboet at meddele oplysningerne på grundlag af det foreliggende  

 regnskabsmateriale.
Såfremt disse oplysninger fordres i medfør af SKL § 8 D,  

 anses konkursboet ikke for pligtig til at benytte de udsendte blanketter  

 (skd. 1980.21).
A.L.2.1.10 Idrætsklubber Idrætsklubber er fritaget for at indsende oplysningssedler om udbetalte  

 vederlag til dommere, såfremt vederlagene ikke overstiger 100 kr. pr. kamp  

 dog højest 200 kr. pr. idrætsarrangement.
Idrætsforeninger og andre  

 foreninger med fritidsaktiviteter som formål er ikke pligtige at indsende  

 oplysningssedler i tilfælde, hvor der udbetales omkostningsgodtgørelse til  

 personer, der i øvrigt er ulønnede.
Om begrebet omkostningsgodtgørelse og om  

 udbetalinger til lønnede personer henvises til SD-cirk. 1994-1.
A.L.2.2 Uddelinger fra fonde og foreninger Ifølge SKL § 7 B er der for bestyrelser for skattepligtige fonde og  

 foreninger pligt til uden opfordring at give oplysning om det foregående  

 kalenderårs samlede uddeling, samt hvem der har modtaget uddelinger i form af  

 legater, understøttelse og andre ydelser, herunder naturalydelser.
For flerårlige uddelinger kan fonden m.v. vælge at oplyse uddelingen for  

 det år, hvor modtageren bliver skattepligtig af beløbet, dog således at  

 fondens fradragstidspunkt udskydes tilsvarende.
Uddelinger i form af  

 brugsrettigheder skal oplyses for det år, hvor brugsrettigheden kan udnyttes.
Fritagelse for oplysningspligt Der er ikke oplysningspligt for skattefri uddelinger, jf. bek. nr. 554 af  

 24. juni 1994, § 11. Følgende uddelinger anses for skattefri, jf.
Skat  

 1988.12.721, og er dermed ikke omfattet af oplysningspligten:
 1.Uddelinger til personer:
a.Uddelinger under 5.000 kr. pr. modtager fra en fond eller forening, som  

 efter LL § 7, litra z er godkendt af socialministeren, og hvis formål er at  

 støtte socialt eller sygdomsbekæmpende arbejde.
De godkendte fonde mv.  

 fremgår af Socialministeriets cirkulære af 1. marts 1993.
 Hvis uddelingen inden for et kalenderår overstiger 5.000 kr., skal det  

 overskydende beløb oplyses.
 b.Uddelinger, der efter øvrige bestemmelser i LL § 7 er skattefri for  

 modtageren.
c.Legater til studierejser i udlandet, der ydes til dækning af rejse- og  

 opholdsudgifter, og videnskabelige arbejder, og som kan anses for medgået til  

 dækning af de nævnte udgifter, jf.
LL § 7 K og T&S-cirk. 1993-1.
 Om betingelserne i øvrigt for at uddelingen kan anses for skattefri, og  

 dermed undtaget fra oplysningspligten, henvises til afsnit A.B.7.
 d.* Legater til dækning af en højere uddannelsesinstitutions omkostninger  

 ved at have en forskerstuderende.
Med hensyn til legater til forskerstuderende i udlandet er der for  

 legater, som erhverves den 1. januar 1995 eller senere, skattefrihed, hvis et  

 grundbeløb reguleret efter personskattelovens § 20 ikke overskrides.
Der  

 henvises til afsnit A.B.7. * e.Uddelinger til personer, bosiddende i udlandet, der ikke er  

 skattepligtige efter KSL § 1 eller § 2.
 2.Uddelinger til juridiske personer (selskaber m.v.):
 a.Uddelinger til foreninger m.v. omfattet af SEL § 1, stk. 1, nr. 6,  

 indkøbsforeninger omfattet af SEL § 1, stk. 1, nr. 3 a, produktions- og  

 salgsforeninger omfattet af SEL § 1, stk. 1, nr. 4, indkøbs og  

 hovedforeninger omfattet af SEL § 1, stk. 2, 2. pkt., samt  

 arbejdsmarkedssammenslutninger omfattet af fondsbeskatningslovens § 1, nr. 3.
b.Uddelinger til selskaber, der er begrænset skattepligtige efter SEL § 2,  

 medmindre uddelingen f.eks. tilgår et selskab eller en forening med et fast  

 driftssted i Danmark, jf.
SEL § 2, stk. 1, litra a.
 c.Institutioner undtaget fra skattepligt efter SEL § 3, stk. 1.
 Hvis der er tvivl om oplysningspligten, og fonden eller foreningen således  

 er usikker på, om modtageren er skattepligtig af uddelingen, skal der  

 indsendes oplysningsseddel om den foretagne uddeling.
A.L.2.3 Pensionsordninger SKL § 8 B, § 8 E og § 8 F Reglerne om oplysningspligt i forbindelse med pensionsordninger omfattet  

 af PL, afsnit 1 og 2, findes i SKL § 8 B, § 8 E og § 8 F.
 § 8 B handler om oplysningspligt for forsikringsselskaber, pensionsfonde  

 og andre, der udbetaler pensioner, § 8 E om arbejdsgiveres oplysningspligt og  

 § 8 F om oplysningspligt for banker, sparekasser m.v., som forvalter  

 pensionsordninger.
 Der henvises til bek. nr. 554 af 24. juni 1994, §§ 12-19 og 21-25,  

 (nedenfor benævnt bek.) og skd. cirk. nr. 24 af 16. dec. 1986 om PL,  

 punkterne 201-204.
A.L.2.3.1 Oplysningspligt for forsikringsselskaber mv., SKL § 8 B Forsikringsselskaber, pensionskasser, pensionsfonde og andre, der  

 udbetaler pensioner, skal uden opfordring indberette samtlige i det forløbne  

 kalenderår forfaldne såvel som indbetalte præmier og indskud én gang  

 for alle til forsikringer, der omfattes af PL, afsnit I.
* Pensionskasser skal foretage årlige indberetninger om  

 gruppelivsforsikringer, der af pensionskassen er tegnet for medlemmerne.  

 Tilsvarende gælder for livsforsikringsselskaber for så vidt angår  

 gruppelivsforsikringer, som ikke er fradragsberettigede, og arbejdsgiver og  

 arbejdstager har aftalt, at gruppelivsforsikringen indgår som en ikke adskilt  

 del af en livsforsikringsordning omfattet af PL § 19. Der skal ske  

 indberetning af størrelsen af de samlede forfaldne præmier og bidrag. * * For ordninger, der er led i ansættelsesforhold, skal størrelsen af de  

 samlede præmier og bidrag, der kan bortses fra ved indkomstopgørelsen efter  

 PL § 19, indberettes for indkomståret 1995. * I forbindelse med skattepligtige udbetalinger fra livsforsikringsselskaber  

 skal der uden opfordring gives meddelelse om disse samt om skattepligtig  

 rentetilvækst på rateforsikring, jf.
PL § 53, i det omfang de ikke henregnes  

 til A-indkomst efter KSL § 43, stk. 2, jf. bek. § 17.
 Pensionskasser, som nævnt i PL § 29 A, skal foretage årlige indberetninger  

 om bidrag, der er medgået til financiering af supplerende engangsydelser, jf.  

 bek. § 13.
Der skal foretages indberetning om livsforsikringer som nævnt i PL § 53 A,  

 jf. bek. § 15. Livsforsikringer, der alene kan komme til udbetaling i  

 tilfælde af den forsikredes død eller invaliditet inden forsikringstidens  

 aftalte udløbstidspunkt, såfremt dette ikke ligger senere end den forsikredes  

 fyldte 80. år, skal ikke indberettes.
Dette er ligeledes tilfældet ved  

 begravelsesforsikringer og lignende, der er baseret på, at et års  

 indbetalinger skal anvendes til samme års udbetalinger, såfremt ordningen  

 ikke har nogen kapitalværdistigning, og afkastet stedse er negativt, jf. bek.  

 § 15, stk. 3.
 Indberetningen skal omfatte livsforsikringens kapitalværdi ved  

 kalenderårets udløb samt forsikringens afkast.
Indberetningen skal ske inden den 20. jan., jf.
SKL § 9 A, til Told- og  

 Skattestyrelsen, jf. bek. § 3, og skal udover oplysninger om pensionen  

 indeholde oplysninger til identifikation af forsikringstageren.
A.L.2.3.2 Oplysningspligt for banker, sparekasser mv., som forvalter  

 pensionsordninger, SKL § 8 F Banker, sparekasser mv., der forvaltet pensionsordninger, som er omfattet  

 af PL afsnit I, skal hvert år indberette samtlige i det forløbne kalenderår  

 indbetalte bidrag og indskud én gang for alle.
Der skal desuden ske indberetning af udbetalinger fra opsparinger i  

 pensionsøjemed, jf.
PL §§ 25, 27 og 28, og fra pensionsordninger med løbende  

 udbetalinger, rateopsparinger og forsikringer i pensionsøjemed og fra  

 indeksordninger, jf.
PL § 29 og SKL § 8 F, stk. 1, nr. 5.
* For ordninger, der er led i ansættelsesforhold, skal størrelsen af de  

 samlede præmier og bidrag, der kan bortses fra ved indkomstopgørelsen efter  

 PL § 19, indberettes for indkomståret 1995. * Endelig skal ændringer, som medfører afgiftspligt, jf.
PL §§ 30-31,  

 indberettes i det omfang de er pengeinstituttet bekendt, jf.
PL § 8 F, stk.  

 1, nr. 6.
Indberetning skal ske til Told- og Skattestyrelsen inden den 20. januar,  

 jf.
SKL § 9 A, og skal indeholde oplysninger til identifikation af  

 kontohaveren, jf. bek. § 22, stk. 2.
A.L.2.3.3 Fælles regler for forsikringsselskaber, banker og sparekasser  

 mv., SKL § 8 B og § 8 F Der skal indberettes om pensionsordningens nærmere indhold og eventuelle  

 ændringer heri, jf. § 8 B, stk. 1, nr. 2, og § 8 F, stk. 1, nr. 1. Er der  

 tale om forskellige pensionstyper i samme pensionsordning, skal  

 forsikringsselskaber oplyse om deres forskellige indhold og om fordelingen af  

 ind- og udbetalinger, jf. § 8 B, stk. 3. Forsikringsselskaber, banker og  

 sparekasser mv. skal give ejeren af pensionsordningen meddelelse om, hvilke  

 oplysninger man har meddelt skattemyndighederne, jf. § 8 B, stk. 6, § 8 F,  

 stk. 4, og bek. §§ 19 og 25.
A.L.2.3.4 Anparter Ifølge SKL § 8 S skal administratoren af anparterne hvert år uden  

 opfordring indberette følgende til skattemyndighederne fra det fælles  

 skatteregnskab: Ejernes andel af virksomhedens skattepligtige indkomst og  

 formue, ejerandel og ejerperiode, samt identifikationsoplysninger.  

 Indberetningen skal meddeles både skattemyndighederne og ejerne inden den 15.  

 april i året efter det år, som oplysningerne vedrører.
 Bestemmelserne i SKL § 8 K, 8 L og 8 M gælder også for oplysningspligten  

 efter § 8 S.
A.L.2.4 Rentekontrolordningen Der er oplysningspligt for renter af indestående beløb og renter af udlån  

 i pengeinstitutter mv. og for obligationsrenter mv.
Reglerne kan sammenfattes  

 således:
1.Oplysningspligtige skal tilmelde sig et af Told- og Skattestyrelsen  

 oprettet register over oplysningspligtige, jf.
SKL § 8 L og bek. nr. 554 af  

 24. juni 1994, § 2.
2.Pligt for kontohavere, låntagere og obligationsejere til at give  

 identifikationsoplysninger til den oplysningspligtige, jf.
SKL §§ 8 J, 8 R,  

 10 A og 10 B, og bek. 554 af 24. juni 1994, § 4.
 3.Indberetningspligtige skal årligt indberette:
 a.Renter af indskud og størrelse af indestående, SKL § 8 H.
b.Tilskrevne eller forfaldne renter, gældens størrelse og kursværdien  

 heraf, jf.
SKL § 8 P.
Renter i låneforhold, hvor der er ubetalte forfaldne  

 renter vedrørende det kalenderår, der går forud for kalenderåret, hvorom der  

 iøvrigt foretages indberetning, skal markeres.
c.Fradragsberettiget beløb, jf.
LL § 6, som hidrører fra kurstab ved  

 indfrielse af kontantlån optaget inden den 19. maj 1993, jf. § 8 P, stk. 1,  

 nr. 10.
 d.Størrelsen af skattepligtige udlodninger fra realkreditinstitutters  

 reservefonde, for så vidt udlodningen skal indtægtsføres af modtageren i  

 udbetalingsåret, jf. § 8 P, stk. 2, nr. 6.
 e.Indløsning af rentekuponer eller tilskrivning af renter vedrørende  

 obligationer, SKL § 10 A.
 f.Overdragelse af obligationer og rentekuponer, SKL § 10 B, stk. 1.
 Told- og Skattestyrelsen har i sept. 1993 udsendt "Vejledning om  

 indberetning af renter m.m. til rentekontrolordningen".
A.L.2.4.1 Renter af indskud Pligten til at indsende oplysninger om renter af indskud samt størrelsen  

 af indestående påhviler banker, sparekasser, andelskasser, Girobank,  

 overformynderiet, bankierer, vekselerere, advokater og andre, der modtager  

 indskud til forrentning, jf.
SKL § 8 H.
Kredsen af oplysningspligtige i SKL §  

 8 H, stk. 1, 1. pkt., er beskrevet med en eksemplifikation, og hovedkriteriet  

 er, at vedkommende modtager indskud til forrentning.
* Det følger af bek. nr. 554 af 24. juni 1994, at indberetningspligten  

 efter SKL § 8 H omfatter enhver form for forrentning, som andelsselskaber  

 foretager af andelshavernes tilgodehavender, herunder eventuel forrentning af  

 andelskapitalen. * Afgrænsningen af oplysningspligtige vil normalt ikke give anledning til  

 tvivl.
Der er typisk tale om, at forrentningen af indskud er et led i den  

 pågældendes sædvanlige erhvervsvirksomhed.
Et konkursbo er ikke omfattet af  

 oplysningspligten.
Advokater er kun omfattet af oplysningspligten såfremt de selv (for egen  

 regning) forrenter klienternes midler.
Sker forrentningen på den måde, at  

 advokaten formidler en renteudbetaling fra et pengeinstitut eller fra en  

 vekselerer til klienten, er pengeinstituttet eller vekselereren  

 oplysningspligtig.
Told- og Skattestyrelsen har accepteret en ordning,  

 hvorefter klientkonti kan oprettes i pengeinstitutter i advokatens navn med  

 vedtegning om navn på en klient og angivelse af klientens cpr. nr., således  

 at pengeinstitutterne påtager sig at foretage renteberegning og  

 renteindberetning til skattemyndighederne.
Om vilkårene for ordningen  

 henvises til ADVOKATEN nr. 23/1983, side 435-36.
 Af forarbejderne til § 8 H, stk. 1, 1. pkt., fremgår det, at med ordene  

 "andre, der modtager indskud til forrentning" er tænkt på  

 spareklubber, interessekontorer og lignende, som forrenter medlemmernes  

 indskud på samme måde som f.eks. en sparekasse.
Udenfor ordningen falder bl.a. forrentning af forretningsmellemværender,  

 selvom saldoen over længere perioder er i kundens favør.
Skattedepartementet  

 har dog anset et sådant forretningsmellemværende for omfattet af  

 indberetningsordningen efter at det var oplyst, at der på en  

 mellemregningskonto af kunderne kunne foretages indbetaling af indskud til  

 forrentning.
 Rentetilskrivningen på konto for mellemværender mellem et selskab og dets  

 datterselskab og mellem selskabet og dette selskabs hovedaktionær er ikke  

 omfattet af oplysningspligten i SKL § 8 H.
Udenfor oplysningspligten falder endvidere en arbejdsgivers forrentning af  

 ansattes indeståender på lønkonti.
Told- og Skattestyrelsen har dog på dette  

 område statueret oplysningspligt i et tilfælde, hvor arbejdstageren tillige  

 havde mulighed for at foretage egentligt indskud på lønkontoen.
Også hævede konti Oplysningspligten omfatter ifølge SKL § 8 H, stk. 3, også konti, som  

 ophæves i løbet af året.
For sådanne konti indberettes indestående ved  

 ophævelsen.
 Meddelelse om cpr-/SE-nr.
De statslige told- og skattemyndigheder kan underrette de  

 oplysningspligtige om en kontohavers eller en låntagers cpr.nr. eller SE-nr.  

 , jf.
SKL § 8 K, jf. bek. nr. 554 af 24. juni 1994, § 4, stk. 6. Den samme  

 mulighed findes i forbindelse med rentekuponer og ved køb af obligationer og  

 rentekuponer, jf.
SKL § 10 D.
CPR.nr. skal dog først søges indhentet hos den  

 pågældende skatteyder selv.
 Den oplysningspligtige er forpligtet til at registrere disse oplysninger,  

 skd. 1982.75.
Fritagelse for oplysningspligten Når praktiske forhold taler derfor, og oplysningen har mindre betydning  

 for skattekontrollen, kan told- og skatteregionerne i medfør af SKL § 8 H,  

 stk. 4, fritage for eller lempe indberetningspligten for enkelte grupper af  

 oplysningspligtige eller for visse kontoarter.
Bemyndigelsen til at fritage  

 for indberetning har hidtil været anvendt i tilfælde, hvor renteindtægterne  

 er fritaget for beskatning, eller hvor værdien af en skattekontrol ikke kunne  

 anses for at stå i rimeligt forhold til den administrative byrde, der  

 pålægges en oplysningspligtig, hvis kravet om indberetning blev fastholdt.
Renter og saldi på visse af de såkaldte skattebegunstigede konti er  

 undtaget fra indberetningspligten.
Det drejer sig om rateopsparingskonti,  

 kapitalpensionskonti, selvpensioneringskonti, indekskonti og  

 børneopsparingskonti.
A.L.2.4.2 Renter af udlån Den, der som led i sin virksomhed yder eller formidler lån mod forrentning  

 til personer, skal til brug for skatteligningen foretage årlige  

 indberetninger til de statslige told- og skattemyndigheder herom, jf.
SKL § 8  

 P, stk. 1.
 Alle långivere, herunder statslige og kommunale myndigheder, skal foretage  

 indberetning til skattemyndighederne om deres udlån.
Det afgørende er, om der efter aftale med kunden er etableret et  

 låneforhold, der indebærer forrentning i afdragsperioden, og at dette sker  

 som led i udlånerens virksomhed.
Indberetningspligten omfatter således også  

 kreditgivning og erhvervelse af kreditorrettigheder.
 Formuleringen lån til personer omfatter også erhvervsdrivende personer og  

 personer, der gennem deltagelse i et sameje hæfter direkte for lånet.
Som tilfældet er for indskud, er visse nærmere angivne udlån hos de  

 oplysningspligtige dog undtaget fra registrerings- og indberetningspligt.
Det  

 følger af bek. nr. 554 af 24. juni 1994, § 28, at indberetningspligten efter  

 SKL § 8 P ikke omfatter veksler og lån, hvoraf renten efter LL § 17 A ikke  

 kan fradrages ved opgørelsen af den skattepligtige indkomst.
Indberetningspligt for pengeinstitutter Registrerings- og indberetningspligten for pengeinstitutter omfatter som  

 udgangspunkt følgende udlån.
a.
Uopsigelige pantebreve til fast rente.
b.
Udlånskonti med adgang til variabel udnyttelse.
c.
Byggelån.
d.
Prioritetslån.
 e. Øvrige lån.
 Saldoen ved årets udgang er bestemmende for, om der foreligger et udlån  

 eller et indskud.
 Renter og gæld vedrørende konti i udenlandsk mønt indberettes i kroner og  

 øre efter kursen på henholdsvis debiteringstidspunktet og ved årets udgang.
Indberetningspligten omfatter således udlån i form af uopsigelige  

 pantebreve til fast rente.
Endvidere udlån i form af øvrige pantebreve,  

 herunder pantebreve udstedt til eller tiltransporteret pengeinstituttet, samt  

 andre udlån, hvor lånet er baseret på andet pant i debitors faste ejendom  

 (ejerpantebrev, skadesløsbrev).
 Der henvises i øvrigt til bekendtgørelsen om bankers og sparekassers  

 regnskabsaflæggelse mv.
 Det bemærkes, at der ikke må foretages indberetning af renteudgifter og  

 gæld vedrørende udlån i form af veksler (aktivpost 8.2). Disse konti er  

 således fritaget for registrerings- og indberetningspligt.
Indberetningspligt for andre For realkreditinstitutter omfatter registrerings- og indberetningspligten  

 samtlige de af realkreditinstitutterne ydede eller formidlede udlån.
 For kortudstedere omfatter registrerings- og indberetningspligten de  

 udlånsforhold, der er omfattet af betalingskortloven, og hvor der kan påløbe  

 renter eller morarenter.
 For øvrige indberetningspligtige omfatter registrerings- og  

 indberetningspligten samtlige udlånskonti og udlån, der kan sidestilles  

 hermed, såfremt der kan påløbe renter eller morarenter.
A.L.2.4.3 Indløsning af rentekuponer Reglerne om oplysningspligt vedrørende obligationer er fastsat i SKL §§ 10  

 A-10 E.
Ved § 10 A er det pålagt offentlige kasser, realkreditinstitutioner,  

 værdipapircentralen, aktieselskaber, banker, sparekasser, andelskasser,  

 vekselerere og andre, som indløser rentekuponer vedrørende obligationer,  

 pligt til uden opfordring at tilsende skattemyndighederne oplysninger herom.  

 Denne oplysningspligt omfatter også renter af medarbejderobligationer.
De  

 nærmere regler herom er fastsat i bekendtgørelse nr. 554 af 24. juni 1994, §§  

 29-39.
 Oplysningspligten gælder for både danske og udenlandske obligationer og  

 uanset om indløsningen sker "over skranken", via depot i et  

 pengeinstitut eller hos en vekselerer, eller via et obligationsudstedende  

 institut eller et realkreditinstitut.
Rentekuponer vedrørende obligationer tilhørende banker, sparekasser,  

 forsikringsselskaber og anerkendte arbejdsløshedskasser er fritaget for  

 indberetning.
Det samme gælder kuponer, der modtages fra andre  

 oplysningspligtige og kuponer vedrørende obligationer anbragt i en opsparing  

 i pensionsøjemed.
Under forudsætning af, at obligationerne er deponeret eller  

 indskrevet, kan indberetning undlades, når kuponindløsningen vedrører  

 obligationer tilhørende udlændinge og en række institutioner nævnt i SEL § 3,  

 stk. 1.
Fritagelse for oplysningspligten Når praktiske forhold taler derfor og oplysningen har mindre betydning for  

 skattekontrollen, kan told- og skatteregionerne ifølge SKL § 10 C, 2. pkt.  

 fritage for eller lempe oplysningspligten for enkelte eller grupper af  

 oplysningspligtige eller for enkelte grupper af obligationsejere.
 KTAS er således indrømmet fritagelse for oplysningspligt efter §§ 10 A og  

 10 B for så vidt angår udbetaling af renter af abonnementobligationer for  

 perioden fra udstedelsesdagen til første rentetermin.
A.L.2.4.4 Køb og salg af obligationer og rentekuponer Ifølge SKL § 10 B påhviler oplysningspligten den, der formidler  

 overdragelsen af, eller erhverver eller overdrager obligationer eller  

 rentekuponer, og uanset der er tale om danske eller udenlandske obligationer.
 For indberetningspligtige, der erhvervsmæssigt overdrager obligationer  

 eller rentekuponer, jf. bek. nr. 554 af 24. juni 1994, § 34.
 Der gælder en særlig oplysningspligt i forbindelse med private handler med  

 obligationer og rentekuponer samt ved formidling af sådanne handler, jf. bek.  

 nr. 554 af 24. juni 1994, § 35. Parterne i en privat handel skal ikke af den  

 grund tilmelde sig registret over oplysningspligtige, men handlen skal  

 indberettes på en særskilt blanket, som kan rekvireres hos told- og  

 skatteregionerne (R 171). Indberetning til Told- og Skattestyrelsen skal  

 foretage, inden 15. jan. i året efter udløbet af det kalenderår, hvori  

 dispositionen har fundet sted, jf. § 35, stk. 2.
 Oplysningspligten gælder alle obligationer, herunder statsgældsbeviser.
Oplysningspligten iflg.
SKL § 10 B er med virkning fra 1. april 1990  

 udvidet til også at omfatte obligationer uden pålydende rente.
 Oplysningspligten omfatter tillige oplysninger til identifikation af  

 obligationer, der den 1. april 1990 eller senere er udstedt uden pålydende  

 rente, når erhververen er en person, og obligationerne er noteret på  

 Københavns Fondsbørs.
Med overdragelse sidestilles overgang ved arv eller gave.
Dødsboer er  

 omfattet af oplysningspligten og skal således oplyse om salg eller arveudlæg  

 af obligationer.
Kun overdragelse til eje, men ikke til sikkerhed, er  

 omfattet af oplysningspligten.
A.L.2.4.5 Fritagelse for oplysningspligten Overdragelse mellem registrerede oplysningspligtige, overdragelse til en  

 registreret oplysningspligtig af udtrukne obligationer med henblik på  

 indfrielse, overdragelse mellem registrerede oplysningspligtige og skattefri  

 institutioner, som er nævnt i SEL § 3, stk. 1, samt overdragelse mellem  

 registrerede oplysningspligtige og forsikringsselskaber, anerkendte  

 arbejdsløshedskasser eller pensionskasser er fritaget for oplysningspligt.  

 Det samme gælder overdragelse til og fra obligationsbeholdninger, der er  

 anbragt i en opsparing i pensionsøjemed, når en registreret oplysningspligtig  

 er part i overdragelsen, jf. bekendtgørelse nr. 554 af 24. juni 1994, § 37.
En bank, der udbød egne obligationer til nytegning i perioden 10.-24.  

 sept. 1981, fandt at dette forhold ikke var omfattet af oplysningspligten i  

 medfør af SKL bestemmelser om overdragelse af obligationer.
De pågældende  

 obligationer udstedtes den 1. okt. 1981 fra hvilken dato de forrentedes,  

 hvorfor der ikke ville opstå rentekrav knyttet til obligationerne, idet den  

 første rentekupon forfaldt 1. april 1982.
 Skattedepartementet fandt, at nytegningen var omfattet af  

 oplysningspligten i SKL § 10 A - 10 B, men efter omstændighederne fritog man  

 banken for oplysningspligten vedrørende nytegning i den anførte periode.
A.L.2.4.6 Indskud mv. i udenlandske pengeinstitutter Industriministeriet har den 31. aug. 1988 udstedt en valutabekendtgørelse,  

 bkg. nr. 522, som ændret ved bekendtgørelse nr. 591 af 16. aug. 1990.
Det er herefter muligt for alle at foretage indskud i udenlandske  

 pengeinstitutter.
Tilsvarende vil det på visse nærmere angivne betingelser  

 være muligt at erhverve udenlandske værdipapirer, samt at tegne livs- og  

 pensionsforsikringer hos forsikringsselskaber i udlandet.
I nævnte bekendtgørelse er anført de nærmere regler, der skal overholdes  

 ved de nævnte transaktioner.
Opmærksomheden henledes særligt på  

 bekendtgørelsens §§ 9 og 10 (indskudskonti og indskudsbeviser), § 11  

 (udenlandske værdipapirer, danske obligationer og andre massegældsbreve) og §  

 12 (livs- og pensionsforsikringer).
 A.L.2.5 Oplysningspligt vedrørende finansielle kontrakter og aftaler  

 omfattet af kursgevinstlovens § 8 C.
Ved lov nr. 394 (lov om ændring af lov om beskatning af kursgevinst og tab  

 på fordringer og gæld (KGL) og forskellige andre skattelove) af 6. juni 1991  

 blev der vedtaget nye regler for beskatning af finansielle kontrakter og  

 aftaler og indført en begrænset obligatorisk anmeldelses- og  

 indberetningspligt, jf.
SKL § 10 B, stk. 2, jf. bek. nr. 554 af 24. juni  

 1994.
Reglerne betyder, at der skal ske indberetning til skattevæsenet om de  

 finansielle kontrakter og aftaler, der er omfattet af KGL § 8 C.
Reglerne om  

 indberetningspligt findes i SKL § 10 B, stk. 2.
 Indberetningspligten er begrænset til finansielle kontrakter og aftaler,  

 hvor den ene part er en person, herunder en erhvervsdrivende person eller en  

 person, der gennem deltagelse i et sameje hæfter direkte for  

 kontrakten/aftalen (interessentskaber eller lignende).
 Told- og Skattestyrelsen har senest 3. september 1993 udsendt en  

 "Vejledning om indberetning af finansielle kontrakter og aftaler  

 mv." Vejledningen indeholder de nærmere retningslinier for  

 indberetningen.
A.L.2.5.1 Hvilke finansielle kontrakter og aftaler er omfattet af de  

 ændrede beskatningsregler og dermed af indberetningspligten? KGL § 8 C nævner de finansielle kontrakter og aftaler, der er omfattet af  

 beskatningsreglerne og dermed af indberetningspligten.
Det drejer sig om  

 terminskontrakter og aftaler om køberetter og salgsretter.
 Såvel børsnoterede som ikke-børsnoterede kontrakter er omfattet, ligesom  

 det er uden betydning, om der foreligger en skriftlig eller mundtlig aftale.
 Ved en terminskontrakt forstås en aftale om overdragelse af et aktiv eller  

 en gældsforpligtelse til en på forhånd fastsat pris, men karakteriseret ved,  

 at afviklingen af kontrakten finder sted efter aftaletidspunktet.
 Som terminskontrakt betragtes dog ikke aftaler, hvor det senere  

 leveringstidspunkt ligger indenfor det tidsrum, der anses for sædvanlig  

 praksis på området.
 Ved en aftale om en købe-/salgsret forstås retten til at købe henholdsvis  

 sælge et aktiv eller passiv til en på forhånd aftalt pris inden for en  

 bestemt dato.
 Som terminskontrakt eller aftale om en købe-/salgsret betragtes også  

 aftaler, der kan opfyldes ved afregning af en difference mellem den på  

 forhånd aftalte pris og en pris beregnet efter kontraktens indhold.
 En kontrakt eller en aftale kan enten basere sig på et håndgribeligt aktiv  

 (f.eks. valuta, fordring, aktie eller vare) eller på et indeks, en rente, en  

 gældsforpligtelse eller lignende.
 Terminskontrakter og aftaler, der er sammensat af ovennævnte kontrakt- og  

 aftaletyper, f.eks. en aftale om en køberet til en terminskontrakt, er  

 ligeledes omfattet af reglerne i KGL § 8 C.
Terminskontrakter og aftaler om købe-/salgsretter, således som de er  

 defineret ovenfor, omfatter en lang række aftaler, der ikke benyttes som  

 finansielle kontrakter.
Det gælder i første række dagligdags aftaler, der  

 indeholder tilbud om køb og salg af varer og tjenesteydelser.
 KGL § 8 D nævner derfor en række kontrakt- og aftaleformer, der ikke er  

 omfattet af beskatningsreglerne og indberetningspligten.
 I det følgende er nævnt hvilke:
- Fast ejendom: Aftaler vedrørende fast ejendom.
Sædvanlige slutsedler om  

 overdragelse af fast ejendom behandles således ikke efter § 8 C, selv om  

 slutsedler kan betragtes som terminskontrakter.
 - Aktietegningsretter: Tegningsretter til aktier m.v., der er omfattet af  

 aktieavancebeskatningsloven (ABL), herunder tegningsretter til nyudstedte  

 aktier m.v. (Warrants).
- Kurskontrakter: Det drejer sig om låntagers salg eller køb af  

 obligationer på termin (eller futureskontrakt) i forbindelse med kurssikring  

 ved optagelse af realkreditlån eller realkreditlignende lån.
Det er dog en  

 betingelse, at låntager ikke er generelt skattepligtig efter KGL §§ 2-3 eller  

 driver næring ved køb og salg af fast ejendom.
 Der skal dog ikke foretages indberetning om kurssikringskontrakter for  

 personer, der er omfattet af KGL § 3 (de næringsskattepligtige).
 - Konverteringsretter: Konverteringsretter, der er knyttet til  

 konverterbare obligationer, gældsbreve og andre pengefordringer.
 Som eksempel kan nævnes den ret, som en skyldner typisk har til at indfri  

 en obligation til kurs 100. Konverteringsretten er i realiteten en køberet  

 til obligationen, men er undtaget fra § 8 C.
 En skyldners eventuelle ret til at erhverve sine udstedte fordringer med  

 henblik på fornyet afståelse heraf er derimod ikke undtaget fra § 8 C.
 De omhandlede konverteringsretter beskattes sammen med den obligation  

 eller det pantebrev, de er en del af.
 - Sædvanlige aftaler: Sædvanlige aftaler om levering af varer og tjenester  

 til privat brug eller til brug i modtagerens virksomhed eller som produkt af  

 egen virksomhed.
 Det er her en betingelse, at kontrakten kun kan opfyldes ved levering, og  

 at den ikke er noteret på børs m.v.
Varens eller tjenestens art eller virksomhedens karakter er uden betydning  

 for, om aftalen er omfattet af undtagelsesreglen.
Såvel omsætnings- som  

 anlægsaktiver er omfattet.
Hvad angår kravet om, at kontrakten kun kan opfyldes ved levering, skal  

 dette være forudsat, når kontrakten eller aftalen indgås.
Opfyldes kontrakten  

 alligevel senere ved differenceafregning, anses dette som dokumentation for,  

 at kontrakten kunne opfyldes på anden måde end ved levering, og kontrakten  

 omfattes dermed af kursgevinstlovens § 8 C og af indberetningspligten.
 Ved kontrakter noteret på børs mv. forstås ikke alene kontrakter, der er  

 noteret på officiel børs, men også kontrakter noteret på markeder, hvor  

 kontrakterne i praksis er lige så likvide.
 "Puljeordninger": Der udbydes mange forskellige puljeordninger  

 til investorerne.
 Puljerne kan bestå af rene finansielle kontrakter eller aftaler omfattet  

 af KGL § 8 C, men kan også bestå af blandede/sammensatte investeringer, der  

 skal beskattes efter andre regler.
 Det er således ikke aftalens betegnelse, der er afgørende for, om aftalen  

 er omfattet af reglerne om finansielle kontrakter og dermed af  

 indberetningspligten.
 Der skal foretages indberetning, såfremt hele eller dele af den udbudte  

 puljeordning falder ind under nedenstående definition på en  

 indberetningspligtig puljeordning:
 -Såfremt den indberetningspligtige udelukkende handler på  

 kommissionsbasis, dvs. at de enkelte investorer (puljedeltagere) helt eller  

 delvis bærer risikoen ved investeringerne i puljen.
 -Puljen indeholder blot én finansiel kontrakt eller aftale, der  

 falder ind under KGL § 8 C.
 Undtaget er deltagelse i kapitalpensionspuljer m.m.
Yderligere begrænsninger i indberetningspligten I "Bekendtgørelse nr. 554 af 24. juni 1994 om indberetningspligter  

 m.v. efter SKL", § 37, er nævnt en række dispositioner, der er undtaget  

 fra indberetningspligt, dette gælder typisk dispositioner mellem to  

 indberetningspligtige.
A.L.2.5.2 Hvem er pålagt anmeldelses- og indberetningspligt? Efter skattekontrollovens bestemmelser er anmeldelses- og  

 indberetningspligten pålagt fysiske og juridiske personer, der er  

 hjemmehørende her i landet, eller som driver virksomhed fra et fast driftsted  

 her i landet, bortset fra de i "Bekendtgørelse om indberetningspligter  

 m.v. efter skattekontrolloven", § 5, nævnte.
Specifikt for finansielle kontrakter og aftaler m.v. jf.
SKL § 10 B, stk.  

 2 - er der anmeldelses-/indberetningspligt for den, der som led i sit erhverv  

 handler med eller formidler overdragelse, eller har det som sit erhverv at  

 indgå aftaler med finansielle kontrakter og aftaler.
Men også privat indgåede  

 kontrakter og aftaler er omfattet af indberetningspligten.
A.
Indgås eller B.
Overdrages finansielle kontrakter eller aftaler mellem  

 parter, hvoraf ingen har det som sit erhverv at handle eller formidle  

 værdipapirer og kontrakter, skal indberetninger vedrørende:
 "A: Indgåede aftaler/kontrakter" foretages af alle  

 aftaleparterne (eventuelt af én efter skriftlig bemyndigelse fra de  

 øvrige aftalepartnere).
 "B: Overdragelse af kontrakter m.v." af den part, der erhverver  

 kontrakten m.v.
 Overdrages eller indgås aftaler om kontrakter mellem en udlænding og en  

 indlænding, der ikke er indberetningspligtig som følge af at have det som sit  

 erhverv at handle eller formidle værdipapirer eller kontrakter, og formidles  

 overdragelsen eller aftalen ikke af en sådan indberetningspligtig, påhviler  

 indberetningspligten indlændingen.
 Som indlænding anses i denne sammenhæng fysiske eller juridiske personer,  

 der er hjemmehørende her i landet, eller som driver virksomhed fra et fast  

 driftsted her i landet.
A.L.2.5.3 Hvad indebærer indberetningspligten? De indberetningspligtige skal hvert år uden opfordring til Told- og  

 Skattestyrelsen indberette de i indberetningsvejledningen nævnte data for de  

 personer (indlændinge som udlændinge) - herunder erhvervsdrivende personer og  

 personer, der gennem deltagelse i et sameje hæfter direkte for  

 kontrakten/aftalen (interessentskaber eller lignende) - hvormed de har  

 indgået aftale om eller overdragelse af finansielle kontrakter og aftaler,  

 der efter punkt 2.5.1 er omfattet af indberetningspligten.
 Pligten til at foretage indberetning om indgåelse af aftaler om  

 kontrakter, jf. § 33, stk 2 i "Bekendtgørelse om indberetningspligter  

 m.v. efter skattekontrolloven", omfatter efter samme bekendtgørelses §  

 36 også pligt til, at foretage indberetning om ændring af tidligere indgåede  

 kontrakter og aftaler, herunder aftaler om forlængelse af et kontraktforhold.
En kontrakt anses for realiseret og en ny kontrakt for indgået, hvis et  

 eller flere af kontraktvilkårene ændres.
Dette er ligeledes tilfældet,  

 såfremt eks.vis en eksisterende valutaterminskontrakt omlægges til en anden  

 valuta.
 Der påhviler den indberetningspligtige en underretningspligt - jf. § 38 i  

 "Bekendtgørelse om indberetningspligter m.v. efter  

 skattekontrolloven" - til at underrette den, som indberetningen angår,  

 om det, der er indberettet til skattemyndighederne.
 Ophører den indberetningspligtige med at udøve den virksomhed, der  

 begrunder indberetningspligten, skal endnu ikke indberettede oplysninger  

 indsendes til Told- og Skattestyrelsen inden 10 dage efter ophør.
A.L.2.5.4 Tidsfrister Indberetning til Told- og Skattestyrelsen skal foretages senest den 20.  

 januar eller, hvis denne er en lørdag eller søndag, senest den følgende  

 mandag.
 For privat indgåede aftaler om eller overdragelse af terminskontrakter,  

 køberetter og salgsretter skal indberetning - jf. § 35, stk. 4 i  

 "Bekendtgørelse om indberetningspligter m.v. efter  

 skattekontrolloven" - foretages inden den 15. januar i året efter  

 udløbet af det kalenderår, hvori dispositionen har fundet sted.
 Vedrørende pligten til at underrette investorerne om, hvad der er  

 indberettet til Told- og Skattestyrelsen, er seneste frist 1. februar i året  

 efter udløbet af det kalenderår, som indberetningen angår.
A.L.2.6 Kontingenter til faglige foreninger.
Indbetaling til  

 arbejdsløshedskasser Faglige foreninger har pligt til hvert år at indberette de for det  

 foregående kalenderår modtagne indbetalinger fra medlemmer til told- og  

 skattemyndighederne, jf.
SKL § 8 T.
Indberetning skal foretages inden den 20.  

 januar, jf.
SKL § 9 A.
Den, hvorom indberetning skal foretages, har pligt til at oplyse den  

 indberetningspligtige sin identitet, jf.
SKL § 8 T, jf. § 4 i bek. nr. 554 af  

 24. juni 1994. Den indberetningspligtige skal inden den 1. februar i  

 indberetningsåret underrette det enkelte medlem om de til skattemyndighederne  

 indberettede oplysninger, jf.
SKL § 8 T, stk. 4.
 Indberetningspligten omfatter alene kontingenter, der er  

 fradragsberettigede efter LL § 13, stk. 1, jf. bek. § 28, stk. 1. Anvendes en  

 del af kontingentet af foreningen på en sådan måde, at medlemmet kan vælge at  

 fradrage kontingentet efter PSL § 3, stk. 2, nr. 1, indberettes denne del af  

 kontingentet særskilt, jf. bek. § 28, stk. 2. Anvendes en del af kontingentet  

 til præmie til gruppelivsforskring som nævnt i PL § 56, stk. 4, oplyses dette  

 i indberetningen, jf. bek. § 28, stk. 3.
Det enkelte fagforeningsmedlem kan inden kalenderårets udgang pålægge  

 foreningen ikke at foretage indberetning, jf.
SKL § 8 T, stk. 1, sidste pkt.  

 * Fravælges en sådan indberetning, fortaber medlemmet retten til fradrag for  

 kontingentudgiften efter LL § 13, stk. 2. Dette har virkning fra og med  

 indkomståret 1995, jf. § 3, stk. 2, i lov nr. 271 af 6. maj 1993. * Der er endvidere pligt for arbejdsløshedskasser, der er godkendt i henhold  

 til lov om arbejdsformidling og arbejdsløshedsforsikring mv., til at  

 indberette modtagne betalinger fra medlemmer, jf.
SKL § 8 U.
 Om fradrag vedrørende kontingenter mv. i henhold til LL § 13, jf. afsnit  

 A.F.1.16.
A.L.3 Oplysningspligt efter opfordring A.L.3.1 Tavshedspligt - generelt I det omfang oplysningspligten er omfattet af skattekontrollovens  

 bestemmelser, kan den, der pålægges oplysningspligten, ikke påberåbe sig  

 tavshedspligt, med mindre den pågældende oplysning er omfattet af en særlig  

 hemmeligholdelsespligt, som f.eks.
Danmarks Statistik og Værdipapircentralen.
A.L.3.2 Regnskabsmateriale mv.
SKL § 6 Enhver skatteyder, som er bogføringspligtig efter bogføringsloven eller  

 som er pålagt regnskabspligt efter SKL § 3, stk. 1, skal vedlægge  

 selvangivelsen et årsregnskab, der opfylder de i bekendtgørelse nr. 141 af  

 26. feb. 1992 stillede skattemæssige krav til regnskabsgrundlaget og  

 årsregnskabet.
Ifølge SKL § 6, stk. 1, har erhvervsdrivende, der fører regnskab, pligt  

 til på begæring at indsende regnskabsmateriale med bilag for såvel tidligere  

 som for det løbende regnskabsår.
Samme pligt påhviler selskaber, foreninger,  

 korporationer, stiftelser, legater og selvejende institutioner, hvad enten de  

 er erhvervsdrivende eller ikke og uanset om de er skattepligtige eller ej.
Udover det egentlige regnskabsmateriale med bilag kan også kræves indsendt  

 "andre dokumenter, der kan have betydning for skatteligningen, herunder  

 for afgørelse af skattepligt." Som eksempler på sådanne dokumenter  

 nævner bemærkningerne til lovforslaget "korrespondance, kontrakter,  

 revisionsbemærkninger og kalkulationer". Opregningen er således ikke  

 udtømmende.
Også bilagsmateriale, der ikke er det direkte grundlag for  

 posteringerne i bogholderiet, men som kan tjene til at dokumentere eller  

 sandsynliggøre disse, kan kræves indsendt.
Skattemyndighederne anses således for berettiget til at forlange  

 aktionær-/anpartshaveroverenskomster udleveret til gennemsyn, ligesom  

 selskabets revisionsprotokoller også anses for at være "andre  

 dokumenter, der kan have betydning for skatteligningen, herunder for  

 afgørelsen af skattepligt." * § 8 D, stk. 2-4 er ophævet.
Se nu SKL § 3 A Aktionær- og anpartshaverfortegnelser anses ligeledes for "andre  

 dokumenter", og skattemyndighederne er - uanset den automatiske  

 oplysningspligt, jf. * § 8 D, stk. 4 * - berettiget til at kræve disse  

 fortegnelser udleveret.
 Med hensyn til bestyrelsens forhandlingsprotokol må spørgsmålet alt efter  

 omstændighederne antages i almindelighed at kunne løses ved, at myndighederne  

 forsynes med en bekræftet udskrift af forhandlingsprotokollen vedrørende  

 punkter af betydning for skatteligningen, jf. § 8 D.
 Udenlandsk regnskabsmateriale mv.
Pligten efter § 6, stk. 1, gælder også for virksomhed i udlandet og på  

 Færøerne eller i Grønland og påhviler såvel fuldt som begrænset  

 skattepligtige, jf.
SKL § 6, stk. 2.
"Bilag" Ved "bilag", herunder originalbilag, forstås i praksis de  

 dokumenter, hvorefter de enkelte grundposteringer foretages i selve  

 bogholderiet.
De til grund for en håndværksmesters salgsfakturaer  

 foreliggende opgørelser over anvendt arbejdstid i form af ugesedler,  

 timesedler eller lignende og opgørelse over anvendt materiale i form af  

 rekvisitioner, følgesedler eller lignende skal således indsendes på begæring.
Opbevares regnskabsmaterialet på mikrofilm, elektronisk medie eller anden  

 lignende måde, kan en offentlig myndighed, i det omfang den er berettiget til  

 at kræve oplysninger om en virksomheds bogføring, forlange, at den  

 bogføringspligtige vederlagsfrit stiller alt, hvad der er nødvendigt til  

 fremfinding og læsning af regnskabsmaterialet til disposition.
Endvidere kan  

 myndigheden forlange, at læsbare aftryk af regnskabsmaterialet leveres uden  

 vederlag, jf.
Industriministeriets bekendtgørelse nr. 598 af 21. aug. 1990. I  

 sådanne tilfælde må en undersøgelse af regnskabsmaterialet normalt foretages  

 på stedet, jf.
SKL § 6, stk. 4.
Krydsrevision Materialet kan kræves indsendt, hvis det har betydning for  

 "skatteligningen". Med anvendelsen af ordet  

 "skatteligning" er tilsigtet at fjerne den tvivl der har været om,  

 hvorvidt de skattelignende myndigheder har adgang til at bruge de  

 oplysninger, som fremkommer ved gennemgangen af indhentet regnskabsmateriale  

 mv., ved kontrollen med andre skatteyderes skatteansættelse.
Udover at give  

 hjemmel for at kræve dokumentation af grundlaget for en skatteyders egen  

 skatteansættelse giver bestemmelserne i § 6 således også mulighed for, at  

 skattemyndighederne kan indsamle oplysninger til brug ved kontrol med andre  

 skatteydere.
 De skattelignende myndigheder er ikke pligtige at begrunde et krav om  

 indsendelse af dokumentationer efter SKL § 6, stk. 1 og kan afvise at afgive  

 erklæringer om, at oplysninger der fremkommer ved gennemgang af indkrævet  

 regnskabsmateriale alene vil blive anvendt til kontrol af skatteyderens egen  

 skatteansættelse.
En sammenslutning af taxavognmænd, der bl.a. administrerede regningskørsel  

 for sine medlemmer, var efter Handelsministeriets udtalelse, som  

 bogføringspligtig i henhold til bogføringslovens § 1, stk. 1, litra a, nr. 6,  

 pligtig til at lade afregning af kunders kontokørsel hos medlemmerne indgå i  

 sit bogholderi.
Bilagsmaterialet vedrørende ind- og udbetalinger skulle  

 opbevares.
Skattedepartementet meddelte sammenslutningen, at den er pligtig  

 at indsende sit regnskabsmateriale med bilag til de skattelignende  

 myndigheder i henhold til bestemmelsen i SKL § 6, stk. 1 (UfR 1979.649 (H)).
 Bestemmelserne i SKL § 6, stk. 1, indeholder ikke hjemmel til at forlange  

 udarbejdet særlige oversigter m.v., som ikke er krævet i anden lovgivning,  

 men alene hjemmel til at indkræve foreliggende materiale.
Advokater Skattedepartementet har den 2. juli 1986 udsendt cirkulære nr. 74 om  

 retningslinier for advokaters indsendelse/udlevering til skattemyndighederne  

 af regnskabsmateriale med bilag og andre dokumenter i henhold til SKL § 6,  

 stk. 1 og 4.
Ved udformningen af retningslinierne er der taget hensyn til det særlige  

 fortrolighedsforhold, der består mellem advokaten og klienten.
F.eks. kan  

 korrespondance mellem en forsvarer og en sigtet ikke kræves udleveret.
 I tilfælde af uenighed om omfanget af pligten til at indsende materiale,  

 skal spørgsmålet forelægges told- og skatteregionen, hvis afgørelse kan  

 påklages til Told- og Skattestyrelsen.
Også regnskabsmaterialet for det løbende år Skattemyndighederne har mulighed for, ved en gennemgang af en skatteyders  

 regnskab for det afsluttede år at se, om de deri opførte balanceposter:  

 debitorer, kreditorer og varelager, passer med bogføringen for det løbende  

 år.
"Ingen tidsbegrænsning bagud" Regnskabs- og bogføringspligtige skatteydere er ifølge SKL,  

 bogføringsloven og bekendtgørelsen om skattemæssige krav til  

 regnskabsgrundlaget og årsregnskabet pligtige til at opbevare  

 regnskabsmateriale i 5 år efter udløbet af det pågældende regnskabsår.
F.s.v.  

 angår konkursboer har Industriministeriet udtalt, at der ikke er hjemmel til  

 at undtage disse fra opbevaringspligten i henhold til bogføringsloven.
 Uanset denne begrænsede opbevaringspligt kan skattemyndighederne kræve  

 indsendt det regnskabsmateriale, som skatteyderen måtte have i behold.
Regnskabsmaterialet hos trediemand Beror regnskabsmateriale hos trediemand, skal han, selv om han har  

 tilbageholdelsesret over materialet, udlevere det til skattemyndighederne,  

 som i så fald skal drage omsorg for, at materialet efter afbenyttelsen  

 tilbageleveres den pågældende trediemand, SKL § 6, stk. 1.
 Regnskabsmateriale må kun tilbageholdes så længe sagens behandling gør det  

 påkrævet, og skatteyderens begrundede ønske om adgang til bøger og bilag bør  

 så vidt muligt imødekommes af skattemyndighederne.
Skønsmæssig ansættelse Efterkommes en begæring efter SKL § 6, stk. 1 eller 2 ikke, vil indkomst  

 og formue i henhold til SKL § 6, stk. 7, kunne ansættes skønsmæssigt.
Regnskab til andre myndigheder, f.eks. moms regnskabet I medfør af SKL § 6, stk. 3, skal "enhver erhvervsdrivende, som til  

 brug for andre offentlige myndigheder fører et regnskab, på begæring af  

 skattemyndighederne indsende regnskabet til disse".
 Denne bestemmelse sigter først og fremmest på de særlige regnskabshæfter,  

 som skal føres af momsregistrerede virksomheder, der ikke fører  

 momsregnskabet i det almindelige bogholderi, men bestemmelsen er udformet  

 generelt med henblik på andre former for "specialregnskaber".
Gennemgang af regnskabsmateriale mv. på stedet Ifølge SKL § 6, stk. 4, er enhver erhvervsdrivende, der fører regnskab,  

 hvad enten han ifølge lovgivningen er regnskabspligtig eller ej, pligtig at  

 give skattemyndighederne adgang til på stedet at gennemgå hans  

 regnskabsmateriale med bilag tilligemed andre dokumenter, der kan have  

 betydning for skatteligningen og foretage opgørelse af kassebeholdninger mv.,  

 når der er rimelig grund dertil.
Udtrykket "når der er rimelig grund dertil" har givet anledning  

 til drøftelser om udtrykkets indhold.
Skattemyndigheden skal kunne anføre en  

 rimelig grund til, at der i det enkelte tilfælde skal foretages et  

 kontrolbesøg, og sådanne kontrolbesøg kan kun i særlige tilfælde finde sted  

 uanmeldt.
En brancheundersøgelse kan ikke i sig selv betragtes som rimelig  

 grund.
Opgørelse og vurdering af aktiver på stedet SKL § 6, stk. 5, hjemler skattemyndighederne ret til på stedet at foretage  

 opgørelse og vurdering af erhvervsdrivendes driftsmæssige aktiver, når der er  

 rimelig grund dertil.
Denne bestemmelse har særlig betydning for ligningen af  

 ikke-regnskabsførende erhvervsdrivende skatteydere, som f.eks.  

 ikke-bogføringspligtige landmænd, men også for mindre næringsdrivende med et  

 mere enkelt regnskabssystem kan det være af betydning, at skattemyndighederne  

 ved besøg hos den erhvervsdrivende kan skaffe sig en begrundet indsigt i en  

 skatteyders formueforhold, virksomhedens omsætning og overskud, såfremt  

 ansættelsen i mangel af fyldestgørende oplysninger om indkomst og formue må  

 ansættes skønsmæssigt.
Undersøgelse kan aftales De lokale skattemyndigheder kan træffe aftale med en skatteyder om, at en  

 undersøgelse af hans regnskabsmateriale mv. foretages på forretningsstedet  

 eller på bopælen.
 Arbejdsgiverkontrol efter KSL § 86, skattekontrol efter SKL § 6 og  

 momskontrol efter momslovens § 74 kan gennemføres ved samme kontrolbesøg.  

 Samtidig arbejdsgiver-, skatte- og momskontrol (samordnet virksomhedskontrol)  

 skal som hovedregel baseres på en aftale med skatteyderen om, at  

 kontrolbesøget med hjemmel i SKL § 6, stk. 4, KSL § 86 og momslovens § 74,  

 stk. 1, omfatter både arbejdsgiver-, skatte og momskontrol.
Retningslinier for gennemførelse af uanmeldt eftersyn Der er ikke i medfør af SKL § 6, stk. 6, af skatteministeren fastsat  

 nærmere regler vedrørende praktiseringen af § 6, stk. 1-5, eller truffet  

 aftale med justitsministeren om regler for politiets bistand ved  

 gennemførelsen af undersøgelser m.v. efter stk. 4 og 5.
 Lovbestemmelsen praktiseres efter følgende retningslinier, jf. bilag til  

 betænkning over forslag til SKL, lovforslag nr. 21, Folketinget 1966/67 (2.  

 samling).
 a.Beslutningen om, at der skal foretages et uanmeldt eftersyn træffes af:
Told- og Skattestyrelsen eller told- og skatteregionerne.
For såvidt angår  

 København af skatteforvaltningen og Frederiksberg af skattedirektoratet.
De  

 samme organer træffer bestemmelse om, hvorvidt politiet i en given situation  

 skal tilkaldes for at yde bistand.
b.Uanmeldte besøg bør være undtagelsen.
Der skal foreligge særlige  

 omstændigheder, for at man ikke på forhånd træffer aftale med en  

 erhvervsdrivende om tidspunktet for en gennemgang af regnskabsmateriale mv.  

 på stedet.
c.Der skal foreligge en helt ekstraordinær situation for at politiet skal  

 være med fra besøgets start.
Det må forudsættes, at der er en formodning om,  

 at adgang vil blive nægtet eller at der på grund af kontrollens særlige  

 karakter vil opstå problemer, som kræver politiets tilstedeværelse.
d.Ansvar for politiets tilkaldelse påhviler skattevæsenet (jf. pkt. a),  

 der stiller politiet den opgave, der skal løses.
Politiet afgør, om opgaven  

 er gennemførlig og på hvilken måde den skal løses.
 e.Politiets opgave er alene at overvinde fysiske hindringer for  

 kontrollens gennemførelse.
 Såfremt den pågældende skatteyder afviser krav om udlevering til gennemsyn  

 af materiale, der ikke kan betegnes som regnskabsmateriale, må denne del af  

 kontrollen opgives på det foreliggende, og skattevæsenet (jf. pkt. a) må være  

 henvist til at overveje, om sagen skal tages op som en overtrædelse af  

 skattekontrollovens afsnit III.
 f.Eftersyn skal foretages til mindst mulig gene for skatteyderen og  

 indenfor normal forretningstid.
 g.Kontrollen vil blive foretaget af embedsmænd, der vil være forsynet med  

 fornøden legitimation.
* Det må antages, at politiets bistand ikke kræver retskendelse, idet der  

 er tale dels om en kontrolbeføjelse udenfor strafferetsplejen, dels at  

 politiet's bistand er hjemlet direkte i bestemmelsen.
Dette er også lagt til  

 grund ved et (utrykt) byretskendelse af 26. jan. 1989. Kæremålet til Vestre  

 Landsret blev af formelle grunde afvist af retten således, at spørgsmålet  

 ikke er realitetsbehandlet ved en højere retsinstans. * Det gælder dog under alle omstændigheder, at retskendelse kan undlades,  

 hvis formålet med undersøgelsen ville forspildes, såfremt kendelse skulle  

 afventes, som f.eks. i tilfælde, hvor eftersynet er led i en krydsrevision,  

 jf. betænkning af den 28. feb. 1973 til lov om ændring af SKL  

 (Folketingstidende 1972-73, tillæg B, spalte 743).
 Uanmeldt eftersyn med politiets bistand kan foretages uden, at der  

 foreligger mistanke om strafbart forhold, cfr. i det følgende om ransagning.
Ransagning Undersøgelse hos skatteydere kan endvidere foretages af politiet i henhold  

 til bestemmelserne i retsplejelovens §§ 794-800 om ransagning.
Det er en forudsætning herfor, at skatteyderen mistænkes for overtrædelse  

 af straffebestemmelserne i straffelovens § 289 eller i SKL.
Begæring om  

 politiets bistand til undersøgelsen, herunder i form af ransagning,  

 fremsættes af skattemyndighederne i medfør af SKL § 22.
 Ransagningen adskiller sig på følgende punkter fra den undersøgelse, som  

 af skattemyndighederne med assistance fra politiet foretages i medfør af SKL  

 § 6, stk. 4 og 5:
 a)Politiet leder ransagningen.
 b)Politiet yder under ransagningen en egentlig undersøgelsesmæssig  

 assistance, der går ud over bistand til overvindelse af fysiske hindringer  

 for undersøgelsen.
c)Ransagning kan kun foretages på skatteyders private bopæl, såfremt dette  

 udtrykkeligt fremgår af ransagningskendelsen.
Det samme gælder, hvis  

 ransagningen skal omfatte skatteyders advokats/revisors kontorlokaler.
 d)Ransagning er ensbetydende med en sigtelse for overtrædelse af  

 straffelovens § 289 eller SKL.
 Ransagning kan kun ske efter retskendelse, medmindre der foreligger  

 særlige forhold, som bevirker, at undersøgelsens øjemed ville forspildes,  

 hvis kendelse skulle afventes.
 Kompetencen til at anmode om politiets bistand til den skattemæssige  

 undersøgelse er delegeret til told- og skatteregionerne samt Frederiksberg og  

 Københavns kommuners skattedirektorater.
A.L.3.3 Erhvervsdrivendes indbyrdes omsætning Efter SKL § 8 C har enhver, der driver selvstændigt erhverv, pligt til at  

 give skattemyndighederne oplysning om den omsætning, vedkommende har haft med  

 andre erhvervsdrivende, og om arbejder, vedkommende har udført for eller  

 ladet udføre hos andre erhvervsdrivende.
Sådanne oplysninger om navngivne erhvervsdrivende kan kræves af alle  

 skattemyndigheder.
For så vidt angår ikke navngivne erhvervsdrivende  

 forudsætter oplysningspligten et pålæg fra Ligningsrådet.
Bestemmelsen kan  

 ikke anvendes generelt, men kun lejlighedsvis over for enkelte  

 erhvervsdrivende eller enkelte brancher.
Bestemmelsen kan ikke anvendes i  

 tilfælde, hvor køberes navne almindeligvis ikke opnoteres, som f.eks. ved  

 torvehandel.
A.L.3.3.1 Kredsen af oplysningspligtige Oplysningspligtige er selvstændige erhvervsdrivende, herunder mæglere og  

 auktionsholdere.
Oplysningspligten for produktions-, indkøbs- og  

 salgsforeninger og lignende erhvervsorganisationer omfatter også  

 organisationernes mellemværender med medlemmer.
Det er en forudsætning, at såvel den, der afkræves oplysninger, som den,  

 hvorom oplysninger kræves, er erhvervsdrivende.
Det antages, at SKL § 8 C  

 ligesom SKL § 8 D kan anvendes over for pengeinstitutter i det omfang, de  

 ønskede oplysninger ikke kan indhentes i medfør af de øvrige bestemmelser om  

 pengeinstitutters oplysningspligt.
A.L.3.3.2 Hvilke oplysninger? Der kan kræves oplysninger om arten af omsætningen eller arbejdet, omsatte  

 varemængder, vederlagets størrelse, tidspunktet for omsætningen eller  

 arbejdets udførelse og om, hvornår og hvorledes vederlaget er erlagt.
Denne  

 opregning antages at være udtømmende.
Oplysninger kan kræves for en nærmere angivet periode og med oplysning om  

 mellemværendets størrelse ved begyndelsen og slutningen af perioden.
SKL § 8  

 C omfatter også kontant salg.
 Oplysningspligten vedrørende omsætning mellem erhvervsdrivende gælder både  

 den erhvervsmæssige og den omsætning, der vedrører privatsfæren.
A.L.3.3.3 Oplysningernes tilgængelighed Efter praksis kan oplysninger efter 8 C kræves uanset det besvær,  

 fremfindelsen medfører.
Denne praksis støttes på en HD, UfR 1960.332 (H),  

 hvorved et slagteri blev pålagt at give oplysninger om navngivne kunders  

 omsætning med slagteriet, uanset at slagteriets regnskabssystem - der i  

 øvrigt var fuldt forsvarligt - var opbygget således, at pligten medførte en  

 betydelig arbejdsbyrde for slagteriet.
 Tilsvarende har Skattedepartementet resolveret, at et selskab, hvis  

 bogføring skete på EDB-system, der gjorde det særdeles bekosteligt for  

 selskabet at meddele enkeltstående oplysninger, var pligtig at meddele de  

 skattelignende myndigheder oplysninger om dets omsætning med en navngiven  

 erhvervsdrivende.
 I tilfælde, hvor det viser sig vanskeligt for den erhvervsdrivende at  

 fremskaffe oplysningerne, bør der i en vis udstrækning tages hensyn hertil  

 ved fastlæggelsen af, i hvilket omfang oplysninger skal afgives.
A.L.3.4 Kredsen af oplysningspligtige i medfør af SKL § 8 D Oplysningspligtige efter SKL § 8 D er offentlige myndigheder, bestyrelser  

 for selskaber som nævnt i SEL § 1, nr. 1, 2 og 2a, kommanditselskaber,  

 kommanditaktieselskaber, partrederier, foreninger, stiftelser, legater og  

 andre institutioner.
Oplysningspligten omfatter også interessentskaber, såfremt samtlige  

 interessenter hver for sig er omfattet af oplysningspligten.
Undtaget fra  

 oplysningspligten i SKL § 8 D er Danmarks Statistik.
 De i Erhvervs- og Selskabsstyrelsens bek. nr. 101 af 19. feb. 1990 angivne  

 takster for udskrifter, kopier og regnskaber finder også anvendelse på  

 oplysninger, som skattemyndighederne anmoder om i medfør af SKL § 8 D.
A.L.3.4.1 Oplysningspligtens omfang * SKL § 8 D, stk. 1, er ændret til "når det må antages, at  

 oplysningerne er af væsentlig betydning for skatteligningen * SKL § 8 D pålægger den nævnte kreds en oplysningspligt, der ligger ud  

 over, hvad der gælder ifølge lovens andre bestemmelser, idet pligten omfatter  

 alle oplysninger. * Der bør i almindelighed gives den skattepligtige  

 lejlighed til selv at fremkomme med de ønskede oplysninger, forinden der  

 rettes henvendelse til tredjemand.
Kun i særlige tilfælde, hvor formålet med  

 undersøgelsen ville forspildes, eller hvor den skattepligtige ikke er i  

 besiddelse af oplysningerne, eller på forhånd har godkendt, at myndighederne  

 indhenter disse, må der rettes henvendelse direkte til tredjemand.
Pengeinstitutter Med hjemmel i SKL § 8 D kan der indkræves oplysning om pengeinstitutters  

 mellemværende med kunder, i det omfang de ønskede oplysninger ikke kan  

 indhentes i medfør af de øvrige bestemmelser om pengeinstitutters  

 oplysningspligt.
Erhvervsdrivende selskaber mv., foreninger, stiftelser, legater og andre  

 institutioner Ønskes oplysninger om erhvervsdrivendes indbyrdes omsætning - oplysninger  

 af samme art som de i SKL § 8 C nævnte - kan disse oplysninger ifølge SKL § 8  

 D, 2. pkt., ikke kræves i videre omfang end hjemlet i § 8 C (se A.L.3.2).  

 Erhvervsdrivende er således på dette område underlagt samme oplysningspligt,  

 uanset i hvilken form virksomheden drives.
A.L.3.4.2 Oplysninger om ikke navngivne personer Oplysningspligten i SKL § 8 D kræver kun Ligningsrådets godkendelse, når  

 der er tale om ikke navngivne skattepligtige.
 Oplysninger kan efter denne bestemmelse indkræves af enhver  

 skattemyndighed, når det drejer sig om oplysninger om navngivne personer.
Oplysninger hvert år i visse tilfælde I medfør af SKL § 8 D er der i en række tilfælde indhentet oplysninger,  

 alene vedrørende et enkelt indkomstår.
Af mere generel interesse er de tilfælde, hvor oplysninger er indkrævet  

 også for fremtiden, således at der på samme måde som ved oplysningspligt uden  

 opfordring indsendes oplysninger hvert år.
Disse tilfælde er for tiden:
 1.Domstolene er pålagt at meddele oplysning om honorarer udbetalt til  

 nævninge, domsmænd, sagkyndige retsmedlemmer og lægdommere i boligretterne.
 2.Jordbrugsdirektoratet er pålagt at meddele oplysning om tilskud, der  

 ydes i henhold til § 7 i lov om udlån til yngre landmænd m.v.
 3.Kommunerne er pålagt at meddele oplysning om diæter, der udbetales til  

 valgstyrere og tilforordnede vælgere.
 4.EF-direktoratet er pålagt at meddele oplysning om udbetalinger i medfør  

 af markedsordninger - markfrøstøtte mv.
 5.Statens Uddannelsesstøtte meddeler skattemyndighederne oplysninger om  

 udbetalte stipendier og om gæld og renter.
 6.Kongeriget Danmarks Hypotekbank og Finansforvaltning meddeler  

 skattemyndighederne oplysninger om eftergivelser af statslån ydet til husmænd  

 i medfør af statshusmandsloven af 1948 og om ændringer i tidligere givne  

 oplysninger.
 7.Sikringsstyrelsen meddeler oplysning om modtagere af visse udenlandske  

 pensioner, såfremt modtagerne tillige får udbetalt dansk folkepension.
 8.Praktiserende Lægers Organisation meddeler oplysning om udbetalte  

 understøttelser til pensionerede læger m.fl.
 9.Støttekomiteer, der etableres i forbindelse med arbejdsnedlæggelser og  

 lign. skal meddele oplysning om udbetalinger til strejkende m.fl.
 10.Arbejdsformidlingskontorerne er pålagt at meddele oplysning om  

 udbetalte mobilitetsfremmende ydelser til arbejdssøgende.
 11.Dansk Landbrugs Grovvareselskab er pålagt at meddele oplysning om  

 beløb, der udbetales til medlemmer ved integration af lokalforeninger i DLG.
 12.Dyrlægernes Understøttelsesforening meddeler oplysning om udbetaling af  

 understøttelse til pensionerede dyrlæger.
 Oplysningssedlen S 74 kan i et vist omfang anvendes ved afgivelse af  

 oplysninger efter SKL § 8 D.
A.L.3.4.3 Oplysningspligtens forhold til offentlige myndigheders tavsheds-  

 og hemmeligholdelsespligt Når offentlige myndigheder foreslås pålagt oplysningspligt efter SKL § 8  

 D, kan pligten kollidere med særlige bestemmelser om hemmeligholdelsespligt.  

 SKL § 8 D gælder på trods af den almindelige tavshedspligt, der påhviler alle  

 offentligt ansatte, men kan ikke uden lovhjemmel fortrænge en særlig  

 hemmeligholdelsespligt pålagt offentlige myndigheder ifølge særskilt  

 bestemmelse.
 Endelig kan nævnes, at politimestre kan pålægges at udlåne akter i  

 straffesager, i det omfang de vedrører økonomiske forhold.
Skatte- og afgiftsmyndighedernes indbyrdes udveksling af oplysninger SKL § 8 D begrænser ikke mulighederne for udveksling af oplysninger mellem  

 skattemyndighederne indbyrdes.
En sådan udveksling kan ske, hvad enten der er  

 tale om navngivne eller ikke navngivne skattepligtige.
Videregivelse af oplysninger til andre myndigheder Ved videresendelse af oplysninger til andre myndigheder skal reglerne i  

 cirk. nr. 51 af 6. marts 1987 om skattemyndighedernes tavshedspligt efter  

 gennemførelsen af forvaltningsloven iagttages.
Oplysning om ejerforhold til aktier Hjemmelen for skattemyndighederne til hos et selskab at kræve oplysning om  

 navn, adresse og cpr.nr. eller SE-nr. på personer, selskaber mv., som har  

 været ejere af aktier eller anparter m.v. i selskabet, samt om størrelsen af  

 de pågældende aktieposter m.v. eller stemmerettigheder er fastslået i SKL § 8  

 D, stk. 2. Der henvises i øvrigt til skd. cirk. nr. 137 af 9. juni 1994 om  

 beskatning ved afståelse af aktier m.v.
Skattemyndighederne kan videregive de i medfør af denne bestemmelse  

 indhentede oplysninger, dog undtaget cpr.nr. , til aktionærer i selskabet,  

 hvis de pågældende aktionærer ikke selv har adgang til disse oplysninger.
Det  

 er dog en forudsætning, at aktionæren enten har solgt eller afgivet tilbud om  

 salg af aktierne, alene betinget af at han ikke er omfattet af PSL § 19 a.
A.L.3.5 Pengeinstitutternes egne forhold Pengeinstitutter er for så vidt angår egne forhold undergivet samme  

 oplysningspligt som andre erhvervsdrivende/selskaber.
A.L.3.6 SKL § 8 G, stk. 1 Navngivne * Pengeinstitutters oplysningspligt er nu omfattet af SKL § 8 D.
Oplysningspligten efter SKL § 8 G vedrører alene vekselerer, advokater og  

 andre personligt erhvervsdrivende. * Hovedbestemmelsen om pengeinstitutters m.fl. oplysningspligt vedrørende  

 kunders forhold findes i SKL § 8 G.
Efter § 8 G, stk. 1, 1. pkt. skal  

 pengeinstitutterne efter anmodning give skattemyndighederne alle oplysninger  

 om navngivne personers indskud, lån, depoter eller boks, når det er af  

 væsentlig betydning for skatteligningen.
Samme pligt påhviler andelskasser,  

 bankierer, vekselerere, advokater og andre, der modtager penge og andre  

 værdier til forvaltning eller erhvervsmæssigt udlåner penge.
§ 8 G, stk. 1 anses for udtømmende inden for sit område, dvs. vedrørende  

 indskud, lån, depot og boks.
Dette udledes af ØLD, UfR 1962.204 (Ø)  

 vedrørende Morsø Bank A/S, hvori det fastslås, at hjemlen for  

 skattemyndighederne til at kræve oplysninger vedrørende et indestående i bank  

 alene må søges i SKL § 8 G, stk. 1 (tidligere 8 C, stk. 2).  

 Pengeinstitutternes oplysningspligt vedrørende bankindeståender kan således  

 ikke udvides med henvisning til SKL's øvrige bestemmelser.
 Til illustration af, hvilke oplysninger, der bl.a. kan kræves vedrørende  

 indskud, lån, depot og boks nævner bestemmelsen i stk. 1, 2. pkt.:  

 "Størrelsen af lån og af indestående eller forvaltede midler og disses  

 afkastning, om bevægelser på indskuds- eller lånekonti, herunder oplysninger  

 om trukne og indsatte checks, om diskonterede veksler samt om  

 sikkerhedsstillelse for lån og kreditter".
 Værdipapircentralen kan ikke afkræves oplysninger i medfør af SKL § 8 G,  

 hvorfor skattemyndigheden henvises til at indhente oplysninger omfattet af  

 SKL § 8 G hos det kontoførende institut, såfremt det er bekendt.
 Beføjelsen til at indhente oplysninger efter SKL § 8 G, stk. 1, 1. og 2.  

 pkt. tilkommer skattemyndighederne.
Skattedepartementet har i cirkulære nr. 117 af 29. juni 1982 fastsat  

 regler om tilvejebringelse af oplysninger fra banker og sparekasser m.fl.
I  

 cirkulæret er det bl.a. præciseret, at oplysninger i videst muligt omfang  

 skal fremskaffes af den pågældende skatteyder selv, jf. pkt. 4, 5 og 6.
Såfremt det skønnes, at skatteyderen ikke er i stand til at fremskaffe de  

 nødvendige oplysninger, bør man søge at opnå den pågældendes bemyndigelse til  

 at rette henvendelse til det pågældende pengeinstitut.  

 Skatteyderen/kontohaverens bemyndigelse bør gives skriftligt og vedlægges  

 henvendelsen til pengeinstituttet.
Foreligger der efter skattemyndighedens  

 opfattelse særlige forhold som bevirker, at bemyndigelse ikke kan eller bør  

 indhentes, kan der rettes henvendelse til pengeinstituttet.
I skrivelsen til  

 pengeinstituttet gøres opmærksom på, at der foreligger særlige forhold.
Det forhold, at oplysningerne i et pengeinstitut skal indhentes til brug  

 for en skattepligtssag, berettiger ikke i sig selv til at undlade at søge  

 oplysningerne indhentet hos skatteyderen selv.
Begrebet "særlige  

 forhold" skal således forstås ret snævert.
 Oplysninger efter SKL § 8 G, stk. 1, 1. og 2. pkt. kan kun kræves om  

 navngivne personer.
Ikke navngivne Oplysninger om ikke navngivne personer kan ifølge § 8 G, stk. 1, 3. pkt.,  

 kun indhentes efter Ligningsrådets godkendelse, og kun om indestående og  

 forvaltede midler, disses afkast samt oplysninger til identifikation af  

 ejeren.
En henvendelse til et pengeinstitut vedrørende ikke navngivne  

 personer kan følges op af en henvendelse vedrørende navngivne, når personen  

 ved den første henvendelse er identificeret.
Forældelse SKL § 8 G, stk. 1, fastsætter ikke nogen begrænsning i tidsmæssig  

 henseende for oplysninger, der er mere end 5 år gamle, og opbevaringspligten  

 efter bogføringslovens § 2 er uden betydning for oplysningspligten efter SKL  

 § 8 G, stk. 1.
 Såfremt det pågældende materiale er i behold, er pengeinstituttet  

 forpligtet til at efterkomme en anmodning om oplysninger, der er mere end 5  

 år gamle.
 A.L.3.7 Indløsning af udbyttekuponer vedrørende aktier mv.
Efter SKL § 10 kan told- og skatteregionerne bestemme, at der ved  

 indløsning af udbyttekuponer skal iagttages nærmere legitimationsregler, og  

 de derved fremkomne oplysninger skal indsendes til skattemyndighederne.
Sådan  

 bestemmelse er ikke truffet, og § 10 har således ikke virkning for tiden.
Vederlag for opfyldelse af oplysningspligten De oplysningspligtige har ikke krav på godtgørelse af de udgifter, der er  

 forbundet med opfyldelse af oplysningspligten.
 I ganske særlige tilfælde, hvor der er udført et meget omfattende  

 oplysningsarbejde, vil spørgsmålet om dækning af pengeinstituttets udgifter  

 dog kunne rejses over for told- og skatteregionerne, hvis afgørelse kan  

 påklages til T&S.
A.L.4 Erklæringspligt A.L.4.1 Indskudskonti i udlandet Når der oprettes en indskudskonto i et pengeinstitut m.v. i udlandet, skal  

 kontohaver afgive en erklæring herom til de statslige told- og  

 skattemyndigheder, jf.
SKL § 11 A.
Der skal afgives erklæring for hver enkelt  

 konto, der oprettes.
 Indskudsbeviser udstedt af udenlandske pengeinstitutter m.v. sidestilles  

 med kontoindestående, når indskudsbeviset har en oprindelig løbetid på til  

 med et år, og når der oprettes en konto hos udstederen, hvorpå bevisernes  

 pålydende værdi, forrentning og indfrielsesprovenu bogføres.
 Til dette formål findes en blanket for erklæringspligtige, der er  

 SE-registrerede (Erklæring K for SE-registrerede), og en blanket for andre  

 erklæringspligtige (Erklæring K for ikke SE-registrerede).
 Der er kun erklæringspligt, hvis man er skattepligtig her til landet af de  

 nævnte konti respektive indskudsbeviser eller afkast heraf.
Endvidere skal statsanerkendte arbejdsløshedskasser, forsikringsselskaber,  

 investeringsforeninger, børsmæglerselskaber samt kreditinstitutter ikke  

 afgive erklæring.
Optræder en af disse som formidlere for investorer, er  

 investorerne selv erklæringspligtige.
 På blanketten, hvorpå erklæring afgives, skal der afgives en fuldmagt til  

 de statslige told- og skattemyndigheder til indseende i kontoen i det  

 udenlandske pengeinstitut m.v.
 Endvidere skal blanketten vedlægges en tilsagnserklæring fra det  

 udenlandske pengeinstitut m.v., hvori det påtager sig hvert år af egen drift  

 at sende oplysninger om kontoen til de statslige told- og skattemyndigheder.
 Denne fuldmagt samt tilsagnserklæringen fra det udenlandske pengeinstitut  

 m.v. er ikke nødvendig, hvis kontohaveren:
-er SE-registreret, eller -er udsendt af den danske stat til tjeneste i udlandet og er fuldt  

 skattepligtig her til landet, eller -er samlevende ægtefælle med eller hjemmeboende barn af en, der er udsendt  

 af den danske stat til tjeneste i udlandet, og selv er fuldt skattepligtig  

 her til landet, eller -ved tilflytning eller på anden vis er blevet skattepligtig her til landet  

 af en konto i udlandet eller afkast heraf, og kontoen er oprettet før  

 skattepligtens indtræden, eller -har oprettet kontoen før den 1. okt. 1988.
A.L.4.2 Værdipapirer i udlandet Værdipapirer, der ikke er registreret i Værdipapircentralen, skal  

 deponeres i et pengeinstitut, jf.
SKL § 11 B.
 Hvis deponeringen sker i udlandet, skal deponeringen ske i et udenlandsk  

 pengeinstitut eller hos udstederen af værdipapiret.
 Hvis værdipapiret alene eksisterer i form af registrering i en  

 værdipapircentral i udstedelseslandet, skal der ske en kontoføring igennem et  

 pengeinstitut.
 Reglerne om pligt til deponering gælder ikke for:
-værdipapirer, der ikke foreligger i fysisk form og er udstedt på navn  

 bortset fra de, der er børsnoterede (for eksempel private sælgerpantebreve,  

 der ikke er børsnoterede) -aktier tilhørende personer, der ejer mindst 25 % af aktiekapitalen i det  

 pågældende selskab Der skal afgives en erklæring til de statslige told- og skattemyndigheder  

 om den foretagne deponering/kontoføring.
Der skal afgives erklæring for hvert depot.
Endvidere skal hver enkelt  

 afgive erklæring, hvis der er flere indehavere af depotet eller kontoen.  

 Erklæringerne skal herefter indsendes samlet til de statslige told- og  

 skattemyndigheder.
 Til dette formål findes en blanket (Erklæring V).
På denne erklæring skal det oplyses, hvilke værdipapirer der indlægges ved  

 depotets eller kontoens oprettelse.
Der skal ikke afgives erklæring på ny ved  

 ændring af depotet eller kontoen som følge af indlæggelse eller udtagelse af  

 andre værdipapirer.
 Der er kun erklæringspligt, hvis man er skattepligtig her til landet af de  

 nævnte værdipapirer.
Endvidere skal statsanerkendte arbejdsløshedskasser, forsikringsselskaber,  

 investeringsforeninger, børsmæglerselskaber samt kreditinstitutter ikke  

 afgive erklæring.
Optræder en af disse som formidlere for investorer, er  

 investorerne selv erklæringspligtige.
 På blanketten, hvorpå erklæringen afgives, skal der gives fuldmagt til de  

 statslige told- og skattemyndighederne til indseende i depotet respektive  

 kontoen.
 Endvidere skal blanketten vedlægges en tilsagnserklæring fra depositaren  

 respektive kontoføreren, hvori denne påtager sig hvert år af egen drift at  

 sende oplysninger om depotet respektive kontoen til de statslige told- og  

 skattemyndigheder.
A.L.4.3 Livs- eller pensionsforsikring Ejere af en livs- eller pensionsforsikring i et forsikringsselskab i  

 udlandet skal afgive en erklæring herom til de statslige told- og  

 skattemyndigheder, jf.
SKL § 11 C.
I visse tilfælde er den, der efter ejerens  

 død i henhold til bestemmelserne i policen m.v. er berettiget til udbetaling  

 af forsikringen, også erklæringspligtig.
 Til dette formål findes en blanket (Erklæring L).
 Der skal ikke afgives erklæring ved begravelsesforsikringer og lignende,  

 der er baseret på, at afkastet stedse er negativt, og at et års indbetalinger  

 anvendes til samme års udbetalinger, således at ordningen ikke har nogen  

 kapitalværdistigning.
 Der er kun erklæringspligt, når man er fuldt skattepligtig her til landet.
 På blanketten, hvorpå erklæring afgives, skal der gives fuldmagt til de  

 statslige told- og skattemyndigheder til indseende i forsikringen i  

 forsikringsselskabet i udlandet.
 Endvidere skal blanketten vedlægges en tilsagnserklæring fra  

 forsikringsselskabet i udlandet, hvori dette påtager sig hvert år af egen  

 drift at sende oplysninger om forsikringen til de statslige told- og  

 skattemyndighederne.
 Denne fuldmagt samt tilsagnserklæringen fra forsikringsselskabet i  

 udlandet er ikke nødvendig, hvis:
-forsikringen er tegnet før den 1. juli 1994 - hvis forsikringen ændres  

 efter dette tidspunkt, skal der dog afgives fuldmagt og indhentes  

 tilsagnserklæring fra forsikringsselskabet i udlandet -forsikringen er en livsforsikring, der alene kan komme til udbetaling i  

 tilfælde af den forsikredes død eller invaliditet inden forsikringstidens  

 aftalte udløbstidspunkt, såfremt dette aftalte tidspunkt ikke ligger senere  

 end første policedag efter den forsikredes fyldte 80 år -forsikringen er en livsforsikring og er oprettet, mens forsikringstager  

 ikke er skattepligtig til Danmark, eller mens forsikringstager efter  

 bestemmelserne i en dobbeltbeskatningsoverenskomst er hjemmehørende i en  

 fremmed stat, Færøerne eller Grønland, såfremt 1.samtlige indbetalinger er fradraget i positiv skattepligtig indkomst i  

 overensstemmelse med skattelovgivningen i den stat, hvor den pågældende var  

 skattepligtig på indbetalingstidspunktet, eller 2.samtlige indbetalinger er foretaget af en arbejdsgiver og  

 indbetalingerne i overensstemmelse med skattelovgivningen i den stat, hvor  

 den pågældende er skattepligtig på indbetalingstidspunktet, ikke er medregnet  

 ved opgørelsen af den skattepligtige indkomst.
A.L.4.4 Gaver til personer i udlandet Hvis der ydes en gave til en værdi over 60.000 kr. til en person i  

 udlandet, der ikke er fuldt skattepligtig her i landet, skal gavegiver  

 anmelde dette til de statslige told- og skattemyndigheder, jf.
SKL § 11 D.
 Anmeldelse skal ske på tidspunktet for gavegivelsen.
 Til dette formål findes en blanket (Anmeldelse G).
A.L.5 Sanktioner - forsvarerbistand A.L.5.1 Skatteforhøjelse A.L.5.1.1 Personskat ("Skattekontrollovstillæg") Ifølge SKL § 1, stk. 3 og § 2, stk. 3 og 4, forhøjes alm. indkomstskat,  

 formueskat og særlig indkomstskat i mangel af behørig selvangivelse og i  

 mangel af rettidig selvangivelse med såkaldt skattekontrollovstillæg.
 Forhøjelse sker efter følgende regler:
 a)selvangivelsen anses for rettidigt indgivet, dersom den er  

 skattemyndigheden i hænde med morgenposten dagen efter udløbet af fristen for  

 rettidig aflevering.
 b)kontrollovstillæg pålægges dog ikke for yderligere 1 døgns forsinkelse.
 c)2-9 dages forsinkelse - forhøjelse 2 pct., maks. 2.000 kr.
 d)10 dages eller længere forsinkelse - forhøjelse 5 pct., maks. 2.000 kr.
 e)hvor der foreligger ikke-behørig selvangivelse pålægges et  

 kontrollovstillæg på indtil 5 pct., maks. 2.000 kr. (se dog A.L.1.4.).
 Er der indrømmet udsættelse af fristen for selvangivelse, beregnes  

 overskridelsen af fristen fra den dag, hvortil udsættelse er givet.
 Forhøjelsen foretages på henholdsvis formueskat, indkomstskat og særlig  

 indkomstskat, således at maksimeringen gælder for hver af disse kategorier.  

 Forhøjelse beregnes ikke af kirkeskatten.
 Vedrørende almindelig indkomstskat fremkommer maksimumbegrænsningen  

 således: Indkomstskat til staten 1.200 kr., til kommunen 600 kr. og til  

 amtskommunen 200 kr. - ialt 2.000 kr.
 Reglerne om kontrollovstillæg finder også anvendelse, hvis årsregnskab  

 eller regnskabsoplysninger, herunder et korrekt udfyldt (evt. elektronisk  

 indberettet) virksomhedsskema, der skal vedlægges selvangivelsen, ikke  

 indsendes rettidigt, eller hvis regnskabet ikke er udarbejdet i  

 overensstemmelse med bestemmelserne i bekendtgørelse om skattemæssige krav  

 til regnskabsgrundlaget og årsregnskabet.
 Hvis påligning af tillæg foretages i anledning af ikke-behørig eller ikke  

 rettidig indgivet selvangivelse, skal der tilsendes skatteyderen underretning  

 herom.
Efter ændringen af KSL § 81 og SKL § 16 kan kontrollovstillæg næppe  

 anvendes overfor skatteydere, der modtager den forudprintede selvangivelse,  

 altså stor set alle lønmodtagere. Årsagen er, at det ikke er muligt at  

 udskille de skatteydere, der finder de forudprintede oplysninger korrekte og  

 fyldestgørende, fra de skatteydere, der burde indsende ændringer til  

 selvangivelsen, men undlader dette.
De sidstnævnte kan i givet fald straffes  

 efter SKL § 16. Hvis en modtager af en forudprintet selvangivelse har fået  

 individuel indsendelsesfrist efter ansøgning, og denne frist overskrides, kan  

 der kun pålægges kontrollovstillæg, hvis det i henstandsmeddelelsen er  

 oplyst, at selvangivelsen skal indsendes inden fristens udløb.
Bevillingsmæssig fritagelse Samtidig med underretningen om tillægget skal det oplyses, at ansøgning om  

 bevillingsmæssig fritagelse for tillægget kan indgives til de kommunale  

 skattemyndigheder.
Ved underretning om skattemyndighedens afgørelse, skal det  

 oplyses, at afgørelsen kan påklages til skatteankenævnet.
Nævnets afgørelse  

 kan ikke indbringes for højere administrativ myndighed.
Klagevejledning Bestrides lovligheden af et tillæg, idet det f.eks. påstås, at  

 selvangivelsen er indgivet rettidigt, og der ikke gives skatteyderen medhold  

 heri, oplyses skatteyderen om at klage indgives i sædvanlig instansfølge.
Undladelse af påligning af skattekontrollovstillæg.
Fritagelse og lempelse I medfør af SKL § 4, stk. 5, kan de kommunale skattemyndigheder under  

 særlige omstændigheder fritage for skatteforhøjelser i henhold til § 1, stk.  

 3 og § 2, stk. 3 og 4.
 Delvis fritagelse for tillægget (lempelse) bør gives ved nedsættelse af  

 den anvendte procentsats.
Ved større skattepligtig indkomst eller formue indebærer en nedsættelse af  

 kontrollovsprocenten på grund af lovens overgrænse på 2.000 kr., ikke  

 nedsættelse af tillægget.
I sådant tilfælde bør kontrollovstillægget  

 fastsættes til et beløb, der indberettes manuelt.
Den indkodede  

 kontrollovsprocent skal så slettes.
 Der henvises i øvrigt til SD-cirk. 1982-7.
A.L.5.1.2 Selskabsskat Se ligningsvejledningen om aktionærer og selskaber afsnit S.E.1.2.
A.L.5.2 Tvangsbøder 1.I medfør af SKL § 4, stk. 4 kan de kommunale skattemyndigheder pålægge  

 daglige bøder (tvangsbøder) til fremtvingelse af behørig selvangivelse og  

 årsregnskab.
De kommunale skattemyndigheders afgørelse kan påklages til  

 skatteankenævnet hvis afgørelse ikke kan indbringes for anden administrative  

 myndigheder.
Også indgivelse af selskabers selvangivelse og de i SEL § 29, stk. 1,  

 nævnte meddelelser kan af de kommunale skattemyndigheder fremtvinges ved  

 pålæg af tvangsbøder, jf.
SEL § 28, stk. 3, (jf. § 29, stk. 1).
 2.Vægring ved afgivelse af det i øvrigt af SKL § 9, stk. 1, omfattede  

 oplysningsmateriale må forelægges told- og skatteregionerne, der afgør om  

 pligtens efterkommelse skal fremtvinges ved pålæg af tvangsbøder.
 3.Tvangsbøder kan ikke pålægges skatteydere, der er omfattet af KSL § 81,  

 jf. ovenfor under pkt. 4.1, medmindre der har været givet henstand.
Normalsatsen er 100 kr. pr. dag.
Se i øvrigt skd. cirk. nr. 246 af 24.  

 nov. 1969 og nr. 108 af 15. maj 1973. Hvis pålægget ikke følges, kan  

 tvangsbøderne successivt forhøjes.
 I almindelighed bør tvangsbøderne inddrives med et stadig stigende antal,  

 således at der f.eks. først inddrives bøder for 10 dage, derefter for 20  

 dage, 40 dage og så fremdeles, og således at yderligere bøder ikke overgives  

 til inddrivelse, førend de tidligere er indgået eller afgivet til  

 politimæssig behandling.
 Ved lov nr. 375 af 7. juni 1989 er inddrivelsen af de tvangsbøder, der  

 pålægges efter SKL § 4, jf. ovenfor punkt 1, overført til pantefogeden.  

 Bestemmelsen trådte i kraft den 15. aug. 1989.
 Inddrivelse af de under punkt 2 og 3 nævnte tvangsbøder kan ske ved udlæg,  

 der foretages af pantefogeden, jf. justitsministeriets bek. nr. 490 af 25.  

 jun. 1991, lov nr. 278 af 26. maj 1976 om fremgangsmåden, og SD-cirk.  

 1978-13.
 Såfremt udlæg helt eller delvis er forgæves, kan den pågældende indsættes  

 til afsoning af det resterende beløb.
 Når det begærede materiale afleveres, bortfalder ikke-betalte bøder.
A.L.5.3 Kontospærring Ifølge SKL § 11 kan konti i banker og sparekasser, hos advokater,  

 vekselerere og andre, der modtager penge som indskud, spærres af told- og  

 skatteregionerne i 6 måneder, når indskudsmodtageren ikke har sikker kundskab  

 om kontohaverens navn og adresse, f.eks. hvis kontohaveren ikke kan findes på  

 grundlag af foreliggende navne- og adresseoplysninger, eller hvis den opgivne  

 kontohaver ikke vil vedkende sig indskuddet.
 Når der overfor indskudsmodtageren foretages anmeldelse om ejerforholdet  

 ved afgivelse af en af told- og skatteregionerne fastsat legitimation for  

 den, som første gang efter spærringen vil disponere over kontoen, ophører  

 spærringen, uden at der hertil kræves erklæring fra nogen myndighed.
 Forevises legitimation ikke, og kan de kommunale skattemyndigheder ikke  

 henføre en konto til den virkelige ejer, kan kontoen efter told- og  

 skatteregionens nærmere bestemmelse yderligere spærres i et af told- og  

 skatteregionen fastsat åremål.
Er kontoen efter udløbet heraf stadig ikke henført til en berettiget,  

 indberettes dette til Skatteministeriet.
Efter forudgående offentlig varsling  

 med 1 års frist, inddrages indeståendet til fordel for statskassen, såfremt  

 ingen berettiget melder sig.
Told- og skatteregionen kan dog under særlige  

 omstændigheder dispensere fra sådan inddragelse eller tillade godtgørelse af  

 allerede inddragne beløb.
Et pengeinstitut kan ikke gøre en gennemført  

 kontospærring illusorisk ved at inddrage kontoens indestående under  

 henvisning til forældelse, TfS 1984.392.
Adgang til at foretage spærring efter denne bestemmelse har fortsat  

 betydning for konti oprettet før 1. juli 1977, som i henhold til  

 valutalovgivningen er noteret som tilhørende valutaudlændinge.
Disse konti er  

 ikke omfattet af reglerne i SKL § 8 J om oplysning af cpr.nr. eller SE-nr.
A.L.5.4 Bødesager A.L.5.4.1 Ansvar efter SKL afsnit III Reglerne for udmåling af administrative bøder ved overtrædelse af SKL § 13  

 og § 16 fremgår af T&S-cirk. 1990-32.
Ifølge reglerne udgør normalsatsen for skattesvig og grov uagtsomhed  

 henholdsvis 2 gange og 1 gang skatteunddragelsen.
Normalsatsen fraviges ved  

 skattedifferencer under 30.000 kr., hvor der kun beregnes halv normalbøde,  

 samt ved "forskydningsdifferencer".
 Hvis den samlede ansvarspådragende skatte- og eventuelle  

 afgiftsunddragelse er mindre end 4.000 kr., ved forsæt, eller 8.000 kr. ved  

 grov uagtsomhed rejses ikke bødekrav, men sagen kan afsluttes med en  

 "advarsel".
 Hvis en skatteyder kan anses for "selvmelder", kan sagen under  

 visse betingelser ligeledes afsluttes uden, at der gøres bødekrav gældende.
 Ved forsøg på eller medvirken til skattesvig fastsættes bøden til  

 halvdelen af normalbødetaksten.
A.L.5.4.2 Kompetence Sager om grov uagtsomhed kan uanset de unddragne skatters størrelse  

 afgøres administrativt, jf.
Told*Skat cirk. 1990-32, side 5, punkt J.
 Ved skattesvig dvs. forsætlig skatteunddragelse kan alle sager, hvor de  

 samlede unddragne skatter tillige med evt. unddraget moms og punktafgifter  

 ikke overstiger 100.000 kr., afgøres administrativt.
A.L.5.4.3 Udtagelse af bødesager Ved SD's skrivelse af 27. dec. 1977 til de kommunale ligningsmyndigheder  

 er givet retningslinier for udtagelse af sager, hvor der antages at foreligge  

 overtrædelse af SKL § 13. Udtagelsen sker under tilsyn af told- og  

 skatteregionerne.
 Ved T&S-cirk. 1990-32, er der foretaget justeringer af nogle af de  

 beløbsgrænser, som er afgørende for udtagelse af ansvarssager.
 Efter at ændring af ansættelsen har fundet sted, indsender kommunen  

 selvangivelsen til told- og skatteregionen bilagt sagsfremstilling og  

 eventuelt revisionsrapport mv.
 I ganske særlige tilfælde, kan det være hensigtsmæssigt at undlade  

 egentlig ændring af skatteansættelserne og i stedet foranledige, at sagen  

 behandles som efterbetalingssag i medfør af SL § 42, jf. skattestyrelsesloven  

 § 17.
 Såfremt der i en sag, hvor ansættelsen påklages til skatteankenævnet eller  

 Landsskatteretten, må antages at foreligge ansvar efter SKL, skal sagen  

 udtages og indsendes til told- og skatteregionen uden at afvente afgørelse i  

 klagesagen.
 Om behandlingen af disse sager henvises til T&S-cirk. 1994-8 af 26.  

 april 1994.
 I følgende tilfælde sker der ikke udtagelse:
1.hvor en forskydningsdifference ikke overstiger eller har oversteget  

 30.000 kr., 2.hvor en forskydningsdifference ikke er væsentlig i forhold til den  

 aktiv-/passivmasse, differencen vedrører.
Ved "ikke væsentlig" vil  

 man normalt forstå en difference, der er mindre end 10 pct. af den pågældende  

 aktiv-/passivmasse og ikke overstiger 200.000 kr.
Området omfatter først og  

 fremmest varelagre, igangværende arbejder, varedebitorer, varekreditorer og  

 forudbetalte omkostninger.
 3.hvor der foreligger en difference, der kan konstateres ved en direkte  

 afstemning af selvangivelse og/eller regnskab med oplysninger, der  

 landsdækkende og uden opfordring tilgår skattemyndighederne.
Det er told- og skatteregionerne, Københavns skatteforvaltning og  

 Frederiksberg skattedirektorat der træffer afgørelse om, hvorvidt der i de af  

 ligningsmyndighederne udtagne sager skal rejses bødesag.
Told- og  

 skatteregionerne, Københavns skatteforvaltning og Frederiksberg  

 skattedirektorat kan på egen hånd og uden ligningsmyndighedernes medvirken  

 udtage sager med henblik på strafansvar.
De for ligningsmyndighederne  

 fastsatte regler gælder i så fald også for told- og skatteregionerne.
 Om kompetencen til at afslutte bødesager, se T&S-cirk. 1992-8.
A.L.5.4.4 Forsvarerbistand Der er indført regler om adgang til forsvarerbistand under en  

 administrativ skatte- eller afgiftsstraffesag.
Reglerne findes i lovbek. nr.  

 489 af 19. sept. 1984 samt i skm. bek. af 2. dec. 1994, j.nr. 94-712-39.
 Der er adgang til at begære en forsvarer beskikket, når en sag kan medføre  

 strafansvar for overtrædelse af skattekontrolloven og for visse overtrædelser  

 af kildeskatteloven, sømandsskatteloven, investeringsfonds- og  

 etableringskontoloven.
 Forsvarer kan beskikkes, når det efter sagens beskaffenhed, skatteyderens  

 person eller omstændighederne i øvrigt må anses for ønskeligt.
Begæring om beskikkelse af forsvarer kan fremsættes af skatteyderen selv,  

 men også af skattemyndighederne, når særlige forhold foreligger.
Det er i  

 alle tilfælde skattemyndighederne, der skal indbringe spørgsmålet for retten.
 Forsvareren har som hovedregel adgang til at gøre sig bekendt med det  

 materiale, skattemyndighederne har tilvejebragt til brug for den  

 administrative straffesag.
 Såfremt skatteyderen findes skyldig, har han pligt til at erstatte det  

 offentlige udgifterne til vederlaget til den beskikkede forsvarer.
 Skatteyderen skal skriftligt vejledes om adgangen til at begære en  

 forsvarer beskikket, om forsvarerens beføjelser og om betalingen af  

 forsvarerens vederlag.
 Proceduren for beskikkelse af forsvarer i administrative  

 skattestraffesager er bl.a. beskrevet i Told- og Skattestyrelsens vejledning  

 om behandling af sager om overtrædelse af skattekontrolloven og om  

 overtrædelse af såvel skattekontrolloven som afgiftslovgivningen  

 (fællessager), Told*Skat, juli 1992.
