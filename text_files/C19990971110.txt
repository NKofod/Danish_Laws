Cirkulæreskrivelse af 17.05.1994 om  

 indhentelse af udtalelser fra Arbejdsskadestyrelsen i sager, der  

 vedrører umyndige Til statsamterne, herunder Københavns Overpræsidium I forbindelse med statsamternes behandling af  

 ansøgninger om godkendelse af forlig vedrørende  

 forsikringsydelser, der tilkommer umyndige, kan der opstå behov for  

 indhentelse af udtalelser fra Arbejdsskadestyrelsen i henhold til § 66 i lov  

 om forsikring mod følger af arbejdsskade og § 10 i  

 erstatningsansvarsloven.
 I cirkulæreskrivelse af 26. januar 1989 oplyste  

 direktoratet, at man i den seneste tid fra statsamterne havde modtaget et  

 antal sager vedrørende private ulykkesforsikringer, hvor  

 forsikringsselskabet havde modsat sig at betale gebyr for en udtalelse fra  

 Sikringsstyrelsen (nu Arbejdsskadestyrelsen).
 Man orienterede om, at direktoratet og Sikringsstyrelsen  

 med hensyn til allerede verserende sager havde aftalt, at statsamterne uden  

 gebyrbetaling kunne indsende sager vedrørende ulykkesforsikringen til  

 sikringsstyrelsen under henvisning til cirkulæreskrivelsen.
 Samtidig ophævede man pligten for statsamterne til  

 at forelægge sagerne for direktoratet.
 Civilretsdirektoratet har efter udsendelsen af  

 ovennævnte cirkulæreskrivelse erfaret at der forelægges  

 sager for Arbejdsskadestyrelsen under henvisning til  

 cirkulæreskrivelsen, uanset at det pågældende  

 forsikringsselskab ikke har modsat sig at betale gebyret.
 Resultatet af, at en sag under henvisning til den i  

 cirkulæreskrivelsen af 26. januar 1989 omtalte aftale mellem  

 arbejdsskadestyrelsen og direktoratet forelægges for styrelsen, er, at  

 Civilretsdirektoratet afholder gebyret.
 Civilretsdirektoratet skal derfor præcisere, at det  

 offentlige alene kan afholde denne udgift, hvis indhentelse af en udtalelse  

 fra Arbejdsskadestyrelsen er nødvendig for statsamternes skrivelse, og  

 forsikringsselskabet afviser at afholde udgiften, fordi den ikke er omfattet  

 af dækningen i den pågældende ulykkesforsikring.
 Af hensyn til Civilretsdirektoratets  

 regnskabsmæssige kontrol skal direktoratet anmode om, at statsamterne  

 fremover samtidig med forelæggelsen for arbejdsskadestyrelsen af en  

 sag, hvor selskabet som ovenfor anført har modsat sig betaling af  

 gebyret, indsender kopi af følgende dokumenter til  

 Civilretsdirektoratet:
 I de sager, hvor det til brug for Arbejdsskadestyrelsens  

 behandling af sagen er nødvendigt at indhente en  

 speciallægeerklæring, vil udgiften hertil ligeledes blive afholdt  

 af Civilretsdirektoratet.
Man skal dog anmode om, at disse sager fortsat  

 forelægges for Civilretsdirektoratet, forinden  

 speciallægeerklæring indhentes.
Ved forelæggelsen  

 bør der vedlægges kopi af skrivelsen fra  

 Arbejdsskadestyrelsen.
