Betænkning afgivet af Socialudvalget den 6. maj 2004 Betænkning over Forslag til lov om  

 ændring af lov om social pension (Udvidelse af modtagerkredsen for den supplerende  

 pensionsydelse) [af socialministeren (Henriette Kjær)] 1. Udvalgsarbejdet Lovforslaget blev fremsat den 31. marts 2004 og var til 1.  

 behandling den 20. april 2004. Lovforslaget blev efter 1. behandling henvist  

 til behandling i Socialudvalget.
Møder Udvalget har behandlet lovforslaget i 2 møder.
Høring Den 16. april 2004 sendte socialministeren de indkomne  

 høringssvar samt et notat herom til udvalget.
Skriftlige henvendelser Udvalget har i forbindelse med udvalgsarbejdet modtaget 1  

 skriftlig henvendelse fra Muskelsvindfonden.
Spørgsmål Udvalget har stillet 3 spørgsmål til socialministeren til  

 skriftlig besvarelse, som denne har besvaret.
2. Indstillinger og politiske bemærkninger Et  

  

 flertal  

  

 i udvalget  

 (V, DF, KF, SF og EL) indstiller lovforslaget til  

  

 vedtagelse uændret.
 Dansk Folkepartis medlemmer af udvalget bemærker at, når det  

 drejer sig om at forbedre forholdene for de svage og økonomisk vanskeligt  

 stillede ældre, har Dansk Folkeparti en helt klar struktur og et politisk  

 program, der beskriver, hvilke forbedringer Dansk Folkeparti på sigt vil  

 arbejde  

 for.
I finanslovforhandlingerne i 2002 lykkedes det Dansk Folkeparti  

 mod alle odds at få afsat 420 mio. kr. til en ældreydelse til de økonomisk  

 vanskeligt stillede ældre.
Dansk Folkeparti kæmpede dengang hårdt for at få  

 afsat et langt større beløb til ældreydelser, men regeringen ville ikke  

 acceptere  

 vores krav.
 Sidste år blev der afsat 430 mio. kr. til ældreydelsen, og der  

 blev indført et bundfradrag på 1.500 kr., så der skete en forbedring af  

 ydelsen, der samtidig blev gjort permanent.
 I forbindelse med jobpakken, der blev præsenteret af regeringen  

 i april måned 2004, har Dansk Folkeparti opnået afgørende indflydelse på  

 udmøntningen af en pulje på 570 mio. kr.
 Det betyder, at langt flere pensionister fremover vil modtage  

 den supplerende pensionsydelse, og langt de fleste vil modtage ydelsens fulde  

 beløb.
 Dansk Folkeparti sikrede ligeledes, at flere pensionister med  

 ganske beskedne indkomster sikres en indkomstfremgang.
 Der er hermed lagt op til en central forbedring af den nuværende  

 ordning.
 Dansk Folkepartis medlemmer af udvalget gør opmærksom på, at  

 havde Dansk Folkeparti i sin tid ikke lanceret ældrechecken, var der intet  

 sket  

 på området.
 Et  

  

 mindretal  

  

 i  

 udvalget (S, RV og KD) indstiller lovforslaget til  

  

 forkastelse  

  

 ved 3. behandling.
 Socialdemokratiets medlemmer af udvalget har følgende bemærkninger  

 til lovforslaget:
 Med dette lovforslag er det tredje gang, der behandles et  

 forslag om den supplerende pensionsydelse.
I september 2003 kom rapporten om de ældres økonomiske vilkår,  

 som var resultatet af den undersøgelse, som socialministeren havde igangsat  

 oven på vedtagelsen af den første supplerende engangsydelse.
Men rapporten  

 indgår ikke som en del af forslaget, og der er stadig en stor del af de  

 svagest  

 stillede pensionister i samfundet, der ikke får glæde af ydelsen.
 Af høringssvaret fra De Samvirkende Invalideorganisationer mener  

 Socialdemokratiet, at det klart fremgår, at Dansk Folkepartis nye initiativ  

 ikke med tilstrækkelig præcision er målrettet mod de personer, der har det  

 største behov.
Socialdemokratiet ønsker at gå en anden vej.
Socialdemokratiet  

 ønsker en reel hjælp til de svagest stillede pensionister i samfundet.
Derfor  

 vil Socialdemokratiet regulere pensionstillægget, så de svagest stillede  

 pensionister får en hjælp, der er målrettet, rimelig og langt mere retfærdig.
 På denne baggrund skal Socialdemokratiet meddele, at vi stemmer  

 imod lovforslaget.
 Tjóðveldisflokkurin, Inuit Ataqatigiit og Siumut var på  

 tidspunktet for betænkningens afgivelse ikke repræsenteret med medlemmer i  

 udvalget og havde dermed ikke adgang til at komme med indstillinger eller  

 politiske udtalelser i betænkningen.
 En oversigt over Folketingets sammensætning er optrykt i  

 betænkningen.
Else Winther Andersen (V)  

    

  

 Eva Kjer Hansen (V)  

    

  

 Flemming Oppfeldt (V)  

    

  

 Troels Lund Poulsen (V)  

    

  

 Pia Kristensen (DF)  

    

  

 Jette Jespersen (DF)  

    

  

 Charlotte Dyremose (KF)  

  

  nfmd.  

  

    

  

 Helge Adam Møller (KF)  

    

  

 Tove Videbæk (KD)  

  

  fmd.  

  

    

  

 Jette Bergenholz Bautrup (S)  

    

  

 Grete Schødts (S)  

    

  

 Jørn Pedersen (S)  

    

  

 Sandy Brinck (S)  

    

  

 Lotte Bundsgaard (S)  

    

  

 Villy Søvndal (SF)  

    

  

 Margrethe Vestager (RV)  

    

  

 Line Barfod (EL) Tjóðveldisflokkurin, Inuit Ataqatigiit og Siumut havde  

 ikke medlemmer i udvalget.
