Vejledning  

 til bekendtgørelse om arbejdsgiveres pligt til at oplyse løn, beskæftigelse  

 m.v. til brug for administrationen af forsikringssystemet I bekendtgørelse nr. 440 af 7. juni 2005 er der fastsat  

 regler om arbejdsgiveres pligt til at give oplysninger om ansattes løn- og  

 beskæftigelsesforhold m.v. og pligt til at foretage daglige registreringer  

 (logbog)  

 over beskæftigede i virksomheden til brug for administrationen af  

 forsikringssystemet.
 I denne vejledning beskrives bekendtgørelsens regler  

 nærmere.
Arbejdsgiverens  

 oplysningspligt Til § 1 § 1  

 indeholder en  

 generel forpligtelse for arbejdsgiveren til at give oplysninger til brug for  

 administrationen af forsikringssystemet.
 I bestemmelsen nævnes nogle typiske tilfælde, hvor en  

 arbejdsgiver kan blive pålagt at give oplysninger til brug for  

 arbejdsløshedsforsikringen.
 Opremsningen er ikke udtømmende, idet en arbejdsgiver kan  

 blive anmodet om at give yderligere oplysninger.
 Som eksempler kan nævnes:
 Om en ansat på  

 nedsat tid er omfattet af et opsigelsesvarsel eller ej.
 Nærmere vilkår for  

 udbetaling af en fratrædelsesgodtgørelse.
 Om arbejdsforholdet  

 har været etableret med tilskud fra det offentlige.
 Antallet af  

 arbejdstimer.
 Årsagen til  

 eventuelt fravær.
 Oplysningspligten gælder både for nuværende og tidligere  

 ansatte.
 Ifølge vejledning nr. 53 af 17. juni 2004 om dokumentation  

 for arbejdsløshedskassernes administration af bestemmelserne i  

 arbejdsløshedsforsikringsloven m.v., skal arbejdsløshedskasserne sikre sig,  

 at  

 der foreligger den fornødne dokumentation, før der sker udbetaling af ydelser  

 til medlemmerne.
 Ud over dette generelle krav, er det fastsat i  

 bekendtgørelse nr. 496 af 21. juni 1999 om arbejdsgiverdokumentation som  

 betingelse for udbetaling af arbejdsløshedsdagpenge og efterløn, at  

 arbejdsløshedskasserne  

 er forpligtet til at sikre sig dokumentation for arbejdsfortjenesten i  

 beregningsperioden, og for at medlemmet opfylder beskæftigelseskravet for  

 modtagelse af dagpenge eller efterløn.
Udgangspunktet for anvendelse af arbejdsgiveroplysninger til  

 brug for administrationen af forsikringssystemet er, at medlemmerne afleverer  

 disse oplysninger i form af lønsedler til arbejdsløshedskassen, når de skal  

 have udbetalt dagpenge m.v.
Kun i det omfang, hvor lønsedlerne ikke  

 indeholder  

 tilstrækkelige oplysninger, eller medlemmet ikke længere er i besiddelse af  

 lønsedlerne, vil arbejdsløshedskassen rette henvendelse til arbejdsgiverne  

 for  

 at få oplysningerne.
Til § 2 Til brug for arbejdsløshedskassens beregning af ydelser er  

 det vigtigt, at arbejdsgiveren hurtigt fremsender oplysningerne.
Det er  

 derfor  

 i § 2, stk. 2, fastsat, at arbejdsgiveren skal give oplysningerne  

 senest 3 hverdage efter, at der er fremsat begæring herom.
 Om rykkerprocedure og politianmeldelse se nedenfor til  

 § 8.
Til § 3 Bestemmelsen giver adgang til, at direktoratet kan rekvirere  

 arbejdsgiveroplysninger til brug for tilsynsvirksomheden.
Der kan her fx være  

 tale om, at direktoratet som led i en »krydsrevision« ønsker at sammenholde  

 medlemmets oplysninger om ledighed m.v. med arbejdsgiverens oplysninger om  

 arbejde for at kontrollere, om der er tale om uoverensstemmelser.
Til § 4 § 4 vedrører de oplysninger, som arbejdsgiveren har  

 pligt til at give til brug for administrationen af forsikringssystemet, jf.  

 § 1, stk. 1, og til brug for direktoratets tilsynsvirksomhed, jf.  

 § 3, stk. 1.
 Arbejdsgiveren skal give disse oplysninger inden for en  

 fastsat frist, der dog ikke kan være kortere end 10 hverdage.
 Om rykkerprocedure og politianmeldelse se nedenfor til  

 § 8.
Til § 5 § 5 angiver formen af den dokumentation, som  

 arbejdsgiveren har pligt til at give ifølge §§ 1-3. Der er fastsat  

 særlige  

 regler i bekendtgørelse nr. 669 af 11. juli 2000 om dagpengegodtgørelse for  

 1.  

 og 2. ledighedsdag om arbejdsgiverdokumentationens form ved arbejdsgiverens  

 betaling af dagpengegodtgørelse for 1. og 2. ledighedsdag.
 Ifølge § 5 skal man som udgangspunkt anvende lønsedler  

 som arbejdsgiverdokumentation.
Kun i tilfælde, hvor lønsedlerne ikke foreligger, eller hvor  

 lønsedlerne ikke indeholder de nødvendige oplysninger, skal der indhentes  

 nærmere oplysninger fra arbejdsgiveren.
Disse oplysninger kan indhentes på  

 særlige blanketter, der er udarbejdet eller godkendt af direktøren for  

 Arbejdsdirektoratet.
Arbejdsgiverens  

 pligt til at oplyse om betaling af dagpengegodtgørelse for 1. og 2.  

 ledighedsdag Til § 6 Det følger af loven, at en arbejdsgiver højst skal udbetale  

 dagpengegodtgørelse for 1. og 2. ledighedsdag 16 gange til det samme medlem i  

 løbet af et kalenderår.
 For så vidt angår de nærmere regler herom, herunder reglerne  

 om arbejdsgiverens oplysningspligt, henvises til bekendtgørelse om  

 dagpengegodtgørelse for 1. og 2. ledighedsdag og vejledningen hertil.
 Hvis en lønseddel rent undtagelsesvis ikke opfylder lovens  

 krav, kan en særskilt erklæring om, at medlemmet har modtaget  

 dagpengegodtgørelse 16 gange i kalenderåret, anvendes som dokumentation.
 For så vidt angår andre tilfælde, hvor en arbejdsgivers  

 pligt til at betale er bortfaldet, kan dette fx dokumenteres ved udfyldelse  

 af  

 den erklæring, der er optrykt som bilag 1 til ovennævnte bekendtgørelse.
Arbejdsgiverens  

 pligt til at føre daglige registreringer (logbog) over beskæftigede i  

 virksomheden Til § 7 Arbejdsdirektoratet kan pålægge en arbejdsgiver at føre  

 daglige registreringer (logbog) over beskæftigede i virksomheden.
Det bemærkes, at de statslige told- og skattemyndigheder og  

 kommunerne har en tilsvarende hjemmel til at pålægge en arbejdsgiver at føre  

 logbog.
Det er hensigten, at der vil være et myndighedssamarbejde mellem  

 direktoratet, de statslige told- og skattemyndigheder og kommunerne i  

 forbindelse  

 med, at der føres kontrol af et pålæg om logbog.
Arbejdsgiverens  

 registreringer  

 i logbogen kan således blive kontrolleret af de tre myndigheder.
 Formålet er at sikre aktuelle oplysninger om ansatte i  

 virksomheder, hvor der under et kontrolbesøg opstår en formodning om misbrug  

 af  

 dagpenge m.v. (og eventuelt sort arbejde), fx fordi en eller flere ansatte  

 oplyser, at de lige er startet, er på prøve eller  

 lignende.
 Registreringen skal i tilsynssammenhæng bruges til bl.a. at  

 kontrollere misbrug med dagpenge m.v., idet oplysningerne i  

 logbogen vil  

 kunne sammenholdes med de ansattes ansøgninger om dagpenge m.v.
Registreringen skal foretages hver dag fra beskæftigelsens  

 start.
Registreringen kan være enten papirbaseret eller digital.
En  

 papirbaseret registrering føres i en autoriseret logbog, som udleveres af  

 direktoratet.
Hvis arbejdsgiveren foretrækker at foretage registreringen  

 af de ansatte digitalt, skal arbejdsgiveren hver dag fremsende en e-mail til  

 direktoratet med oplysninger om de beskæftigede.
E-mailen sendes til det  

 journal-nummer, som sagen er oprettet under, og de gældende regler med hensyn  

 til sikker internetkommunikation skal være opfyldt.
Til § 7, stk. 2 Et pålæg om at føre logbog skal være skriftligt og skal bl.a.  

 indeholde begrundelse og klagevejledning.
 Direktoratet kan under et kontrolbesøg give et pålæg til  

 ejeren eller dennes repræsentant, hvis det konstateres, at virksomheden ikke  

 på  

 anden måde har foretaget registreringer over beskæftigede, fx ved  

 ansættelsesbrev,  

 lønregistreringer m.v.
 I andre tilfælde sendes pålægget om at føre logbog  

 efterfølgende til virksomhedens ejer.
 Efter modtaget skriftligt pålæg har virksomheden 3 hele  

 hverdage til at iværksætte en daglig registrering af beskæftigede, dvs. hvis  

 et  

 pålæg er modtaget torsdag, skal registreringen senest påbegyndes den  

 efterfølgende onsdag.
 Klage over direktoratets pålæg om at føre logbog følger de  

 almindelige klageregler i lov om arbejdsløshedsforsikring m.v., hvorefter  

 direktoratets afgørelse kan påklages til beskæftigelsesministeren efter  

 § 99,  

 stk. 3.
Til § 7, stk. 3 Et pålæg om at føre logbog udløber automatisk efter en  

 periode på 12 måneder.
 Ved lukning, bortforpagtning eller overdragelse af  

 virksomheden bortfalder pålægget om logbog.
 Hvis direktoratet efter udløb af perioden på 12 måneder ved  

 et genbesøg i virksomheden konstaterer, at der fortsat ikke foretages de  

 nødvendige registreringer over beskæftigede, kan arbejdsgiveren på ny blive  

 pålagt at føre logbog.
 En arbejdsgivers tilsidesættelse af et pålæg om at føre  

 logbog eller mangelfuld førelse af logbogen vil medføre politianmeldelse med  

 anmodning om bødestraf, jf. § 8.
Til § 7, stk. 4 I bestemmelsen er det fastsat, hvilke oplysninger den  

 daglige registrering af beskæftigede den pågældende dag skal indeholde.
Alle,  

 der er beskæftiget i virksomheden den pågældende dag, skal registreres,  

 uanset  

 om der udbetales løn for arbejdet, og uanset om arbejdet er af begrænset  

 omfang, eller at den pågældende er ansat på prøve, i  

 aktivering eller  

 lignende.
Til § 7, stk. 5 Bestemmelsen indebærer, at direktoratet til enhver tid kan  

 kræve at få forevist en opdateret registrering over beskæftigede i  

 virksomheden  

 enten i forbindelse med kontrolbesøg i virksomheden eller ved skriftlig  

 anmodning om fremsendelse af registreringer for en given periode.
 Der er fastsat en opbevaringspligt for arbejdsgiver af de  

 daglige registreringer over beskæftigede på 5 år efter regnskabsårets udløb.
Straffebestemmelse Til § 8 Arbejdsløshedsforsikringslovens § 101 fastslår, at en  

 arbejdsgiver, som ikke opfylder sin pligt til at afgive oplysninger til brug  

 for administrationen af forsikringssystemet i henhold til lovens § 91,  

 straffes med bøde.
 Endvidere fastslår lovens § 102 bl.a., at en  

 arbejdsgiver, som ikke opfylder sin pligt til at afgive oplysninger om  

 dagpengegodtgørelser på hver lønseddel i henhold til lovens § 90 a,  

 straffes med bøde.
Indgivelse af  

 politianmeldelse i henhold til lovens § 101 for overtrædelse af  

 bekendtgørelsens §§ 1  3 (arbejdsgiverens oplysningspligt) Overtræder en arbejdsgiver bekendtgørelsens §§ 1-3, kan  

 arbejdsgiveren ifølge lovens § 101 politianmeldes.
 Direktoratet går dog ud fra, at det som udgangspunkt vil  

 være muligt gennem forhandling med en arbejdsgiver at tilvejebringe de  

 nødvendige oplysninger.
 Direktoratet skal i den forbindelse indskærpe over for  

 arbejdsløshedskassen, at den i størst muligt omfang begrænser arbejdsgiverens  

 oplysningspligt til at omfatte de nødvendige oplysninger, og at den på de  

 relevante blanketter til rekvirering af arbejdsgiveroplysninger præcist  

 angiver  

 for hvilke(n) periode(r), der ønskes oplysninger.
 Retningslinier for  

 tilfælde, hvor henvendelse til en arbejdsgiver om oplysninger om løn,  

 beskæftigelse m.v. sker forgæves.
 1.  

  

 Hvis de i  

 bekendtgørelsens § 2 omhandlede lønoplysninger m.v.  

 (arbejdsgivererklæring  

 eller lønsedler) ikke kommer frem senest  

  

 3  

 hverdage  

  

 efter, at arbejdsløshedskassen har fremsat begæring herom, skal  

 arbejdsløshedskassen  

 på ny ved anbefalet brev rette henvendelse til arbejdsgiveren for at få  

 oplysningerne.
 Arbejdsgiveren underrettes samtidig om i det anbefalede  

 brev, at sagen vil blive overgivet til politiet, hvis oplysningerne ikke  

 kommer  

 frem senest  

  

 3 hverdage  

  

 efter, at den  

 nye begæring er fremsat.
 2.  

  

 Hvis de i  

 bekendtgørelsens § 1 omhandlede oplysninger ikke kommer frem inden den  

 fastsatte frist, jf. § 4, skal arbejdsløshedskassen på ny ved anbefalet  

 brev rette henvendelse til arbejdsgiveren for at få de ønskede oplysninger.
 Arbejdsgiveren underrettes samtidig om i det anbefalede  

 brev, at sagen vil blive overgivet til politiet, hvis oplysningerne ikke  

 kommer  

 frem senest  

  

 5 hverdage  

  

 efter, at den  

 nye begæring er fremsat.
 3.  

  

 Er  

 oplysningerne i punkterne 1 og 2 fortsat ikke kommet frem efter fristernes  

 udløb, skal arbejdsløshedskassen indgive politianmeldelse i henhold til  

 arbejdsløshedsforsikringslovens § 101. Samtidig kan arbejdsløshedskassen  

 anmode om, at arbejdsgiveren, hvis det er nødvendigt, under tvang af  

 fortløbende bøder i henhold til retsplejelovens § 997, stk. 3,  

 tilpligtes at fremsende oplysningerne.
 4.  

  

 Politianmeldelsen  

  

 skal  

  

 være ledsaget  

 af dokumentation for, at arbejdsløshedskassen mindst to gange over for  

 arbejdsgiveren har fremsat begæring om afgivelse af oplysningerne.
 5.  

  

 Arbejdsløshedskassen underretter skriftligt arbejdsgiveren om den foretagne  

 politianmeldelse.
Opmærksomheden henledes i øvrigt på, at  

  

 	  

 begæringen om oplysninger anses for fremsat  

 over for arbejdsgiveren, når begæringen er kommet frem til arbejdsgiveren, og at  

  

 	  

 dage, hvor virksomhedens lønadministration  

 eller lignende er lukket, fx på grund af ferie, forlænger de oven for nævnte  

 frister.
Fastsættelse af  

 bødestraf og anvendelse af tvangsbøder I tilfælde, hvor det er nødvendigt at foretage  

 politianmeldelse af en arbejdsgiver i henhold til lovens § 101, bør der  

 fastsættes en bødestraf på 3 gange den maksimale dagpengesats for  

 fuldtidsforsikrede  

 medlemmer, afrundet til nærmeste hele hundrede kroner.
 Der bør som hovedregel stilles krav om pålæg af bøde, uanset  

 om arbejdsgiveren - efter at politiet er inddraget i sagen - efterfølgende  

 berigtiger  

 forholdet.
 Direktoratet anmoder derfor arbejdsløshedskassen om ved  

 politianmeldelse at stille forslag om bødepåstand i overensstemmelse med  

 foranstående.
 Det fremgår af retsplejelovens § 997, stk. 3, at  

 man, når nogen ved dom pålægges at opfylde en forpligtelse mod det  

 offentlige,  

 som tvangsmiddel kan fastsætte en fortløbende bøde, der tilfalder  

 statskassen.
 Det er direktoratets opfattelse, at denne bestemmelse i  

 retsplejeloven, hvorved der ved dom er mulighed for under tvang af  

 fortløbende  

 bøder at pålægge en arbejdsgiver at opfylde hans oplysningspligt i henhold  

 til  

 arbejdsløshedsforsikringslovens § 91, bør tages i anvendelse i de  

 formentlig meget få tilfælde, hvor en arbejdsgiver, efter at politiet har  

 fremsat anmodning herom, fortsat nægter at fremkomme med de ønskede  

 oplysninger.
 Direktoratet finder, at der bør fastsættes fortløbende  

 ugentlige bøder, der svarer til 1 gang den maksimale dagpengesats for  

 fuldtidsforsikrede medlemmer, afrundet til nærmeste hele hundrede kroner.
 Der bør i disse tilfælde efter direktoratets opfattelse  

 således dels nedlægges bødepåstand i henhold til  

 arbejdsløshedsforsikringslovens § 101, stk. 1, samt dels nedlægges  

 påstand om fortløbende bøder i henhold til retsplejelovens § 997,  

 stk. 3.
 Det bemærkes, at direktoratet er af den opfattelse, at  

 omhandlede bestemmelse også bør finde anvendelse i de tilfælde, hvor en  

 arbejdsløshedskasse politianmelder en arbejdsgiver i henhold til  

 arbejsløshedsforsikringslovens  

 § 101, stk. 1.
 Direktoratet anmoder derfor arbejdsløshedskassen om i  

 forbindelse med en politianmeldelse af en arbejdsgiver  

  

 at henlede  

  

 politiets opmærksomhed på denne bestemmelse i  

 retsplejeloven med bemærkning om, at bestemmelsen om nødvendigt tages i  

 anvendelse.
Indgivelse af  

 politianmeldelse i henhold til lovens § 102 for overtrædelse af  

 bekendtgørelsens § 6 (oplysning om dagpengegodtgørelse) Opfylder en arbejdsgiver ikke sin pligt til at oplyse om  

 udbetaling af dagpengegodtgørelse efter § 90 a, i lov om  

 arbejdsløshedsforsikring m.v., kan arbejdsgiveren ifølge lovens § 102  

 politianmeldes.
 I tilfælde, hvor der er indgivet politianmeldelse i henhold  

 til lovens § 102, bør der nedlægges påstand om en individuelt fastsat  

 bøde  

 for den enkelte arbejdsgiver.
 Der bør som hovedregel nedlægges påstand om bødestraf,  

 uanset om arbejdsgiveren - efter at politiet er inddraget i sagen -  

 efterfølgende berigtiger forholdet.
 Endvidere finder direktoratet, at der i de tilfælde, hvor en  

 arbejdsgiver, efter at politiet har fremsat anmodning herom, fortsat nægter  

 at  

 indrette sine lønsedler i overensstemmelse med kravene i § 90 a, i lov  

 om  

 arbejdsløshedsforsikring m.v., bør nedlægges påstand om tvangsbøder efter  

 retsplejelovens § 997, stk. 3.
 Tvangsbøderne bør fastsættes individuelt for den enkelte  

 arbejdsgiver.
Indgivelse af  

 politianmeldelse i henhold til lovens § 101 for overtrædelse af  

 bekendtgørelsens § 7 (pålæg om logbog) En arbejdsgiver, der ikke efterkommer direktoratets pålæg om  

 at føre logbog, straffes med bøde i henhold til lovens § 101.
 En arbejdsgiver, der er blevet pålagt at føre logbog af  

 direktoratet, og som på direktoratets efterfølgende begæring ikke kan  

 fremvise  

 en opdateret logbog, der opfylder kravene i bekendtgørelsens § 7,  

 stk. 4, om virksomhedens ansatte, anmeldes af direktoratet til politiet  

 for overtrædelse af arbejdsløshedsforsikringslovens § 91, stk. 4.
 Direktoratet vil som udgangspunkt foretage kontrolbesøg i  

 virksomheder, der har fået pålæg om at føre logbog, men direktoratet kan også  

 anmode om at få logbogen fremsendt til kontrol af, om arbejdsgiveren  

 efterkommer pålægget.
 En arbejdsgiver, der ikke kan fremvise en opdateret logbog,  

 vil skriftligt blive orienteret om, at sagen vil blive overgivet til politiet  

 med henblik på, at arbejdsgiveren pålægges en bøde.
 Direktoratet skal sammen med anmeldelsen til politiet fremsende  

 dokumentation for, at arbejdsgiveren er pålagt at føre logbog samt  

 dokumentation for, at kravet ikke er efterkommet.
 Direktoratet vil som hovedregel stille krav om pålæg af  

 bøde, uanset om arbejdsgiveren  efter at politiet er inddraget i sagen  

  efterfølgende  

 kan fremvise en logbog.
Fastsættelse af  

 bødestraf og anvendelse af tvangsbøder I tilfælde, hvor det er nødvendigt at foretage  

 politianmeldelse af en arbejdsgiver i henhold til  

 arbejdsløshedsforsikringslovens  

 § 101, indstiller direktoratet til politiet, at der fastsættes en  

 bødestraf på 8 gange den maksimale dagpengesats for fuldtidsforsikrede  

 medlemmer, afrundet til nærmeste hele hundrede kroner.
 I retsplejelovens § 997, stk. 3, er der endvidere  

 mulighed for at fastsætte tvangsbøder, indtil arbejdsgiveren opfylder  

 direktoratets krav om logbog.
 Direktoratet vil derfor samtidig indstille til politiet, at  

 arbejdsgiveren fortløbende pålægges ugentlige tvangsbøder, der udgør 2 gange  

 den maksimale dagpengesats for fuldtidsforsikrede medlemmer, afrundet til  

 nærmeste hele hundrede kroner.
Til § 9 Denne vejledning erstatter vejledning nr. 207 af 20.  

 december 1995.
