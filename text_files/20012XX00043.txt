Skriftlig fremsættelse (9. januar  

 2002) Skatteministeren Herved tillader jeg mig for Folketinget at  

 fremsætte:
 Forslag til lov om ændring af ligningsloven  

 (Større skattefrihed ved udlejning af værelser).
(Lovforslag nr.
L 48).
Formålet med dette forslag er at afhjælpe den  

 mangel på ungdomsboliger, som hvert år viser sig specielt ved  

 studiestart.
Særligt i universitetsbyerne er der i dag en voksende  

 mangel på boliger til unge studerende.
 Det er regeringens opfattelse, at en del af  dette  

 boligproblem bør løses ved økonomisk at tilskynde flere  

 boligejere til at udleje værelser til blandt andre studerende.  

 Tilskyndelsen skal ske ved at indføre et minimumsfradrag for  

 boligejere ved udlejning af værelser på 24.000 kr.
Udlejning af værelser i egen bolig er delvis  

 fritaget for skat.
Det gælder for både lejere og ejere.
Ejere, der udlejer en del af værelserne i den bolig,  

 de selv bebor, kan i dag vælge kun at medregne den del af  

 bruttolejeindtægten, der overstiger et bundfradrag på 1 1/3 pct.  

 af ejendomsværdien.
Boligejere er således kun skattepligtige af  

 den del af huslejeindtægten, som overstiger denne grænse.  

 Anpartshavere m.v. i boliginteressentskaber m.v. har i henhold til de  

 gældende regler ikke mulighed for at benytte de samme regler.
 Med et større skattefradrag ved udlejning af  

 værelser kan Staten med et relativt beskedent provenutab  

 understøtte privat boligudlejning.
Det foreslås derfor, at ejere, der udlejer en del af  

 værelserne i den ejendom, de selv bebor, kan vælge at anvende et  

 bundfradrag på 24.000 kr.
Samtidig foreslås adgangen til  

 skattefri udlejning udvidet til også at omfatte anpartshavere m.v. i  

 boligselskaber m.v., der ikke har karakter af selvstændige  

 skattesubjekter.
Anpartshaverne m.v.  i boliginteressentskaber m.v. skal i  

 denne forbindelse have samme mulighed for skattefri udlejning.
 Idet jeg i øvrigt henviser til bemærkningerne  

 til lovforslaget, skal jeg anbefale forslaget til Folketingets velvillige  

 behandling.
