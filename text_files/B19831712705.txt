 I medfør af §§ 75, stk. 2, 82, 149, stk. 4 og stk. 8 og 153, stk. 2, i lov  

 om luftfart, jf. lovbekendtgørelse nr. 381 af 10. juni 1969, som ændret ved  

 lov nr. 94 af 29. marts 1972 og senest ved lov nr. 128 af 9. april 1980,  

 fastsætter luftfartsdirektoratet efter bemyndigelse fra ministeriet for  

 offentlige arbejder, jf. bekendtgørelse nr. 264 af 27. juni 1966, herved  

 følgende bestemmelser om ledningsinspektion udført med helikopter.
1. Gyldighedsområde Denne BL gælder for ledningsinspektion udført fra helikopter inden for  

 dansk område.
2. Definition Ved ledningsinspektion forstås flyvning i lav højde langs elektriske  

 luftledninger med det formål at udføre inspektion eller rengøring af  

 ledninger, master eller anlæg i tilknytning hertil.
3. Tilladelse til at udføre ledningsinspektion 3.1 Ledningsinspektion må kun udføres efter tilladelse fra  

 luftfartsdirektoratet.
 3.1.1 For at have tilladelse til at udføre ledningsinspektion skal  

 luftfartsforetagendet være registreret som ejer af mindst et til formålet  

 egnet luftfartøj.
4. Materiel 4.1 Faste installationer til brug ved ledningsinspektion skal være  

 godkendt af luftfartsdirektoratet.
 4.2 Såfremt en person i helikopteren skal betjene udstyr, der forudsætter,  

 at en eller flere døre er afmonterede eller åbne, skal den pågældende person  

 og udstyret være fastspændt i et af luftfartsdirektoratet til formålet  

 godkendt fastspændingsarrangement.
 En dør må kun afmonteres eller åbnes under flyvning, når dette er tilladt  

 efter flyvehåndbogen.
 4.3 Såfremt der om bord i helikopteren medføres personel, der ikke er fast  

 ansat i luftfartsforetagendet, skal der udstedes sikkerhedsattest før  

 ledningsinspektionen.
5. Flyvepladser Ledningsinspektion kan foregå fra følgende flyvepladser:
6. Personel 6.1 Føreren af en helikopter, hvorfra der udføres ledningsinspektion, skal  

 være i besiddelse af gyldigt trafikflyvercertifikat til rotorluftfartøj samt  

 have erhvervet en flyvetid på minimum 200 timer som fartøjschef på  

 helikopter.
 6.1.1 Føreren skal ved attestation i personlig logbog kunne dokumentere at  

 have modtaget fornøden instruktion og praktisk træning omfattende alle  

 problemområder i forbindelse med ledningsinspektion samt alle manøvrer, som  

 kan indgå heri.
 6.1.2 Den under 6.1.1 nævnte instruktion og træning skal foregå i et  

 luftfartsforetagende, der har tilladelse til at udføre ledningsinspektion, og  

 skal forestås af en rutineret helikopterpilot, som har erhvervet en flyvetid  

 på minimum 200 timer som fartøjschef under aktuel ledningsinspektion.
6.2 Under udførelse af ledningsinspektion må kun medføres personel, som  

 har en nødvendig funktion i forbindelse hermed.
Sådant personel skal være  

 grundigt instrueret om alle forhold af betydning for sikkerheden.
Personel  

 under optræning til en sådan funktion kan dog medfølge.
7. Udførelse af ledningsinspektion 7.1 Ledningsinspektionen skal planlægges og gennemføres, så omgivelserne  

 forstyrres mindst muligt.
Såfremt det konstateres, at flyvningen er til gene,  

 skal der straks træffes sådanne rimelige forholdsregler, som kan begrænse  

 generne.
 7.2 Ledningsinspektionen skal foregå under overholdelse af de til enhver  

 tid gældende lufttrafikregler.
7.3 Den for det pågældende område gældende minimumsflyvehøjde, jf.  

 lufttrafikreglerne, må underskrides, når det er nødvendigt for at udføre  

 opgaven.
Dette gælder dog ikke for så vidt angår flyvning over tæt bebyggede  

 områder, herunder sommerhusområder og campingpladser, og over områder, hvor  

 et større antal mennesker er samlet i fri luft.
 Overflyvning af offentlig vej og jernbane må ikke finde sted i lavere  

 højde end 15 m.
 7.4 Under ledningsinspektion skal helikopterens højde, hastighed og  

 afstand til ledninger og master være således afpasset, at der på intet  

 tidspunkt opstår risiko for, at helikopteren kan komme i berøring med  

 ledninger og master, og således at nødlanding til enhver tid kan gennemføres  

 uden risiko for skade på personer eller ejendom på jorden eller vandet.
 7.5 Ved planlægning og udførelse af ledningsinspektion skal der tages  

 hensyn til lysforholdene, således at flyvning ikke finder sted i så kraftigt  

 modlys eller så ringe sigtbarhed, at piloten ikke til enhver tid tydeligt kan  

 se ledninger, master og andre hindringer.
7.6 Under ledningsinspektionen må en helikopter ikke komme mennesker,  

 græssende tamdyr, bygninger eller køretøjer nærmere end 25 meter.
Dette  

 gælder dog ikke, såfremt de pågældende personers samtykke foreligger, eller  

 såfremt ejeren af dyr, køretøjer og bygninger har givet tilladelse hertil; i  

 så fald kan afstanden nedsættes til helikopterens rotordiameter.
8. Dispensation Luftfartsdirektoratet kan i særlige tilfælde dispensere fra de i denne BL  

 fastsatte bestemmelser.
9. Straf 9.1 Overtrædelse af pkt. 3.1 straffes i medfør af luftfartslovens § 149,  

 stk. 4, med bøde eller hæfte.
 9.2 Overtrædelse af de øvrige bestemmelser i denne BL straffes i medfør af  

 luftfartslovens § 149, stk. 8, med bøde, hæfte eller fængsel i indtil 2 år.
10. Ikrafttræden 10.1 Denne BL træder i kraft den 1. januar 1983.
 10.2 Personer, som på tidspunktet for denne BL's ikrafttræden kan  

 dokumentere at have fløjet 25 timer som fartøjschef på helikopter under  

 ledningsinspektion, kan betragte kravene i pkt. 6.1.1 for opfyldt.
