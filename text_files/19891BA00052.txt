Nr BSF 52 Forslag til folketingsbeslutning om SSP-arbejde Fremsat af Carsten Andersen (SF) Agerschou (SF) Birgitte Husmark (SF)  

 Hanne Thanning Jacobsen (SF) Bjørn Poulsen (SF) Ebba Strange (SF) den 16. januar 1990 Regeringen opfordres til at nedsætte et centralt SSP-udvalg og til at fastsætte regler om dette og de kommunale SSP-udvalg samt til at fremsætte forslag om ændring af bistandsloven og eventuelle andre nødvendige lovændringer efter nedenstående retningslinier:
 1) Det centrale SSP-udvalg nedsættes af socialministeren og sammensættes  

 af repræsentanter fra Justitsministeriet, Det Kriminalpræventive Råd,  

 Socialstyrelsen, Sammenslutningen af Sociale Udvalg, Dansk Ungdoms Fællesråd  

 og Direktoratet for Folkeskolen.
 Det centrale SSP-udvalg skal have til opgave at følge det generelt  

 forebyggende børne- og ungdomsarbejde samt det særlige  

 kriminalitetsforebyggende arbejde.
 Det centrale SSP-udvalg koordinerer og orienterer om det lokale arbejde.  

 Socialstyrelsen er sekretariat for det centrale SSP-udvalg.
 Udgifterne til det centrale SSP-udvalg afholdes af staten.
2) Den enkelte kommunalbestyrelse kan oprette et lokalt SSP-udvalg med det  

 primære formål at forebygge børne- og ungdomskriminalitet.
Det lokale  

 SSP-udvalg består af repræsentanter for social- og sundhedsforvaltningen,  

 skole- og fritidsforvaltningen, teknisk forvaltning, repræsentanter og  

 brugere af fritidstilbud samt det lokale politi.
Såfremt kommunen har  

 opbygget sin forvaltning på en anden måde, sammensættes SSP-udvalget sådan,  

 at de ovenfor nævnte forvaltningsområder er repræsenteret i udvalget.
 SSP-udvalget afgiver årligt en beretning om sit arbejde til  

 kommunalbestyrelsen.
 Udgifterne til det lokale SSP-arbejde afholdes med 50 pct. af staten og 50  

 pct. af vedkommende kommune.
a) Det lokale SSP-udvalg vurderer, om der er tilstrækkelige tilbud om  

 oplysningsvirksomhed, og om der er tilstrækkeligt med fritidstilbud og  

 sociale tilbud.
Udvalget kan endvidere vurdere andre forhold, hvorunder børn  

 og unge i kommunen lever.
SSP-udvalget udtaler sig om  

 kriminalitetsforebyggende foranstaltninger ved større byggerier.
SSP-udvalget  

 skal gøre opmærksom på, hvor der kan sættes ind for at give børn og unge en  

 bedre dagligdag.
 b) Det lokale SSP-udvalg kan foranstalte lokale undersøgelser om behovet  

 for særlige foranstaltninger for truede grupper af børn og unge.
 c) Det lokale SSP-udvalg drøfter principper og ressourcer vedrørende  

 kriminalpolitiske og socialpolitiske initiativer over for børn og unge i  

 forbindelse med lovovertrædelser og resocialiseringsarbejdet.
 3) Kommuners udgifter i forbindelse med etablering og opfølgning af  

 foranstaltninger vedrørende vilkår for tiltalefrafald eller betinget dom  

 afholdes som bistandsudgift med 50 pct. refusion fra staten.
Bemærkninger til forslaget Grundlaget for SSP-samarbejdet skal søges tilbage til 1977, hvor Det  

 Kriminalpræventive Råd traf beslutning om at opfordre til at oprette  

 kontaktudvalg mellem skole, socialvæsen og politi som en kriminalpræventiv  

 indsats.
Forslaget om et formaliseret SSP-samarbejde var motiveret af en kraftig  

 stigning i kriminaliteten i 60'erne. Ønsket var via et formaliseret  

 samarbejde at sikre, at myndighederne samordnede deres bestræbelser og  

 vurderede de relevante foranstaltninger over for børn og unge ud fra en  

 helhedsforståelse med henblik på at forebygge kriminel adfærd blandt børn og  

 unge.
Samarbejdet havde til formål at:
- skabe et samordnet forebyggelsessystem, der forebygger kriminel  

 adfærd, - forme et system, der kan opfange faresignaler, så man kan sætte  

 tidligt ind, - gøre en speciel indsats, der hindrer, at der opstår og udvikler  

 sig grupper af unge med uhensigtsmæssig social adfærd, herunder kriminel  

 adfærd.
Inden for de seneste 5 år er der sket mærkbare ændringer i  

 kriminalitetsmønstret.
For unge under 13 år er kriminaliteten faldet med  

 omkring 20 pct.
Tilsvarende gør sig gældende for de 13-, 14- og 15-åriges  

 vedkommende, medens kriminaliteten for de 16- og 17-åriges vedkommende kun er  

 faldet med henholdsvis 15 pct. og 5 pct.
For voksengruppen og herunder som noget nyt pensionistgruppen og gruppen  

 af voksne kvinder er kriminaliteten derimod stærkt stigende.
Disse forhold er  

 uden tvivl resultat af en stigende arbejdsløshed, dårlig økonomi for  

 pensionister og særdeles hårde levevilkår for enlige forsørgere.
Ved undersøgelse af gengangere blandt de unge, der modtager  

 tiltalefrafald, viser det sig, at 80 pct. af disse aldrig kommer tilbage i  

 retssystemet, og det synes derfor, som om frafaldene hjælper.
De sidste 20  

 pct., der uagtet tiltalefrafaldene fortsætter en kriminel løbebane, svarer  

 formentlig til den »5 pct.-gruppe«, alle resocialiseringssystemer  

 kender og bruger hovedparten af ressourcerne på.
 I justitsministerens redegørelse om unge lovovertrædere til Folketinget  

 den 24. februar 1989, (R 6, se Folketingstidende 1988-89, forhandlingerne sp.  

 2450) fremhæves dels den manglende opfølgning af sociale tilbud over for unge  

 og dels, at kriminalitetens årsager oftest er »kedsomhed eller trang til  

 aktivitet og en søgen efter noget at rette virkelysten imod«.
Efter retsplejeloven kan unge meddeles tiltalefrafald, eventuelt på vilkår  

 af betaling af bøde eller erstatning.
Vilkår kan endvidere bestå i  

 fastsættelse af hjælpeforanstaltninger efter bistandsloven gennem de sociale  

 myndigheder eller andre vilkår som i betingede domme.
I praksis kan der gå op til 3-6 måneder fra sagens opklaring hos politiet,  

 til den unge får meddelt tiltalefrafald.
Endvidere kritiseres det, at  

 politiet efter meddelelsen om tiltalefrafaldet til den unge ikke modtager  

 nogen underretning fra social- og sundhedsforvaltningerne om forløbet af de  

 hjælpeforanstaltninger, der er opstillet som vilkår for tiltalefrafaldet.
Det  

 kritiseres også, at de sociale myndigheder ikke konsekvent følger vilkårene  

 for tiltalefrafaldet op, f.eks. med beskikkelse af en personlig rådgiver  

 eller en ekstraordinær indsats med hensyn til at skaffe arbejde eller  

 uddannelse.
 Der er behov for, at der i kommunerne tages initiativer til at stramme  

 tilbudene til unge lovovertrædere op og smidiggøre sagsbehandlingen.
 En væsentlig del af etablerings- og opfølgningsarbejdet over for de unge  

 fungerer ved personlig kontakt med den unge; derfor er det væsentligt, at  

 kommunerne sikres økonomisk mulighed for, at også personaleudgifter kan  

 afholdes med 50 pct. statsrefusion.
 Udvikling af SSP-samarbejdet skal ses i lyset af de erfaringer, det  

 hidtidige arbejde giver.
De lokale SSP-udvalg har forskellige steder været fødselshjælpere for  

 konkrete projekter igangsat af kommunerne til gavn for børn og unge.
Det er  

 forslagsstillernes opfattelse, at kommunerne skal løse de sociale opgaver  

 over for børn og unge.
At der i en række tilfælde ikke har været  

 tilstrækkeligt med tilbud og opfølgning over for særligt truede unge, kan  

 måske tillægges en manglende lydhørhed hos de sociale udvalg over for de  

 lokale SSP-udvalgs påpegning heraf.
 Beslutningsforslaget sigter på at tydeliggøre SSP-udvalgenes særlige  

 forpligtelse til at gøre kommunalbestyrelserne opmærksom på, hvor der er  

 behov for ekstra indsats over for kommunens børn og unge, og eventuelt komme  

 med forslag til ændringer.
SSP-samarbejdet bør rumme udvekslinger af betragtninger om de deltagende  

 forvaltningsgrenes funktion og opgaveløsning.
Det er også af betydning for  

 den kriminalpræventive indsats, at det fordomsfrit mellem SSP-parterne  

 drøftes, hvilken opfattelse børn og unge har af de pågældende myndigheder og  

 deres funktion.
Det er ikke med beslutningsforslaget tilsigtet, at  

 SSP-samarbejdet skal behandle enkeltsager, idet sådanne opgaver er fastlagt  

 enten at henhøre under de kommunale forvaltninger eller politiet.
Indsatsen over for unge, som har begået lovovertrædelser, bør være en  

 langsigtet indsats, som giver den unge mulighed for uddannelse eller  

 placering på arbejdsmarkedet.
Der skal i denne forbindelse særligt peges på  

 personlig støtte i form af beskikkelse af en personlig rådgiver i henhold til  

 bistandsloven.
Bemærkninger til de enkelte punkter ad 1 Det centrale SSP-udvalg oprettes som et selvstændigt tværfagligt  

 forebyggelsesudvalg.
Udvalgets placering i Socialministeriets regi er en  

 understregning af, at børne- og ungdomsforanstaltninger har et socialt  

 udgangspunkt.
 Det centrale SSP-udvalg skal selvstændigt kunne påpege nye veje og behov i  

 børns og unges dagligdag og ved det forebyggende arbejde.
ad 2 Forslaget understreger, at det er frivilligt for kommunerne at oprette et  

 SSP-udvalg.
Den statslige refusion af udgifterne til SSP-udvalget er en  

 opfordring til kommunerne om at etablere lokale SSP-udvalg.
Det er vigtigt, at de lokale SSP-udvalg har en så bred repræsentation som  

 muligt.
Skal de lokale SSP-udvalg have reel mulighed for at fungere, må såvel  

 frivillige som medarbejdere, der har daglig kontakt med børn og unge i  

 kommunen, være repræsenteret i SSP-udvalget.
De unges egen repræsentation  

 ligger i tråd med den tankegang, at unges eget engagement i forebyggende  

 arbejde sikrer større opbakning blandt deltagende unge.
ad a Gennem sit brede lokalkendskab til børns og unges vilkår i kommunen kan  

 SSP-udvalget medvirke til kommunens opfyldelse af bestemmelsen i  

 bistandslovens § 32 med hensyn til at føre tilsyn med de forhold, hvorunder  

 børn i kommunen lever.
 Der ligger i forslaget ikke nogen intention om, at kommunerne skal være  

 forpligtet til at følge SSP-udvalgets forslag, men at disse kan danne  

 baggrund for en offentlig debat om indsatsen for børn og unge i kommunen.
ad c Det lokale SSP-udvalgs særlige opgave er at drøfte den pædagogiske linie  

 og det socialpolitiske sigte i de tilbud, der gives, eller hvilke vilkår for  

 tiltalefrafald der fastsættes for unge, som begår lovovertrædelser.
Det  

 ligger uden for SSP-udvalgenes kompetence at drøfte enkeltsager.
Denne opgave  

 ligger i den kommunale forvaltning, hos politiet eller i samspillet mellem  

 disse offentlige myndigheder i de konkrete sager, jf. bestemmelserne i  

 bistandsloven, forvaltningsloven og retsplejeloven herom.
SSP-udvalgenes  

 årlige beretning skal være offentlig og kunne danne baggrund for lokal debat  

 om børns og unges vilkår i kommunen.
ad 3 Ændringen i bistandsloven skal sikre, at beskikkelse af personlig rådgiver  

 eller indsatsen af miljøarbejde i særligt belastede områder kan afholdes som  

 en bistandsudgift.
Der er særligt behov for en personlig indsats over for  

 unge, som har en dårlig kontakt med deres forældre.
 Samtidig med udarbejdelse af forslaget til ændring af bistandsloven bør  

 taksten til personlig rådgiver reguleres i overensstemmelse med de  

 forventninger og krav, som stilles til en personlig rådgiver.
