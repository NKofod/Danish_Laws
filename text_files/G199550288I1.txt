Formålet med registeret er at samle alle oplysninger om den enkelte patients kontakt med sygehuset, således at de let kan fremdrages ved patientens henvisning samt aktuelle og eventuelle senere behandling, at gøre det muligt til brug for sygehusets patientbehandling eller forskning at fremdrage oplysninger om patienter, for hvem der er registreret bestemte diagnoser, undersøgelser, operationer m.v., at lette og hurtiggøre kommunikationen mellem sygehusenes afdelinger, at lette det daglige administrative arbejde på sygehusene, at danne grundlag for udarbejdelsen af statistikker og de månedlige indberetninger til Sundhedsstyrelsen samt for amtskommunens planlægning af sygehusvæsenet.
Personkreds: Registeret må kun indeholde oplysninger om personer, som er henvist til, eller som er eller har været til undersøgelse eller behandling på sygehusene, eller som har bopæl i amtskommunen, samt oplysninger om læger, tandlæger og fysioterapeuter tilknyttet den offentlige sygesikring.
