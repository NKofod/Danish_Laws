Pressenævnet  

 bemærkede, at omstændighederne ved drabet på klagers datter blev omkring  

 gerningstidspunktet  

 og i forbindelse med den efterfølgende retssag ofte omtalt af medierne.
Sagen  

 blev i de følgende år jævnligt omtalt i forskellige sammenhænge.
Det var  

 nævnets opfattelse, at der fortsat er knyttet en offentlig interesse til  

 omtalen af sagen.
Nævnet fandt, at der ikke i artiklen var bragt oplysninger,  

 der var krænkende i forhold til klager eller hendes datter.
Nævnet fandt  

 derfor  

 ikke grundlag for at udtale kritik af bladet for at have bragt artiklen,  

 herunder oplyst klagers datters navn.
Nævnet  

 fandt ej heller grundlag for at udtale kritik af offentliggørelsen af  

 portrætfotoet af klagers datter.
Nævnet lagde herved vægt på, at billedet i  

 selv ikke havde et krænkende indhold, og at billedet tidligere havde været  

 offentliggjort i medierne.
Kendelse  

 fra Pressenævnet i sag 2004-6-108 [K] har ved advokat Mikael Vester klaget til Pressenævnet over  

 en artikel, der blev bragt i et gratis, husstandsomdelt prøvenummer af Ude og  

 Hjemme den 18.-19. september 2004, idet hun mener, at god presseskik er  

 tilsidesat.
 Artiklen, der blev bragt under overskriften   

  

[A]-mordet:
Min mest grusomme  

 drabssag  

  

 , var en del af en artikelserie med titlen Sager jeg aldrig  

 glemmer  

  Rejseholdets Eigil V.
Knudsen fortæller, hvor tidligere  

 vicekriminalkommissær  

 ved Rigspolitichefens Rejsehold, Eigil V.
Knudsen, berettede om nogle af  

 Danmarkshistoriens mest berømte og berygtede mordere.
 I artiklens underrubrik hed det:
Eigil V.
Knudsen mødte i løbet af sine år ved Rejseholdet  

 utallige afstumpede drabsmænd.
En overgik dog dem alle, nemlig Frede Jensen,  

 der i 1983 blev idømt livsvarigt fængsel for mordet på 10-årige [A].
Her  

 fortæller Eigil Knudsen om den sag, han stadig mindes med gru og  

 væmmelse.
 Artiklen havde følgende indhold:
- Han var et svin.
Jeg kender ikke et ord, der dækker bedre.
I sin 28 år lange karriere ved Rigspolitiets Rejsehold er  

 vicekriminalkommissær Eigil V.
Knudsen stødt på alle slags mennesker.
Men han  

 har aldrig hverken før eller siden siddet over for en mand, han følte så stor  

 afsky  

 for, som da han i sommeren 1982 sad ansigt til ansigt med  

 [A]morderen.  

 Manden, der havde myrdet den kun 10-årige skoleelev [A] fra Starreklinte i  

 Odsherred på Sjælland.
- Han overfaldt en lille pige, stoppede en klud i halsen på  

 hende, misbrugte hende, kvalte hende, proppede hende i en affaldssæk og smed  

 hende i en vejgrøft.
Det er en af de få gange, hvor jeg har overvejet, om  

 dødsstraf trods alt kunne være en mulighed, siger Eigil Knudsen.
I sommeren 1982 blev han bedt om øjeblikkeligt at tage til Kalundborg.  

 En pige på knap 11 år var forsvundet torsdag den 3. juni.
Tre dag senere blev  

[A]s  

 mishandlede lig fundet i Nyled Mose.
Og den 11. juni anholdt Eigil Jensen og  

 hans kolleger den mand, som de i den kommende tid skulle få så stor afsky  

 for.
Hans navn var Frede Jensen.
Og han var så seksuelt afsporet, at  

 Eigil Knudsen stadig får kvalme, når han tænker på de mange pornofilm og  

 billeder, der blev beslaglagt i Frede Jensens hjem, og som Eigil  

 Knudsen  

 efterfølgende var tvunget til at studere på grund af efterforskningen.
 - Før [A]-sagen havde jeg ikke fantasi til at forestille mig,  

 hvor grusomt mennesker kan opføre sig, siger Eigil Knudsen.
Frede Jensen blev dømt for drabet, men han tilstod aldrig.
Han  

 fik fængsel på livstid og blev sendt til afsoning i Vridsløselille.
Her fik  

 han  

 sine medfangers straf, da han blev forsøgt myrdet med et jernspyd.
Senere  

 blev  

 han i arresthuset i Maribo sat på en gloende varm kogeplade.
Mange mener,  

 Frede  

 Jensen fik som fortjent.
Indsatte, der har mishandlet børn, har det hårdt i  

 fængslerne.
[A] var enebarn, og efter forældrenes skilsmisse boede hun hos  

 sin far.
Den 3. juni 1982 kom [A] hjem fra skole.
Hun ville besøge en veninde  

 og lagde derfor en seddel på køkkenbordet:
Til far.
Jeg er kørt over  

 til Bente, kommer hjem lidt over 6, husk at ringe til mor, hilsen [A]. [A] tog sin cykel for at køre over til veninden.
Men hun nåede  

 aldrig frem.
Da hendes far kom hjem fra arbejde kl. 15, ringede venindens mor  

 for at høre, hvor [A] blev af.
En eftersøgning gav intet resultat, og kl.  

 20.10  

 ringede [A]s far til politiet.
Dagen efter blev [A]s cykel fundet ca. en km fra hendes hjem.  

 Rejseholdet mødte med 11 mand.
Tre dage efter sin forsvinden blev [A] fundet  

   

 voldtaget og myrdet  i Nyled Mose.
 - Et ubeskriveligt modbydeligt syn, slår Eigil Knudsen fast.
 Politiet fik flere end 1.200 henvendelser i sagen, og tv lavede  

 en rekonstruktion.
På ugedagen for [A]s forsvinden lavede politiet trafikkontrol på  

 Nykøbingvej i Starreklinte.
Kl. 15.42 blev en gul Morris Mascot varevogn  

 stoppet, og føreren præsenterede sig som Frede Jensen.
Han afviste at kende noget til mordet, men han havde ikke noget  

 imod at blive afhørt.
Han afgav i den kommende tid flere forskellige og  

 modsigende forklaringer, og torsdag den 17. juni kl. 22.25 blev han sigtet  

 for  

 drabet.
Under en ransagning i hans hjem fandt politiet stakkevis af  

 forbudt pornomateriale.
Og tæt ved [A]s lig blev der fundet flere ting, som  

 kunne henføres til Frede Jensen, bl.a. en hjulkapsel fra hans bil.
Ligeledes  

 kunne det konstateres, at [A] var blevet kvalt med en 220-volts ledning.  

 Netop  

 sådan en ledning manglede i Frede Jensens bil.
Politiets eksperter kunne  

 desuden fastslå, at liget af [A] på et tidspunkt havde været i bilen.
Frede Jensen nægtede drabet.
Han blev mentalundersøgt og fundet  

 egnet til straf.
Han fik fængsel på livstid og døde i 1994 i fængslet af  

 sygdom.
- Den mest afstumpede morder, jeg har mødt, siger Eigil V.  

 Knudsen. Artiklen var ledsaget af et portrætfoto af vicekriminalkommissær  

 Eigil V.
Knudsen, en række fotografier fra efterforskningen og retssagen samt  

 et portrætfoto af [A], hvortil der var knyttet teksten:
 10-årige [A] blev den 6. juni 1982 fundet myrdet og voldtaget i  

 en mose ved Sonnerup, Nykøbing Sjælland.
[K], der er mor til [A], har anført, at hverken hun eller andre  

 pårørende til [A] har givet samtykke til, at Ude og Hjemme kunne bringe  

 artiklen, endsige datterens fulde navn eller portrætfotoet af hende.
Der er  

 heller ikke på noget tidligere tidspunkt givet samtykke til, at bladet kunne  

 bringe artikler om mordsagen.
[K] har oplyst, at portrætfotoet af datteren er fra hendes skole  

 og blev fremvist for offentligheden i forbindelse med efterlysningen af  

 hende.  

 Det forhold, at et fotografi fremvises i forbindelse med en efterlysning,  

 berettiger ikke til, at kommercielle medier  som Ude og Hjemme   

 frit kan  

 anvende det senere hen.
Et samtykke til at fremvise et billede i forbindelse  

 med en efterlysning må således anses for begrænset til alene at gælde i  

 relation til efterlysningsarbejdet.
[K] har henvist til nævnets kendelse i sag 67/1998, hvor mediet  

 blev frifundet i en lignende sag.
Det afgørende forhold i denne sag var dog,  

 at  

 der var tale om et uopklaret mord, hvorfor dette i sig selv kunne begrunde  

 tilstedeværelsen af en offentlig interesse.
Det gør sig ikke gældende i  

 nærværende  

 sag, idet der er tale om en opklaret mordsag.
Ude og Hjemme har oplyst, at artiklen indgår i en serie, som  

 skal vise og forklare, hvorledes kriminalarbejdet foregår, navnlig for så  

 vidt  

 angår Rejseholdet.
Der omtales en række sager, der af vicekriminalkommissær  

 Eigil V.
Knudsen har været omtalt i hans bog Rejseholdet   

 Erindringer om  

 sager gennem 28 år.
Artiklen i Ude og Hjemme er et uddrag af bogens  

 afsnit om [A]-sagen.  

 Da sagerne bliver præsenteret af den vicekriminalkommissær, som har været med  

 til at opklare dem, og som for nylig på ny har skrevet om dem, er der tale om  

 korrekte, saglige og veldokumenterede oplysninger med samfundsrelevant  

 indhold,  

 både i forhold til hvordan politiet arbejder, og i relation til hvorledes man  

 kan gardere sig imod og beskytte sine børn over for forhold som det  

 beskrevne.  

 Det er derfor relevant og sagligt at omtale sager som den foreliggende uden  

 samtykke fra de pårørende.
Bladet har videre oplyst, at mordsagen blev omtalt i bladet i  

 1982, hvorfra portrætfotoet stammer.
Sagen har gennem årene har været omtalt  

 i  

 medierne, herunder datterens navn.
Sagen er endvidere omtalt på Politimuseet,  

 hvor der også findes billeder fra sagen.
Ude og Hjemme har anført, at det ikke er i strid med god  

 presseskik at anvende et portrætfoto, som formentlig findes i alle landets  

 fotoarkiver, og som jævnligt har været anvendt.
Billedets størrelse  

 harmonerer  

 i øvrigt med artiklens øvrige opsætning.
Det er ej heller i strid med god  

 presseskik at bringe [A]s fulde navn, idet det er under det navn, sagen har  

 været kendt, herunder via andre mediers omtale i de forgangne år.
 I sagens behandling har følgende nævnsmedlemmer deltaget:  

 Niels Grubbe, Lotte Mejlhede,  

 Lene Sarup og Kirsten Dyregaard.
 Pressenævnet udtaler:
Medierne omtaler undertiden i forskellige sammenhænge overfald  

 og drab på navnlig kvinder og børn, hvor forbrydelsen har fundet sted  

 adskillige år tidligere og efterfølgende er opklaret.
Omtale af sådanne sager  

 vil kunne have offentlighedens interesse.
Omstændighederne ved drabet på [A] blev omkring  

 gerningstidspunktet og i forbindelse med den efterfølgende retssag ofte  

 omtalt  

 af medierne.
Sagen er i de følgende år jævnligt blevet omtalt i forskellige  

 sammenhænge.
Det er nævnets opfattelse, at der fortsat er knyttet en  

 offentlig  

 interesse til omtalen af sagen.
Nævnet finder, at der ikke i artiklen er  

 bragt  

 oplysninger, der er krænkende i forhold til [K] eller hendes datter.
Nævnet  

 finder derfor ikke grundlag for at udtale kritik af Ude og Hjemme for at have  

 bragt artiklen, herunder oplyst [A]s navn.
Nævnet finder ej heller grundlag for at udtale kritik af  

 offentliggørelsen af portrætfotoet af [A].
Nævnet har herved lagt vægt på, at  

 billedet i selv ikke har et krænkende indhold, og at billedet tidligere har  

 været offentliggjort i medierne.
 Afgjort den 25. november 2004.
