 Fra producenter af blodfraktioneringsprodukter, herunder blodbanker, er  

 sundhedsstyrelsen blevet forespurgt, hvorvidt blodposer, når de indgår i  

 produktion af lægemidler, er apoteksforbeholdte, jævnfør lov om lægemidler §  

 5.
 Sundhedsstyrelsen har i denne anledning givet udtryk for, at når blodposer  

 (som lægemidler) indgår i fremstillingen af andre lægemidler  

 (blodfraktioneringsprodukter, fuldblod m.v.), må de i denne henseende  

 ligestilles med råvarer, og kan som sådan forhandles fra producent/importør  

 direkte til lægemiddelproducenter, der er godkendt i henhold til  

 lægemiddellovens § 8, stk. 1. I denne forbindelse bemærkes, at blodbanker er  

 godkendt i henhold til sundhedsstyrelsens »meddelelse af 20. april 1976  

 vedrørende godkendelse i henhold til § 8, stk. 1, i lov om lægemidler af  

 aktiviteter, der finder sted på landets sygehuse«.
 Sundhedsstyrelsen er opmærksom på, at en sådan forhandling vil medføre en  

 omsætningsnedgang for de private apoteker, og er indstillet på at inddrage  

 dette forhold i de kommende takstforhandlinger.
 P.d.v.
