Retlig interesse samt hensyn til den  

 afdøde og andre private interesser Patientklagenævnet fandt, at kvinden måtte  

 betragtes som nærtstående til afdøde, da hun hverken var  

 skilt eller separeret fra afdøde og var mor til afdødes  

 børn.
Det forhold, at hustruen i en periode med børnene var  

 fraflyttet det fælles hjem, fandt nævnet ikke kunne  

 medføre, at hun ikke kunne anses som en nær  

 pårørende, navnlig når hensås til, at de boede  

 sammen op til hans død.
Patientklagenævnet fandt, at kvinden havde en retlig  

 interesse i at få aktindsigt i journalen, da årsagen til  

 anmodningen om aktindsigt blandt andet var, at kvinden ikke kunne tilslutte  

 sig lægens behandlingsteori.
Patientklagenævnet lagde imidlertid  

 på baggrund af lægens udtalelse samt forældrenes  

 oplysninger til grund, at afdøde ikke ønskede, at hustruen fik  

 aktindsigt i hans journal.
På baggrund af en konkret vurdering af de  

 samlede oplysninger i sagen fandt nævnet herefter, at hensynet til  

 afdødes udtrykkelige ønske oversteg hustruens interesse i at se  

 journalen, og nævnet fandt således ikke grundlag for at  

 tilsidesætte lægens afslag.
