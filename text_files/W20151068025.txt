Ligestillingsnævnets afgørelse J.nr.
E. 2.2.134 Bevisbyrden for, at afskedigelse af en kvinde ikke var begrundet i hendes graviditet, løftet.
¬Klageren blev ansat som skoleleder hos indklagede, en skole, med virkning fra 1. august 2003. Den 13. januar 2005 besluttede indklagede at indlede en opsigelsesprocedure over for klageren, hvilket blev meddelt denne den 17. januar 2005. Den 18. januar 2005 blev klageren ved høringsbrev varslet om, at bestyrelsen havde besluttet at opsige hende.
Afskedigelsen blev bl.a. begrundet med, at bestyrelsen havde mistet tilliden til hende, og at samarbejdet med forældrene ikke fungerede.
Den 14. januar havde klageren havde fået konstateret, at hun var gravid.
Ved brev af 24. januar oplyste klageren indklagede om at hun var gravid.
Ved brev af brev af 28. januar 2005 meddelte klageren indklagede, at hun havde aborteret.
Den 21. februar blev det oplyst til indklagede, at klageren på ny var gravid.
Ved generalforsamling den 22. februar 2005 blev det besluttet, at følge bestyrelsens indstilling om at afskedige klageren. ¬Nævnet fandt, at indklagedes bestyrelse ikke var bekendt med klagerens graviditet, da man afsendte høringsbrevet af 18. januar 2005, hvorfor nævnet fandt, at den begrundelse for afskedigelsen, der fremgik af høringsbrevet, var den reelle.
Indklagede havde herefter løftet sin bevisbyrde efter ligebehandlingslovens § 16, stk.4.
