Ændringsforslag stillet den 23. juni  

 1998 uden for tillægsbetænkning Ændringsforslag til 3. behandling af Forslag til lov om undervisning i dansk som andetsprog for  

 voksne udlændinge m.fl. og sprogcentre Af undervisningsministeren:
Til § 28 1)	I stk. 1, 2. pkt., ændres »den 1.  

 juli 1998« til: »dagen efter bekendtgørelsen i Lovtidende«.
B e m æ r k n i n g e r Til nr. 1 Ændringsforslaget er en følge af, at  

 lovforslaget ikke kan nå at blive vedtaget i Folketinget, så  

 visse bestemmelser i loven som forudsat kan træde i kraft den 1. juli  

 1998. Ændringsforslaget, der skal sikre, at de pågældende  

 bestemmelser træder i kraft hurtigst muligt, har ikke økonomiske  

 eller administrative konsekvenser.
