 I henhold til § 29 i lov nr. 226 af 11. juni 1954 om almindelig  

 arbejderbeskyttelse fastsætter socialministeriet herved følgende ændring i  

 bekendtgørelse nr. 539 af 30. december 1950 om indretningen og brugen af  

 køleanlæg.
 Til § 12 føjes som nyt stk. 4:
»Stk. 4.  De i stk. 1-3 givne bestemmelser kommer  

 ikke til anvendelse på kølerum hvis temperatur ikke kommer under 0 grader C,  

 på følgende betingelser: I døren skal findes en klar glasrude af størrelse  

 mindst 20 X 20 cm.
Hvis afstanden fra noget punkt i rummet til døren er mere  

 end 3 m, skal døren være angivet ved et »UD«-skilt udført efter  

 forskriften for nødsignalskilte i den af Køleteknisk Forskningsinstitut  

 udgivne »Vejledning til installation af alarmanlæg i køle- og  

 fryserum«.
Såfremt afstanden til nærmeste dør kan overskride 10 m, skal  

 der yderligere med højst 10 m indbyrdes afstand opsættes tilsvarende  

 »UD-skilte med en pil, som viser vej til nærmeste dør.
For de i  

 nærværende stk. omhandlede kølerum bortfalder det i § 11, stk. 2,2. pkt.,  

 opstillede krav om kontrollampe.
 Socialministeriet, den 8. maj 1957.
 P.M.V.
 Juhl-Christensen.
/G.
Drachmann.
