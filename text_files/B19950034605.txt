§ 1 I bekendtgørelse nr. 261 af 15. april 1992 om uddannelse af lærere til  

 folkeskolen foretages følgende ændringer:
 1. § 6, stk. 5, affattes således:
»Stk. 5.  I alle uddannelsens fag skal den ny  

 informationsteknologis muligheder indgå.
Der skal endvidere i alle fag indgå  

 overvejelser om fagets muligheder for at bidrage til børns læseindlæring og  

 læsetræning.«.
 2. I § 7 indsættes som stk. 2:
 »Stk. 2.  Det skal endvidere ved studieordningen  

 sikres, at de studerende kommer til at arbejde med folkeskolens obligatoriske  

 emner, jf. § 7 i lov om folkeskolen.«.
 3. I § 11, nr. 21, ændres »Samtidsorientering«  

 til: »Samfundsfag«.
 4. § 15, stk. 1, affattes således:
»I løbet af 1. del afholdes der ekstern prøve i fagene dansk og  

 regning/matematik.
I begge fags prøver skal der uanset prøveform indgå  

 skriftligt arbejde.
I faget dansk kan bedømmelsen dog i stedet omfatte  

 skriftligt arbejde, som indgår i prøver i andre fag.«.
 5. I § 18, stk. 1, ændres »2 gange« til: »3  

 gange« og »tredie gang« til: »fjerde gang«, og i  

§ 18, stk. 2, ændres »Anden og tredie gang« til:  

 »Tredie og fjerde gang«.
 6. Bilag 4 (Biologi), bilag 5 (Dansk), bilag  

 8 (Geografi), bilag 14 (Kemi/fysik med astronomi), bilag 17  

 (Naturfag) og bilag 21 (Samtidsorientering) affattes som vist i  

 bilaget til denne bekendtgørelse.
§ 2 Stk. 1.  Bekendtgørelsen træder i kraft den 1. august  

 1995.
 Stk. 2.  § 1, nr. 4 og 5, har dog virkning fra og med  

 eksamensterminen maj/juni 1995.
Undervisningsministeriet, den 30. maj  

 1995 Ole Vig Jensen / Gerhard Jaspersen BILAG Bilag 4 Læreruddannelsesbekendtgørelsen den 30. maj 1995 Biologi Målet er, at de studerende for at opnå forståelse af fagets position som  

 eksperimentelt naturvidenskabeligt fag med samfundsrelationer erhverver bred  

 indsigt i biologiens hovedområder (økologi med dyre- og plantekendskab,-  

 almen og human fysiologi med sundhed, genetik og molekylærbiologi,- evolution  

 og etologi).
Dette indebærer, at de studerende skal - kunne undersøge danske biotoper, herunder tilrettelægge og gennemføre  

 ekskursioner, som grundlag for en diskussion af sammenhæng og dynamik i  

 økosystemer, - erhverve praktiske færdigheder vedrørende gennemførelse af biologiske  

 eksperimenter i naturen og i laboratoriet, - kunne belyse menneskets påvirkning af naturen ved produktion og forbrug, - kunne forklare basale fysiologiske funktioner hos mennesker, dyr,  

 planter og mikroorganismer, og kunne anvende molekylærbiologiske modeller til  

 at forklare reguleringen af celler og stofskifte, - erhverve indsigt i forhold, der er af betydning for opretholdelsen af  

 menneskets sundhed, samt et grundlag for seksualundervisning, - kunne anvende grundlæggende genetiske begreber til forklaring af  

 væsentlige arvelighedsforhold hos både mennesker, dyr og planter, - kunne anvende grundlæggende evolutionsmæssige begreber til at diskutere  

 og formidle centrale teorier om biologisk evolution, - erhverve kendskab til dyrs grundlæggende adfærdsformer, kunne anvende  

 etologiske forklaringsmodeller til at vurdere deres levevis og kunne relatere  

 dem til menneskets adfærd, samt - opnå forståelse af og kunne diskutere forskellige natursyn.
 Faget indgår i et samarbejde med geografi og kemi/fysik med henblik på, at  

 de studerende erhverver et grundlag for at arbejde med faget natur/teknik i  

 folkeskolen.
Bilag 5 Læreruddannelsesbekendtgørelsen den 30. maj 1995 Dansk Dansk (1. del) Målet er, at de studerende skal - udvikle deres evne til at opleve, analysere, forstå og vurdere sprog og  

 tekster ud fra forskellige syn på tekstlæsning og i forbindelse hermed  

 udvikle deres forståelse af sprog- og tekstarbejdets betydning for den  

 personlige udvikling, - styrke deres viden og bevidsthed om sprogets opbygning, brug og funktion  

 med henblik på lærerens rolle som sproglig vejleder og underviser for danske  

 og fremmedsprogede børn, - erhverve indsigt i ældre og nyere tekster for børn og voksne, herunder  

 et eller flere hovedværker i dansk litteratur, - udvikle deres egen sproglige udtrykslyst og -sikkerhed mundtligt og  

 skriftligt, - opnå et vist kendskab til analyse af sagprosa og stof fra de  

 elektroniske medier, - udvikle fortrolighed med at læse og høre norsk og svensk, - erhverve viden om læseprocesser, læseindlæring og læsetræning som en  

 integreret del af det faglige arbejde.
Dansk (2. del) Målet er, at de studerende skal - udvikle færdighed i at arbejde med studiemønstre (emner, belyst ud fra  

 forskellige nærmere definerede synsvinkler), - selvstændigt og dybtgående kunne arbejde fagligt med sprog og tekster ud  

 fra indsigt i den litteratur- og kulturhistoriske udvikling og ud fra  

 overvejelser vedrørende metoder og genrer, - opnå færdighed i selvstændigt og dybtgående fagligt arbejde med dansk  

 sprog ud fra indsigt i sprogets opbygning og dets funktion som bærer af  

 kultur, identitet og bevidsthed, - udvikle deres eget mundtlige og skriftlige sprog gennem produktion inden  

 for forskellige genrer, og udvikle deres beredskab og strategier som  

 sproglige undervisere og vejledere på grundlag af viden om børns sproglige  

 udvikling, herunder kendskab til fremmedsprogede børns særlige  

 undervisningsbehov, - opnå indsigt i billed- og lydmediers funktion, indhold og form, - øge deres kendskab til norsk og svensk sprog og litteratur og formidling  

 heraf, - opnå kendskab til fagets placering i sociale og kulturelle sammenhænge  

 og til fagets mulige placering i tværfaglige sammenhænge, - opnå færdighed i analyse og vurdering af tekster til og af børn.
Bilag 8 Læreruddannelsesbekendtgørelsen den 30. maj 1995 Geografi Målet er, at de studerende erhverver - indsigt i natur- og kulturgeografiske discipliner, der sammen er  

 grundlag for analyse af og forklaring på menneskers livsvilkår i verdens  

 forskellige egne, regioners indbyrdes relationer, og sammenhæng mellem  

 ressourcer, produktion og miljø - regionalt som globalt, - indsigt i fagets traditioner og egenart som et syntesefag, der forener  

 naturvidenskabelige og humanistiske synsmåder, og i dets sammenhængende  

 anvendelse af erfaringsvidenskabelige og tolkende fremgangsmåder, - færdighed i analyse af regioner og geografiske problemstillinger gennem  

 sammenstilling af fagets kilder og egne undersøgelser i det naturgivne og  

 kulturskabte miljø og under anvendelse af deres systematisk geografiske  

 kunnen.
 Faget indgår i et samarbejde med biologi og kemi/fysik med henblik på, at  

 de studerende erhverver et grundlag for at arbejde med faget natur/teknik i  

 folkeskolen.
Bilag 14 Læreruddannelsesbekendtgørelsen den 30. maj 1995 Kemi/fysik med astronomi.
Målet er, at de studerende erhverver - indsigt i centrale og relevante områder inden for fysik og kemi,  

 herunder i fagets arbejdsmetoder og viden om fagets begrebs- og  

 teoridannelse, - viden inden for udvalgte fagområder, som kan have særlig  

 erkendelsesmæssig betydning, aktuel forskningsmæssig interesse eller  

 samfundsmæssig betydning, - forståelse af fagets historiske, kulturelle og teknologiske dimension, - færdighed i udførelse og vurdering af eksperimentelt arbejde, - viden om sikkerheds- og miljøproblemer i forbindelse med det  

 eksperimentelle arbejde.
 Faget indgår i et samarbejde med biologi og geografi med henblik på, at de  

 studerende erhverver et grundlag for at arbejde med faget natur/teknik i  

 folkeskolen.
Bilag 17 Læreruddannelsesbekendtgørelsen den 30. maj 1995 Naturfag Målet er, at de studerende erhverver vidensmæssige og færdighedsmæssige  

 forudsætninger for en almen naturforståelse.
De studerende skal gennem eksemplarisk undervisning baseret på biologi,  

 geografi, fysik og kemi opnå indsigt i - forskellige naturopfattelser og verdensbilleder, - sammenhænge mellem energi, processer, strukturer og kredsløb i den  

 levende og døde natur, - sammenhænge mellem ressourcer, teknik, produktion og miljø, herunder de  

 interessemodsætninger, der knytter sig til natur- og samfundsudviklingen,  

 samt færdighed i - at undersøge naturen i laboratorier og i felten under anvendelse af  

 fagenes metoder og hjælpemidler.
 Mindst et temaforløb skal tilrettelægges i fællesskab med fagområdet  

 historie/samfundsfag med henblik på, at de studerende erhverver forståelse af  

 sammenhængen mellem de to fagområder.
 I faget indgår i muligt omfang overvejelser om undervisning i natur/teknik  

 i skolens yngste klasser.
Bilag 21 Læreruddannelsesbekendtgørelsen den 30. maj 1995 Samfundsfag Målet er, at de studerende - erhverver viden om og indsigt i fortrinsvis danske samfundsforhold og  

 deres historiske forudsætninger, herunder sociale, politiske, økonomiske og  

 internationale problemstillinger, således at de kan sætte hverdagslivet ind i  

 et samfundsfagligt perspektiv, - erhverver indsigt i politologiske, økonomiske og sociologiske teorier og  

 metoder, således at de kritisk kan analysere og vurdere udsagn om  

 samfundsmæssige forhold, - skal kunne gøre rede for principielle metodiske og videnskabsteoretiske  

 problemstillinger ved en samfundsfaglig tilgang til et emne, herunder gøre  

 rede for egne og andres tolkninger af samfundsmæssige forhold, - får styrket deres lyst til at følge aktivt med i samfundsdebatten,  

 nationalt og internationalt, således at de skriftligt og mundtligt kan gøre  

 rede for andres synspunkter og formulere en selvstændig stillingtagen hertil.
