Resumé  



  

 En mand der havde været involveret i et trafikuheld, ansøgte Roskilde  

 Kommune om kontanthjælp.
Han oplyste at han ¾ år tidligere havde fået  

 udbetalt  

 en men- og erhvervsevnetabserstatning.
Pengene var brugt til betaling af  

 gammel  

 gæld mv.
Han kunne ikke fremskaffe dokumentation for erstatningens størrelse  

 eller kvittering eller lignende, og han ønskede ikke at kommunen indhentede  

 oplysningerne fra anden side.
Kommunen gav på grund af den manglende dokumentation afslag på  

 ansøgningen om kontanthjælp.
Det Sociale Ankenævn for Roskilde Amt tiltrådte  

 kommunens afgørelse, og Den Sociale Ankestyrelse afviste at optage sagen til  

 behandling.
Ombudsmanden kunne ikke kritisere at myndighederne ved eventuel  

 beregning af kontanthjælp ville tage hensyn til den udbetalte  

 erhvervsevnetabserstatning.
Den dagældende bistandslovs § 17 hvorefter  

 myndighederne af egen drift havde mulighed for at indhente oplysninger,  

 gjaldt  

 også i ansøgningssager.
I den foreliggende sag var der dog ikke grundlag for  

 at  

 kritisere at myndighederne ikke af egen drift havde indhentet yderligere  

 oplysninger.
Ombudsmanden kritiserede ikke myndighedernes afgørelser.
Dog  

 havde det været ønskeligt om begrundelsen for nævnets afgørelse havde fået en  

 klarere formulering. (J.nr. 1999-2245-050).
Myndigheders indhentelse af oplysninger i ansøgningssager Den 13. august 1996 ansøgte A  

 Roskilde Kommune om kontanthjælp.
A oplyste i den forbindelse at han havde  

 fået  

 udbetalt i alt ca. 250.000 kr. i henholdsvis men- og  

 erhvervsevnetabserstatning  

 efter en trafikulykke.
I brev af 15. august 1996 anmodede kommunen A om at  

 fremsende dokumentation for den udbetalte erstatning.
I brev modtaget hos  

 Roskilde Kommune den 9. september 1996 skrev A blandt andet følgende:
Det er endnu ikke d.d. -  

 06-09-96 08:58 - lykkedes mig at få fat i de nødvendige papirer vedr. méngrad  

 m.v.
Desværre.
Men jeg kan på tro og love oplyse følgende:
Efteråret 1995 blev méngraden  

 sat op fra 12 til 15 %, hvilket udløste 3 x 2.000,- = 6.000,- Erhvervsevnetabet sat op fra  

 15 % til 35 %, hvilket udløste 6 x 200.000,- x 20 % = 240.000,- Pengene blev brugt til at  

 betale en kassekredit ud i (bank) + gl. skat og gæld for min daværende  

 hustru.  

 Derudover blev en tidligere gældspost for firmaet ( ) i (bank) afviklet med  

 et saldobeløb  

 og restsummen har jeg levet for i 1996 indtil august s.å.
... Af kommunens journalark for  

 12. september 1996 fremgik blandt andet følgende:
 ...
 Der er enighed om at  

 fastholde, at han skal fremsende dokumentation på men- og  

 erhvervsevnetabserstatningen,  

 og at han skal møde med dokumentation på hvad han har betalt.
 ...
Grunden til at det er så  

 vigtigt, at der skal indhentes dokumentation på hvad klienten reelt har fået  

 specielt i erhvervsevnetabserstatning er, at det skal vurderes om formuen er  

 brugt hensigtsmæssigt eller uhensigtmæssigt, såfremt den er brugt  

 uhensigtmæssigt, skal der så regnes ud, for hvor lang tid en periode klienten  

 skal have hjælp tilbagebetalt i.h.t. bistandslovens § 26.1.1. Den 20. september 1996 blev A  

 telefonisk meddelt ovenstående.
 Af kommunens journalark af 9.  

 oktober 1996 fremgik følgende:
Opringning fra klienten der  

 oplyser, at han ikke kan skaffe de papirer, vi beder om.
Foreslået han  

 kontakter sit forsikringsselskab, eller det forsikringsselskab han fik  

 erstatningen  

 fra, da hans papirer nu er blevet pakket ned.
Dette mener han ikke er muligt,  

 og ønsker at sagen bliver forelagt på det foreliggende, d.v.s. med den  

 oplysning, han ikke kan skaffe den nødvendige dokumentation.
Iøvrigt mener han ikke, at  

 formuen kan betragtes som formue i.h.t. bistandslovens §  

 38. Af journalarket af 10.  

 oktober 1996 fremgik følgende:
 ...
Sagen forelagt på baggrund af  

 ovenstående, og det fastholdes, at vi skal have at vide hvad den seneste  

 erstatning er, og også hvad han (har) fået udbetalt af erstatninger  

 tidligere,  

 således at vi kan få et billede af hans udbetalinger.
Hvis han ikke selv vil  

 skaffe det fornødne, kan referenten tilbyde at ringe selv.
Hvis han ikke vil  

 medvirke til ovennævnte, er det ikke muligt at udbetale hjælp i.h.t. §  

 37. I brev modtaget hos Roskilde  

 Kommune den 29. oktober 1996 klagede A dels over at han ikke kunne få  

 kontanthjælp, dels over sagsbehandlingen hos kommunen.
I brev af 8. november  

 1996 uddybede A sin klage.
A anførte blandt andet følgende:
 ...
Jeg er stadig  

 arbejdsløs/arbejdssøgende (23 afslag siden 01.08.96), stadig uden permanent  

 fast bopæl (se bilag/kopi), stadig 15/35% invalid og stadig kæmpende for at  

 få  

 en dagligdag, der kan hænge sammen ...
 Om jeg har brugt erstatningen  

 uforsvarligt, kan naturligvis drages med ind i overvejelser om en eventuel  

 tilbagebetalingspligt, men ikke stille sig hindrende i vejen for at  

 forvaltningen hjælper mig økonomisk i en kortere periode.
Erhvervsevnetabserstatningen  

 anvendte jeg som forklaret til forvaltningen ved sagsbehandler ( ) august  

 d.å.  

 til hvad jeg troede var en konsolidering af min fremtid.
Jeg betalte lån ud  

 for  

 mig selv og min tidligere hustru (saldokvitteringer af hvilken grund bankerne  

 d.d. ikke ønsker at give mig en kassekredit) samt indkøbt EDB-udstyr for at  

 dygtiggøre mig i text-behandling samt anvendt restsummen til at leve for  

 jan-august d.å.
 ...
Jeg har en fast postadresse i  

 ( ) (tom postkasse) eller c/o ( ), en skiftende bopæl med c/o p.t. hos c/o ( ) ... Roskilde Kommune modtog den  

 12. november 1996 et brev fra A hvori han på ny bad kommunen om at få den  

 støtte han mente sig berettiget til.
A oplyste i den forbindelse at hans  

 midlertidige bopæl var en sofa på en lånt postadresse, ( ), Roskilde.
 Den 29. november 1996 skrev  

 Roskilde Kommune blandt andet følgende til nævnet:
 ...
 Klageren har modtaget afslag  

 på ansøgning om hjælp efter lovens § 43 til færdiggørelse af sit jurastudie.
 Der udbetales hjælp efter  

 bistandslovens § 37 for 13. til 31. august, og klageren anses på det  

 foreliggende  

 som betinget til rådighed for arbejdsmarkedet.
 Den 15. august 1996  

 tilskrives klageren om at indsende dokumentation for sine erstatninger til  

 brug  

 for en afklaring af erstatningerne som indtægt i forhold til lovens § 38.
 Jævnfør vedlagte breve fra  

 klageren, gives der en del oplysninger om erstatningerne.
 Det har dog ikke været  

 muligt, at få nogen dokumentation for oplysningerne, eller tilladelse til, at  

 forvaltningen selv søger oplysninger om erstatningerne i  

 forsikringsselskaberne.
 Forvaltningen finder de  

 foreliggende oplysninger ufyldestgørende og udokumenteret i et sådant omfang,  

 at de ikke bør ligge til grund for udbetaling af økonomisk hjælp.
 Der er derfor givet et  

 foreløbigt afslag på yderligere hjælp til forsørgelse efter lovens § 37,  

 indtil  

 forvaltningen finder at have et tilstrækkeligt beslutningsgrundlag.
 Vi kan ikke pålægge klageren  

 at medvirke til sagens oplysning, da det ikke skønnes absolut påkrævet af  

 hensyn til hans situation.
 Klagerens ønske om at hjælpen  

 uden yderligere vurdering udbetales mod tilbagebetaling pga uforsvarlig  

 økonomi, kan ikke imødekommes, fordi det manglende forsørgelsesgrundlag efter  

 §  

 37 først skal være konstateret.
 Herunder skal der være taget  

 stilling til indtægter og formue efter §§ 38 og 39.
 I forhold til tilbagebetalingskrav  

 efter § 26 skal beslutningsgrundlaget også være klart, bl.a. for at kunne  

 afgrænse beløb og perioden for kravet.
 Det tilføjes, at der, foruden  

 at skulle bortses fra menerstatningen, måske kan være grundlag for  

 skønsmæssigt  

 at se bort fra en del af erhvervsevnetabserstatningen i forhold til dens  

 anvendelse.
 Alene klagerens erklæring om  

 at have forbrugt sine erstatninger i størrelsesordenen 250.000 kr indenfor  

 det  

 seneste 3/4 år, mener vi ikke kan give tilstrækkeligt udbetalingsgrundlag,  

 uden  

 nærmere dokumentation for beløb og anvendelse.
... Roskilde Kommune besvarede i  

 brev af 6. december 1996 As klage over sagsbehandlingen.
Af brevet  

 fremgik  

 blandt andet følgende:
 ...
 Du har fået afslag på  

 økonomisk hjælp, fordi vi er uden dokumentation for, at du ikke har det  

 tilstrækkelige til din forsørgelse.
 Din klage over afslag på  

 hjælp er sendt videre til Det sociale ankenævn i Roskilde Amt.
 Får du medhold i klagen vil  

 vi straks genoptage din ansøgning.
 Vi vil også straks genoptage  

 din ansøgning, hvis du giver os de, oplysninger vi har bedt om, eller giver  

 os  

 tilladelse til selv at få dem oplyst.
 Sagsbehandler ( ) kan hjælpe  

 dig videre med den del.
 ...
 Din ansøgning om økonomisk  

 hjælp har været vanskelig at behandle, fordi vi ikke har haft et  

 tilstrækkeligt  

 beslutningsgrundlag.
 Det er naturligvis  

 utilfredsstillende at blive bedt om at komme til flere møder og skulle give  

 yderligere oplysninger.
 Baggrunden for din  

 henvendelse, og hvad der er sket for dig indenfor den senere tid, er ikke  

 helt  

 sædvanlig.
Din sagsbehandler har derfor  

 valgt at forelægge din ansøgning for sin overordnet.
Det har medført  

 yderligere  

 spørgsmål til afklaring.
 I forløbet har du også haft  

 flere telefonsamtaler med din sagsbehandler.
 Du har ret i, at der har  

 været tale om en langvarig sagsbehandling.
 Dine manglende oplysninger  

 har desværre forlænget behandlingstiden.
 I din sag kan jeg også se, at  

 du har udtalt glem det, forstået som, jeg søger ikke om  

 hjælp.
 Du har naturligvis krav på en  

 skriftlig afgørelse.
 Din sagsbehandlers skriftlige  

 afgørelse var ved at være klar, da vi får dine klager over  

 afgørelser/manglende  

 afgørelser og sagsbehandlingen.
 Vi vælger derefter at  

 behandle dine klager på lederniveau.
 Vi er her for at også at  

 hjælpe dig bedst muligt.
 Jeg mener, at vi har gjort  

 det bedst muligt og fulgt de gældende regler for hjælp til revalidering og  

 kravene til en sags oplysning før udbetaling af økonomisk hjælp.
... A skrev herefter følgende til  

 det sociale ankenævn i brev af 2. februar 1997:
 ...
 Erstatningen er, som forklaret  

 til sagsbehandler ( ), anvendt til at betale gammel gæld, køb af bohave til  

 den  

 tidligere fælles lejlighed, Edb-anlægget som dette brev skrives på og  

 leveomkostninger  

 januar-august 1996. At bede mig skaffe kvitteringer for at jeg har betalt af  

 på  

 min tidligere hustrus gæld - d.v.s. bede min tidligere hustru udlevere  

 dokumentationen - i en overophedet skilsmissesituation er tegn på manglende  

 situationsfornemmelse.
... Det Sociale Ankenævn for  

 Roskilde Amt traf den 5. februar 1997 afgørelse i sagen hvorefter A ikke var  

 berettiget til kontanthjælp mod tilbagebetaling uden nærmere dokumentation.  

 Ankenævnet skrev blandt andet:
 ...
 Nævnet finder, at Roskilde  

 Kommune er berettiget til at kræve dokumentation vedrørende Deres indtægts-  

 og  

 formueforhold, inden den træffer afgørelse vedrørende Deres ansøgning om  

 kontanthjælp efter bistandslovens § 37, jfr. § 17.
 Nævnet finder endvidere ikke,  

 at Roskilde Kommune kan vurdere, hvorvidt De er berettiget til kontanthjælp  

 mod  

 tilbagebetalingspligt p.g.a. uforsvarlig økonomi efter bistandslovens § 26,  

 stk. 1, nr. 1, uden oplysninger om størrelsen på de udbetalte erstatninger,  

 samt oplysninger om, hvorledes beløbene er forbrugt.
... Det fremgik af en kopi af en  

 vejledende udtalelse af 23. august 1995 fra Arbejdsskadestyrelsen at  

 Arbejdsskadestyrelsen  

 tidligere havde vurderet As tab af erhvervsevne til 15 pct., men nu  

 vurderede den til 35 pct.
Endelig var der kopi af et brev af 23. oktober 1996  

 fra en bank hvori det blev oplyst at As grundkonto viste en saldo på  

 ¸  

  

 42.546,02  

 kr.
A klagede den 6. februar 1997  

 til Den Sociale Ankestyrelse over ankenævnets afgørelse.
Den 19. februar 1997  

 uddybede A sin klage i et brev til Roskilde Kommune.
A gjorde blandt andet  

 gældende at han havde opfyldt dokumentationskravene.
Endvidere fandt A at man  

 ved vurdering af retten til kontanthjælp skulle se bort fra udbetalt mén- og  

 erhvervsevnetabserstatning.
Brevet blev videresendt til Ankestyrelsen.
Den 11. marts 1997 afviste  

 Ankestyrelsen at behandle sagen, da styrelsen ikke fandt at sagen havde  

 hverken  

 principiel eller generel betydning.
Ankestyrelsen skrev i sin afgørelse  

 blandt  

 andet følgende:
 ...
 Ankestyrelsen finder, at  

 sagen ikke har principiel eller generel betydning, da afgørelsen er truffet  

 efter en konkret vurdering, og i øvrigt er i overensstemmelse med gældende  

 jf.  

 herved bistandslovens § 17, hvorefter en person, der søger om kontanthjælp  

 skal fremkomme med nødvendig og relevant dokumentation, da disse oplysninger  

 er nødvendige for at en kommune kan tage stilling til om betingelserne for  

 udbetaling af kontanthjælp er opfyldt.
... I brev af 14. april 1997  

 gjorde A indsigelse mod Ankestyrelsens afgørelse.
Ankestyrelsen besvarede  

 As  

 indsigelse den 23. juli 1997 og henholdt sig i den forbindelse til sin  

 afgørelse af 11. marts 1997.
 På baggrund af As klager af  

 5. august 1997, 24. september 1997 og 15. december 1997 hertil anmodede jeg  

 den  

 9. februar 1998 Det Sociale Ankenævn for Roskilde Amt og Roskilde Kommune om  

 en  

 udtalelse i sagen.
 Den 2. april 1998 modtog jeg  

 ankenævnets udtalelse af 1. april 1998 samt Roskilde Kommunes udtalelse af  

 12.  

 marts 1998. Af kommunens udtalelse fremgik blandt andet følgende:
 ...
 Vi mener fortsat, at det er  

 nødvendigt at have et overblik over økonomiske erstatningers art og  

 størrelse,  

 når de er brugt i en periode umiddelbart før en ansøgning kontanthjælp efter  

 bistandsloven.
 Vi skal bruge oplysningerne  

 for eventuelt at kunne se helt eller delvis bort fra en erstatning og i givet  

 fald til en beslutning om hjælp mod tilbagebetaling.
 Vi mener også fortsat, at vi  

 har gennemført den sagsbehandling og rådgivning, det var muligt i forhold til  

 (A)s faktiske medvirken til sagens oplysning.
... Nævnet skrev i sin udtalelse  

 af 1. april 1998 blandt andet følgende:
 ...
 Nævnet finder, at en kommune  

 i forbindelse med behandlingen af en ansøgning om kontanthjælp er berettiget  

 til at kræve dokumentation for en ansøgers indtægts- og formueforhold med  

 henblik på at vurdere, hvorvidt ansøgeren opfylder betingelserne for at  

 modtage den søgte hjælp, jfr. bistandslovens §§ 17 og 37-39.
 Det er endvidere nævnets  

 opfattelse, at det er en forudsætning for at kunne vurdere, om kontanthjælpen  

 -  

 såfremt ansøgeren findes berettiget hertil - eventuelt skal ydes mod  

 tilbagebetaling p.g.a. uforsvarlig økonomi efter bistandslovens § 26, stk. 1,  

 nr. 1, at der foreligger dokumentation for størrelsen af den udbetalte  

 erhvervsevnetabserstatning  

 samt oplysninger om, hvordan beløbet er forbrugt.
... Jeg sendte den 3. april 1998  

 myndighedernes udtalelser til A med henblik på hans eventuelle bemærkninger,  

 og  

 den 20. maj 1998 bad jeg kommunen og ankenævnet om en supplerende udtalelse.  

 Jeg bad i den forbindelse nævnet og kommunen redegøre for deres overvejelser  

 om  

 selv at indhente oplysninger om As økonomiske forhold, eksempelvis ved  

 skatteforvaltningen, jf. bistandslovens § 17.
 Med henvisning til Roskilde  

 Kommunes journalnotat af 12. september 1996 og As brev af 8. november  

 1996 bad  

 jeg endvidere myndighederne oplyse deres overvejelser om muligheden af at  

 udbetale A kontanthjælp mod tilbagebetalingspligt.
 Roskilde Kommune udtalte  

 blandt andet følgende i brev af 4. juni 1998:
 ...
 Vi opfatter § 17 som en  

 bestemmelse, som i denne sammenhæng kun bør benyttes, hvis det er absolut  

 nødvendigt.
 § 17 bruges i forbindelse med  

 en sags oplysning, hvor der ikke kan opnås samtykke til at indhente de  

 nødvendige oplysninger, det vil derfor normalt være imod dens hensigt, at  

 bruge  

 denne ret i sager om ansøgninger.
 Vi mener, at det vil være  

 imod god orden, at omgå (A)s ret til at give sit samtykke til, at vi  

 får  

 yderligere oplysninger.
 (A) er på alle måder klar  

 over sin økonomiske situation og er blevet orienteret om og er fuldt bekendt  

 med, at han kunne få hjælp, hvis han ville give os de ønskede økonomiske  

 oplysninger.
 (A) er også blevet orienteret  

 om og er helt klar over, at vi ville tage stilling til udbetaling af hjælp -  

 eventuelt mod tilbagebetaling - så snart vi fik hans samtykke til, at vi selv  

 indhentede de oplysninger, han enten ikke kan eller vil give os.
 (A) ville formentlig med god  

 grund kunne påtale, at vi selv havde prøvet at afklare sagen ved på eget  

 initiativ at have forsøgt at få et tilstrækkeligt dokumentationsgrundlag fra  

 en  

 anden kommunal forvaltning - her skatteforvaltningen.
 Det er vores klare  

 opfattelse, at (A) kan tage vare på sig selv.
 Vi mener ikke, at (A) har  

 været i en sådan psykisk tilstand, at vi undtagelsesvis bør omgå reglen om  

 kun  

 at indhente oplysninger efter samtykke.
 Selvom vi antager, at  

 grundlaget for udbetaling af hjælp er i orden, vil der fortsat være et  

 problem  

 ved at give hjælpen mod tilbagebetaling.
 Vi mener, at vi i givet fald  

 ville omgå reglerne for udbetaling af hjælp mod tilbagebetaling efter  

 bistandslovens § 26.
 Når vi udbetaler hjælp mod  

 tilbagebetaling, skal vi efter praksis gøre nøje rede for, hvorfor hjælpen  

 skal  

 betales tilbage.
 Heri indgår også en klar  

 beslutning om hvor meget, der skal betales tilbage.
 Vi skal også have et grundlag  

 for at kunne beslutte, hvornår vi skal holde op med at udbetale hjælp mod  

 tilbagebetaling.
 I dette tilfælde kan vi ikke  

 se, at nogen af betingelserne er opfyldt.
 (A) vil med god ret kunne  

 gøre gældende, at vi ikke kan godtgøre, at de formelle betingelser for at  

 give  

 hjælp mod tilbagebetaling har været åbenbart tilstede.
Kravet om tilbagebetaling vil  

 herefter skulle annulleres. Nævnet skrev i sin udtalelse  

 af 19. juni 1998 blandt andet følgende:
 ...
 For så vidt angår  

 overvejelser om, at pålægge kommunen selv at indhente oplysninger om  

 ansøgerens  

 økonomiske forhold under henvisning til bistandslovens § 17, har nævnet ikke  

 fundet grundlag herfor, fordi det drejer sig om en ansøgningssag, og fordi  

 kommunen har tilbudt at ville indhente nogle af de nødvendige oplysninger  

 enten  

 selv eller sammen med ansøgeren, men ansøgeren gav ikke sit samtykke hertil,  

 jfr.  

 kommunens journal under datoerne 9., 10. og 18. oktober 1996. Betydningen af  

 at  

 ansøgeren ikke gav sit samtykke er ifølge journalnotaterne klargjort for  

 ansøgeren.
For så vidt angår spørgsmålet  

 om udbetaling af hjælp med tilbagebetalingspligt er der ikke en udvidet  

 adgang  

 til at udbetale hjælp, hvortil der er knyttet en pligt til at betale tilbage.  

 Tildelingsbetingelserne skal være opfyldt på samme måde, som hvis der blev  

 udbetalt hjælp uden tilbagebetalingspligt. Den 29. juni 1998 sendte jeg  

 myndighedernes supplerende udtalelser til A til brug for hans eventuelle  

 bemærkninger.
 Samme dag bad jeg om Den  

 Sociale Ankestyrelses eventuelle bemærkninger til sagen.
I brev af 6. juli 1998 kom A  

 med sine bemærkninger til kommunens og nævnets supplerende udtalelser.
A  

 oplyste i den forbindelse at myndighederne havde fået oplyst at han var  

 arbejdsløs, uden fast bopæl, lige blevet skilt, samt at han havde en negativ  

 formue.
A oplyste også at Roskilde Kommune i september 1996 havde været i  

 kontakt med skatteforvaltningen og dér fik oplyst at der var en uafklaret  

 gældspost i systemet.
Den Sociale Ankestyrelse  

 meddelte i brev af 15. september 1998 styrelsens bemærkninger til sagen.
Af  

 brevet fremgik blandt andet følgende:
 ...
 Det er således fortsat  

 Ankestyrelsens opfattelse, at en person, der søger om kontanthjælp, har pligt  

 til at medvirke til sagens oplysning.
 I en situation som den  

 foreliggende, hvor en ansøger har brugt en erhvervsevnetabserstatning på  

 240.000 kr., der efter ansøgers oplysninger blev udbetalt i efteråret 1995,  

 og  

 hvor pågældende i august måned 1996 søger om kontanthjælp, er en kommune  

 berettiget til at kræve, at ansøger medvirker til sagens oplysning, jf.  

 bistandslovens  

 § 17 ved at fremkomme med nødvendig og relevant dokumentation, da disse  

 oplysninger  

 er nødvendige for, at kommunen kan tage stilling til, om betingelserne for  

 udbetaling af kontanthjælp er opfyldt.
 I den foreliggende situation  

 vil det være nødvendigt med oplysninger om, hvad pengene er brugt til, dels  

 fordi der i et vist omfang er mulighed for at bortse fra formue, dels fordi  

 der  

 i en sådan situation kan være grundlag for at udbetale kontanthjælp med  

 tilbagebetalingspligt efter bistandslovens § 26, stk. 1, nr. 1.
 Det er ikke muligt at tage  

 stilling til nogen af disse spørgsmål uden at vide, hvad erstatningen er  

 brugt  

 til.
Hvis der ydes hjælp mod  

 tilbagebetalingspligt efter bistandslovens § 26, stk. 1, nr. 1, skal  

 tilbagebetalingspligten begrundes.
Dette er ikke muligt, hvis der ikke er  

 oplysninger om, og dokumentation for hvad pengene er brugt til.
... Den Sociale Ankestyrelses  

 bemærkninger blev den 29. september 1998 sendt til A med henblik på hans  

 eventuelle bemærkninger.
A meddelte sine bemærkninger i brev af 20. oktober  

 1998.
Ombudsmandens udtalelse   

  

 Men- og erhvervsevnetabserstatningens forhold til kontanthjælp Af bistandslovens dagældende § 38, stk. 2, nr. 2, og § 39, stk. 2, fremgår  

 følgende bestemmelser:
 § 38.
 ...
Stk. 2.  

  

 Der foretages ikke fradrag i kontanthjælpen for ...
2) erstatning for varigt mén, indtægter, der hidrører herfra, og godtgørelse  

 for ikke-økonomisk skade, ... § 39.
 ...
Stk. 2.  

  

 Der skal endvidere ses bort fra erstatning, som udbetales som kompensation  

 for varigt mén og godtgørelse for ikke-økonomisk skade samt ydelser fra  

 godkendte sociale fonde, stiftelser, foreninger m.v., der er fritaget for  

 beskatning hos modtageren, jf. ligningslovens § 7, litra z.
Der skal tillige  

 ses bort fra erstatning for tab af erhvervsevne, der udbetales som følge af  

 personskade, der er forvoldt ved overtrædelse af straffeloven. De har over for myndighederne gjort gældende at der ikke skulle tages hensyn  

 til Deres arbejdsskadeserstatning ved vurdering af Deres mulighed for at få  

 kontanthjælp.
Det fremgår af bistandslovens § 38, stk. 2, nr. 2, at der ikke skal foretages  

 fradrag i kontanthjælp for erstatninger for varigt men.
Det fremgår af Deres  

 oplysninger at Deres menerstatning beløb sig til ca. 6.000 kr. der således  

 ikke ville skulle fradrages ved udregning af eventuelt kontanthjælpsbeløb.
For så vidt angår erhvervsevnetabserstatning fremgår det af bistandslovens §  

 39, stk. 2, at  

 erhvervsevnetabserstatning på baggrund af personskade forvoldt ved  

 overtrædelse  

 af straffeloven ikke skal medregnes ved beregning af kontanthjælp.
Der er  

 ikke  

 herudover fritagelse for medregning af erhvervsevnetabserstatning.
Jeg  

 bemærker  

 i den forbindelse at erhvervsevnetabserstatning er udtryk for kompensation  

 for  

 fremtidig økonomisk skade.
 Jeg har herefter ikke fundet  

 grundlag for at kritisere at myndighederne ved eventuel beregning af  

 kontanthjælp  

 vil tage hensyn til den udbetalte erhvervsevnetabserstatning.
Lovgrundlaget i øvrigt for  

 Roskilde Kommunes og Det Sociale Ankenævn for Roskilde Amts afgørelser Den dagældende bistandslovs §  

 37, stk. 1, § 17 og § 26, stk. 1, nr. 1, indeholdt følgende bestemmelser:
§ 37.  

  

 Til en person, der på grund af ændringer i sine forhold er  

 afskåret fra at skaffe det fornødne til sit eget eller familiens underhold,  

 ydes der kontanthjælp med et samlet månedligt beløb. § 17.  

  

 Den myndighed, der behandler en sag efter denne lov, kan  

 pålægge den, der søger bistand, at medvirke til sagens oplysning, herunder  

 ved  

 at lade sig undersøge af en læge eller indlægge til observation og  

 behandling.  

 Vedkommende myndighed kan endvidere afkræve andre, der har kendskab til  

 forholdene,  

 oplysninger, som må anses for nødvendige for sagen, herunder indhente  

 sygehusjournaler eller udskrifter heraf.
Oplysninger om økonomiske forhold  

 kan  

 i elektronisk form indhentes fra andre offentlige myndigheder samt  

 arbejdsløshedskasser.
Endvidere kan vedkommende myndighed forlange optaget  

 retsligt forhør i overensstemmelse med retsplejelovens §  

 1018. § 26. Kommunalbestyrelsen kan træffe beslutning om  

 tilbagebetaling, 1) når der må ydes en person  

 hjælp på grund af pågældendes uforsvarlige økonomi, ubegrundede opgivelse af  

 et arbejde eller beskæftigelsesfremmende foranstaltning, nægtelse af at  

 påtage sig et rimeligt tilbud om arbejde eller af at deltage i  

 beskæftigelsesfremmende  

 foranstaltninger. Anvendelse af bistandslovens § 17 i sager om ansøgning om kontanthjælp  

 efter bistandslovens § 37 Det fremgår af sagen at De  

 den 13. august 1996 bad Roskilde Kommune om udbetaling af kontanthjælp,  

 eventuelt mod tilbagebetaling.
Roskilde Kommune udbetalte Dem herefter  

 kontanthjælp for perioden 13. august 1996 til 31. august 1996. For så vidt  

 angår perioden fra den 1. september 1996 fremgår det at myndighederne savnede  

 oplysninger om/dokumentation for Deres men- og erhvervsevnetabserstatning,  

 og for hvordan De havde anvendt Deres erstatning for at have et  

 tilstrækkeligt  

 beslutningsgrundlag.
De oplyste at De ikke kunne skaffe de papirer kommunen  

 bad  

 om.
De har ikke ønsket at give  

 tilladelse til at Roskilde Kommune selv indhentede oplysninger/dokumentation  

 hos Deres bank eller forsikringsselskab til vurdering af sagen.
Endelig  

 fremgår det at De ønskede sagen afgjort på det foreliggende grundlag.
Det følger af det almindelige  

 official- eller undersøgelsesprincip som gælder inden for forvaltningsretten  

 at det påhviler den enkelte forvaltningsmyndighed selv at sørge for at de  

 oplysninger som er nødvendige, bliver fremskaffet.
Jeg henviser i den  

 forbindelse til Kaj Larsen mfl., Forvaltningsret (1994), s. 297.
I sager der rejses på partens  

 initiativ, har parten dog i almindelighed en særlig tilskyndelse til at  

 bidrage til sagsoplysningen.
I bistandslovens § 17, 1. pkt., fremgår det  

 endvidere udtrykkeligt at den der søger bistand - generelt - kan pålægges at  

 medvirke til sagens oplysning.
Det fremgår således direkte af bestemmelsen at  

 den finder anvendelse i sager hvor der søges bistand.
 Socialministeriet har i  

 vejledning nr. 172 af 11. december 1989, afsnit VII, nærmere beskrevet  

 reglerne  

 om indhentelse af oplysninger i sociale sager.
 Det fremgår endvidere af  

 Justitsministeriets vejledning af 1986 om forvaltningsloven, pkt. 189, og  

 Folketingstidende 1985-86, tillæg A, sp.  

 108f,  

 at myndighederne som udgangspunkt bør indhente samtykke fra ansøger til  

 indhentelse af oplysninger selv om myndighederne ikke er forpligtet hertil.
 Hvis parten i disse sager  

 nægter at medvirke, er myndigheden som udgangspunkt berettiget til at  

 tillægge den manglende medvirken processuel skadevirkning for ansøgeren.  

 Dette kan betyde at sagen afgøres på det foreliggende grundlag, og at der for  

 så vidt angår de uoplyste punkter lægges en ugunstig mulighed for parten til  

 grund, jf. også Kaj Larsen mfl., Forvaltningsret (1994), s. 317, og afsnit  

 VII, pkt. 2, i Socialministeriets vejledning nr. 172 af 11. december 1989.
Forud for anvendelsen af  

 processuel skadevirkning antages der at gælde visse retningslinier, jf.
Kaj  

 Larsen mfl., Forvaltningsret (1994), s. 317ff.
Bl.a. bør myndigheden nærmere  

 præcisere arten af de oplysninger der ønskes, og eventuelt også vejlede  

 parten om hvordan vedkommende kan fremskaffe dem.
Endvidere bør myndigheden  

 gøre den pågældende opmærksom på at manglende medvirken kan medføre at sagen  

 må afgøres på det foreliggende grundlag, hvilket kan betyde at ansøgningen  

 ikke  

 kan imødekommes, jf. afsnit VII, pkt. 2, i Socialministeriets vejledning nr.  

 172 af 11. december 1989.
I den konkrete sag har jeg  

 ikke fundet grundlag for at kritisere at myndighederne ikke har anvendt § 17  

 til selv at indhente yderligere oplysninger.
Jeg bemærker at De selv ønskede  

 sagen afgjort på det foreliggende grundlag.
Roskilde Kommunes afgørelse af 20. september 1996 og Det Sociale  

 Ankenævn for Roskilde Amts afgørelse af 5. februar 1997 Af bistandslovens § 37  

 fremgår det at der ydes kontanthjælp til en person der på grund af ændringer  

 i  

 sine forhold er afskåret fra at skaffe det fornødne til sit eget underhold.  

 Det  

 vil sige at man skal være i en trangssituation.
 Såfremt myndighederne finder  

 at betingelserne i § 37 er opfyldt, skal det vurderes om udbetaling skal ske  

 mod tilbagebetaling, eventuelt på grund af uforsvarlig økonomi, jf.  

 bistandslovens § 26, stk. 1, nr. 1.
Resultatet af myndighedernes afgørelser Det fremgår af Roskilde  

 Kommunes brev af 6. december 1996 til Dem at De havde fået foreløbigt afslag  

 på  

 økonomisk hjælp fordi kommunen var uden dokumentation for at De ikke havde  

 det  

 tilstrækkelige til Deres forsørgelse.
Af nævnets afgørelse af 5.  

 februar 1997 fremgår det at nævnet ikke mener at De er berettiget til  

 kontanthjælp mod tilbagebetaling uden nærmere dokumentation.
Nævnet finder at  

 kommunen er berettiget til at kræve dokumentation for Deres indtægts- og  

 formueforhold inden kommunen træffer afgørelse om hvorvidt De er berettiget  

 til  

 kontanthjælp efter § 37, jf. § 17.
 Jeg må forstå kommunens og  

 nævnets afgørelser således at myndighederne ikke mener at der i sagen var  

 tilstrækkelig dokumentation for at De var i en trangssituation på tidspunktet  

 for myndighedernes afgørelser.
Myndighedernes afgørelser af  

 om der har været tilstrækkelig dokumentation bygger i vidt omfang på  

 vurderinger og afvejninger af en række hensyn og omstændigheder.
Som  

 ombudsmand  

 har jeg ikke særlige forudsætninger for at afveje disse forskellige hensyn og  

 omstændigheder på en anden og bedre måde end kommunen og nævnet der  

 beskæftiger  

 sig med det pågældende sagsområde i det daglige.
Kun hvis der er tale om  

 særlige omstændigheder, kan jeg kritisere myndighedernes afgørelser.
Under  

 min  

 gennemgang af sagen har jeg ikke fundet sådanne særlige omstændigheder.
 Jeg foretager mig derfor ikke  

 mere vedrørende denne del af sagen.
Udformningen af nævnets begrundelse for afgørelsen af 5. februar 1997 Det fremgår af Roskilde  

 Kommunes brev til Dem af 6. december 1996 at De har fået afslag på økonomisk  

 hjælp fra den 1. september 1996 fordi kommunen var uden dokumentation for at  

 De ikke havde det tilstrækkelige til Deres forsørgelse.
I sin afgørelse af 5. februar  

 1997 meddelte nævnet at De ikke er berettiget til kontanthjælp mod  

 tilbagebetaling.
Nævnet konstaterer at kommunen er berettiget til at kræve  

 dokumentation vedrørende Deres indtægts- og formueforhold, samt at kommunen  

 ikke kan vurdere om De er berettiget til kontanthjælp mod  

 tilbagebetalingspligt  

 efter bistandslovens § 26, stk. 1, nr. 1, uden oplysninger om erstatningernes  

 størrelse og forbruget heraf.
Forvaltningslovens § 24  

 angiver de nærmere krav til en begrundelses indhold.
Bestemmelsen har  

 følgende  

 ordlyd:
§ 24. En begrundelse for en afgørelse skal indeholde en henvisning  

 til de retsregler, i henhold til hvilke afgørelsen er truffet.
I det omfang,  

 afgørelsen efter disse regler beror på et administrativt skøn, skal  

 begrundelsen tillige angive de hovedhensyn, der har været bestemmende for  

 skønsudøvelsen.
 Stk. 2.  

  

 Begrundelsen skal endvidere om fornødent indeholde en kort  

 redegørelse for de oplysninger vedrørende sagens faktiske omstændigheder, som  

 er tillagt væsentlig betydning for afgørelsen.
Stk. 3.  

  

 Begrundelsens indhold kan begrænses, i det omfang partens  

 interesse i at kunne benytte kendskab til denne til varetagelse af sit tarv  

 findes at burde vige for afgørende hensyn til den pågældende selv eller til  

 andre private eller offentlige interesser, jfr. §  

 15. En begrundelse skal fremtræde  

 som en forklaring på hvorfor en afgørelse har fået et bestemt indhold, jf.  

 John  

 Vogter, Forvaltningsloven med kommentarer (1992), s. 279ff.
 Som anført ovenfor må jeg  

 forstå nævnets afgørelse således at man har vurderet at der ikke var  

 tilstrækkelig dokumentation for at De var i en trangssituation.
Jeg mener imidlertid at  

 nævnets afgørelse har fået en uheldig formulering.
Nævnets betragtninger om  

 hvorvidt kommunen kan vurdere om De er berettiget til kontanthjælp mod  

 tilbagebetalingspligt, kan efterlade indtryk af at nævnet anså Dem for at  

 være  

 i en trangssituation.
Jeg bemærker i den forbindelse at spørgsmålet om at  

 udbetaling af hjælp skal ske mod tilbagebetaling først bliver aktuelt såfremt  

 myndighederne forinden har fundet betingelserne i § 37 opfyldt.
 Jeg finder på den baggrund at  

 det havde været ønskeligt om begrundelsen for nævnets afgørelse af 5. februar  

 1997 havde været formuleret klarere.
 Jeg har gjort nævnet bekendt  

 med min opfattelse.
Den Sociale Ankestyrelses afgørelse af 11. marts 1997 Efter bestemmelsen i  

 bistandslovens § 15, stk. 3, (nu § 63 i lov om retssikkerhed og  

 administration  

 på det sociale område) kan det sociale ankenævns (nu det sociale nævns)  

 afgørelser ikke påklages til anden administrativ myndighed.
Den Sociale  

 Ankestyrelse kan dog optage en sag til behandling når Ankestyrelsen skønner  

 at  

 sagen er af principiel eller generel betydning.
Ankestyrelsen bygger i vidt  

 omfang sin afgørelse af om en sag har principiel eller generel betydning på  

 vurderinger og afvejninger af en række forskellige hensyn som Ankestyrelsen  

 bl.a. har anført i sit brev af 11. marts 1997 til Dem.
Som ombudsmand har jeg  

 ikke særlige forudsætninger for at afveje disse forskellige hensyn og  

 omstændigheder  

 på en anden og bedre måde end Den Sociale Ankestyrelse der beskæftiger sig  

 med  

 det pågældende sagsområde i det daglige.
Normalt kan jeg derfor ikke  

 gå ind i en nærmere efterprøvelse af disse vurderinger og afvejninger.
Kun  

 hvis  

 der er tale om ganske særlige omstændigheder, kan jeg kritisere myndighedens  

 afgørelse.
Under min gennemgang af Deres  

 bilag har jeg ikke fundet sådanne særlige omstændigheder at der er udsigt til  

 at jeg vil kunne kritisere Den Sociale Ankestyrelses afgørelse af 11. marts  

 1997 om ikke at tage Deres sag op til behandling.
Efter ombudsmandslovens §  

 16,  

 stk. 1, afgør ombudsmanden selv om en klage giver tilstrækkelig anledning til  

 undersøgelse.
