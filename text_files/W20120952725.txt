Pressenævnets kendelse i sag nr. 12-70-00350 Resumé Klager  stifteren  klagede over artiklen Stifter af herberg politianmeldt for svindel på avisen.dk.
 Pressenævnets formand udtaler:
Klager over tilsidesættelse af god presseskik kan rettes til det pågældende massemedie selv eller direkte til Pressenævnet.
Fristen for at klage til Pressenævnet er fire uger efter offentliggørelsen i massemediet eller fire uger efter massemediets afgørelse, jf. medieansvarsloven § 34, stk. 2.
Da klagen vedrører en artikel på avisen.dk fra august 2012, og klager først har klaget til Pressenævnet i oktober 2012, er fristen for at klage efter medieansvarslovens regler overskredet.
Det forhold, at artiklen stadig er tilgængelig på internettet, fører heller ikke til et andet resultat.
Da klagen herefter må anses for indgivet for sent, afvises klagen, jf. medieansvarsloven § 43, stk. 3.
 [Klager] har klaget til Pressenævnet over artiklen Stifter af herberg politianmeldt for svindel bragt på avisen.dk den 21. august 2012, idet klager mener, at god presseskik er tilsidesat.
 Klagen er modtaget i Pressenævnet mandag den 22. oktober 2012 (ved e-mail af lørdag den 20. oktober 2012).
 [Klager] har til støtte for klagen bl.a. anført, at det er korrekt, at klagefristen er 28 dage efter nyheden er bragt i mediet, men hun er først lørdag den 20. oktober 2012 blevet bekendt med artiklen.
 Pressenævnets formand udtaler:
Klager over tilsidesættelse af god presseskik kan rettes til det pågældende massemedie selv eller direkte til Pressenævnet.
Fristen for at klage til Pressenævnet er fire uger efter offentliggørelsen i massemediet eller fire uger efter massemediets afgørelse, jf. medieansvarsloven § 34, stk. 2.
Da klagen vedrører en artikel på avisen.dk fra august 2012, og klager først har klaget til Pressenævnet i oktober 2012, er fristen for at klage efter medieansvarslovens regler overskredet.
Det forhold, at artiklen stadig er tilgængelig på internettet, fører heller ikke til et andet resultat.
Da klagen herefter må anses for indgivet for sent, afvises klagen, jf. medieansvarsloven § 43, stk. 3.
