§ 1 I Bygge- og Boligstyrelsens bekendtgørelse nr. 56 af 23. januar 1995 om  

 5-års eftersyn i byfornyelsesbyggeri foretages følgende ændringer:
 1. § 2, stk. 4 affattes således:
 »For ejendomme, hvor ombygningsregnskabet er godkendt senest den 31.  

 december 1996, drager Fonden omsorg for, at udgiften til eftersyn inden for  

 en 3-årig periode ikke overstiger gennemsnitligt 50 pct. af de indbetalte  

 bidrag til Fonden«.
 2. Som nyt § 2, stk. 5 indføjes:
 »For ejendomme, hvor ombygningsregnskabet er godkendt efter den 31.  

 december 1996, drager Fonden omsorg for, at udgifterne til eftersyn inden for  

 en 3-årig periode ikke overstiger gennemsnitligt 2/3 af de indbetalte bidrag  

 til Fonden«.
§ 2 Bekendtgørelsen træder i kraft den 1. januar 1997.
