Bekendtgørelse  

 om refusion af udgifter til beredskab,  

  

 bekæmpelses- og saneringsforanstaltninger, samt  

  

 affaldsbortskaffelse vedrørende olie- og kemikalieforurening  

  

 (Strandrensningsbekendtgørelsen) I medfør af § 35 a, § 36, stk. 2, og  

 § 48, stk. 1 og 2, i lov om beskyttelse af havmiljøet, jf.  

 lovbekendtgørelse  

 nr. 925 af 28. september 2005, som ændret ved § 1 i lov nr. 564 af 24.  

 juni 2005 og § 2 i lov nr. 1571 af 20. december 2006 og efter  

 forhandling  

 med de statslige havnemyndigheder, KL og havneorganisationerne, fastsættes:
 § 1.  

  

 Udgifter til anskaffelse og vedligeholdelse af materiel til det kommunale  

 beredskab afholdes af kommunalbestyrelsen, og udgifter til det statslige  

 beredskab afholdes af staten.
 Stk. 2.  

  

 Kommunalbestyrelsen kan bestemme, at udgifter til anskaffelse og  

 vedligeholdelse af materiel til bekæmpelse af forurening i havne afholdes af  

 havnebestyrelsen.
 § 2.  

  

 Udgifter til bekæmpelse af olie- og kemikalieforurening af havet og de  

 kystnære  

 dele af søterritoriet afholdes af staten.
§ 3.  

  

 Ved  

 forureninger af kyststrækninger i en kommune afholdes udgifterne til  

 saneringsforanstaltninger af kommunalbestyrelsen.
Ved forurening af havne  

 afholdes udgifterne til forureningsbekæmpelsen af havnebestyrelsen.
 Stk. 2.  

  

 Ved  

 forureninger af kyststrækninger i to eller flere kommuner afholdes udgifterne  

 til saneringsforanstaltninger i fællesskab af de berørte kommunalbestyrelser.
 Stk. 3.  

  

 Kommunen  

 afholder udgifter til bortskaffelse af affaldet.
 § 4.  

  

 Miljøstyrelsen refunderer kommunalbestyrelsens dokumenterede udgifter efter  

 § 3, såfremt betingelserne i § 4, stk. 2 og 3, er opfyldt.
 Stk. 2.  

  

 Enhver  

 saneringsforanstaltning, der medfører udgifter til statslig refusion efter  

 denne bekendtgørelse, skal anmeldes til Miljøstyrelsen, før den påbegyndes.  

 Anmeldelsens indhold og proceduren for anmeldelse skal udarbejdes i  

 overensstemmelse med kravene i bilag 1.
 Stk. 3.  

  

 Begæring om  

 refusion af udgifter efter § 3 sendes til Miljøstyrelsen og skal være  

 påtegnet af den kommunale revision samt indeholde de oplysninger, der fremgår  

 af bilag 2.
 § 5.  

  

 Miljøstyrelsens afgørelser kan ikke indbringes for anden administrativ  

 myndighed.
 § 6.  

  

 Bekendtgørelsen træder i kraft den 1. januar 2007.
 Stk. 2.  

  

 Bekendtgørelse  

 nr. 607 af 19. juli 1999 om refusion af udgifter til beredskab, bekæmpelses-  

 og  

 saneringsforanstaltninger, samt affaldsbortskaffelse vedrørende olie- og  

 kemikalieforurening (Strandrensningsbekendtgørelsen) ophæves.
Miljøministeriet, den 13. december  

 2006 Connie Hedegaard /Karsten Skov Bilag 1 Anmeldelsen i henhold til § 4,  

 stk. 2, skal indeholde følgende:
 Før iværksættelse af enhver foranstaltning i henhold til § 3  

 skal kommunen foretage en anmeldelse af forureningen til Miljøstyrelsen.
 Anmeldelsen skal som minimum indeholde oplysninger om, hvor  

 forureningen har fundet sted, anmeldelsestidspunkt samt angivelse af navn og  

 telefonnummer på den kommune, der anmelder forureningen.
 Anmeldelsen skal snarest muligt følges op med en skriftlig  

 anmeldelse som f.eks. fax, brev eller e-mail, der skal indeholde en mere  

 detaljeret beskrivelse af forureningens karakter og omfang, kommunens  

 påtænkte/iværksatte foranstaltninger samt et overslag over de samlede  

 udgifter  

 til saneringsforanstaltningerne.
 Inden for Miljøstyrelsens almindelige kontortid  

 (  

 man.-fre.  

 kl. 9-16), skal anmeldelse ske ved  

 telefonisk henvendelse, efterfulgt af en skriftlig anmeldelse.
 Uden for styrelsens normale kontortid skal anmeldelse ske  

 skriftligt.
Bilag 2 Oplysninger, der skal indeholdes i kommunens  

 refusionsbegæringer i forbindelse med saneringsforanstaltninger ved olie- og  

 kemikalieforureninger   

 	  

 Kommunens navn og  

 adresse   

 	  

 Kommunens  

 kontooplysninger   

 	  

 Rapport opført i  

 kronologisk rækkefølge over de iværksatte foranstaltninger (minutrapport)   

 	  

 Kopi af timesedler  

 med angivelse af timepris for alt personel og materiel som har været indsat  

 til  

 forureningsbekæmpelsen.
   

 	  

 Kopi af bilag  

 vedrørende øvrige relevante udgifter, som ønskes refunderet.
