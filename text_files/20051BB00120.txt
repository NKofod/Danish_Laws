Fremsat den 6. april 2006 af  

 Simon Emil Ammitzbøll (RV),  

 Lone Dybkjær (RV) og Marianne Jelved (RV) Forslag til folketingsbeslutning om  

 nedsættelse af et sagkyndigt udvalg om aldersgrænserne og procedurerne for  

 adoption Folketinget pålægger regeringen snarest muligt, at nedsætte et  

 sagkyndigt udvalg, der kan udarbejde en betænkning om såvel aldersgrænserne  

 for  

 adoption som proceduren for adoption.
Bemærkninger til forslaget Udviklingen i levealderen og i den gennemsnitlige alder for  

 førstegangsfødende kvinder gør, at diskussionen om aldersgrænserne for  

 adoption  

 atter er aktuelle.
Dertil kommer, at eksempelvis Kina har indskrænket den  

 aldersgruppe af børn, der kan bortadopteres til udenlandske adoptivforældre,  

 til alene at omfatte børn i alderen 0-24 måneder.
Det forringer mulighederne  

 for adoption for par, der på grund af den ene forælders alder i dag kun kan  

 få  

 en godkendelse til adoption af børn i alderen 12-36 måneder.
Disse par vil i  

 fremtiden blive frasorteret.
Endvidere har der været utilfredshed med den uensartede  

 procedure for adoptionssager rundtom i landet.
Når der alligevel skal  

 nedsættes  

 et udvalg om aldersgrænserne, kan udvalget også beskæftige sig med  

 spørgsmålet  

 om ensartetheden i proceduren for adoption.
 Eventuelle nye regler bør indføres efter grundige overvejelser.
På baggrund af ovenstående foreslår forslagsstillerne, at der  

 nedsættes et udvalg, der skal udarbejde en betænkning om såvel  

 aldersgrænserne  

 for adoption som proceduren for adoption.
Erfaringer fra de øvrige EU-lande  

 vil  

 med fordel kunne inddrages i arbejdet.
Skriftlig fremsættelse Simon Emil Ammitzbøll  

  

 (RV):
 Som ordfører for forslagsstillerne tillader jeg mig herved at  

 fremsætte:
 Forslag til  

 folketingsbeslutning om nedsættelse af et sagkyndigt udvalg om  

 aldersgrænserne  

 og procedurerne for adoption.
(Beslutningsforslag nr.
B 120).
 Jeg henviser i øvrigt til de bemærkninger, der ledsager  

 forslaget, og anbefaler det til Tingets velvillige behandling.
