 Ang.: Tilkoblingsanordning på hyrevogn.
 Der har over for Justitsministeriet været rejst spørgsmål om, hvorvidt  

 hyrevogn kan godkendes med tilkoblingsanordning, der udelukkende agtes  

 anvendt til fastgørelse af et let monterbart cykelstativ.
 Efter at sagen har været forelagt Skatteministeriet, kan følgende  

 meddeles:
 »Personbil, der udelukkende anvendes til hyrekørsel, kan godkendes og  

 registreres med tilkoblingsanordning, men køretøjet må ikke anvendes som  

 trækkraft for påhængskøretøj«.
 Ved godkendelse af personbil til hyrekørsel med tilkoblingsanordning kan  

 der således ikke godkendes nogen form for sammenkobling (jf.  

 anmeldelsesblanket MO2A: Tilkoblet køretøj, Synsfri sammenkobling,  

 Koblingsvægt 1, Koblingsvægt 2 og Godkendt til kørsel med flere tilkoblede  

 køretøjer).
 Det bemærkes, at hyrevogn til speciel hyrekørsel (supplerende data  

 »speciel hyrekørsel«) fortsat kan godkendes med tilkoblede  

 påhængskøretøjer.
P.
M.
V.
 E.B.
