(De erhvervsfaglige grunduddannelser.  

 Landtransportområdet) Opbygning og varighed Adgangsbetingelser Gennemført landtransportområdets basisuddannelse med uddannelsesbevis fra  

 intern transportlinie eller anden uddannelse og/eller beskæftigelse, der kan  

 ligestilles hermed i henhold til de af undervisningsministeriet herom  

 fastsatte regler.
Uddannelsens mål Eleven skal i uddannelsestiden opnå erhvervskompetence som  

kranfører i overensstemmelse med nedenstående retningslinier og de  

 for uddannelsen gældende kursusplaner.
Uddannelsens tilrettelæggelse De krævede praktiske og teoretiske færdigheder behandles/indlæres på  

 erhvervsskole (teknisk skole/specialarbejderskole). Uddannelsen på  

 virksomheden tilrettelægges således, at eleven i videst muligt omfang  

 beskæftiges ved og opnår rutine i de arbejdsdiscipliner, der er gennemgået  

 under det/de forudgående skoleophold.
 Det bemærkes, at der kalendermæssigt kan ske en vis forskydning i de  

 enkelte hold som følge af hensynet til en passende udnyttelse af  

 skolekapaciteten.
Uddannelse under skoleophold på uddannelsens 2. del Undervisningen på erhvervsskole (teknisk skole/specialarbejderskole)  

 omfatter praktik med tilhørende teori i overensstemmelse med de krav, der  

 stilles til uddannelsen.
Endvidere omfatter undervisningen arbejdsmiljø,  

 herunder arbejderbeskyttelse og sikkerhed på arbejdspladsen samt undervisning  

 i almene fag, herunder samtidsorientering, virksomhedslære, samarbejdslære og  

 dansk.
En kortfattet beskrivelse - uddannelsesresume - af undervisningens indhold  

 tilstilles virksomheden ved afslutningen af hvert skoleophold Pensum er opdelt således:
 1.skoleophold - varighed 10 uger.
1.0. Kraner (hydrauliske) og anhugning Krantyper Kranopbygning Kranfunktioner Kranbetjening Anhugningsproces Anhugningsgrej Erhvervsfysik Sikkerhedsbestemmelser Køre- og kranøvelser Vedligeholdelse 1.1. Motor og undervogn.
Motortyper Brændstofanlæg Smøre- og kølesystem Hydraulik Trykluftbremser Styretøj transmission Affjedring Elektrisk anlæg Vedligeholdelse og fejlfinding 2. skoleophold - varighed 5 uger.
 2.0. Kraner (gittermast) og anhugning.
Krantyper Kranopbygning kranfunktioner Anhugning Erhvervsfysik Sikkerhedsudstyr og -bestemmelser Kranbekendtgørelsen Køre- og kranøvelser 2.1. Færdselsloven Udstyrs- og vejbekendtgørelsen Vejtransport Færdselsteori 3. skoleophold - varighed 2 uger.
 Repetition samt prøveaflæggelse for erhvervelse af certifikat.
Uddannelsesregler Fastsat af undervisningsministeriet i henhold til lov nr. 289 af 8. juni  

 1977 om erhvervsfaglige grunduddannelser.
Uddannelse i praktikvirksomhederne 1. Praktikophold 1. praktikophold er perioden indtil 1. skoleophold.  

 Generelt gælder for denne praktikperiode, at beskæftigelsen skal  

 tilrettelægges således, at eleven opnår et grundlæggende kendskab til  

 virksomheden og de forskellige arbejdsfunktioner.
 Eleven må under dette praktikophold ikke selvstændigt udføre kranopgaver,  

 men bør deltage som medhjælp for det erfarne kranpersonel.
2. Praktikophold 2. praktikophold er perioden efter 1. skoleophold.
Eleven skal under dette praktikophold opnå rutine i betjening af  

 hydrauliske mobilkraner i henhold til de under 1. skoleophold indlærte  

 discipliner.
Eleven skal fortrinsvis beskæftiges som henholdsvis kranfører og  

 anhugger.
 Virksomheden skal sikre, at eleven arbejder under tilbørligt opsyn af  

 faguddannet personel.
3. Praktikophold 3. praktikophold er perioden efter 2. skoleophold.
Eleven skal under dette praktikophold opnå rutine i betjening og  

 tilrigning af gittermastkraner i henhold til de under 2. skoleophold indlærte  

 discipliner.
Eleven skal fortrinsvis beskæftiges som henholdsvis kranfører og  

 anhugger.
 Virksomheden skal sikre, at eleven arbejder under tilbørligt opsyn af  

 faguddannet personel.
 Eleven bør lejlighedsvis beskæftiges som kranfører på hydrauliske  

 mobilkraner.
4. Praktikophold 4. praktikophold er perioden efter 3. skoleophold.
 Eleven har erhvervet certifikat til mobilkraner og kan beskæftiges med  

 selvstændige kranopgaver.
Vejledning Spørgsmål vedrørende virksomhedsuddannelsens tilrettelægning i øvrigt kan  

 rettes til det faglige udvalg for kranførere (mobile kraner), c/o  

 Erhvervsuddannelsesudvalget for landtransportområdet, Amagertorv 14, 2., 1160  

 København K, telefon 01 -13 08 13.
Erhvervsuddannelsesudvalget 8. juli 1981 Christen Brock Foranstående uddannelsesregler godkendes.
Undervisningsministeriet Direktoratet for erhvervsuddannelserne.
