 Pressenævnet bemærkede  

 indledningsvis, at nævnet ikke fandt grundlag for at udtale kritik af  

 bladets offentliggørelse af klagers foto.
 Som sagen forelå oplyst, fandt nævnet at kunne lægge til  

 grund, at klager var medlem af den i artiklen nævnte forening.  

 Nævnet fandt ikke grundlag for at udtale kritik af, at bladet i den  

 forbindelse havde valgt at karakterisere klager, som man havde gjort i  

 artiklen.
Kendelse fra Pressenævnet i sag nr.  

 126/2001 [K] har klaget til Pressenævnet over en artikel  

 bragt i Ekstra Bladet den 19. november 2001, idet hun mener, at god  

 presseskik er tilsidesat.
Af artiklen med overskriften "Jøde-hadere  

 på vej til Folketinget" fremgik det af en underrubrik, at "Fremskridtspartiet er blevet samlingssted for  

 holcaustbenægtere og hårdkogte racister." I artiklen hed det:
"Gaskamre har aldrig eksisteret, og det er  

 jødisk propaganda, at nazisterne dræbte seks millioner  

 jøder i Hitlers koncentrationslejre.
Det mener flere af de kandidater,  

 der kan få en plads i Folketinget på tirsdag, hvis  

 Fremskridtspartiet får et godt valg.
Efter  Mogens  Glistrups comeback  

 er partiet blevet samlingssted for en hård kerne af  

 historie-revisionister og benhårde racister, som i årevis har  

 arbejdet for at "udrydde løgnen om holocaust".
Ring efter valget Bo  Warming er folketingskandidat for Fremskridtspartiet  

 i Østre Storkreds og bestyrer hjemmesiden www.glistrup.dk På  

 denne debatside på internet fremstiller  Bo  Warming kz-lejrene som de  

 rene feriekolonier.
I et af indlæggene skriver kandidaten:
 "Så måske det ikke kun er løgn, at  

 Hitler gassede jøder ihjel i kz-lejrene, men også at han sultede  

 og overarbejdede dem ihjel".
 Da Ekstra Bladet kontaktede  Bo  Warming for at  

 høre mere om hans synspunkter, var han meget lidt meddelsom.
- Det vil jeg ikke svare på nu.
Ring til mig efter  

 på tirsdag (efter valget, red.), så kan jeg tale mere frit om det  

 emne.
- Men har vælgerne ikke krav på at vide, hvad  

 de får, hvis de stemmer på dig? - Det ville da være ideelt, hvis alle politikerne  

 altid fortalte hele sandheden, men det gør de jo ikke.
Hvorfor skulle  

 jeg så stå frem med alt? Spørger  Bo  Warming.
Fuphistorikere Talelysten var også begrænset hos en anden af  

 Fremskridtspartiets folketingskandidater, kunstneren [K], der er opstillet i  

 Søndre Storkreds.
Hun er fremtrædende medlem af "Dansk  

 Selskab for Fri Historisk Forskning"   en lille kreds af  

 pseudohistorikere, som hævder, der aldrig har eksisteret gaskamre, og  

 at jødeudryddelserne er "en zionistisk løgn".
Leder og talsmand for selskabet  Ole  Kreiberg har fyldt  

 sin egen hjemmeside   www. patriot.dk   med såkaldt revisionistiske  

 historie-påstande, der blankt afviser jødeudryddelsen i Tyskland  

 under Anden Verdenskrig.
Den har aldrig fundet sted, og holocaust er kun et  

 produkt af zionistisk propaganda, lyder det.
- Det her valg drejer sig om muhamedanerne.
Hvad jeg mener  

 om jøder og koncentrationslejre er ligegyldigt, lød det korte  

 svar, før røret blev smækket på.
Ligesom flere andre af Fremskridtspartiet nye  

 folketingskandidater har [K] en fortid i National Partiet Danmark (NPD) og  

 Fælleslisten mod Indvandring.
To af de smågrupper på den  

 alleryderste højre flanke, som har søgt ly i Fremskridtspartiet  

 efter  Glistrups comeback.
Partitoppen tøver Afsløringen af de to Z-kandidaters synspunkter  

 kommer ubelejligt for partiets top, der i starten af valgkampen blev  

 nødt til at fjerne en folketingskandidat fra Århus, som kom med  

 nynazistiske udtalelser.
 Fremskridtspartiets formand  Aage  Brusgaard betegner de  

 to kandidaters synspunkter som "rent nonsens", og han vil rejse  

 sagen i partiet   efter valget.
 - Før valget kan vi intet gøre.  

 Stemmesedlerne er trykt, så det må være op til  

 vælgerne at sortere, mener formanden.
- Men er der plads til folk i Fremskridtspartiet, der  

 benægter, at jøde-udryddelserne fandt sted? - Ikke efter min mening, men du får mig ikke til at  

 sige mere, før jeg har talt med de pågældende, siger  Aage  

  Brusgaard." Artiklen var blandt andet ledsaget af et billede af  

 klager.
Til billedet var knyttet følgende tekst:
"[K], fremtrædende medlem af Dansk Selskab for  

 Fri Historisk Forskning, som hævder, at der aldrig har eksisteret  

 gaskamre og jødeudryddelse, er Z-kandidat i Søndre Storkreds i  

 København." Klageren har anført, at artiklen er stærkt  

 injurierende over for hende.
Herudover har bladet bragt klagers billede med  

 navn, som hun ikke har tilladt offentliggjort.
Klageren har videre anført, at bladet beskylder  

 hende for at være jødehader og være et  

 "fremtrædende medlem" af "Dansk Selskab for Fri  

 Historisk Forskning". Klager har aldrig været medlem af denne  

 forening og kender den ikke engang.
Det har ødelagt meget for klager.  

 Privat og politisk har det også haft en negativ virkning.
 Bladet har med hensyn til offentliggørelsen af  

 fotoet af klager oplyst, at der er tale om et ordinært arkivfoto taget  

 på offentligt sted.
Bladet har videre anført, at oplysningen om, at hun  

 er et fremtrædende medlem af "Dansk Selskab for Fri Historisk  

 Forskning" stammer fra selskabet selv ved dets leder  Ole  Kreiberg.
Der  

 findes et website ned navnet holocaust-info.dk., som arbejder for at  

 imødegå holocaustbenægternes påstande.  

 Redaktøren af sitet henvendte sig til  Ole  Kreiberg for at  

 spørge, hvordan han ville beskrive selskabet.
I dette svar  

 nævner han klager sammen med nogle ganske få andre, hvilket  

 må indebære, at hun ikke er et helt perifert medlem.
Bladet har i den forbindelse oplyst, at bladet kontaktede  

 klager for at stille spørgsmål til hende om hendes forhold til  

 historierevisionisterne, men som det fremgår af artiklen, valgte hun at  

 smække røret på.
Klager har altså haft mulighed for  

 at komme til orde.
Bladet har endelig med hensyn til udtrykket  

 "jøde-hadere" anført, at når man aktivt  

 deltager i arbejdet for at renvaske Hitler-regimets udryddelsespolitik over  

 for et helt folkeslag ved at benægte, at der fandtes gaskamre og  

 kz-lejre, inviterer man ikke til at blive behandlet som en  

 porcelænsfigur.
Selskabet distribuerer antisemitiske tekster på  

 internettet, og hvis klager næste gang ønsker at blive kaldt  

 antisemit i stedet for jødehader, vil bladet gerne imødekomme  

 denne anmodning.
 I sagens behandling har følgende  

 nævnsmedlemmer deltaget: Axel Kierkegaard, Aage Lundgaard, Tage Clausen  

 og Ole Askvig.
 Pressenævnet udtaler:
 Pressenævnet bemærker indledningsvis, at  

 nævnet ikke finder grundlag for at udtale kritik af bladets  

 offentliggørelse af klagers foto.
Som sagen foreligger oplyst, finder nævnet at kunne  

 lægge til grund, at klager er medlem af den i artiklen nævnte  

 forening.
Nævnet finder ikke grundlag for at udtale kritik af, at  

 bladet i den forbindelse har valgt at karakterisere klager, som man har gjort  

 i artiklen.
 Afsagt den 16. januar 2002.
