 Det meddeles herved til orientering, at skattedepartementet d.d. har  

 skrevet således til dommeren i Helsinge:
 »I skrivelse af 30. august 1984 udtalte skattedepartementet over for  

 skifteretten, at alle testamenter, uanset om de er gensidige eller ikke, skal  

 stemples med 50 kr.
Udtalelsen blev afgivet i anledning af en forespørgsel fra skifteretten om  

 betydningen af, at den tidligere regel i stempellovens § 76, stk. 3, blev  

 ophævet ved lov nr. 150 af 11. april 1984. Efter § 76, stk. 3, skulle fælles  

 testamenter, oprettede af ægtefæller og personer, der agter at indgå ægteskab  

 med hinanden, kun stemples som eet testamente.
For disse fælles testamenter  

 mellem ægtepar og forlovede par var det ikke tilsigtet, at lovændringen  

 skulle føre til et krav om to gange testamentsstempel, og der blev herller  

 ikke anført noget herom i bemærkningerne til lovforslaget.  

 Skattedepartementet har på den baggrund fundet det rettest, at disse  

 testamenter efter lovændringen kun stemples med 50 kr.
Omstændighederne omkring lovændringen giver derimod ikke grundlag for at  

 ændre stempelpraksis vedførende fælles testamenter, oprettet af andre end  

 ægtefæller og forlovede par.
De skal forstat stemples efter antallet af  

 retsforhold, jfr. stempellovens § 9, stk. 2. Udtalelsen af 30. august 1984  

 tilbagekaldes derfor, for så vidt disse fælles testamenter angår.
Fælles testamenter, der inden modtagelsen af nærværende skrivelse i strid  

 med det oven for anførte kun er stemplet med 50 kr., vil dog ikke blive  

 krævet efterstemplet.« e.b.
