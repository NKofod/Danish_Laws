Bekendtgørelse om  

 industriteknikuddannelsen I medfør af § 4, stk. 2, i lov om erhvervsuddannelser,  

 jf. lovbekendtgørelse nr. 724 af 25. juli 2000, fastsættes:
Kapitel 1 Uddannelsen § 1. Uddannelsens formål er, at eleven  

 gennem skoleundervisning og praktikuddannelse opnår kompetence i  

 industriteknikuddannelsen med et af følgende specialer eller  

 dekompetencer:
 1)	Industritekniker-produktion (speciale).
 2)	Industritekniker-maskin (speciale).
 3)	Industritekniker-plast (speciale).
 4)	Cnc-drejer (delkompetence).
 5)	Cnc-fræser (delkompetence).
 Stk. 2. Speciale eller delkompetence vælges ved  

 indgåelse af uddannelsesaftale eller ved optagelse i skolepraktik.
Uddannelsens mål § 2. Den uddannede inden for  

 industriteknikuddannelsen skal, under iagttagelse af gældende  

 miljø- og sikkerhedsbestemmelser, kunne udføre alle  

 arbejdsprocesser, der forekommer inden for det område, som specialet  

 retter sig imod.
Stk. 2. Den uddannede industritekniker-maskin og  

 industritekniker-produktion skal selvstændigt kunne  

 planlægge og gennemføre produktionsforløb på  

 manuelt betjente og cnc-styrede værktøjsmaskiner samt have  

 kendskab til produktion på integrerede anlæg, herunder anvendelse  

 af cad/cam-systemer.
Den uddannede skal selvstændigt kunne  

 planlægge og udføre reparation og vedligeholdelse samt montage  

 og demontage af komponenter, maskiner og produktionsanlæg.
Den  

 uddannede skal selvstændigt kunne anvende informationsteknologi i  

 forbindelse med den daglige produktion, herunder til søgning og  

 fremskaffelse af relevant teknisk-faglig information.
Den uddannede skal  

 kunne udføre arbejdet i overensstemmelse med gældende  

 kvalitetskrav og ved anvendelse af tekniske specifikationer på dansk og  

 engelsk.
Stk. 3. Den uddannede industritekniker-produktion skal  

 endvidere kunne udarbejde procedurer for kvalitetskontrol og vedligeholdelse  

 samt gennemføre disse i daglig drift.
Den uddannede skal  

 selvstændigt kunne opbygge el-tekniske, hydrauliske og pneumatiske  

 styrings- og reguleringskredsløb samt foretage fejlfinding på  

 integrerede produktionsanlæg og herunder analysere og beskrive  

 funktionsfejl.
Den uddannede skal endvidere kunne anvende cad/cam-systemer  

 til konstruktions- og produktionsopgaver samt udarbejde cnc-programmer ud fra  

 det fremstillede produktionsgrundlag.
Den uddannede skal kunne starte/  

 idriftsætte automatiske produktionssystemer.
Den uddannede skal kunne  

 deltage i virksomhedens produktudviklings- og produktmodningsopgaver og  

 herunder foretage optimering af de resulterende produktionsdata.
Stk. 4. Den uddannede industritekniker-plast skal  

 selvstændigt kunne planlægge og gennemføre  

 produktionsforløb på manuelt betjente og cnc-styrede  

 værktøjsmaskiner.
Den uddannede skal selvstændigt kunne  

 planlægge og udføre fejlsøgning, fejlretning og  

 reparation på plasttekniske produktionsanlæg og  

 følgeudstyr.
Den uddannede skal kunne medvirke ved fremstilling,  

 opstilling og indkøring af plasttekniske anlæg samt foretage  

 optimering af fremstillingsprocessen på et givet anlæg.
Den  

 uddannede skal kunne udføre arbejdet i overensstemmelse med  

 gældende kvalitetskrav og ved anvendelse af tekniske specifikationer  

 på dansk og engelsk.
Den uddannede skal selvstændigt kunne  

 anvende informationsteknologi i forbindelse med den daglige produktion,  

 herunder til søgning og fremskaffelse af relevant teknisk-faglig  

 information.
Stk. 5. Den uddannede cnc-drejer skal selvstændigt kunne  

 planlægge og gennemføre produktionsforløb på  

 cnc-styrede drejemaskiner.
Den uddannede skal endvidere have et bredt  

 kendskab til bearbejdning på manuelt betjente  

 bearbejdningsmaskiner.
Stk. 6. Den uddannede cnc-fræser skal selvstændigt  

 kunne planlægge og gennemføre produktionsforløb på  

 cnc-styrede fræsemaskiner.
Den uddannede skal endvidere have et bredt  

 kendskab til bearbejdning på manuelt betjente  

 bearbejdningsmaskiner.
Stk. 7. Den uddannede inden for industriteknikuddannelsen har  

 i øvrigt 1)	kendskab til samarbejds- og kommunikationsteknikker og kan  

 indgå i samarbejdsprocesser, 2)	kendskab til projektorganisation og kan indgå i  

 projektgrupper, 3)	forståelse for intern og ekstern kundebetjening, herunder  

 etablering og opretholdelse af faglig kommunikation på alle niveauer i  

 virksomheden, 4)	kendskab til instruktions- og præsentationsteknik, 5)	fagligt overblik, initiativ og kendskab til vidensøgning, 6)	kvalitetsbevidsthed samt kendskab til opbygning og vedligeholdelse  

 af kvalitetsstyringssystemer, 7)	kendskab til etablering og drift af egen virksomhed, 8)	kendskab til produktionsstyring og evner til at strukturere,  

 planlægge og vurdere løsningsmuligheder for egne arbejdsopgaver  

 og 9)	miljøbevidsthed.
Kapitel 2 Uddannelsens varighed og struktur m.v.
 § 3. Uddannelsen er henført til den  

 erhvervsfaglige fællesindgang for Håndværk og teknik, jf.  

 § 14, stk. 2, i lov om erhvervsuddannelser.
 Stk. 2. Det faglige udvalg for uddannelsen er Det faglige  

 Udvalg for Maskiner og Værktøj.
§ 4. Eleven kan indlede uddannelsen på skole  

 med et grundforløb eller i en praktikvirksomhed.
Uddannelsen varer,  

 jf. dog § 6:
 1)	Industritekniker-produktion: 5 år, 6 måneder.
 2)	Industritekniker-maskin og industritekniker-plast: 4 år.
 3)	Cnc-drejer og cnc-fræser: 2 år, 6  

 måneder.
Stk. 2. Uddannelsen omfatter et obligatorisk  

 grundforløb på 20 uger, jf. bekendtgørelse om  

 grundforløb, og et hovedforløb, der omfatter praktikuddannelse  

 og obligatorisk skoleundervisning.
Skoleundervisningen i hovedforløbet  

 er opbygget som nedenfor anført med den angivne varighed:
 1)	Industritekniker-produktion: 10, 10, 10, 5, 10 og 5 uger, i alt 50  

 uger.
 2)	Industritekniker-maskin og industritekniker-plast: 10, 10, 10 og 5  

 uger, i alt 35 uger.
 3)	Cnc-drejer og cnc-fræser: 10 og 10 uger, i alt 20  

 uger.
Stk. 3. Den obligatoriske skoleundervisning i  

 hovedforløbet omfatter grundfag, områdefag, bundne specialefag  

 og valgfag samt valgfri pecialefag, jf. §§ 12 og 13. De valgfri  

 specialefag gennemføres i forbindelse med de fastlagte skoleperioder  

 eller på et andet tidspunkt i hovedforløbet.
Den sidste  

 skoleperiode placeres inden for de sidste 6 måneder af uddannelsestiden  

 for specialet eller delkompetencen.
 Stk. 4. I grundforløbet har eleven mulighed for valgfri  

 undervisning, jf. grundforløbsbekendtgørelsen.  

 Hovedforløbet kan suppleres med valgfri undervisning  

 (påbygning), jf. hovedbekendtgørelsen og  

 erhvervsuddannelseslovens § 12, stk. 4.
 § 5. Det er en betingelse for at begynde på  

 skoleundervisningen i hovedforløbet, at eleven har gennemført  

 grundforløbet, jf. grundforløbsbekendtgørelsens regler  

 om udstedelse af grundforløbsbevis, og således efter skolens  

 samlede vurdering har opnået de nødvendige faglige og personlige  

 forudsætninger i grundfagene og de fælles områdefag i  

 henhold til reglerne om grundforløb samt de områdefag i  

 grundforløbet, der er særlige for hovedforløbet, jf.  

 § 9.
Voksenuddannelsesforløb § 6. For personer, der er fyldt 25 år, og  

 som har relevant erhvervserfaring, kan skolen efter samråd med det  

 faglige udvalg tilrettelægge et særligt uddannelsesforløb,  

 bestående af perioder med henholdsvis skoleundervisning og  

 praktikuddannelse.
Varigheden af skoleundervisningen inklusive eventuelt  

 suppleringskursus, jf. § 7, må ikke overstige varigheden efter  

 § 4.
 Stk. 2. Det faglige udvalg kan i særlige tilfælde  

 efter samråd med den eventuelle praktikvirksomhed dispensere fra  

 alderskravet og kravet til erhvervserfaring efter stk. 1.
 Stk. 3. Skoleundervisningen omfatter grundfag,  

 områdefag, specialefag og valgfag.
 § 7. Det i § 6 nævnte  

 forløb kan begynder med et suppleringskursus, på indtil 20 uger,  

 der har til formål, at eleven på grundlag af forudgående  

 uddannelse og erhvervserfaring opnår kvalifikationer mindst svarende  

 til grundforløbet, jf. erhvervsuddannelseslovens §16. Skolen kan under  

 suppleringskurset foretage vurdering af elevens praktiske og teoretiske  

 kvalifikationer med henblik på afgørelse om merit i  

 uddannelsesforløbet i et forløb på indtil 2 uger, jf.  

 hovedbekendtgørelsen § 20, stk. 2. Suppleringskurset kan  

 gennemføres uden uddannelsesaftale.
Fritagelse for dele af uddannelsen § 8. Elever kan fritages for dele af uddannelsen,  

 jf. bekendtgørelse om erhvervsuddannelser  

 (hovedbekendtgørelsen) og bekendtgørelse om merit for visse fag  

 i ungdomsuddannelser mv. (meritbekendtfgørelsen) samt baggrund af  

 relevant uddannelse eller beskæftigelse, jf. anvisningerne i  

 vejledningen til bekendtgørelsen.
Kapitel 3 Skoleundervisningen § 9. Grundforløbet omfatter følgende  

 områdefag, der er særlige for det efterfølgende  

 hovedforløb:
1)	Spåntagende og spånløs bearbejdning Begynderniveau.
Eleven a)	kan fremstille enkle emner ved anvendelse af drejning,  

 fræsning og boring, b)	kan udføre grundlæggende skruestiksarbejde under  

 anvendelse af gængse håndværktøjer, c)	kan beregne emnekoordinater ud fra arbejdstegninger, d)	har kendskab til relevante sikkerheds- og  

 miljøforskrifter, e)	har kendskab til cnc-teknikkens anvendelse i fremstillingsprocesser  

 og f)	har kendskab til relevante sikkerheds- og  

 miljøforskrifter.
2)	Montage og reparationsteknik Begynderniveau.
 Eleven kan udføre grundlæggende planlægning,  

 fejlsøgning, montage og demontage af maskinelementer og har kendskab  

 til relevante sikkerheds- og miljøforskrifter.
3)	Måleteknik Begynderniveau.
Eleven kan a)	anvende almindeligt forekommende mekanisk  

 måleværktøj, b)	udføre grundlæggende justering af almindeligt  

 forekommende mekanisk måleværktøj og c)	bedømme måleresultater i relation til givne  

 kvalitetsspecifikationer.
 Stk. 2. De områdefag, der er nævnt i stk. 1,  

 varer i alt 5 uger.
 § 10. Undervisningen i hovedforløbet  

 omfatter følgende grundfag i henhold til reglerne om grundfag, jf. dog  

 stk. 2:
 1)	Samfundsfag, niveau F.
 2)	Dansk niveau F.
 3)	Materialeforståelse.
 4)	Fremmedsprog, engelsk, niveau F.
 5)	Naturfag niveau F.
 6)	Produktudvikling, produktion og service, 3,0 uger modul 1, 2 og  

 3.
 7)	Økonomi.
 Stk. 2. Grundfagene omfatter for industritekniker-maskin og  

 industritekniker-plast alene de i stk.1, nr. 1-5, nævnte fag og det i  

 stk. 1, nr. 6, nævnte fags modul 2 og 3. Grundfagene omfatter for  

 cnc-drejer og cnc-fræser alene de i stk. 1, nr. 1-3, nævnte  

 fag og det i stk. 1, nr. 6, nævnte fags modul 2.
 § 11. Undervisningen i hovedforløbet  

 omfatter følgende områdefag:
1)	Spåntagende og spånløs bearbejdning Rutineniveau Eleven kan udføre fremstillings- og reparationsopgaver ved  

 drejning, fræsning, plan- eller rundslibning på såvel  

 konventionelt styrede maskiner som cnc-maskiner samt udføre  

 skruestiksarbejde under anvendelse af gængse  

 håndværktøjer.
Endvidere kan eleven udføre  

 spåntagende og spånløs bearbejdning i henhold til  

 specificerede arbejdsgrader, tolerancer og overfladespecifikationer og  

 fremstille cnc-programmer samt indlæse og afprøve disse på  

 cnc-maskiner.
2)	Automation Rutineniveau Eleven kan fremstille enkle nøgleskemaer og ud fra disse  

 foretage valg af komponenter til et styringssystem, opbygge og afprøve  

 mindre komplicerede elektriske og pneumatiske styringer samt kombinere disse  

 til mindre el-pneumatiske anlæg samt foretage fejlfinding ved  

 hjælp af måleinstrumenter og funktionsdiagrammer.
3)	Måleteknik Rutineniveau Eleven kan anvende og justere almindeligt forekommende mekanisk  

 måleværktøj, bedømme måleresultater i  

 relation til specifikationer samt vurdere slitage på  

 måleværktøjer samt foretage elektronisk dataopsamling,  

 herunder udvise kendskab til 3D-målemaskiner og SPC.
Endvidere kan  

 eleven kontrollere og vurdere geometriske tolerancer i henhold til  

 specifikationer.
4)	Fagtegning Rutineniveau Eleven kan fremstille fagtegninger i retvinklet projektion og  

 isometrisk afbildning samt udføre udfoldning af pladeemner samt  

 anvende grundlæggende cad-funktioner ved fremstilling, arkivering og  

 fremskaffelse af tegninger.
 § 12. Undervisningen i hovedforløbet  

 omfatter følgende bundne og valgfri specialefag, jf.  

 § 13:
1)	Datastyret bearbejdning Rutineniveau Eleven kan ud fra emnetegninger fremstille cnc-programmer og  

 arbejdsemne samt udfærdige relevant og fornøden dokumentation.  

 Eleven kan vælge, opstille og indkøre værktøjer  

 samt køle- og smøremidler til cnc-bearbejdning.
2)	Konventionel bearbejdning I Rutineniveau Eleven kan planlægge og gennemføre fremstilling af emner  

 efter arbejdstegning på spåntagende  

 værktøjsmaskiner.
Eleven kan arbejde efter beskrevne  

 tolerancekrav ved spåntagende maskiner.
3)	Plast Avanceret niveau Eleven kan medvirke ved opstilling og indkøring af  

 plastproduktionsmaskiner og -anlæg, herunder udførelse af  

 efterbearbejdning af plastprodukter samt procesoptimering og anvende  

 materialeprøvningsteknikker til kvalitetsbedømmelse af  

 plastemner.
Eleven kan endvidere udføre fejlsøgning,  

 fejlretning samt vedligeholdelse og reparation af plastteknisk  

 produktionsudstyr.
Eleven har opnået relatere fagteoretisk viden og  

 praktiske færdigheder til beslægtede opgaver udføre  

 arbejdsopgaverne i overensstemmelse med branchens miljø- og  

 sikkerhedsforskrifter.
4)	Konventionel bearbejdning II Avanceret niveau Eleven kan udføre alle operationer i forbindelse med  

 fremstillings- og reparationsarbejde på spåntagende maskiner.
Det  

 forudsættes at eleven har gennemført faget konventionel  

 bearbejdning I.
5)	Automatik Avanceret niveau Eleven kan arbejde med hydrauliske, pneumatiske og elektriske  

 styringer ved automatiserede processer og på maskiner og anlæg.  

 Eleven har opnået kendskab til integrerede produktionssystemer.
Det  

 forudsættes at eleven har gennemført faget konventionel  

 bearbejdning I, eller datastyret bearbejdning.
6)	Produktionsteknik Avanceret niveau Eleven har opnået teknisk faglige indsigt inden for  

 produktionsteknik og kan således planlægge, ressource- og  

 metodeoptimere samt kvalitetsstyre en produktionsproces fra ordre til  

 levering.
Eleven har opnået kendskab til integrerede  

 produktionssystemer.
Det forudsættes at eleven har gennemført  

 faget konventionel bearbejdning I, eller datastyret bearbejdning.
7)	Cnc Avanceret niveau Eleven har opnået færdighed i forskellige procedure der  

 inden, under og efter afvikling af en cnc-arbejdsopgave, endvidere har eleven  

 indsigt i integrerede produktionssystemer.
Det forudsættes at eleven  

 har gennemført faget datastyret bearbejdning.
8)	Cad/cam Avanceret niveau Eleven har opnået færdighed i forskellige procedure der er  

 ved konstruktion på et cad-system og kan fremstille et cnc-program  

 igennem et cam-system, endvidere har eleven kendskab til integrerede  

 produktionssystemer.
Det forudsættes at eleven har gennemført  

 faget datastyret bearbejdning.
9)	Automatisk produktion Avanceret niveau Eleven kan programmere, montere og idriftsætte programmerbare  

 styreenheder, samt fremstille relevant dokumentation.
Endvidere kan eleven  

 idriftsætte automatiske produktionsanlæg/FMS herunder  

 emnehåndteringssystemer, fremstille emnegeometrier i cad-systemer,  

 generere cnc-koder ved brug af cam-software, vedligeholde og tilrette  

 postprocessorer til forskellige maskintyper, programmere, opstille,  

 indkøre og betjene cnc-drejemaskiner og -fræsemaskiner til  

 produktion og herunder udarbejde den fornødne dokumentation.
Eleven  

 har kendskab til automatiseret produktion, herunder FMS og  

 emnehåndtering via robotter samt højhastighedsbearbejdning.
Det  

 forudsættes at eleven har gennemført faget datastyret  

 bearbejdning.
10)	Produktionsstyring Avanceret niveau Eleven kan anvende kvalitetsbegreber og statistiske  

 kvalitetsstyringsmetoder samt procesanalyse og tidsfastsætte givne  

 produktions- og procesforløb.
Endvidere kan eleven fastlægge  

 metoder på baggrund af givne tegninger, styk- og montagelister,  

 operationsbeskrivelser og kvalitetsspecifikationer og anvende elektroniske  

 planlægningssystemer.
Eleven har kendskab til certificering,  

 produktions og materialestyring, produktstyring, metodestyring og  

 kvalitetsstyring samt datagrundlag for en virksomheds styringsområder  

 og datagrundlagets udvikling og vedligeholdelse.
Det forudsættes at  

 eleven har gennemført faget datastyret bearbejdning.
11)	Øvrige valgfri specialefag De øvrige valgfri specialefag udgør en række  

 muligheder for elevens yderligere specialisering inden for områderne:  

 cad/cam, cnc-teknik, vedligeholdelse og reparation af maskiner og anlæg  

 samt styringsteknik, som nærmere beskrevet i vejledningen til  

 bekendtgørelsen.
 § 13. Eleverne i de forskellige specialer og  

 delkompetenceforløb har de bundne og valgfri specialefag, som  

 fremgår af tabellen nedenfor, idet de valgfri specialefag vælges  

 efter stk. 2:
Speciale/delkompetence Bundne specialefag Valgfri specialefag Industritekniker-produktion § 12, nr. 1, 9 og 10, ialt 12 uger.
 § 12, nr. 5 - 8, i alt 6,5 uger samt nr. 11, i alt 3 uger.
Industritekniker-maskin (Ingen) § 12, nr. 1 eller 2, og et af fagene nr. 4 - 8, i alt 8,5 uger, samt  

 nr.11, i alt 2 uger.
Industritekniker-plast § 12, nr. 1 og 3, i alt 8,5 uger.
 § 12, nr.11, i alt 2 uger.
Industritekniker-drejer Industritekniker-fræser § 12, nr. 1, i alt 2 uger.
(Ingen) Stk. 2. Eleven vælger valgfri specialefag i samarbejde  

 med praktikvirksomheden.
Valget af valgfri specialefag baseres på  

 elevens evner og interesser samt på praktikvirksomhedens behov og  

 praktikbeskæftigelsesmuligheder.
I specialet industritekniker-maskin  

 meddeles valget mellem fagene § 12, nr. 1 eller 2, skriftligt til skolen  

 in påbegyndelsen af 2. skoleperiode eller inden for en af skolen  

 fastsat frist.
De øvrige valg af valgfri specialefag meddeles  

 skriftligt til skolen inden 4 uger inden påbegyndelsen af 3.  

 skoleperiode i hovedforløbet eller inden for en af skolen fastsat  

 frist.
§ 14. Undervisningen i hovedforløbet  

 omfatter endvidere valgfag.
Undervisningen følger reglerne for  

 valgfag, jf. hovedbekendtgørelsen.
Valgfagene varer 8 uger for  

 industritekniker-produktion, 6 uger for industritekniker-maskin og  

 industritekniker-plast og 4 uger for cnc-drejer og cnc-fræser Praktikuddannelsen § 15. Praktikuddannelsen omfatter følgende  

 arbejdsområder og funktioner:
 1)	Medvirken ved konstruktion og dokumentation i forbindelse med  

 fremstillingsforløb på spåntagende maskiner.
 2)	Medvirken ved planlægning og metodefastsættelse i  

 henhold til aktuelle specifikationer.
 3)	Fremstilling af emner og samling af disse til funktionsduelige  

 enheder.
 4)	Medvirken ved reparation og vedligeholdelse samt opbygning og  

 indkøring af maskiner, maskinelementer og -anlæg.
 Stk. 2. Målene med praktikuddannelsen er:
 1)	Eleven kan gennemføre fremstillingsforløb indeholdende  

 konstruktion, planlægning, fremstilling og dokumentation.
 2)	Eleven kan udføre reparation og vedligeholdelse samt  

 opstilling og indkøring af maskiner, maskinelementer og  

 -anlæg.
 3)	Eleven kan endvidere udføre alle arbejdsopgaver, jf.  

 stk. 1, under iagttagelse af gældende miljø- og  

 sikkerhedsbestemmelser.
 Stk. 3. Praktikperioderne skal tilrettelægges  

 således, at eleven opnår rutine og videreudvikler sine  

 færdigheder i overensstemmelse med elevens speciale og de valgte  

 specialefag.
 Uddannelsesbog mv.
§ 16. De skolevejledninger, som skolen udsteder  

 efter de enkelte skoleophold, og de praktikerklæringer, som  

 virksomheden udsteder efter de enkelte praktikophold, indgår i elevens  

 uddannelsesbog, jf. hovedbekendtgørelsen og  

 retsbekendtgørelsen.
Indholdet af skolevejledningerne og  

 praktikerklæringerne følger reglerne i  

 retsbekendtgørelsen.
 Stk. 2. Valg af valgfri specialefag anføres i elevens  

 personlige uddannelsesplan og underskrives af elev og virksomhed.
Kapitel 4 Karaktergivning § 17. Bekendtgørelsen om karakterskala  

 anvendes. 13-skalaen anvendes, jf. dog stk. 2.
 Stk. 2. Ved valgfri specialefag, der er fælles for  

 arbejdsmarkedsuddannelser og erhvervsuddannelser kan anvendes andre  

 betegnelser, hvis det fremgår af de nærmere retningslinier for  

 faget.
Skolens bedømmelse § 18. Bedømmelse af grundfag følger  

 reglerne herom, jf. grundfagsbekendtgørelsen.
 Stk. 2. Bedømmelse af valgfag følgerne reglerne  

 for de pågældende fag, jf. hovedbekendtgørelsen.
 Stk. 3. Ved afslutningen af et områdefag eller  

 specialefag gives en standpunktskarakter.
 Afsluttende prøver (eksamen) m.v.
§ 19. I den sidste skoleperiode afholder skolen  

 som led i undervisningen en afsluttende eksamen, der samtidig udgør en  

 svendeprøve.
Bekendtgørelse om eksamensordning ved  

 erhvervsskolerne m.v. finder anvendelse.
Eksamenen består af en  

 skriftlig prøve og en praktisk prøve.
Eksamenen  

 påbegyndes inden for uddannelsens sidste 6 måneder.
 Stk. 2. Opgaverne stilles af skolen efter samråd med det  

 faglige udvalg.
 Stk. 3. Elevernes løsning af opgaverne bedømmes  

 af en lærer (eksaminator) udpeget af skolen og to skuemestre (censorer)  

 udpeget af det faglige udvalg.
§ 20. Den skriftlige prøve består af  

 opgaver inden for uddannelsens mål i grundfag, områdefag og  

 specialefag.
Som hjælpemidler til løsning af den skriftlige  

 prøve må anvendes personlige notater samt elektronisk  

 tilgængelig eller medbragt faglitteratur.
Opgaverne skal løses  

 inden for 3 klokketimer, dog 2 timer i forløbene til cnc-drejer og  

 cnc-fræser.
Stk. 2. Den praktiske prøve består af en eller  

 flere opgaver, som eleven udfører under skoleundervisningens sidste 2  

 uger.
Opgaverne udføres inden for følgende varigheder:
 1)	Cnc-drejer, cnc-fræser og industritekniker-plast: 24  

 klokketimer.
 2)	Industritekniker-maskin og industritekniker-produktion: 48  

 klokketimer.
 § 21. Eksaminator og de to censorer giver samlet  

 en karakter for henholdsvis den skriftlige og den praktiske prøve.
Stk. 2. Ved bedømmelsen af den praktiske prøve  

 lægges vægt på 1)	Elevens teknisk-faglige kompetencer inden for de områder, der  

 er omfattet af uddannelsens mål.
 2)	Elevens almen-faglige og personlige kompetencer inden for faglig  

 kommunikation, arbejdsplanlægning og -dokumentation samt miljø-  

 og kvalitetsbevidsthed.
 Stk. 3. Eleven har bestået, hvis mindst karakteren er  

 6,0 er opnået i hver af prøverne.
Sygeeksamen og ny eksamen (eller prøve) § 22. Sygeeksamen og ny eksamen (omprøve)  

 følger bekendtgørelse om eksamensordning på  

 erhvervsskolerne mv.
 Stk. 2. Der aflægges kun ny prøve i de  

 delprøver, hvor karakteren i den første prøve er under  

 6.
Skolebevis og afsluttende praktikerklæring § 23. Skolebevis udstedes i henhold til  

 hovedbekendtgørelsen og eksamensbekendtgørelsen når  

 skoleundervisningen er gennemført., jf. stk. 2.
 Stk. 2. Følgende betingelser skal være opfyldt,  

 for at der kan udstedes skolebevis:
 1)	Eleven skal have opnået karakteren 6 som gennemsnit af alle  

 afsluttende prøvekarakterer og standpunktskarakterer i grundfag, der  

 er gennemført i hovedforløbet.
 2)	Eleven skal have opnået karakteren 6 i hvert enkelt  

 områdefag og specialefag, der er gennemført i  

 hovedforløbet, eller gennemført faget efter reglerne for faget,  

 hvis en anden karakterskala er anvendt, jf. § 17, stk.2.
 3)	Den afsluttende eksamen (svendeprøven) skal være  

 bestået.
 Stk. 3. Hvis betingelserne for udstedelse af skolebevis ikke  

 er opfyldt, udsteder skolen en skolevejledning.
 § 24. Praktikvirksomheden udsteder afsluttende  

 praktikerklæring, når praktiktiden i virksomheden er afsluttet,  

 jf. § 36 i hovedbekendtgørelsen.
Uddannelsesbevis § 25. Ved uddannelsens afslutning udsteder det  

 faglige udvalg et uddannelsesbevis til eleven som dokumentation for, at  

 eleven har opnået kompetence, jf. § 1.
 Stk. 2. Uddannelsesbeviset udstedes i henhold til  

 hovedbekendtgørelsen og eksamensbekendtgørelsen, når  

 skolebevis er udstedt og afsluttende praktikerklæring(er) for  

 praktikuddannelsen er udstedt.
Kapitel 5 Ikrafttrædelses- og overgangsbestemmelser § 26. Bekendtgørelsen træder i kraft  

 den 1. januar 2001.
 Stk. 2. Samtidig ophæves bekendtgørelse nr. 266  

 af 14. april 1994 om maskinuddannelsen og bekendtgørelse nr. 346 af 6.  

 maj 1994 om industriteknikuddannelsen, jf. dog stk. 3.
 Stk. 3. De i stk. 2 nævnte bekendtgørelser  

 finder dog anvendelse for elever med uddannelsesaftale eller i skolepraktik,  

 der er begyndt på 3. skoleperiode på  

 ikrafttrædelsestidspunktet, inden for henholdsvis maskinuddannelsen  

 eller industriteknikuddannelsen.
 Stk. 4. Skolen fastsætter efter samråd med det  

 lokale uddannelsesudvalg eventuelle overgangsordninger for elever, der er  

 begyndt på uddannelsen eller de i stk. 5 nævnte  

 skoleperioder efter tidligere regler.
 Stk. 5. Elever, der har gennemført 2. skoleperiode i  

 følgende uddannelser, er fritaget for det obligatoriske  

 grundforløb i uddannelsen, herunder de uddannelsesrettede  

 områdefag for industriteknikuddannelsen:
 1)	Uddannelsen til finmekaniker.
 2)	Industriteknikuddannelsen.
 3)	Uddannelsen til kølemontør.
 4)	Maskinuddannelsen.
 5)	Værktøjsmageruddannelsen.
