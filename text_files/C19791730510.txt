 I forbindelse med energikrisen i 1973/74 anmodede ministeriet  

 vejdirektoratet om at undersøge mulighederne for at gennemføre besparelser  

 ved nedsættelse af belysningsniveauet på de offentlige veje.
 Resultatet af disse undersøgelser blev udsendt ved cirkulære af 26.  

 februar 1975, hvori man med henvisning til de færdselssikkerhedsmæssige  

 konsekvenser afviste reduktion af vejbelysningen på statsvejene og anbefalede  

 de øvrige vejbestyrelser at være opmærksomme på den færdselssikkerhedsmæssige  

 risiko, der kan være forbundet med reduktion af belysningen, bortset fra  

 steder, hvor belysningen ikke har færdselsmæssige formål, og i områder med  

 ubetydelig trafik om natten.
 Samtidig oplyste man, at der arbejdes med nye retningslinier for  

 vejbelysning, der kunne medføre besparelser på længere sigt.
 Dette arbejde er nu afsluttet, og nye regler om vejbelysning er fastsat i  

 ministeriets cirkulære af 26. september 1979 om vejbelysning.
De nye vejbelysningsregler opdeler trafikanlæggene i vejkasser.
Til hver  

 vejkasse svarer en belysningsklasse, som angiver den krævende  

 belysningskvalitet.
På denne måde er belysningskvaliteten afstemt i forhold  

 til den pågældende vejs færdselsmæssige betydning, således at belysningsanlæg  

 i overensstemmelse med disse bestemmelser må anses for  

 færdselssikkerhedsmæssigt forsvarlige.
I forbindelse med udarbejdelsen af de nye regler har vejdirektoratet  

 foretaget en undersøgelse af bl.a. enerigforbruget for vejbelysningsanlæg  

 udført efter ministeriets cirkulære af 28. februar 1964 sammenlignet med  

 energiforbruget for belysningsanlæg af det kvalitetsniveau, som de nye regler  

 er baseret på.
Disse undersøgelser viser, at anlæg udført efter de nye regler  

 medfører en nedsættelse af energiforbruget med godt 5 pct.
Samtidig blev det  

 undersøgt, hvorvidt anlæg, der er udført i de sidste 10 år, også er i  

 overensstemmelse med reglerne i 1964-cirkulæret.
Denne undersøgelse viste, at  

 i 40 pct. af anlæggene var der installeret lyseffekter større end kravene i  

 cirkulæret, medens kun 38 pct. var i overensstemmelse med kravene.
 Sammenlignes de nye reglers krav med de faktisk udførte belysningsanlæg,  

 vil de nye regler medføre en reduktion i det årlige energiforbrug på ca. 20  

 pct.
 På denne baggrund skal man henstille til vejbestyrelserne at være særlig  

 opmærksomme på vejbelysningsanlæg, der har et belysningsniveau, der ligger  

 over de krav, der stilles i det nye cirkulæres afsnit 2, og drage omsorg fr,  

 at disse inden for en rimelig tid ombygges, jfr. cirkulærets afsnit 4.3.
 Man skal endvidere specielt henlede vejbestyrelsernes opmærksomhed på de  

 nye reglers bestemmelser om, at vejbelysningsanlæg af klasserne L1-L7 og  

 LE1-LE5 skal udføres således, at belysningen kan reduceres til et lavere  

 niveau, jfr. afsnit 4.2, at belysningsanlæg, der er indrettet i  

 overensstemmelse hermed, også skal omkobles til reduceret belysning i de  

 trafiksvage perioder, og at belysningsanlæg, der er udført med henblik på  

 bestemte trafiksituationer, skalholdes slukket i perioder, hvor  

 trafiksituationen ikke forekommer, jfr. afsnit 2.3.
 De før omtalte undersøgelser har vist, at alene ved indførelse af  

 reduceret drift i den trafiksvage periode fra 0.00 til 6.00 vil der kunne  

 opnås en besparelse i det pågældende anlægs energiforbrug på ca. 22 pct.  

 Hertil kommer, at der samtidig vil kunne spares ca. 10-15 pct. i  

 driftsudgifter til anlæggene.
 Disse besparelser er senere yderligere blevet bekræftet ved gennemførelse  

 af flere projekter af denne art i Københavnsområdet.
 Man skal derfor henstille til vejbestyrelserne, at ikke alene nye  

 vejelysningsanlæg udføres i overensstemmelse med de nævnte bestemmelser, men  

 også at vejbestyrelser nøje overvejer at ombygge eksisterende  

 vejbelysningsanlæg, der iøvrigt opfylder cirkulærets lystekniske krav, til  

 reduceret drift.
 Endelig skal man m mulighederne for energibesparelse i vejbelysningsanlæg  

 pege på muligheden af at udskifte anlæggenes lyskilder.
 Man kan i den forbindelse oplyse, at der ved udskiftning af en 250 w  

 kviksølvlame med en 150 w højtryksnatriumlampe kan opnås en energibesparelse  

 på ca. 40 pct., g ved at udskifte en 150 w glødelampe med 50 w kviksølvlampe  

 kan opnås energibesparelse på ca. 60 pct.
I forbindelse med ovenstående kan man oplyse, at vejdirektoratet allerede  

 i indeværende finansår har afsat midler til ombygning af belysningsanlægget  

 på dels en del af Holbækmotorvejen, dels en del af Køge Bugt motorvejen,  

 ligesom staten ide kommende år agter at ombygge en række andre  

 belysningsanlæg på hovedlandeveje, hvor belysningsniveauet ligger væsentligt  

 over det niveau, der er fastagt i de nye belysningsregler.
Endvidere påregner  

 vejdirektoratet at gennemføre energibesparende ombygninger af eksisterende  

 vejbelysningsanlæg.
 Man skal på denne baggrund anbefale samtlige vejbestyrelser i videst  

 muligt omfang at medvirke til at nedsætte vejbelysningsanlæggenes  

 enerigforbrug i overensstemmelse med de nye vejbelysningsreglers principper.
