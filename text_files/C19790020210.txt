(Til alle amtsråd og  

 kommunalbestyrelser) På given foranledning skal man herved gøre opmærksom på, at der ikke i  

 folkeskoleloven er hjemmel til at indgå aftaler om forældrebetaling for  

 undervisning i folkeskolen bortset fra de tilfælde, hvor eleven deltager i  

 undervisning i fritiden, jfr. folkeskolelovens § 42 og § 3, stk. 3.
 Det understreges, at der heller ikke i de tilfælde, hvor børn optages i en  

 skole beliggende i en anden kommune end børnenes hjemstedskommune, er hjemmel  

 til at indgå sådanne betalingsaftaler.
 Såfremt der er indgået aftaler af den omhandlede karakter, bør de snarest  

 bringes til ophør.
 Man henstiller i den forbindelse, at ophøret af eventuelle  

 betalingsaftaler ikke får konsekvenser for børnenes adgang til at fortsætte  

 skoleforløbet i den pågældende skkole.
UNDERVISNINGSMINISTERIET Direktoratet for folkeskolen, folkeoplysning, seminarier m.v., den 23. november 1979.
 P.D.V.
