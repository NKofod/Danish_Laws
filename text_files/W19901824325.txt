Klagerens moder havde til sin død ejet 2/3 af en ejendom, medens  

 moderens samlever ejede 1/3. Efter moderens død havde klageren og hendes  

 broder overtaget hver 1/3, og samleveren beboede fortsat ejendommen uden  

 vederlag til klageren.
Landsskatteretten stadfæstede en afgørelse, hvorefter  

 klageren blev beskattet af 1/3 af procentlejeværdien, jf.  

 Skattedepartementets afgørelse af 28. oktober 1986.
 A klagede for indkomståret 1987 over, at hun, der ejede 1/3 af et  

 enfamilieshus, som var stillet vederlagsfrit til rådighed for en anden af  

 medejerne, var anset for indkomstskattepligtig af 1/3 af lejeværdien, opgjort  

 efter procentværdien, gældende for ejere, der bebor ejendommen.
 Det fremgik af det oplyste, at klagerens moder til sin død ejede 2/3 af et  

 hus i X, som hun beboede med sin samlever, der ejede 1/3 af ejendommen.
For at opfylde et testamentarisk ønske fra moderen om at sikre, at  

 samleveren kunne blive boende i huset efter hendes død, havde klageren og  

 dennes broder hver overtaget 1/3 af ejendommen.
Man havde samtidig aftalt, at  

 medejeren ikke skulle betale for at bo i huset.
 I henhold til ligningslovens § 15 I skal den, der ejer en ejendom i  

 sameje, og som bebor ejendommen alene, medregne lejeværdi efter de regler om  

 procentlejeværdien, der gælder for ejere, der bebor ejendommen.
Den medejer, der stillede sin andel vederlagsfrit til rådighed, måtte  

 ifølge almindelige principper for gavebeskatning tage forholdet i  

 betragtning, idet det indebar en gaveydelse til medejer.
I princippet skulle  

 der medregnes en forholdsmæssig del af den objektive lejeværdi, hvilket dog  

 ifølge en afgørelse fra Skattedepartementet den 28. oktober 1986 kunne  

 begrænses til, at medejeren alene medregnede en forholdsmæssig del af  

 procentlejeværdien.
 Ved den påklagede ansættelse var der forholdt i overensstemmelse hermed,  

 og retten fandt derfor, at det måtte have sit forblivende ved denne  

 ansættelse.
 LV 1989, G 3.2.
