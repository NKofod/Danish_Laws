 Det lokale nævn giver afslag på ansøgning om sendetilladelse med den  

 begrundelse, at det ikke findes hensigtsmæssigt at give sendetid til mere end  

 to lokalradioer.
 Udvalget fandt ikke, at nævnet kunne forbeholde samtlige sendetimer  

 for kun to tilladelseshavere og samtidig afvise en ansøger, der opfylder  

 lovens betingelser for at få sendetilladelse.
 Udvalget behandlede på sit møde den 8. august 1988 Foreningen Radio  

 Kindhestens klage over en afgørelse om afslag på ansøgning af  

 sendetilladelse, som det lokale radio- og tv-nævn i Fladså Kommune har  

 meddelt radioen den 25. april 1988.
Afslaget begrundes med, at nævnet ikke har ment det hensigtsmæssigt at  

 give sendetilladelse til mere end to lokalradioer.
Det fremgår af skrivelsen  

 fra nævnet, at disse to radioer hver har fået tilladelse til at sende 84  

 timer om ugen, hvormed der er disponeret over hele sendefladen.
Foreningen Radio Kindhesten har i et brev modtaget den 20. maj 1988 klaget  

 over nævnets afgørelse.
Det siges fra foreningens side, at man har en  

 fornemmelse af, at nævnets afgørelse var truffet på forhånd.
Endvidere  

 fremhæves det, at Radio Kindhesten har en større og bedre tilknytning til  

 området end de to radioer, nævnet gav sendetilladelse.
Nævnet har i en skrivelse af 24. maj 1988 yderligere redegjort for  

 afgørelsen.
Det fremgår, at man den 18. februar 1987 havde meddelt  

 sendetilladelse for 84 timer om ugen til Fladså Lokalradio I/S, og at denne  

 radio af nævnet har fået frist til den 1. oktober 1988 til at starte  

 sendevirksomheden.
 De øvrige 84 timer om ugen, der var til rådighed, har nævnet ikke ment,  

 det var hensigtsmæssigt at fordele på to ansøgere, ligesom man har skønnet,  

 det ville være vanskeligt for radioerne indbyrdes at nå til enighed om  

 fordelingen af sendetiden.
 Nævnet tager afstand fra klagerens påstand om, at dets afgørelse skulle  

 være truffet på forhånd, og man har tilkendegivet, at såfremt Lokalradio  

 Fladså ikke kommer i gang som forudsat, vil Radio Kindhesten blive meddelt  

 sendetilladelse.
Ved sin behandling af sagen har Udvalget vedr.
Lokal Radio og TV lagt vægt  

 på, at det må anses for en forudsætning for lovens bestemmelser, at afslag på  

 en ansøgning, der i øvrigt opfylder lovens betingelser, som udgangspunkt kun  

 skal kunne meddeles, hvis tekniske grunde medfører, at en prioritering af  

 flere ansøgninger er påkrævet.
Dette vil være tilfældet, hvis der foreligger  

 et så stort antal ansøgninger, at det er udelukket at give tilladelse til  

 alle med en i forhold til ansøgningen rimelig mindste sendetid.
 Udvalget finder derfor ikke, at nævnet kan forbeholde samtlige sendetimer  

 for kun to tilladelseshavere og samtidig afvise en ansøger, der opfylder  

 lovens betingelser for at få en sendetilladelse.
På det foreliggende grundlag finder Udvalget vedr.
Lokal Radio og TV, at  

 der ikke har været tilstrækkelig grund til at nægte Foreningen Radio  

 Kindhesten tilladelse til lokal radiovirksomhed.
 Udvalgets afgørelse er enstemmig.
