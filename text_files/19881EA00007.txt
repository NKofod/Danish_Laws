Nr BRB 7 Beretning over Forslag til folketingsbeslutning om økonomisk mere lige  

 vilkår for adoption af udenlandske børn og reagensglasbefrugtning m.v.   

 Nr 7 1988-89, 1. samling Afgivet af Retsudvalget Afgivet: 19890601 Udvalget har, efter at 2. (sidste) behandling af beslutningsforslaget blev standset og det henvistes til fornyet udvalgsbehandling, behandlet forslaget i yderligere nogle møder.
Udvalget har herunder stillet spørgsmål til justitsministeren, som denne har besvaret skriftligt.
 Herefter udtaler et flertal (Socialdemokratiets, Socialistisk  

 Folkepartis, Centrum-Demokraternes og Kristeligt Folkepartis medlemmer af  

 udvalget):
 Under første behandling af beslutningsforslaget viste det sig, at både  

 forslaget om tilskud til adoption af udenlandske børn og forslaget om at  

 indføre betaling for reagensglasbefrugtning m.v. formentlig kunne gennemføres  

 med forskellige flertal.
Omkostningerne i forbindelse med modtagelse af et udenlandsk adoptivbarn  

 er store.
Det er positivt, om det i højere grad bliver et fælles ansvar for  

 adoptivfamilien og samfundet at modtage et udenlandsk adoptivbarn.
 Flertallet ønsker derfor den del af forslaget gennemført, hvorefter der  

 ydes delvis dækning af udgifterne i forbindelse med adoption af et udenlandsk  

 barn.
Flertallet vil i næste folketingsår fremsætte lovforslag herom.
Efter  

 flertallets opfattelse kan man gennemføre en lovgivning svarende til den  

 svenske, hvorefter hvert udenlandsk adoptivbarn under 10 år gives et tilskud  

 på halvdelen af gennemsnitsomkostningerne for en adoption fra barnets  

 hjemland, dog højst 20.000 kr.
Gennemsnitsomkostningerne for de enkelte lande  

 fastsættes for et år af det svenske statsnævn for internationale  

 adoptionsspørgsmål.
Denne afgørelse kan ikke ankes.
Ved et udenlandsk barn  

 forstås et barn, som ikke er svensk statsborger, og som ikke er bosat i  

 Sverige på det tidspunkt, hvor forældrene får det i deres varetægt.  

 Adoptivforældrene skal søge tilskud inden et år efter, at adoptionen har fået  

 gyldighed i Sverige.
Loven trådte i kraft den 1. januar 1989.
 Den nærmere udformning af en dansk ordning må bero på forhandlinger mellem  

 partierne.
 P. u. v.
