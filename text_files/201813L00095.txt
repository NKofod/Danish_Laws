Vedtaget af Folketinget ved 3. behandling den 19. marts 2019 Forslag til Lov om ændring af straffeloven (Ulovlig påvirkningsvirksomhed) § 1 I straffeloven, jf. lovbekendtgørelse nr. 1156 af 20. september 2018, som ændret ved § 8 i lov nr. 174 af 27. februar 2019, foretages følgende ændringer:
 1. I § 108, stk. 1, ændres »efterretningsvæsen« til: »efterretningstjeneste«, og efter »danske stats område,« indsættes: »herunder samarbejde om at udøve påvirkningsvirksomhed med henblik på at påvirke beslutningstagning eller den almene meningsdannelse,«.
 2. I § 108, stk. 2, indsættes som 2. pkt.:
»Det samme gælder, hvis påvirkningsvirksomheden efter stk. 1 udøves i forbindelse med de valg og stemmeafgivninger, der er omfattet af § 116.« § 2 Loven træder i kraft dagen efter bekendtgørelsen i Lovtidende.
§ 3 Loven gælder ikke for Færøerne og Grønland.
