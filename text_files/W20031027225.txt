 Landsskatteretskendelse af 24. september 2003 vedrørende  

 fordring indfriet af datterselskab.
Der klages over Ligningsrådets afgørelse af den 17. juli  

 2001, afsagt i henhold til skattestyrelseslovens, lovbekg. nr. 859 af den 13.  

 september 2000, kap. 2 A om bindende forhåndsbesked.
Ved denne afgørelse er  

 fortjenesten ved den påtænkte disposition, ved hvilken et datterselskab  

 indfrier en fordring til selskabet på 3 mio. kr., ikke at anse for skattefrit  

 udbytte, jf. selskabsskattelovens § 13, stk. 1, nr. 2. Fortjenesten anses  

 derimod for omfattet af kursgevinstlovens § 3 og dermed skattepligtig.
 Spørgsmålene til Ligningsrådet var følgende:
Vil gevinsten som A A/S konstaterer ved en eventuel  

 indfrielse af selskabets tilgodehavende i B A/S skatteretlig kunne  

 kvalificeres  

 som skattefrit udbytte? Såfremt spørgsmål 1 besvares benægtende, hvorledes skal  

 gevinsten da kvalificeres? Ligningsrådet har besvaret de stillede spørgsmål således:
 Spm. 1: Nej.
 Spm. 2: Skattepligtig kursgevinst if. kursgevinstlovens §  

 3,.
 Det fremgår af sagens oplysninger, at selskabet B A/S, der  

 er et 100 % ejet datterselskab af A A/S, påbegyndte sin aktivitet den 1.  

 februar 1992. Selskabet har siden opstart beskæftiget sig med handel af  

 mærkevarepåklædning inden for sportsbranchen.
 I maj måned 1993 blev B A/S grundet tab af mere end 50 % af  

 aktiekapitalen rekonstrueret ved dels at der blev gennemført en  

 kapitaludvidelse i selskabet, ved hvilken A A/S indskød 4 mio. kr., dels at B  

 A/S bankforbindelse konverterede 6 mio. kr. af sit tilgodehavende til  

 rentefri, ansvarlig lånekapital.
Vedrørende bankens tilgodehavende på 6 mio. kr. blev det  

 nærmere aftalt, at 3 mio. kr. som ansvarlig lånekapital skulle tilbagebetales  

 den 31. december 1993 og at den resterende del skulle henstå uforrentet  

 indtil  

 den 31. december 1995, hvor beløbet i sin helhed forfaldt til betaling.
Var B  

 A/S egenkapital pr. den aftalte betalingsdag den 31.december 1995  

 imidlertid  

 mindre end 4 mio. kr., kunne banken kræve lånekapitalen indfriet med det  

 skyldige beløb fratrukket det beløb, hvormed aktiekapitalen oversteg  

 egenkapitalen.
Alternativt kunne banken den 31. december 1995 eller den 31.  

 december i efterfølgende indkomstår bevilge et års yderligere rentefrihed  

 uden  

 betaling af det skyldige beløb.
Der er efter det oplyste den 31. december  

 1993  

 indbetalt 3 mio. kr. til banken.
I februar 1995 blev det imellem parterne indgåede engagement  

 genforhandlet.
Banken indvilgede i at udvide lånerammen, bl.a. under  

 betingelser af, at der blev gennemført en kapitalforhøjelse i B A/S, ved  

 hvilken A A/S indskød yderligere 3 mio. kr., at A A/S erhvervede den banken  

 tilhørende ansvarlige lånekapital på 3 mio. kr. mod samtidig betaling af  

 kontant 1 mio. kr. samt endelig at der blev udarbejdet  

 tilbagetrædelseserklæring til sikkerhed for enhver forpligtelse, som B A/S  

 måtte have over for banken, i den nu af A A/S indskudte ansvarlige  

 lånekapital.
Der er samtidig underskrevet tilbagetrædelseserklæring for  

 så vidt angår den ansvarlige lånekapital på 3 mio. kr.
A A/S erklærer i  

 henhold  

 til denne, at det til sikkerhed for enhver forpligtelse, som debitor, B A/S,  

 nu  

 eller senere får over for banken, træder tilbage til fordel for banken med  

 tilgodehavendet, der relaterer sig til den erhvervede ansvarlige lånekapital.  

 Ligeledes er A A/S ikke berettiget til at modtage dækning for eller kvittere  

 nogen del af tilgodehavendet uden skriftlig tilladelse fra banken.
 Kapitalforhøjelsen blev besluttet og gennemført den 16.  

 marts 1995 til dækning af underskud på  

    

  

 4.000.000 kr. til kurs 100.
 Efter det oplyste deltog der ingen øvrige kreditorer i  

 forhandlingerne om rekonstruktion af B A/S økonomiske anliggender.
B A/S afhændede ved udgangen af 1999 med virkning fra den 1.  

 januar 2000 en del af sine aktiviteter til en medarbejder.
Den resterende del  

 af virksomheden blev afhændet til to andre medarbejdere i maj 2000.
 Af B A/S regnskab for indkomståret 1999 fremgår følgende:
31/12 2000 31/12  

 1999 tkr.
 tkr.
AKTIVER ANLÆGSAKTIVER Deposita 0 25 Indretning af lejede lokaler 0 141 Immaterielle anlægsaktiver 0 166 Driftsmidler og inventar 0 149 Materielle anlægsaktiver 0 149 ANLÆGSAKTIVER, I ALT 0 315 OMSÆTNINGSAKTIVER Handelsvarer 0 1.578 Varebeholdninger 0 1.578 Tilgodehavender fra salg 20 3.897 Tilgodehavende hos moderselskab 0 44 Tilgodehavende hos søsterselskab 0 8 Udskudt skatteaktiv 5 0 Andre tilgodehavender 208 96 Periodeafgrænsningsposter 4 19 Tilgodehavender 237 4.064 Likvide beholdninger 4.354 4.229 Likvide beholdninger 4.354 4.229 OMSÆTNINGSAKTIVER, I ALT 4.591 9.871 Aktiver, I ALT 4.591 10.186 31/12 2000 tkr.
31/12 1999 tkr.
PASSIVER EGENKAPITAL Selskabskapital 1.500 1.500 Overført resultat (23) (1.045) EGENKAPITAL, I ALT 1.477 455 HENSÆTTELSER Eventualskat 0 0 HENSÆTTELSER, I ALT 0 0 GÆLD Ansvarlig lånekapital, A A/S 3.000 3.000 Langfristet gæld 3.000 3.000 Bankgæld 0 3.348 Leverandørgæld for varer og tjenesteydelser 0 866 Gæld til moderselskab 17 0 Selskabsskat 30 0 Anden gæld 67 2.380 Periodeafgrænsningsposter 0 137 Kortfristet gæld 114 6.731 GÆLD, I ALT 3.114 9.731 PASSIVER, I ALT 4.591 10.186 Af regnskabet for indkomståret 1999 fremgår følgende  

 vedrørende den i regnskabet noterede bankgæld:
NOTER OG SPECIFIKATIONER 31/12 1999 tkr.
31/12 1998 tkr.
31/12 1997 tkr.
BANKGÆLD bank Valutakonto USD 856 94 0 Valutakonto ATS 33 0 0 Valutakontor ITL 0 0 456 Driftskredit 2.459 2.976 2.028 3.348 3.070 2.484 Der er af repræsentanten fremlagt kopi af referater fra  

 møder, afholdt henholdsvis den 1. december 1999, den 22. maj 2000 og endelig  

 den 12. september 2002 i bestyrelsen for A A/S.
 Yderligere er der fremlagt kopi af referater fra  

 bestyrelsesmøder i B A/S, afholdt den 30. august 1999, den 1. december 1999  

 og  

 endelig den 30. maj 2000. Af referatet fra den 30. maj 2000 fremgår følgende:
 Da selskabet befinder sig i en kapitaltabssituation  

 omfattet af aktieselskabslovens  

    

  

 § 69a,  

 enedes bestyrelsen om at afgive følgende redegørelse vedrørende den  

 økonomiske  

 stilling på selskabets ordinære generalforsamling senere samme dag:
 "Selskabets egenkapital pr. 31.12.1999 udgør tkr. 455,  

 hvilket er mindre end halvdelen af aktiekapitalen på tkr. 1.500, hvorfor  

 bestyrelsen skal redegøre for selskabets økonomiske stilling, herunder  

 hvorledes aktiekapitalen kan retableres.
Den resterende aktivitet i selskabet er med virkning fra  

 01.04.2000 afhændet til to af selskabets medarbejdere.
Goodwill blev i  

 forbindelse med overdragelsen værdiansat til tkr. 2.000 over for bogført  

 værdi  

 på kr. 0. Et udarbejdet resultatestimat for regnskabsåret 2000 udviser et  

 overskud før og efter skat på ca. tkr. 1.000, hvor bl.a. avance ved salg af  

 goodwill er indregnet med tkr. 2.000, og salgs- og afviklingsomkostninger er  

 indregnet med tkr. 500. Ved udgangen af regnskabsåret 2000 forventes  

 selskabets  

 egenkapital at udgøre ca. kr. 1,4-1,5 mio., hvoraf aktiekapitalen udgør tkr.  

 1.500.
Selskabet er efter salget af aktiviteten ikke længere i en  

 kapitaltabssituation, hvorfor bestyrelsen ikke finder, at der bør foretages  

 tiltag på nuværende tidspunkt." Bestyrelsen godkendte og underskrev internt årsregnskab for  

 1999 samt årsregnskab for 1999. Det fremgår i øvrigt af bestyrelsesreferaterne, at der  

 allerede i 1999 var forhandlinger om det afsluttende salg til medarbejderne  

 og  

 ophør af drift.
På baggrund af prisforskellen på forhandlingsoplæggene samt  

 den  

 forventede afhændelse af en del af driften og den dermed formindskede risiko  

 besluttede bestyrelsen imidlertid at indstille forhandlingerne med  

 medarbejderne og fortsætte driften af selskabet med henblik på fortsat  

 vurdering af markedet for B A/S produkter.
 Der er i bestyrelserne i henholdsvis A A/S og B A/S  

 personsammenfald.
 Efter frasalget af driften har aktiviteten i B A/S i henhold  

 til årsberetningen alene været formueadministration.
 B A/S påtænker nu at indfri selskabets gæld på 3 mio. kr.  

 til moderselskabet til pari.
 Told- og Skattestyrelsen har til Ligningsrådet indstillet  

 følgende:
 Styrelsen kan tilslutte sig, at det retlige grundlag for  

 vurderingen af hvorvidt indfrielsen af fordringen til A A/S skal kvalificeres  

 som udbytte, kan udledes af nedenstående lands- og højesteretsdom samt  

 landsskatteretskendelser:
I TfS 1997.298 ØLD havde en skatteyder, som var  

 hovedaktionær, erhvervet fordringer i nogle datterselskaber.
Fordringerne  

 blev  

 erhvervet ad flere omgange til en lav kurs på baggrund af selskabernes  

 daværende økonomiske forhold. 11989 blev datterselskaberne købt af et andet  

 selskab, og fordringerne blev i den forbindelse indfriet til kurs pari.  

 Landsretten fandt, at kursgevinsten var skattepligtig som maskeret udlodning.  

 Landsretten bemærkede, at skatteyderen havde erhvervet fordringer i nogle af  

 ham dominerede selskaber og derefter lagt overskudsgivende virksomhed ind i  

 selskaberne, hvorved fordringerne kunne indfries til pari.
Dispositionerne  

 havde ikke haft en sædvanlig forretningsmæssig begrundelse, men havde til  

 formål at frembringe en kursgevinst, der søgtes unddraget beskatning.
Der var  

 ikke grundlag for at antage, at det skulle være udelukket at beskatte  

 kursgevinster efter principperne om maskeret udlodning.
I TfS 1999.346 H overtog et udenlandsk selskab alle aktierne  

 i det danske selskab Y A/S, der hidtil bl.a. var ejet af det udenlandske  

 selskab og sagsøgeren med 40 % henholdsvis 20 %. Koncernforbundne selskaber  

 til  

 det udenlandske selskab havde på dette tidspunkt nogle fordringer på Y A/S.  

 Senere overtog sagsøger samtlige aktier i Y A/S til 1 kr. samt de  

 koncernforbundne selskabers fordringer på det danske selskab.
Fordringerne,  

 der  

 udgjorde 3.3 mio.kr. blev erhvervet til 100 USD, og var rentefrie.
Sagsøger  

 lagde herefter overskudsgivende aktivitet ind i det danske selskab, og modtog  

 i  

 de efterfølgende år afdrag på fordringerne, i alt svarende til fordringernes  

 nominelle værdi.
Højesteret anså afdragene for at være udbytte af aktier, der  

 skulle beskattes i medfør af ligningslovens § 16 A, stk. 1. Højesteret  

 begrundede dette med, at hvis en udbetaling til en aktionær fra et selskab i  

 retlig henseende må anses som udbytte af aktier, er udbetalingen ikke  

 omfattet  

 af kursgevinstloven.
Sagsøgerens erhvervelse af fordringer og aktier - på et  

 tidspunkt hvor aktierne og fordringerne var uden værdi for sælger - var  

 gensidigt betingede, således at erhvervelsen af fordringerne var betinget af,  

 at sagsøger samtidig blev aktionær, samt at afdragene kun var blevet  

 tilvejebragt og betalt fordi sagsøgeren var aktionær i selskabet.
I TfS 1999.748 kom Landsskatteretten frem til samme  

 konklusion med henvisning til TfS 1999.346 H.
I denne sag ejede  

 hovedanpartshaveren moderselskabet, som overtog datterselskabet samtidig med  

 at  

 hovedanpartshaveren erhvervede en fordring på datterselskabet på nom.  

 1.309.733  

 kr. for 97.750 kr. fra den tidligere ejer af datterselskabet.
Efterfølgende  

 blev fordringen overdraget til moderselskabet for 500.000 kr.
Der var ikke  

 aftalt rente- og afdragsvilkår på fordringen og ikke oprettet noget  

 lånedokument.
Datterselskabet blev efterfølgende tilført ny kapital ved  

 nytegning og efterfølgende kapitalnedsættelse.
Endvidere overtog  

 datterselskabet aktiviteten i et andet selskab.
Gælden til moderselskabet  

 blev  

 herefter indfriet til pari.
Landsskatteretten udtalte, at under hensyn til  

 omstændighederne omkring moderselskabets erhvervelse af fordringen og  

 datterselskabets efterfølgende indfrielse af samme, hvorved moderselskabet  

 opnåede en gevinst, ansås gevinsten som en udlodning af udbytte omfattet af  

 ligningslovens § 16 A, og var dermed skattefri efter bestemmelsen i  

 selskabsskattelovens § 13, stk. 1, nr. 2.
I en senere kendelse fra Landsskatteretten refereret i TfS  

 2000.417 blev den kapitalgevinst, som var opnået ved indfrielse af et  

 gældsbrev  

 mellem interesseforbundne parter i forbindelse med likvidation af  

 debitorselskabet, anset for at være omfattet af kursgevinstlovens  

 bestemmelser.
Kapitalgevinsten kunne i retlig henseende ikke kvalificeres som  

 udbytte af aktier.
Klageren havde overdraget sin tandlægepraksis til et  

 selskab  

 med henblik på et senere salg af tandlægepraksisen.
Ved overdragelsen blev  

 udstedt et gældsbrev som efterfølgende blev nedskrevet til kurs 80.  

 Gældsbrevet  

 blev forrentet og løbende afdraget. 3 år efter blev selskabets  

 tandlægepraksis  

 solgt og selskabet likvideret.
Restgælden blev herefter udbetalt til pari.  

 Eneste  

 kreditor i selskabet, ud over gælden til klageren, var revisor vedrørende  

 skyldig revision.
Ved Landsskatterettens vurdering var der bl.a. henset til  

 grundlaget for klagerens erhvervelse af gældsbrevet, dettes vilkår, herunder  

 afdragsprofil og forrentning, at gældsbrevet blev indfriet mere end 3 år  

 efter  

 udstedelsen, ligesom indfrielse til pari under de foreliggende omstændigheder  

 ikke udelukkende var et udslag af klagerens aktionærstatus.
 Af ovenstående domme og kendelser og den hermed fastlagt  

 praksis fremgår det, hvorledes afdrag eller indfrielse at' fordringer i  

 skatteretlig henseende skal kvalificeres.
 Hvor en udbetaling til en aktionær fra et selskab i retlig  

 henseende må anses som udbytte af aktier er der lagt afgørende vægt på  

 følgende  

 præmisser:
 1)Erhvervelsen af fordringer og aktier er gensidigt  

 betingede, således at erhvervelse af fordringer er betinget af, at  

 erhververen  

 samtidig får eller har den fulde kontrol over debitorselskabet.
 2)Betaling på fordringen alene er blevet tilvejebragt på  

 grundlag af interessefællesskabet, hvor aktionæren efterfølgende har tilført  

 ny kapital og eller lagt overskudsgivende aktivitet ind i debitorselskabet.
På tidspunktet for A A/S overtagelse af bankens fordring på  

 B A/S er B A/S selskabskapital tabt, hvorfor fordringens værdi er væsentligt  

 forringet.
Moderselskabets rekonstruktion og overtagelse af bankens fordring  

 på  

 datterselskabet må antages udelukkende at være foretaget, fordi  

 moderselskabet  

 i forvejen ejer selskabet og således har væsentlig interesse i, at selskabet  

 er  

 igangværende.
Den værdiforøgelse, som opnås ved rekonstruktionen, er langt  

 fra  

 tilstrækkelig til indfrielse af den ansvarlige lånekapital, hvilket heller  

 ikke  

 kan antages at havde været hensigten med rekonstruktionen.
I de efterfølgende  

 4  

 regnskabsår reduceres egenkapitalen gradvist som følge af faldende omsætning  

 og  

 lavere dækningsgrad.
Først ved afhændelsen af samtlige aktiviteter i B A/S,  

 opnår selskabet en sådan værdiforøgelse, der muliggør indfrielse af den  

 ansvarlige lånekapital.
 Da B A/S betalingsevne således ikke er begrundet i, at  

 moderselskabet har lagt overskydende aktiviteter ind i selskabet eller har  

 foretaget yderligere kapitalindskud i selskabet, men skyldes det forhold, at  

 udefra kommende begivenheder - medarbejdernes køb af selskabets aktiviteter -  

 har tilført selskabet kapital, kan en afdragsbetaling eller fuld indfrielse  

 af  

 fordringen ikke antages udelukkende at være forårsaget af  

 interessefællesskabet,  

 hvorfor en eventuel kursgevinst på fordringen skal behandles efter  

 kursgevinstlovens bestemmelser.
 Styrelsen indstiller derfor at svare nej på spørgsmål I.
 Vedrørende spørgsmål 2:
Som følge af den skatteretlige kvalifikation if. spørgsmål  

 1, må A A/S's fordring mod datterselskabet anses at være omfattet af  

 kursgevinstlovens  

 § 3, hvorefter gevinst på fordringen skal medregnes ved opgørelsen af  

 selskabets skattepligtige indkomst. Ligningsrådet har tiltrådt Told- og Skattestyrelsens  

 indstilling.
 Ligningsrådets afgørelse er påklaget til Landsskatteretten.  

 Det fastholdes fra repræsentantens side, at den af A A/S opnåede gevinst ved  

 indfrielsen må anses for udlodning af udbytte på aktier, der for selskabet  

 vil  

 være skattefrit.
Repræsentanten har i den forbindelse bemærket, at der  

 sammenfattende må henses til, at tilbagebetalingen alene er muliggjort og  

 påtænkes foretaget under henvisning til interessefællesskabet imellem  

 selskaberne og til de dispositioner, som A A/S har foretaget i selskabets  

 egenskab af hovedaktionær.
Der er lagt afgørende vægt på følgende punkter:
  

  

 at  

  

 erhvervelsen af fordringen, som relaterer sig til  

 et 100 % kontrolleret selskab (B A/S), er sket til lav kurs (under pari), at  

  

 den gennemførte kapitalforhøjelse i B A/S var  

 gensidigt betinget, således at den af A A/S' foretagne kapitalforhøjelse  

 samtidig var betinget af erhvervelsen af den omhandlede fordring, at  

  

 erhvervelsen af fordringen, herunder de  

 dispositioner der er foretaget i tilknytning hertil af A A/S (bl.a. den  

 samtidige tegning af yderligere kapital), ikke kan betegnes som sædvanlige  

 forretningsmæssige dispositioner som udenforstående parter også ville have  

 foretaget, når der henses til de på daværende tidspunkt realiserede  

 resultater,  

 værdier m.v. i datterselskabet, men derimod udelukkende er et udslag af A A/S  

 aktionærstatus, at den muliggjorte indfrielse, dvs. det/den skabte  

 likviditetsgrundlag, værdistigning o.l., udelukkende må henregnes til  

 interessefællesskabet mellem selskaberne og til de dispositioner som A A/S  

 har  

 foretaget i selskabets egenskab af hovedaktionær (henholdsvis de  

 koncerninternt  

 skabte påvirkninger af B A/S' økonomiske situation og fordringens (løbende)  

 værdi), at den påtænkte indfrielse alene er forårsaget (et udslag)  

 af interessefællesskabet mellem A A/S og B A/S, og endelig at  

  

 der ved en helhedsvurdering af den konkrete sag og  

 under iagttagelse af den eksisterende offentliggjorte praksis ikke foreligger  

 et grundlag som tilsiger, at det er udefrakommende begivenheder der på  

 afgørende vis har muliggjort den påtænkte indfrielse. Til Told- og Skattestyrelsens bemærkninger om, at der ikke  

 er lagt overskudsgivende aktiviteter ind i B A/S eller at der ikke er  

 foretaget  

 kapitalindskud i forbindelse med den påtænkte indfrielse bemærker  

 repræsentanten følgende:
  

  

 ad Overskudsgivende aktiviteter/yderligere  

 kapitalindskud Der er efter vor opfattelse ikke belæg for at antage, at det  

 er en betingelse/et krav for at kunne kvalificere gevinsten som udbytte, at  

 der  

 har været lagt overskudsgivende aktiviteter ind i B A/S og/eller at A A/S  

 efter  

 erhvervelsen af fordringen har foretaget yderligere kapitalindskud i  

 datterselskabet.
Vi vil medgive, at den af Ligningsrådet omtalte praksis  

 indeholder momenter af denne karakter, bl.a.
Højesterets afgørelsen 22. marts  

 1999 (gengivet i TfS 1999.346 H). Dette berettiger dog, efter vor opfattelse,  

 ikke Ligningsrådet til at stille direkte betingelse/krav herom - en sådan  

 formodning må derfor afvises.
Dispositioner i henseende til overskudsgivende  

 aktiviteter henholdsvis kapitalindskud kan, men ikke skal, indgå som  

 momenter.
 Det afgørende ved Højesterets afgørelsen 22. marts 1999 (og  

 den øvrige omtalte praksis) er, at det bl.a. statueres, at såfremt en  

 betaling  

 til en aktionær fra et selskab i retlig henseende må karakteriseres som  

 udbytte af aktier, vil betalingen ikke skulle beskattes efter reglerne i  

 kursgevinstloven.
Højesterets afgørelsen 22. marts 1999 fastslår i øvrigt, at  

 også i situationer hvor en infrielsessum svarer til markedsværdien kan der  

 gennemføres udbyttebeskatning.
Udbyttebeskatning vil således både kunne  

 statueres ved indfrielser som svarer til markedsværdier som indfrielser som  

 afviger fra markedsværdier.
Sammenfattende afhænger den skattemæssige behandling af den  

 retlige kvalifikation af de(n) økonomiske transaktion(er). Dette beror på en  

 konkret vurdering af det enkelte tilfælde, uanset om føromtalte dispositioner  

 i  

 henseende til overskudsgivende aktiviteter henholdsvis kapitalindskud indgår  

 som momenter.
Andre momenter/dispositioner kan efter vor opfattelse begrunde  

 en  

 retlig kvalifikation som udbytte.
Hvorvidt indfrielse og konstatering af gevinst på fordringen  

 er frembragt ved at lægge en ny overskudsgivende aktivitet ind i selskabet  

 eller ved at videreudvikle eller afhænde den aktivitet der allerede er i  

 selskabet, gør efter vor opfattelse ingen forskel ved den skattemæssige  

 kvalifikation af gevinsten, idet de omhandlede dispositioner alle er  

 frembragt  

 af interessefællesskabet og i særdeleshed hovedaktionæren. Repræsentanten har samtidig fastholdt, at der ikke kan peges  

 på forhold i den konkrete sag, som tilsiger, at udefra kommende begivenheder  

 på  

 afgørende vis har haft indvirkning på den omhandlede indfrielsessituation,  

 således at gevinsten i skatteretlig henseende er omfattet af  

 kursgevinstlovens  

 bestemmelser.
Således må der fortsat lægges vægt på, at indfrielsen er et  

 resultat af interessefællesskabet og de dispositioner, som A A/S har  

 foretaget  

 i selskabets egenskab af hovedaktionær.
 Endelig er der fra repræsentantens side henvist til kendelse  

 fra Landsskatteretten af den 31. januar 2002, SKM 2002.125.LSR (TfS  

 2002.363).  

 Af præmisserne for kendelsen fremgår bl.a. følgende:
Nærværende sag omhandler en situation, hvor hovedaktionæren  

 har været aktionær i længere tid før erhvervelsen af fordringen, og hvor  

 denne  

 på et tidspunkt, hvor selskabet har været i store økonomiske vanskeligheder,  

 har erhvervet en fordring på selskabet til en ikke ubetydelig kurs.
På trods  

 af, at sagen således adskiller sig fra de tilfælde, der har været omfattet af  

 den nævnte praksis, er det rettens opfattelse, at klageren ved at erhverve  

 den  

 omtalte fordring og foretage afdrag herpå har konverteret skattepligtigt  

 udbytte til skattefri kursgevinster, hvilket alene er sket som et udslag af  

 interessesammenfaldet, idet det må lægges til grund, at selskabet under  

 normale  

 omstændigheder ville have fået gælden til banken akkorderet.
De foretagne  

 betalinger anses derfor for udbytte, jf. ligningslovens § 16 A, og den  

 påklagede afgørelse stadfæstes således. Landsskatteretten  

 skal udtale:
I henhold til kursgevinstlovens § 1 omfatter loven gevinst  

 og tab ved afståelse eller indfrielse af pengefordringer, herunder  

 obligationer, pantebreve og gældsbreve.
Efter ligningslovens § 16 A, stk. 1  

 skal der ved opgørelsen af den skattepligtige, almindelige indkomst medregnes  

 udbytte af aktier, andelsbeviser og lignende værdipapirer.
Til udbytte  

 henregnes alt, hvad der af selskabet udloddes til aktionærer eller  

 andelshavere.
Uanset at kursgevinstloven efter indførelsen i 1985 er  

 antaget at være udtømmende, har Højesteret ved sin afgørelse af den 22. marts  

 1999, refereret i Tidsskrift for Skatter og Afgifter 1999.346, som en  

 stadfæstelse af hidtidig praksis, fastslået, at bestemmelserne om  

 udbyttebeskatningen i ligningslovens § 16 A finder anvendelse, hvis en  

 udbetaling til en aktionær fra et selskab i retlig henseende må anses som  

 udbytte af aktier.
I Østre Landsrets dom, der siden hen stadfæstes af  

 Højesteret, bemærkes bl.a.:
Den for de omtvistede indkomstår gældende kursgevinstlov  

 vedrører efter sit indhold den skattemæssige behandling af kapitalgevinster  

 og  

 -tab, herunder kursgevinster og -tab på pengefordringer.
Loven erstattede de  

 herom hidtil gældende regler i statsskattelovens §§ 4-6 og ligningslovens §§  

 4  

 og 8 D.
Det fremgår af lovens forarbejder (FT 1985/86, afdeling A, sp. 572),  

 at  

 loven omfattede dels værdistigninger og -fald som følge af ændringer i  

 konjunktur og renteforhold, dels værdistigninger som følge af andre forhold  

 som  

 f.eks. indeksregulering, valutakursændringer og lign. og dels tab, som  

 skyldes  

 skyldnerens manglende betalingsevne og utilstrækkelige sikkerheder.
Derimod  

 vedrører kursgevinstloven ligesom de regler, den afløste, ikke beskatningen  

 af  

 kapitalafkast, herunder udbytte af aktier.
Hvis en udbetaling til en aktionær  

 fra et selskab i retlig henseende må anses som udbytte af aktier, er  

 udbetalingen  

 derfor ikke omfattet af kursgevinstloven. Ved dommen blev skatteyderen, der var eneaktionær, beskattet  

 som udbytte af værdistigningen på aktivet, i hvilket der var sikkerhed for  

 fordringen, Værdistigningen var opnået på baggrund af aktionærstatus,  

 herunder  

 at skatteyderen havde indlagt overskudsgivende aktiviteter i selskabet efter  

 erhvervelsen af aktierne.
 På dette grundlag skal der ved indfrielse af fordringer på  

 helejede datterselskaber ske en konkret vurdering af forholdet til afgørelse  

 af, hvorvidt den i forbindelse med indfrielsen opnåede gevinst er at anse for  

 en kursgevinst eller for maskeret udbytte/udlodning.
Landsskatteretten lægger til grund, at A A/S har erhvervet  

 den omhandlede fordring i forbindelse med en i 1995 foretagen gennemgang af B  

 A/S engagement med den fælles bankforbindelse.
Forhandlingerne  

 resulterede i  

 fortsat samarbejde, herunder bevilling af yderligere låneramme fra bankens  

 side. Øvrige kreditorer i B A/S deltog ikke i drøftelserne omkring  

 rekonstruktion af selskabets økonomi.
 Den påtænkte indfrielse af fordringen til pari må i henhold  

 til B A/S regnskabsmæssige forhold, efter omstændighederne, og når der  

 i  

 øvrigt ikke er øvrige kreditorer, anses for at være markedskursen.
De af direktionen og bestyrelsen foretagne dispositioner  

 vedrørende driften i B A/S, successiv afhændelse af driften til ledende  

 medarbejdere, må på baggrund af det oplyste anses for sædvanlige  

 forretningsmæssige dispositioner.
Der henvises i den forbindelse til de  

 fremlagte referater fra bestyrelsesmøderne.
Da den ved salget af driften  

 konstaterede værdi af B A/S aktivmasse på det foreliggende grundlag  

 ikke kan  

 antages at være en følge af aktionærens dispositioner, men derimod et  

 resultat  

 af driften af selskabet i de forudgående år, da salget må anses for  

 sædvanligt  

 salg til uafhængig tredjemand på markedsvilkår, og da de af B A/S trufne  

 dispositioner om salget af driften ikke i sig selv kan antages at have skabt  

 en  

 værdiforøgelse af selskabets værdier, finder retten ikke, at der er påvist  

 den  

 nødvendige sammenhæng imellem den konstaterede kursgevinst og  

 interessefællesskabet til, at forholdet kan anses for omfattet af  

 ligningslovens § 16 A.
Der er ved vurderingen lagt vægt på, at fordringen er  

 overtaget på et tidspunkt, hvor B A/S drev den efterfølgende afhændede  

 virksomhed, at fordringen er erhvervet til en ikke ubetydelig kurs,  

 formodentlig svarende til markedsprisen, samt endelig at A A/S på tidspunktet  

 for erhvervelsen af fordringen allerede var aktionær i datterselskabet.
Det  

 bemærkes samtidig, at fordringen er erhvervet som ansvarlig lånekapital, der  

 træder tilbage i forhold til andre kreditorer, herunder for det med banken  

 indgåede engagement i 1995.
 Landsskatteretten finder på dette grundlag, at den ved  

 indfrielsen konstaterede fortjeneste på fordringen, erhvervet af selskabet i  

 1995 til kurs 33,33, skal behandles i henhold til reglerne i  

 kursgevinstloven.
 Den påklagede bindende forhåndsbesked stadfæstes hermed.
