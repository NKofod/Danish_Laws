Skriftlig fremsættelse (5. november 2003) Økonomi- og  

 erhvervsministeren  

  

 (Bendt Bendtsen) :
 Herved tillader jeg mig for Folketinget at fremsætte:
 Forslag til lov om  

 ændring af lov om andelsboligforeninger og andre boligfællesskaber (Pant og  

 udlæg i andelsboliger m.v.).
(Lovforslag nr.
L 51).
Med lovforslaget har regeringen taget initiativ til at lette  

 omsætningen af private andelsboliger og fremme mulighederne for andelshavere  

 for at få finansieret en modernisering af boligen.
Dette sker ved at forbedre  

 de økonomiske muligheder for at låne penge til køb og forbedring af en  

 andelsbolig.
Der vil også kunne optages lån til andre formål.
Med indførelse af mulighed for pantsætning opstår et behov for,  

 at panthaver kan skride til tvangsrealisation (fyldestgørelse), hvis  

 pantsætter  

 gør sig skyldig i misligholdelse over for denne.
En betingelse for  

 tvangsrealisation er ifølge almindelige fogedretlige regler et forudgående  

 udlæg.
Derfor foreslås udlægsforbuddet i andelsboligloven ophævet.
Dermed vil  

 andelsboliger ikke længere være unddraget kreditorforfølgning.
 Forslaget skal også gælde indehavere af aktier i  

 boligaktieselskaber og anparter i boliganpartsselskaber.
 Lovforslaget tager udgangspunkt i de anbefalinger, som er givet  

 i betænkning nr. 1421 om pant og udlæg i andelslejligheder.
 Forslaget indeholder følgende hovedpunkter:
- Der åbnes mulighed for pantsætning af andelsboliger.
Alle  

 andelshavere får mulighed for at  

    

  

 pantsætte andelen.
Andelsboligforeningerne kan ikke i vedtægterne  

 udelukke eller begrænse adgangen til pantsætning.
Lovforslaget begrænser ikke  

 finansieringsformålet.
 - Som følge af pantsætningsmuligheden ophæves  

 garantibestemmelsen i andelsboligloven.
- Udlægsforbuddet i andelsboligloven ophæves.
Ophævelsen af  

 udlægsforbudet indebærer, at  

    

  

 andelsboliger  

 ikke længere er unddraget kreditorforfølgning.
 Fastlæggelse af fremgangsmåde for tvangsunderhåndssalg gennem  

 andelsboligforeningen.
Gennemførelse af de nævnte ændringer indebærer ændringer i  

 Justitsministerens lovgivning.
Justitsministeren fremsætter samtidig med, at  

 jeg fremsætter lovforslag om ændringerne i andelsboligloven, forslag til  

 ændring af tinglysningsloven, retsplejeloven og konkursloven.  

 Justitsministerens lovforslag indeholder regler om tinglysning af pant og  

 udlæg  

 i andele og om tvangsfuldbyrdelse.
Efter justitsministerens forslag vil der  

 blive etableret et register (andelsboligbogen) ved retten i Århus, hvor der  

 kan  

 ske registrering af pante- og udlægsrettigheder over andele.
 De økonomiske og administrative konsekvenser af oprettelsen af  

 et registreringssystem over rettigheder over andele (andelsboligbogen) er der  

 redegjort for i justitsministerens lovforslag.
 Lovforslaget vil gøre det lettere for det offentlige at  

 inddrive restancer fra andelshavere.
Samfundsøkonomisk vurderes, at der i alt er ca. 170.000 private  

 andelsboliger med en samlet salgsværdi på 26 mia. kr.
Det skønnes, at  

 forslaget  

 i løbet af nogle år vil give anledning til en samlet låneoptagelse i  

 størrelsesordenen 8 mia. kr.
Erhvervsøkonomisk vil det øgede låneomfang give en forøget  

 omsætning i pengeinstitutterne.
Det vil endvidere blive lettere for  

 virksomhederne at inddrive restancer fra andelshavere.
 Forslaget har ikke miljømæssige konsekvenser.
 Forslaget indeholder ikke EU-retlige aspekter.
 Det foreslås, at loven træder i kraft ved økonomi- og  

 erhvervsministerens bekendtgørelse.
 Idet jeg i øvrigt henviser til lovforslaget og de bemærkninger,  

 der ledsager det, skal jeg anbefale forslaget til Tingets velvillige  

 behandling.
