Efter aftale med CS fastsættes følgende bestemmelser om aflønning m.v.:
 1. kapitel: Omfang.
 2. kapitel: Aflønning i elevtiden.
 3. kapitel: Aflønning efter elevtiden.
 4. kapitel: Aflønning m.v. under rådighedstjeneste.
 5. kapitel: Aflønning af kontraktansatte officerer med  

 pilotuddannelse.
 6. kapitel: Generelle bestemmelser.
 - Beregning og udbetaling af løn.
 - Stedtillæg.
 - Bonus.
 - Pension.
 7. kapitel: Arbejdstid, særlige ydelser og vederlag  

 for overarbejde m.v.
 - Militærtillæg.
 - Døgntillæg m.v.
 - Søtillæg.
 - Godtgørelse for tjeneste på lørdage, søn- og helligdage m.v.
 - Flyvetillæg.
 - Dykkertillæg.
 - Aflønning m.v. under tjeneste ved FN-styrkerne i udlandet.
 8. kapitel: Regulering m.v.
 9. kapitel: Time- og dagpenge, kost og logi m.v.
 10. kapitel: Flyttegodtgørelse m.v.
 11. kapitel: Civiluddannelse.
 - Daglig hen- og tilbagerejse mellem tjenestested og uddannelsessted.
 - Ophold på/ved uddannelsesstedet.
 - Flytning til uddannelsesstedet.
 - Udgifter til undervisningsmidler.
 12. kapitel: Overgangs- og  

 ikrafttrædelsesbestemmelser.
 1. kapitel.
 Omfang.
 § 1.  Bestemmelserne i denne kundgørelse omfatter  

 følgende personel:
 Stk. 2.  Bestemmelserne omfatter ikke elever på  

 forsvarets officersskoler, studenterkurser og tilsvarende skoler og kurser  

 samt officerer med kontrakt om rådighedspligt.
Stk. 3.  De i disse bestemmelser omhandlede lønninger  

 kan ikke oppebæres samtidig med pension fra staten.
Eventuel pension vil være  

 at fradrage i lønningen.
 Stk. 4.  De nedenfor omhandlede lønninger og tillæg m.v.  

 optages i Kundgørelse for Forsvaret A.
 2. kapitel.
 Aflønning af stampersonel i elevtiden.
 § 2.  Det under § 1.a. nævnte personel aflønnes i  

 elevtiden svarende til den første samlede tjeneste for menige til pligtig  

 tjeneste i pågældende tjenestegren, værn eller korps, efter de for personel  

 til pligtig tjeneste (værnepligtstjeneste) fastsatte regler.
Stk. 2.  Der ydes sygepleje, mundering, vask af  

 udleveret undermundering, logi og fribefordring som fastsat for personel til  

 pligtig tjeneste, jf.
Kundgørelse for Forsvaret B.5-32.
 3. kapitel.
 Aflønning af stampersonel efter elevtiden.
 § 3.  Efter elevtiden bliver den ansatte aflønnet  

 efter §§ 4 - 11.
 Stk. 2.  Ansatte, der for tiden aflønnes med en  

 tjenestemandslignende løn, aflønnes efter lønramme 14.
 Aflønning.
 § 4.  Stampersonel oppebærer løn m.v. således:
 Stk. 2.  Oprykning til aflønning efter et højere løntrin  

 finder normalt sted, når den pågældende i 2 år har været aflønnet efter samme  

 løntrin.
 § 5.  Personel med håndværksmæssig uddannelse  

 (svendebrev), der forretter tjeneste i stillinger, hvor en sådan uddannelse  

 kræves, indplaceres i/overføres til 7.løntrin i den normale lønramme, jf. dog  

 stk.2. Oprykning til næste løntrin finder sted 2 år efter indplaceringen.
 Stk. 2.  For ansatte, der forud for overførelsen til  

 ovennævnte tjeneste aflønnes med 7. eller højere løntrin, sker der ingen  

 ændring i beregningen af ancienniteten.
 Stk. 3.  I tilfælde, hvor det omhandlede personel ikke  

 længere anvendes i overensstemmelse med deres uddannelse, omplaceres de  

 pågældende til aflønning med den anciennitet, der ville være opnået, såfremt  

 der ikke havde været ydet løn på grundlag af nævnte uddannelse.
 Stk. 4.  Under tjeneste, hvor personellet midlertidigt  

 ikke anvendes i overensstemmelse med deres uddannelse, vil den højere løn dog  

 kunne bibeholdes i 3 måneder.
 Under gennemgang af sergentuddannelse vil den højere løn, herunder  

 midlertidig højere aflønning, som oppebæres i medfør af en særlig teknisk  

 uddannelse, dog kunne bibeholdes under hele uddannelsen.
 Stk. 5.  Såfremt ovennævnte personel på et senere  

 tidspunkt atter beskæftiges i overensstemmelse med den håndværksmæssige  

 uddannelse, omplaceres de pågældende til aflønning efter det løntrin, de  

 pågældende tidligere var indplaceret på i håndværkerlønrammen.
 Stk. 6.  Personel, der er omfattet af stk.1 - 4,  

 aflønnes efter løntrinene 7-16 i normallønrammen (håndværkerlønrammen).
 § 6.  Personel på manuelt niveau (ikke-håndværksmæssig  

 uddannelse) indplaceres på 2.løntrin (fyldt 20 år).
 Personellet oprykkes til 5.løntrin efter 3 år på 2.løntrin.
 Oprykning til 6., 7., 8. og 9.løntrin finder sted, når den pågældende i 2  

 år har været aflønnet efter samme løntrin.
 Personellet oprykkes til 11.løntrin efter 1 år på 9.løntrin.
 Oprykning til 12. og 13.løntrin finder sted, når den pågældende i 2 år har  

 været aflønnet efter samme løntrin.
 Oprykning kan ikke finde sted ud over 13.løntrin.
§ 7.  Stampersonel, - der har gennemgået en uddannelse som sergent, - der er fyldt 20 år, og - der har forrettet tjeneste i en periode svarende til den første samlede  

 tjeneste for sergenter i pågældende tjenestegren, værn eller korps, indplaceres i mellemlederlønrammen på laveste niveau.
Indplaceringen  

 finder sted på 7.løntrin.
Ved indplacering skal der mindst opnås en  

 lønfremgang på et løntrin i forhold til den tidligere opnåede anciennitet.  

 Indplacering på et højere løntrin end indeholdt på laveste niveau er mulig,  

 såfremt sådan aflønning var opnået inden udnævnelsen til sergent.
I sådant  

 tilfælde tillægges de pågældende et løntrin uden mulighed for yderligere  

 lønoprykning.
 Tidspunktet for oprykning inden for løntrinene på laveste niveau  

 fastsættes under hensyntagen til den på det tidligere løntrin opnåede  

 anciennitet.
Stk. 2.  Oprykning til højere niveau forudsætter, at der  

 er gennemgået en VUT I-uddannelse, samt at der kan ske ansættelse i en  

 stilling, der er vurderet til at være på højere niveau.
Indplacering finder  

 sted på 11.løntrin.
 Ved indplacering på højere niveau lønindplaceres den pågældende på det  

 løntrin, der ville være opnået, såfremt tidligere tjeneste- og lønforløb var  

 fortsat.
Stk. 3.  Oprykning til højeste niveau forudsætter, at  

 der er gennemgået en VUT II-uddannelse, samt at der sker ansættelse i en  

 stilling, der er vurderet til at være på højeste niveau.
Indplacering finder  

 sted på 18.løntrin.
 Stk. 4.  Når værnepligtige sergenter, der efter udløbet  

 af den første samlede tjeneste for sergenter af pågældende tjenestegren, værn  

 eller korps tegner kontrakt om frivillig tjeneste, indplaceres dette personel  

 via § 4 på 7.løntrin med oprykning til 8.løntrin, når der er forrettet i alt  

 12 måneders tjeneste som sergent efter den første samlede tjeneste for menige  

 til pligtig tjeneste i pågældende tjenestegren, værn eller korps.
 Stk. 5.  Stampersonel af sergentgruppen, der aflønnes i  

 medfør af stk.1 - 4, kan således aflønnes efter nedennævnte løntrin:
 Chefsergenter indplaceres på 23.løntrin.
§ 8.  Personel, der ansættes på tjenestemandslignende  

 vilkår eller som tjenestemænd, jf.
Kundgørelse for Forsvaret B.4-22, jf.  

 kapitel 1, og bekendtgørelse nr. 671 af 2. oktober 1986 af lov om  

 tjenestemænd i staten, folkeskolen og folkekirken med senere ændringer  

 aflønnes efter nedennævnte lønrammer:
 Lønramme 6/10:
 Personel med håndværksmæssig uddannelse (svendebrev), der forretter  

 tjeneste i stillinger, hvor en sådan uddannelse kræves:
 Lønramme 6:
 Skalatrin 11, 12, 13, 14 og 15.
 Lønramme 10:
 Skalatrin 16, 17, 18 og 19.
 Lønramme 5/7:
 Personel på manuelt niveau (ikke-håndværksmæssig uddannelse):
 Lønramme 5:
 Skalatrin 9, 10, 11, 12 og 14.
 Lønramme 7:
 Skalatrin 15 og 16.
 Mellemlederaflønning:
 Sergenter, lønramme 6:
 Skalatrin 11, 12, 13 og 14.
 Oversergenter, lønramme 9/11:
 Lønramme 9:
 Skalatrin 15, 16, 17 og 18.
 Lønramme 11:
 Skalatrin 19 og 20.
 Seniorsergenter, lønramme 16:
 Skalatrin 21 og 22.
 Chefsergenter, lønramme 19:
 Skalatrin 26 og 28.
 Stk. 2.  Efter 2 års aflønning på et skalatrin inden for  

 lønrammen finder oprykning sted til det nærmeste højere skalatrin.
 Oprykning til højere lønramme kan finde sted, når de pågældende i 2 år har  

 oppebåret slutløn i den lavere lønramme.
 Chefsergenter indplaceres på skalatrin 26 med oprykning til skalatrin 28  

 efter 2 års tjeneste som chefsergent.
 Stk. 3.  Personel på manuelt niveau  

 (ikke-håndværksmæssig uddannelse) oprykkes til skalatrin 14 efter 1 år på  

 skalatrin 12.
 § 9.  Til personel, der er omfattet af §§ 4 - 8, kan  

 der ydes tilskud til mundering eller fri mundering i et nærmere fastsat  

 omfang.
 Indtil udgangen af den måned, hvori den pågældende fylder 18 år, ydes  

 endvidere fribefordring som fastsat for personel til pligtig tjeneste.
§ 10.  Personel, der ansættes med henblik på at  

 gennemgå en lærlingeuddannelse, kan maksimalt aflønnes efter 2.løntrin.
Der  

 kan ikke oppebæres midlertidig højere aflønning under initialkontrakt, med  

 mindre lærlingeuddannelsen er fuldført.
§ 11.  Personel, der er fyldt 20 år og som har  

 forrettet tjeneste i 18 måneder, og som varetager stillinger, der i  

 kvalifikationsmæssig henseende ligger væsentligt over de stillinger, der  

 normalt varetages af personel med vedkommende lønning, eller bedømmes som  

 særlig krævende m.v., kan efter Forsvarsministeriets nærmere bestemmelse  

 midlertidigt aflønnes efter et løntrin, der ligger indtil 5 trin højere end  

 vedkommendes lønplacering, så længe betingelserne for en sådan højere  

 aflønning er opfyldt.
Den højere aflønning ydes normalt som et tillæg til  

 lønnen.
 For personel med særlig uddannelse kan Forsvarsministeriet dog fastsætte  

 en højere aflønning.
 Stk. 2.  Personel med uddannelse som elektronik-,  

 elektro- og flyvemekaniker samt grundlæggende EDB-programmør kan ikke  

 oppebære midlertidig højere aflønning.
 Stk. 3.  Personel af konstabelgruppen, der midlertidigt  

 anvendes i befalingsmandsstillinger, kan ikke oppebære midlertidig højere  

 aflønning for denne tjeneste.
 For denne tjeneste ydes et befalingsmandstillæg.
 Stk. 4.  Befalingsmænd indplaceret i den nye  

 mellemlederlønstruktur kan ikke oppebære midlertidig højere aflønning, jf.  

 stk.1.
 Stk. 5.  For personel med særlig uddannelse og funktion  

 kan Forsvarsministeriet dog fastsætte en højere aflønning.
 4. kapitel.
 Aflønning m.v. af personel under rådighedstjeneste.
 § 12.  Til personel, der har indgået kontrakt om  

 almindelig rådighedstjeneste i henhold til Kundgørelse for Forsvaret B.5-29,  

 § 20, ydes et rådighedsvederlag på 8.267,85 kr. årlig (grundbeløb pr.  

 1.oktober 1984).
 Stk. 2.  Vederlaget reguleres efter tilsvarende regler  

 som de for tjenestemænd gældende særlige tillæg, der ydes for merarbejde,  

 rådighedstjeneste m.v.
 Regulerede beløb vil blive optaget i Kundgørelse for Forsvaret A.
Stk. 3.  Det i stk.1 omhandlede vederlag udbetales  

 månedsvis bagud.
Vederlaget vil - bortset fra den i Kundgørelse for Forsvaret  

 B.5-29, § 20, omhandlede afvikling af rådighedstjeneste - ikke kunne ydes  

 under fuld- eller deltidstjeneste.
 § 13.  Under afvikling af rådighedstjeneste som følge  

 af en i medfør af Kundgørelse for Forsvaret B.5-29 indgået kontrakt om  

 rådighedstjeneste aflønnes den pågældende i overensstemmelse med reglerne for  

 det faste tjenstgørende personel.
 Stk. 2.  Personel med rådighedspligt aflønnes efter det  

 løntrin, hvorpå de pågældende var placeret ved hjemsendelse fra frivillig  

 tjeneste, dog således at den mellemliggende tid, hvori der har været indgået  

 kontrakt om rådighedspligt, medregnes som anciennitetsgivende tjeneste.
 Stk. 3.  De pågældendes løn m.v. beregnes i  

 overensstemmelse med reglerne i Kundgørelse for Forsvaret B.4-1988.
 Stk. 4.  Der ydes ikke bonus under indkaldelsen.
Stk. 5.  Under indkaldelsen kan det sted, hvor den faste  

 bopæl er beliggende, anses som fast tjenestested i henseende til beregning af  

 befordringsgodtgørelse, time- og dagpenge m.v. samt merudgiftsgodtgørelse.  

 Det er herved en forudsætning, at bopælen er beliggende i en sådan afstand  

 fra det militære tjenestested, at betingelserne for udbetaling af time- og  

 dagpenge m.v. samt merudgiftsgodtgørelse er opfyldt.
Ved indkaldelsen vil  

 bestemmelsen i Kundgørelse for Forsvaret B.5-13, cirkulære LP.nr. 46/88, §  

 20, af 15.april 1988 være at iagttage.
 De omhandlede godtgørelser ydes efter de for personel på tilsvarende  

 løntrin og stillinger fastsatte regler.
 Ved indkaldelsen ydes kilometergodtgørelse med laveste sats eller  

 godtgørelse for dokumenterede udgifter til offentlige befordringsmidler efter  

 tilsvarende retningslinier som fastsat ved Kundgørelse for Forsvaret B.5-13,  

 cirkulære LP.nr. 46/88.
 Stk. 6.  De pågældende forbliver iklædte under  

 rådighedstjenesten og kan efter Forsvarskommandoens nærmere bestemmelse  

 hjemsendes med mundering.
 5. kapitel.
 Aflønning af kontraktansatte officerer med pilotuddannelse.
 § 14.  Kontraktansatte officerer, der har gennemgået  

 en pilotuddannelse, aflønnes efter pilotlønrammen således:
 Stk. 2.  Majorer aflønnes efter en særlig lønramme  

 således:
Særligt løntrin 23.745,29 Stk. 3.  Ovennævnte lønning kan kun oppebæres af:
 § 15.  Inden for pilotlønrammen finder oprykning til  

 aflønning efter et højere løntrin sted, når den pågældende i 2 år har været  

 aflønnet efter samme løntrin.
 § 16.  I tilfælde, hvor omhandlede personel ikke  

 længere anvendes som anført i § 14, stk.3, omplaceres de pågældende til  

 aflønning efter Kundgørelse for Forsvaret B.24-1987 med den anciennitet, der  

 ville være opnået, såfremt der ikke havde været ydet løn på grundlag af  

 pilotuddannelsen.
 6. kapitel.
 Generelle bestemmelser for stampersonel og kontraktansatte officerer med  

 pilotuddannelse.
 Beregning og udbetaling af lønnen.
§ 17.  Som lønanciennitet regnes al tjeneste som sådan  

 efter det fyldte 20. år, hvorunder der er oppebåret løn efter bestemmelserne  

 i nærværende kundgørelses §§ 4 - 7, 11 og 13 eller bestemmelserne forud for  

 denne.
Kun hele måneder kan medregnes som lønanciennitet.
 § 18.  Som lønanciennitet kan endvidere medregnes  

 pligtig tjeneste (værnepligtstjeneste) ud over 9 måneder efter det fyldte 20.  

 år og for kontraktansatte officerer pligtig tjeneste som officer af reserven  

 efter det 20. år samt tjeneste som militær tjenestemand.
§ 19.  Ved genansættelse eller ved genoptagelse af  

 tjeneste efter midlertidig kontraktophævelse indplaceres vedkommende på det  

 løntrin og med den lønanciennitet, den pågældende havde forud for  

 hjemsendelse, henholdsvis påbegyndelsen af den midlertidige  

 kontraktophævelse.
Personel, der opfylder de i §§ 5 og 7 fastsatte  

 betingelser, kan dog ikke indplaceres lavere end 7.løntrin.
Oprykning til  

 næste løntrin finder sted, når den pågældende har forrettet et antal måneders  

 tjeneste svarende til det antal måneder, den pågældende ved hjemsendelsen  

 manglede for at kunne rykke op.
 § 20.  Ved genansættelse vil reglerne i Kundgørelse  

 for Forsvaret B.5-21, Cirkulære om lønanciennitet m.v. for tjenestemænd  

 m.fl.under Forsvarsministeriet, være gældende.
 § 21.  Når antagelse/oprykning finder sted efter den  

 1. i en måned, regnes lønancienniteten fra begyndelsen af den følgende måned.  

 Ved opnåelse af en levealder efter den 1. i en måned, der medfører en højere  

 lønning, ydes den højere lønning fra begyndelsen af den følgende måned.
 § 22.  Personel, der overgår fra aflønning efter  

 3.kapitel til aflønning efter 5.kapitel, indplaceres på det løntrin, der  

 ligger nærmest over den hidtil oppebårne løn.
§ 23.  Ved ansættelse, overgang eller oprykning på et  

 andet tidspunkt end den 1. i en måned, vil lønnen for vedkommende måned være  

 at beregne i forhold til månedens faktiske antal dage.
På tilsvarende måde  

 forholdes ved midlertidig kontraktophævelse, hjemsendelse (afskedigelse) samt  

 overgang til en stilling under forsvaret med anden aflønningsform.
§ 24.  Lønnen beregnes månedsvis bagud, og den  

 forfalder til udbetaling den sidste søgnedag i måneden.
Udbetaling finder dog  

 normalt sted 6 hverdage før den anførte forfaldsdag.
Kontraktansatte, der er  

 forudlønnet, bevarer adgangen til forudlønning som en personlig ordning.
 Stk. 2.  I følgende tilfælde bibeholdes lønnen under  

 fravær fra tjenesten:
- fravær i anledning af sygdom, svangerskab, fødsel og adoption efter de  

 herfor fastsatte bestemmelser, - fravær i anledning af tjenestefrihed, i hvilke tilfælde de for statens  

 tjenestemænd gældende regler finder tilsvarende anvendelse, - fravær i anledning af varetægtsfængsling eller afsoning af en straf i  

 sager, der behandles som militære straffesager.
 Stk. 3.  I tilfælde, hvor lønnen ikke bibeholdes under  

 fravær fra tjenesten, foretages lønfradrag på grundlag af 1/1976 af årslønnen  

 pr. time (fra 1.september 1990 1/1924), dog maksimalt 7,6 timer pr. dag, (pr.  

 1.september 1990 7,4 timer pr.dag).
Stk. 4.  Såfremt nedsat arbejdstid er bevilget, jf.  

 Kundgørelse for Forsvaret B.5-29, § 1, stk.4, reduceres løn og stedtillæg  

 tilsvarende.
Eventuel ydelse af militærtillæg og bonus fastsættes af  

 Forsvarsministeriet i hvert enkelt tilfælde.
Er den nedsatte arbejdstid  

 mindre end halvdelen af fuld arbejdstid, indgår ansættelsestid med sådan  

 beskæftigelse i lønancienniteten med halvdelen.
Ved arbejdstid under 15 timer  

 pr. uge fastsættes lønancienniteten af Forsvarsministeriet i hvert enkelt  

 tilfælde.
 § 25.  Personel, der suspenderes, oppebærer 2/3 af  

 sædvanlig løn, som anført i Kundgørelse for Forsvaret B.5-29, § 12 om  

 ansættelsesvilkår m.v.
 § 26.  For tjenestemænd følges reglerne i  

 lovbekendtgørelse nr. 671 af 2.oktober 1986 med senere ændringer af lov om  

 tjenestemænd i staten, folkeskolen og folkekirken, således at lønnen beregnes  

 månedsvis forud.
 Stedtillæg.
 § 27.  Ansatte med fast tjenestested i hovedstads- og  

 Nordøstsjællandsområdet, herunder Helsingør, Jægerspris, Roskilde og  

 Skalstrup samt Torshavn henføres til et for »Område I« fastsat  

 stedtillæg, der udgør følgende beløb:
 - stampersonel samt kontraktansatte officerer med pilotuddannelse i  

 normallønrammen og pilotlønrammen 822,54 kr.
 Stk. 2.  Ansatte med fast tjenestested i Fakse,  

 Fredericia, Frederikshavn, Holbæk, Korsør, Næstved, Odense, Randers,  

 Ringsted, Rønne, Skive, Skælskør, Slagelse, Stevns, Sønderborg, Varde,  

 Vojens, Vordingborg, Åbenrå, Ålborg og Århus kommuner, henføres til et for  

 »Område II« fastsat stedtillæg, der udgør følgende beløb:
 - stampersonel samt kontraktansatte officerer med pilotuddannelse i  

 normallønrammen og pilotlønrammen 193,89 kr.
 Stk. 3.  Stedtillæg beregnes efter det sted, hvor  

 vedkommende har fast tjenestested den 1. i måneden, for hvilken tillægget  

 udbetales.
 Stk. 4.  For tjenestemænd og ansatte på  

 tjenestemandslignende vilkår følges de for tjenestemænd gældende  

 stedtillægsregler.
 Bonus.
 § 28.  Til personel, der ikke er omfattet af en  

 pensionsordning, jf. §§ 36 - 46, ydes der bonus efter nedennævnte regler:
Fra det tidspunkt, hvor personellet, regnet fra mødet ved forsvaret, har  

 forrettet tjeneste i et tidsrum af 18 måneder, ydes der den kontraktansatte  

 bonus med et beløb svarende til 10 pct. af den til enhver tid fastsatte  

 bonusberettigende løn.
Eventuelle personlige tillæg samt midlertidig højere  

 aflønning medtages ikke ved beregningen.
 Særligt bonusbeløb.
Der udbetales personel efter 54 måneders uafbrudt tjeneste (incl. eventuel  

 pligtig tjeneste) en særlig bonus med et engangsbeløb på 7.000 kr.
Det  

 særlige bonusbeløb vil ikke kunne udbetales til den enkelte mere end een  

 gang.
§ 29.  Til kontraktansatte officerer med  

 pilotuddannelse, der ikke er omfattet af en pensionsordning, jf. §§ 36 - 46,  

 ydes fra det tidspunkt, hvor den ansatte, regnet fra mødet ved forsvaret, har  

 forrettet tjeneste i et tidsrum af 18 måneder, bonus med et beløb svarende  

 til 10 pct. af den til enhver tid fastsatte bonusberettigende løn, jf. § 14.  

 Eventuelle personlige tillæg samt midlertidig højere aflønning medtages ikke  

 ved beregningen.
Bonus ydes endvidere i de perioder, hvor  

 kapitalpensionsordningen hviler, jf. §§ 37 og 41.
§ 30.  Bonus i medfør af §§ 28 og 29 beregnes  

 månedsvis.
For personel, der har oprettet bonuskonto efter den 31.august  

 1979, opgøres og overføres nævnte bonus ved hver kalendermåneds udgang til  

 »Centralforeningen for Stampersonels Bonusfond«.
For personel, der  

 pr. 31.august 1979 havde oprettet bonuskonto i et af Forsvarsministeriet  

 godkendt forvaltningsinstitut eller en spærret konto i bank eller sparekasse,  

 opgøres og overføres nævnte bonus på tilsvarende vis til vedkommende  

 forvaltningsinstitut eller bank/sparekasse.
Stk. 2.  Bonus i henhold til § 28, frigives ved endelig  

 hjemsendelse fra forsvaret eller ved overgang til en aflønning, der ikke  

 giver adgang til bonus.
Den lønanvisende myndighed giver bonusfonden eller  

 det pengeinstitut, hvortil bonus sidst er overført, skriftlig meddelelse om  

 beløbets frigivelse.
Såfremt den kontraktansatte ved hjemsendelsen har  

 indestående på andre spærrede konti, frigiver myndigheden disse efter  

 anmodning fra den ansatte.
Stk. 3.  Frigivelse af bonus i medfør af §§ 28 og 29  

 uden at betingelserne i § 30, stk.2 er opfyldt, kan finde sted i særdeles  

 velfærdstruende situationer og efter individuel vurdering.
Frigivelse  

 foretages af Forsvarsministeriet eller af den myndighed til hvilken  

 kompetencen er delegeret.
 § 31.  Med henblik på den enkeltes betaling af skat  

 frigives der årligt et beløb på indtil halvdelen af det tilskrevne rentebeløb  

 for indestående bonus over 10.000 kr., med mindre den pågældende meddeler  

 bonusfond eller pengeinstitut, at frigivelsen ikke ønskes.
 § 32.  I tilfælde, hvor det i §§ 28 - 29 omhandlede  

 personel omkommer i tjenesten eller afgår ved døden som følge af  

 tilskadekomst i tjenesten, ydes der den afdødes ægtefælle et særligt beløb på  

 20.000 kr.
 Stk. 2.  Et tilsvarende beløb ydes til hver af den  

 afdødes efterladte børn, der ikke er fyldt 18 år, dog således at det  

 udbetalte beløb ikke kan overstige 80.000 kr.
 Som børn henregnes såvel adoptivbørn som stedbørn, der er medtaget til  

 forsørgelse i det fælles hjem.
Stk. 3.  Såfremt der foruden ægtefælle efterlades  

 fællesbørn eller børn af den efterladte ægtefælle, udbetales det disse  

 tilkommende beløb til den efterladte ægtefælle.
I andre tilfælde indsættes  

 det i en godkendt forvaltningsafdeling eller i Familieretsdirektoratet, jf.  

 Justitsministeriets bestemmelser herom.
§ 33.  I tilfælde, hvor det i §§ 28 - 29 omhandlede  

 personel afskediges som følge af en ved tilskadekomst i tjenesten pådraget  

 invaliditet, ydes der den kontraktansatte et særligt beløb, der ved 100 pct.  

 invaliditet andrager 80.000 kr.
Ved lavere invaliditet nedsættes beløbet  

 tilsvarende.
 § 34.  Indstilling om ydelse af de i §§ 32 - 33  

 anførte særlige beløb fremsendes til Forsvarskommandoen.
 § 35.  Udover de i §§ 32 - 33 nævnte særlige beløb  

 ydes ikke pension eller understøttelse fra staten, jf. dog bestemmelsen om  

 efterindtægt, Kundgørelse for Forsvaret B.5-6.
 Pension.
§ 36.  Som bidrag til en godkendt forsikringsmæssig  

 pensionsordning eller opsparing i pensionsøjemed med supplerende  

 forsikringsdækning, jf. lovbekendtgørelse nr. 569 af 26.august 1987 med  

 senere ændringer om beskatning af pensionsordninger m.v.  

 (pensionsbeskatningsloven), betaler staten 10 pct. af den til enhver tid  

 beregnede pensionsgivende løn, excl. tillæg, for - personel til langtidstjeneste, der ikke aflønnes med en tjenestemands-  

 eller tjenestemandslignende løn, og - kontraktansatte officerer til langtidstjeneste, der aflønnes efter  

 pilotlønrammen.
Stk. 2.  Eventuelle personlige tillæg, midlertidig  

 højere aflønning samt særlige tillæg medtages ikke ved beregningen af  

 bidraget.
I den kontraktansattes løn tilbageholdes et egetbidrag på mindst 2  

 pct. af den til enhver tid beregnede pensionsgivende løn.
For stampersonel,  

 der er ansat indtil det fyldte 45. år, tilbageholdes dog et egetbidrag på  

 mindst 5 pct.
 Stk. 3.  Der kan træffes aftale om tilbageholdelse af et  

 højere egetbidrag.
 Stk. 4.  Når det i pensionsbeskatningslovens § 16,  

 stk.1, fastsatte maksimum for indskud på kapitalpension - 1989: 27.100  

 kr./1990: 27.900 kr. er nået, skal statens bidrag og egetbidraget indbetales  

 på en rateforsikring eller ratepension, der tegnes i eget  

 pengeinstitut/forsikringsselskab.
§ 37.  Kontraktansatte officerer, der aflønnes efter  

 pilotlønrammen, kan fra begyndelsen af den følgende måned, regnet fra 3 år  

 efter påbegyndelsen af uddannelsen til pilot, vælge at overgå til  

 kapitalpensionsordningen.
Et således truffet valg kan ikke senere ændres.  

 Kapitalpensionsordningen hviler i de perioder, hvori der ikke foretages  

 indbetalinger af pensionsbidrag, idet der i sådanne perioder ydes bonus, jf.  

 § 41 samt §§ 28 - 35.
 § 38.  Ved kontraktansættelse af personel indgåes en  

 ansættelseskontrakt mellem den ansættende myndighed og den pågældende.
 Ved bonusberettigende ansættelse fremgår det af ansættelseskontrakten, at  

 den pågældende er omfattet af bonusordningen i henhold til nærværende  

 kundgørelses §§ 28-35.
 § 39.  Pensionsbidragene indbetales efter fradrag af  

 forsikringspræmie månedsvis til »Centralforeningen for Stampersonels  

 Kapitalpensionsfond«.
 Stk. 2.  For personel ansat inden 1.april 1972, som ikke  

 er overgået til kapitalpensionsfonden/investeringsforeningen, indbetales  

 pensionsbidrag dog i henhold til de individuelt godkendte overenskomster  

 herom.
§ 40.  Den supplerende forsikringsdækning i  

 tilslutning til opsparing i pensionsøjemed skal omfatte en  

 livsforsikringsdækning på mindst 467.000 kr. (grundbeløb 100.000 kr. - niveau  

 1967) og en erhvervsudygtighedsforsikringsdækning på mindst 46.700 kr.  

 (grundbeløb 10.000 kr. - niveau 1967) årlig.
Disse forsikringer tegnes af  

 foreningen i et under Forsikringsrådets tilsyn stående forsikringsselskab.  

 Genparter af de indgåede forsikringsaftaler tilsendes Forsvarsministeriet.  

 Forsikringerne skal være tegnet og gældende for den enkelte fra  

 ansættelsestidspunktet.
 Stk. 2.  For personel ansat inden den 1.april 1972, der  

 ikke er overgået til kapitalpensionsfonden/investeringsforeningen og den  

 dertil knyttede forsikringsdækning, gælder alene de i henhold til de  

 individuelt godkendte overenskomster fastsatte forsikringsbetingelser.
 § 41.  Indbetaling af pensionsbidrag for  

 kontraktansatte officerer til korttidstjeneste foretages, når den  

 kontraktansatte aflønnes efter pilotlønrammen, og opretholdes under  

 midlertidig bortkommando til anden tjeneste, dog højst i indtil 1 måned.  

 Indbetalingen opretholdes endvidere, når den kontraktansatte af en ham  

 tilregnelig årsag afskæres fra beordring til flyvetjeneste, dog højst i  

 indtil 3 måneder.
§ 42.  Frigivelse af de opsparede midler i medfør af §  

 36 kan alene finde sted, når de i overenskomsten fastsatte betingelser er  

 opfyldt eller for hjemsendt personel i helt særlige tilfælde.
Overførelse til  

 anden pensionsordning o.lign. kan for hjemsendt personel, der er afgået inden  

 den pligtige afgangsalder, finde sted i overensstemmelse med reglerne i  

 pensionsbeskatningsloven.
Stk. 2.  Frigivelse af de opsparede midler uden at  

 betingelserne i stk .1 er opfyldt, kan finde sted i særdeles velfærdstruende  

 situationer og efter individuel vurdering.
Frigivelse foretages af  

 Forsvarsministeriet eller af den myndighed til hvilken kompetencen er  

 delegeret.
 § 43.  Udover det i § 36 nævnte pensionsbidrag ydes  

 ikke pension eller understøttelse fra staten, jf. dog bestemmelserne om  

 efterindtægt, Kundgørelse for Forsvaret B.5-6.
§ 44.  Ved overgang til en tjenestemandsstilling eller  

 til en af lov om pensionering af civilt personel m.v. i forsvaret omfattet  

 stilling vil der efter omstændighederne være mulighed for at få  

 ansættelsestiden i en af kapitalpensionsordningen omfattet stilling medregnet  

 i pensionsalderen, mod at der til statskassen sker overførsel af  

 udtrædelsesgodtgørelsen fra kapitalpensionsordningen.
Ansøgning herom  

 indsendes til Forsvarsministeriet, der forelægger sagen for  

 Finansministeriet.
 Stk. 2.  For personel, hvor ansættelsesformen ændres  

 således, at de pågældende omfattes af tjenestemandspensionsloven eller af lov  

 om pensionering af civilt personel m.v. i forsvaret, kan det stilles som en  

 betingelse, at ansættelsestiden medregnes i pensionsalderen mod, at der til  

 statskassen sker overførsel af en udtrædelsesgodtgørelse fra  

 kapitalpensionsordningen.
 § 45.  Personel, der ansættes på tjenestemandslignende  

 vilkår, vil være omfattet af lov nr. 82 af 12.marts 1970, som ændret ved lov  

 nr.138 af 26.april 1972 om pensionering af civilt personel m.v. i forsvaret.
 § 46.  Personel, der ansættes som tjenestemand, vil  

 være omfattet af bekendtgørelse nr. 311 af 14.juni 1988 af lov om  

 tjenestemandspension.
 7. kapitel.
Arbejdstid, særlige ydelser og vederlag for overarbejde m.v.
 § 47.  For det af disse bestemmelser omfattede  

 personel er der ikke fastsat nogen højeste arbejdstid.
 Militærtillæg.
 § 48.  Som vederlag for overarbejde, mistede fridage,  

 delt tjeneste, rådighedstjeneste samt som godtgørelse under tjenesterejser,  

 der ikke medfører overnatning, ydes der stampersonel, jf. § 1, stk.1.b) -  

 1.f), et månedligt militærtillæg, der udgør:
 Døgntillæg m.v.
 § 49.  Når ansatte, der oppebærer militærtillæg, inden  

 for en 24-timers periode har udført beordret tjeneste på arbejdsstedet i  

 mindst 16 timer i anledning af beredskabs- eller vagttjeneste eller lignende  

 samt i anledning af beordret deltagelse i øvelser, ydes der for nævnte  

 24-timers periode en erstatningsfrihed.
 Såfremt erstatningsfrihed ikke kan gives, ydes døgntillæg, jf. stk.8.
Stk. 2.  Alene tjeneste, hvor den ansatte ved en  

 foresats befaling er beordret til at opholde sig på det anviste arbejdssted  

 (f.eks. den pågældendes enhed), kan give adgang til omhandlede  

 erstatningsfrihed eller døgntillæg.
Tidsrum, hvor den ansatte har eller har  

 kunnet opholde sig i den bolig, herunder kvarter, lukaf el.lign., som på det  

 givne tidspunkt er vedkommendes underbringelsessted i fritiden, kan ikke  

 medregnes.
 Stk. 3.  For så vidt angår det faste tjenestested,  

 omfatter udtrykket bolig den lokalitet (lejlighed m.v., herunder værelse,  

 kvarter, lukaf el.lign.), i hvilket den ansatte har etableret sin bolig i  

 tilslutning til det faste tjenestested.
Stk. 4.  Under tjenesterejser, udstationering samt under  

 øvelser og ophold i øvelses-/skydelejr omfatter udtrykket bolig det sted, der  

 på det givne tidspunkt er (er anvist som) opholdssted i fritiden.
Det er  

 således under ophold uden for det faste tjenestested uden betydning for  

 definitionen af begrebet bolig, om den kontraktansatte har haft adgang til at  

 indlogere sig uden for det pågældende militære etablissement (militære enhed  

 el.lign.), eller af tjenstlige grunde har været beordret til at indlogere sig  

 på etablissementet (ved enheden).
Stk. 5.  Under ophold uden for det faste tjenestested  

 bør der normalt anvises logi til personel, når det pålægges at opholde sig på  

 dette i væsentlige perioder udover den egentlige tjenestetid.
Sådan tjeneste  

 vil normalt have karakter af rådighedstjeneste, der ikke forhindrer den  

 kontraktansatte i at opholde sig på det anviste logi, og vil derfor ikke  

 kunne medtages ved beregning af døgntjeneste.
Stk. 6.  For udført døgntjeneste skal der i videst  

 muligt omfang gives erstatningsfrihed.
Erstatningsfrihed anses for tilstået,  

 når der gives den ansatte en sammenhængende tjenestefri periode på 24 timer,  

 hver gang der i overensstemmelse med foranstående er udført mindst 16 timers  

 tjeneste inden for en 24-timers periode.
Den sammenhængende tjenestefri  

 periode bør i muligt omfang lægges i forlængelse af den udførte døgntjeneste.
Som erstatningsfrihed anses også 24-timers perioder, hvor den ansatte nok  

 kan forlade arbejdsstedet, men som følge af rådighedstjeneste eller lignende  

 har fået begrænset sin bevægelsesfrihed.
Det er dog herved en forudsætning,  

 at den ansatte kan opholde sig på det sted, der på det givne tidspunkt er  

 underbringelsesstedet i fritiden.
 Som erstatningsfrihed medregnes ikke de 24-timers perioder, der forekommer  

 ved:
 - Afvikling af tilkomne fridage, når disse anses for givet i henhold til  

 Kundgørelse for Forsvaret B.2-8 (arbejdstidsregler).
- Fravær i anledning af tjenestefrihed, sygdom og ferie.
For så vidt angår  

 sygdom, anses erstatningsfrihed dog for afviklet, såfremt den første  

 erstatningsfridag er sammenfaldende med den første sygedag, eller såfremt  

 sygdom indtræffer inden for en erstatningsfrihedsperiode.
 - Fridage indtjent til søs, jf. § 54.
Stk. 7.  Erstatningsfrihed kan inden for  

 opgørelsesperioden ydes forud for udført døgntjeneste.
Tjenesten skal i  

 videst muligt omfang tilrettelægges således, at der ikke ved hjemsendelse  

 henstår erstatningsfriheder.
Det skal tilstræbes, at personel, der ikke forudses at kunne optjene  

 frihederne på et senere tidspunkt, i stedet for beordret erstatningsfrihed  

 sættes til anden tjeneste.
Forskudsvis tildelte erstatningsfriheder, der ikke  

 er optjent ved en opgørelsesperiodes slutning, overføres til den  

 efterfølgende periode.
 Lønfradrag for forskudsvis tildelte erstatningsfriheder foretages på  

 grundlag af 1/1976 af årslønnen pr. time (fra 1.september 1990 1/1924), dog  

 maksimalt 7,6 timer pr. dag, (pr. 1.september 1990 7,4 timer pr. dag).
 Stk. 8.  Kan erstatningsfrihed ikke ydes, gives der for  

 hver 24-timers periode døgntillæg således:
Stk. 9.  For vagttjeneste m.v. kan der, såfremt sådan  

 tjeneste bestrides fra boligen, og forudsætningerne for ydelse af  

 erstatningsfrihed/døgntillæg i øvrigt er opfyldt, ydes døgntillæg med  

 halvdelen af det normale beløb.
Der kan for sådan tjeneste ikke ydes  

 erstatningsfrihed eller natpenge og lørdag-søndagsgodtgørelse, og tjenesten  

 indgår derfor ikke i den periodevise opgørelse over udført døgntjeneste, men  

 opgøres særskilt.
Såfremt tjenesten skal udføres uden for boligen, kan tjenesten medregnes  

 ved opgørelse af erstatningsfrihed/døgntillæg.
Såfremt der herved udløses  

 erstatningsfrihed/døgntillæg, bortfalder det halve døgntillæg.
 Stk. 10.  Ansatte, der i stedet for at være på vagt på  

 tjenestestedet beordres til at forrette tilkaldevagttjeneste, oppebærer  

 døgntillæg med halvdelen af det normale beløb for hvert døgn, sådan tjeneste  

 varer (incl. eventuel daglig arbejdstid).
 Ved beordret tilkaldevagt, der forrettes på en for personellet normal  

 arbejdsfri dag (lørdage, søn- og helligdage, erstatningsfridage m.v.),  

 oppebæres to gange døgntillæg med halvdelen af det normale beløb for hvert  

 døgn, sådan tjeneste varer.
 Det er en forudsætning for at kunne oppebære ovennævnte former for tillæg,  

 at personellet under tilkaldevagten kan tilkaldes via telefon eller lignende,  

 samt at den pågældende kan møde på tjenestestedet inden for en af  

 tjenestestedet fastsat tid.
 Der kan ikke ydes natpenge, lørdag-/søndagsgodtgørelse eller  

 erstatningsfrihed for denne tjeneste.
 Tilkaldes personellet i vagtperioden, medregnes det udførte arbejde på  

 tjenestestedet i henhold til reglerne herom.
 Såfremt der herved udløses erstatningsfrihed/ døgntillæg, bortfalder  

 det/de halve døgntillæg.
 Den omhandlede ydelse kan ikke oppebæres under FN-tjeneste i udlandet  

 eller under sejlads med flådens skibe.
§ 50.  Opgørelse over udført døgntjeneste og tilståede  

 erstatningsfriheder foretages bagud for en måned ad gangen.
Efter forhandling  

 med personelorganisationerne kan den myndighed, der fastsætter  

 tjenestelister, øvelses- og sejlplaner m.v., anvende en længere periode for  

 opgørelse af døgntjeneste, der ikke er afviklet med erstatningsfriheder, med  

 henblik på at bringe opgørelsesperioden i overensstemmelse med  

 planlægningsperioden for arbejdstid m.v., jf.
Kundgørelse for Forsvaret  

 B.2-8.
Stk. 2.  I tilfælde, hvor personellet har adgang til at  

 sove eller hvile i tjenesteperioden, kan denne - efter drøftelse i  

 samarbejdsudvalg m.v. af principperne herfor - tilrettelægges med en varighed  

 på over 24, men under 32 timer.
I de tilfælde, hvor tjenesten tillader det,  

 og personellet - bl.a. under hensyn til ønsker om mere samlet fritid, mindre  

 transporttid og -udgifter - er enige heri, kan tjenesten tilrettelægges med  

 en varighed på 32 timer og derover.
Stk. 3.  Tjeneste pålagt som disciplinarmiddel, kan ikke  

 lægges til grund for beregning af erstatningsfrihed/døgntillæg.
Tilsvarende  

 gælder tjeneste udført i kalenderdøgn, for hvilke der ydes søtillæg.
Stk. 4.  Erstatningsfrihed/døgntillæg kan i intet  

 tilfælde optjenes under sygdoms-/feriefravær eller lignende.
Således medfører  

 planlagt deltagelse i øvelse/døgntjeneste ikke i sig selv ret til  

 erstatningsfrihed/døgntillæg.
 Stk. 5.  For så vidt angår merarbejde, der ikke medfører  

 betaling i henhold til § 47, henvises til reglerne vedrørende grundlaget for  

 at oppebære militærtillæg, jf. § 48.
 § 51.  I ganske særlige tilfælde kan der efter  

 indstilling til Forsvarsministeriet - i stedet for døgntillæg - ydes et  

 månedligt vederlag til ansatte, der over en længere periode på grund af deres  

 specielle uddannelse m.v. får pålagt en tjeneste, der medfører særlige  

 ulemper og/eller merarbejde af ekstraordinært stort omfang, uden at  

 betingelserne for ydelse af døgntillæg efter ovennævnte regler er opfyldt.
 Søtillæg.
 § 52.  Under tjeneste som besætningsmedlem i flådens  

 skibe ydes der til kontraktansatte, der oppebærer løn efter 3.kapitel samt  

 pilotlønrammen i 5.kapitel, et månedligt søtillæg således:
Stampersonel og kontraktansatte officerer med pilotuddannelse 4.011,80 kr.
Stk. 2.  Søtillæg ydes, når skibet har forladt  

 basehavnen (normalt det sted, hvor hovedparten af besætningen har fast  

 tjenestested). Søtillægget ydes for hvert påbegyndt kalenderdøgn, skibet er  

 under sejlads, herunder ophold uden for basehavnen.
Under længerevarende  

 ophold uden for basehavnen, herunder værftsophold o.lign., tager  

 Forsvarskommandoen stilling til, om søtillæg kan ydes.
 Under tjeneste i nedennævnte enheder/af nævnte karakter forhøjes  

 søtillægget med de anførte satser:
- Undervandsbåde, SKA-både, inspektionsskibe og -kuttere, kuttere af  

 BARSØklassen og LUNDEN samt torpedobåde af SØLØVEN-klassen 33 1/3 pct.
 - Enheder, der indgår i STANAVFORLANT og STANAFORCHAN, bevogtningsfartøjer  

 af DAPHNE-klassen og torpedobåde af WILLEMOES-klassen, STANDARD FLEX  

 300-klassen, tankfartøjer af FAXE-klassen, skibe der indgår som skoleskibe i  

 Skoledelingen og minelæggere 25 pct.
 Stk. 3.  Søtillæg udbetales månedsvis bagud og ydes som  

 godtgørelse for merarbejde og ulemper m.v. og kan derfor ikke oppebæres  

 samtidig med tillæg for døgntjeneste/erstatningsfrihed, natpenge samt  

 lørdag-søndagsgodtgørelse.
Stk. 4.  Når søtillæg oppebæres, oppebærer ansatte  

 samtidig merudgiftsgodtgørelse, jf.
Kundgørelse for Forsvaret B.16-1981, § 6.
 Stk. 5.  Når undervandsbåde opholder sig i havn uden for  

 basehavnen i et døgn eller mere, skal den del af besætningen, der kan forlade  

 de nævnte skibe, have anvist logimulighed på depotskib, militært  

 etablissement eller lejet logi.
 Særligt søtillæg.
 § 53.  Til militære tjenestemænd m.fl. og  

 kontraktansat militært personel til tjeneste i flådens skibe ydes særligt  

 søtillæg.
Stk. 2.  Det særlige søtillæg, der er gradueret efter  

 skibstype og opgave, ydes for de kalenderdøgn, hvor der kan ydes søtillæg,  

 dog med efternævnte undtagelser.
Det særlige søtillæg kan ikke ydes - under fravær fra skibet af hele dages varighed (tjenstligt fravær,  

 ferie- og frihedsafvikling, sygefravær m.v.), samt - under inspektionskutternes ophold i stationeringshavne i Grønland og på  

 Færøerne.
 Det særlige søtillæg ydes i de nedenanførte skibstyper med de anførte  

 satser I, II eller III.
 Personel til tjeneste i den periode, der er fastsat som den første samlede  

 uddannelsestid for værnepligtige og som aflønnes i overensstemmelse med  

 Kundgørelse for Forsvaret B.5-32 samt personel under genindkaldelser og  

 mønstringer er ikke omfattet af denne bestemmelse.
§ 54.  Der ydes ansatte 2 fridage for hver  

 sammenhængende 7 døgn, hvor skibstjeneste forrettes og under forudsætning af,  

 at der udføres normal tjeneste på dage, der ikke medregnes som fridage,  

 herunder lørdage, samt søn- og helligdage.
I de uger, hvori der forekommer  

 helligdage uden for søndage (herunder ikke grundlovsdag), forhøjes antallet  

 af fridage tilsvarende.
Stk. 2.  Fridagene skal tilstræbes afviklet løbende og  

 bør fortrinsvis lægges på lørdage samt søn- og helligdage.
Fridagene kan  

 afvikles under ophold i havn ved eller uden for det faste tjenestested, idet  

 der herved forudsættes, at personellets bevægelsesfrihed i øvrigt ikke er  

 begrænset.
 Fridagene kan inden for indtjeningsåret afvikles forud for optjeningen.  

 Tjenesten skal i videst muligt omfang tilrettelægges således, at der ikke ved  

 frakommandering eller ved udløbet af indtjeningsåret henstår fridage.
Det skal tilstræbes, at alene personel, som forudses at kunne optjene  

 fridagene på et senere tidspunkt, afvikler fridage forud.
Forskudsvis  

 tildelte fridage, der ikke er optjent ved udløbet af indtjeningsåret,  

 overføres til den efterfølgende periode.
 Såfremt der ved hjemsendelse/kontraktophør henstår forskudsvis tildelte  

 fridage, betales for disse med 1/30 af den senest oppebårne månedsløn for  

 hver skyldig fridag.
 Lønfradrag for forskudsvis tildelte fridage foretages på grundlag af  

 1/1976 af årslønnen pr. time (fra 1.september 1990 med 1/1924), dog maksimalt  

 7,6 timer pr.dag, (pr. 1.september 1990 7,4 timer pr. dag).
Stk. 3.  Fridage i henhold til ovenstående skal, når de  

 afvikles enkeltvis, så vidt muligt have en længde på mindst 40 timer, dog kan  

 de betragtes som givet, uanset at friheden kun har udgjort fra 36 til 40  

 timer, såfremt der i denne frihed indgår et helt kalenderdøgn.
Såfremt 2  

 eller flere fridage afvikles sammenhængende, skal de 2 første tilsammen så  

 vidt muligt have en længde af mindst 64 timer, medens de øvrige skal vare 24  

 timer.
De 2 første kan dog betragtes som givet, uanset at friheden kun har  

 udgjort fra 56 til 64 timer, såfremt denne frihed omfatter 2 hele  

 kalenderdøgn.
 Stk. 4.  Er fridagene ikke afviklet inden  

 hjemsendelse/kontraktophør eller udløbet af det efter indtjeningsåret  

 følgende ferieår, ydes i stedet et kontant vederlag på indtil videre 397,80  

 kr. pr. fridag (oktober 1984-niveau).
 Stk. 5.  Forsvarskommandoen fastsætter efter drøftelse  

 med de berørte personelorganisationer supplerende bestemmelser for afvikling  

 af fridagene under ophold i havn ved eller uden for det faste tjenestested,  

 herunder i forbindelse med ophold i havn i Grønland og på Færøerne samt i  

 udenlandsk havn.
 Godtgørelse for tjeneste på lørdage, søn- og helligdage, godtgørelse for  

 indgreb i på forhånd fastlagte fridage samt for tjeneste i tiden kl. 17-06.
§ 55.  Når ansatte, der oppebærer militærtillæg,  

 bortset fra personel, der oppebærer søtillæg, efter ordre eller ifølge en  

 godkendt tjenestefordeling udfører tjeneste på - lørdage efter kl. 14 samt mandage og hverdage efter nytårsdag,  

 Langfredag, 2.påskedag, Store Bededag, Kristi Himmelfartsdag, 2.pinsedag og  

 2.juledag kl.00-04 ydes en særlig godtgørelse på 18,58 kr.pr.time - For tjeneste på søn- og helligdage kl.00-24, - grundlovsdag efter kl.12  

 samt juleaftensdag efter kl.14 ydes en særlig godtgørelse på 27,34 kr.pr.time.
Stk. 2.  Godtgørelsen beregnes pr. påbegyndt halve time  

 med halvdelen af ovennævnte beløb.
For rådighedstjeneste i hjemmet ydes ingen  

 godtgørelse.
 Stk. 3.  Såfremt ovennævnte tjeneste påbegyndes lørdag  

 før kl.10 (lørdag morgen eller fredag nat), kan der gives godtgørelse fra  

 kl.10 lørdag, hvis tjenesten varer mindst til lørdag kl.18. Varer sådan  

 tjeneste kortere end til kl.18, vil der kunne ydes godtgørelse fra lørdag  

 kl.14.
 Stk. 4.  For tjeneste, der udføres på mandage og  

 hverdage efter nytårsdag, Langfredag, 2.påskedag, Store Bededag, Kristi  

 Himmelfartsdag, 2.pinsedag og 2.juledag inden kl.06 som led i en af  

 myndigheden forud tilrettelagt tjeneste, der påbegyndes søndage/helligdage  

 kl.24 eller tidligere, ydes den i stk.1 angivne godtgørelse for hele den del  

 af tjenesten, der ligger inden kl.06.
Stk. 5.  Tjeneste, der berettiger til godtgørelse efter  

 stk.1 - 4, opgøres efter de i §§ 49 og 50 fastsatte regler.
Godtgørelsen kan  

 dog ikke oppebæres samtidig med søtillæg, samt for vagttjeneste m.v., der  

 bestrides fra den ansattes bolig.
§ 56.  Der ydes en særlig godtgørelse i tilfælde, hvor  

 der ved omlægning af tjenesten gøres indgreb i en på forhånd fastlagt  

 fridagsperiode, uden at betingelserne for at betragte fridagen som mistet er  

 opfyldt.
Dette gælder dog ikke, såfremt omlægningen er foranlediget af  

 funktion i højere stilling, for hvilken der ydes funktionsvederlag i henhold  

 til Kundgørelse for Forsvaret B.5-19.
 Godtgørelsen, der ydes pr.time, indgrebet omfatter, udgør for tiden 10,89  

 kr.
 Stk. 2.  Udbetaling af godtgørelsen forudsætter, at der  

 i det enkelte tilfælde i tjenesteliste, vagtliste el.lign. er fastlagt et  

 tidspunkt for tjenestens ophør forud for fridage, henholdsvis tjenestens  

 påbegyndelse efter fridagen, samt at den foretagne omlægning af tjenesten har  

 karakter af en egentlig flytning af tjenesteperioden, herunder omflytning fra  

 et holdskifte til et andet (ved skifteholdstjeneste), uden at det medfører  

 bortfald af fridagen.
 § 57.  Når ansatte, der oppebærer militærtillæg,  

 bortset fra personel der oppebærer søtillæg, efter ordre eller ifølge  

 godkendt tjenestefordeling udfører tjeneste i tiden kl. 17-06, ydes natpenge  

 pr. 1.oktober 1989 således:
For tjeneste i tiden kl.17-22 12,10 kr.pr.time For tjeneste i tiden kl.22-06 10,93 kr.pr.time Natpenge beregnes pr. påbegyndt halve time med halvdelen af beløbet.
Stk. 2.  Der ydes natpenge for rejsetid som passager,  

 såfremt der hverken er stillet soveplads til rådighed eller er ydet nattillæg  

 i medfør af Kundgørelse for Forsvaret B.5-13. Det samme gælder, hvis den  

 pågældende rejser som fører af eget motorkøretøj eller som fører af et  

 køretøj, der er stillet til rådighed.
For arbejdsfri ophold uden for  

 tjenestestedet samt for rådighedstjeneste i hjemmet ydes ikke natpenge.
Stk. 3.  Tjeneste, der berettiger til natpenge efter  

 stk.1 og 2, opgøres efter de i §§ 49 og 50 fastsatte regler.
Natpenge kan dog  

 ikke oppebæres samtidig med søtillæg samt for vagttjeneste m.v., der  

 bestrides fra den ansattes bolig.
 Flyvetillæg.
 § 58.  Til ansatte ydes der et flyvetillæg på 99,22  

 kr. for hvert kalenderdøgn, i hvilket den ansatte - som pilot eller  

 besætningsmedlem - deltager i beordret flyvning med militære luftfartøjer.  

 For kalenderdøgn, hvor den ansatte - som pilot eller besætningsmedlem -  

 deltager i beordret flyvning med luftfartøjer i flyvevåbnets kampenheder  

 eller med militære luftfartøjer i anledning af eftersøgnings- og  

 redningsaktioner samt flyvning med militære luftfartøjer til og fra samt i de  

 grønlandske og færøske områder, udgør flyvetillægget dog 198,67 kr. for hvert  

 kalenderdøgn.
Stk. 2.  Til ansatte, der udelukkende er til tjeneste  

 ved flyvevåbnets kampeskadriller, transport- og redningseskadriller, herunder  

 søværnets inspektionsskibe og flyveskolen samt ved Hærens Flyvetjeneste som  

 piloter eller ved flyvestationerne som operationsofficerer eller som faste  

 besætningsmedlemmer, ydes der for hver fuld kalendermåned, sådan tjeneste  

 varer - i stedet for det under stk.1 nævnte tillæg - et flyvetillæg på  

 2.976,62 kr. pr.måned.
Tillægget vil ikke kunne ydes til flyveelever.
Stk. 3.  Flyvetillæg i medfør af stk.1 - 2 vil i et  

 kalenderår for tiden højst kunne udgøre 35.719,44 kr.
Beløbene udbetales  

 månedsvis bagud.
For kortere perioder end en måned beregnes flyvetillægget  

 forholdsmæssigt.
 Stk. 4.  Under forudsætning af at autorisation til  

 flyvning/status som besætningsmedlem ikke er inddraget, kan månedligt  

 flyvetillæg bibeholdes under følgende fravær:
- ferie, - kortvarig tjenestefrihed, - sygdom, dog ikke udover den kalendermåned i hvilken sådant fravær har  

 varet 90 dage inden for 12 på hinanden følgende måneder.
Såfremt sygdommen  

 skyldes tilskadekomst i tjenesten, vil tillægget dog kunne bibeholdes  

 herudover efter Forsvarskommandoens nærmere bestemmelse i det enkelte  

 tilfælde, - midlertidig bortkommando til anden tjeneste, kurser m.v. dog ikke  

 såfremt denne tjeneste varer ud over en måned.
 Stk. 5.  Når den ansatte af en den pågældende  

 tilregnelig årsag afskæres fra beordring til flyvetjeneste, bortfalder  

 flyvetillægget, idet tillægget dog efter Forsvarskommandoens bestemmelse i  

 det enkelte tilfælde vil kunne efterbetales, når det ved efterfølgende  

 undersøgelse måtte vise sig, at grundlaget for afskæring fra flyvetjeneste  

 anses at have en anden karakter, end der ved inddragelsen af autorisationen  

 til flyvning kunne formodes.
Stk. 6.  De nævnte tillæg kan ikke ydes samtidig med  

 aflønning efter pilotlønrammen.
De reguleres efter samme regler som fastsat  

 for tilsvarende tillæg til tjenestemænd.
Pilottillæg.§ 59. Til kontraktansatte officerer, der har gennemgået en  

 pilotuddannelse, ydes et midlertidigt, personligt tillæg.
Tillægget ydes fra  

 udløbet af initialkontrakten, dog efter maksimalt 10 års tjeneste, og udgør  

 2.701,73 kr. pr.måned (oktober 1984-niveau).
 Nævnte tillæg kan kun oppebæres af:
 Dykkertillæg.
§ 60.  Ved beordret dykkerarbejde kan der udbetales  

 dykkertillæg, jf. aftale mellem bl.a.
Forsvarsministeriet og  

 Centralforeningen for Stampersonel.
Satserne optages i Kundgørelse for  

 Forsvaret A.
 Aflønning m.v. under tjeneste ved FN-styrker i udlandet.
 § 61.  Der ydes ansatte følgende tillæg og ydelser  

 m.v. ud over den normale lønning, jf. kapitel 3 og 5:
 Stk. 2.  a) Merudgiftsgodtgørelse.
 Der ydes fri kost og frit logi.
Herudover ydes der merudgiftsgodtgørelse med 25 pct. af den for  

 Cypern/Namibia gældende nedsatte faste godtgørelse pr. døgn, jf.
Kundgørelse  

 for Forsvaret B.5-13.
 Som godtgørelse for merarbejde og ulemper m.v. oppebærer den  

 kontraktansatte under tjeneste ved FN-styrken på Cypern og Namibia et  

 månedligt tillæg med følgende beløb pr.1.april 1989:
 Majorer, kaptajner, premierløjtnanter og løjtnanter samt reservelæger og  

 reservetandlæger af 1., 2. og 3.grad 3.677,73 kr.
 Seniorsergenter, oversergenter, sergen ter, underlæger og undertandlæger  

 3.218,01 kr.
 Korporaler, overkonstabler og konstabler 2.183,65 kr.
 Kontraktansat personel, der forretter tjeneste ved FN-styrker, oppebærer  

 udover de i pkt. a) og b) nævnte ydelser og tillæg et særligt FN-tillæg  

 således:
Officerer og befalingsmænd af sergentgruppen 8,00 kr.pr.dag Konstabler/overkonstabler 5,00 kr.pr.dag Stk. 3.  Personel ved HQ UNFICYP/Namibia.
 Til kontraktansat personel, der er beordret til tjeneste ved HQ UNFICYP,  

 ydes der merudgiftsgodtgørelse og tillæg m.v. som nævnt under stk. 2.a), b)  

 og c).
 Herudover ydes der til personel, der er beordret til tjeneste ved HQ  

 UNFICYP/Namibia i 12 måneder og derover, og som har tilladelse til at medtage  

 familie:
 Der ydes tilskud til leje af bolig efter regning med 2/3 af lejeudgiften  

 for married quarters, excl. udgifter til opvarmning, el, eventuel leje af  

 inventar m.v.
 Der ydes tilskud til udgifter ved børns skolegang, herunder til eventuel  

 skoleuniform og bøger m.v. efter regning med maksimalt 21.000 kr. pr.barn  

 pr.år.
 Stk. 4.  Regulering.
 Det under stk.2.b) nævnte tillæg reguleres som generelle og særlige tillæg  

 efter bestemmelserne i Finansministeriets cirkulære LP nr. 46/89 af 28.juni  

 1989 om aftale om justering af tjenestemandslønninger m.v. pr. 1.april 1989.  

 Satserne optages i Kundgørelse for Forsvaret A.
 8. kapitel.
 Regulering m.v.
 § 62.  I henhold til lov nr. 297 af 4.juni 1986  

 bortfalder den automatiske dyrtidsregulering af arbejdsvederlag m.v. på  

 grundlag af reguleringspristallet for april 1987 og følgende  

 reguleringspristal.
Det samlede dyrtidstillæg for tjenestemænd m.fl. og elever over 18 år  

 udgør 28.080 kr. årligt.
Dette dyrtidstillæg består af 12 dyrtidsportioner a  

 1.248 kr. årligt og 7 dyrtidsportioner a 1.872 kr. årligt.
 For personel under 18 år udgør nævnte dyrtidstillæg dog 14.040 kr. årligt,  

 fordelt med 12 dyrtidsportioner a 624 kr. årligt og 7 dyrtidsportioner a 936  

 kr. årligt.
 Stk. 2.  Til stampersonel og kontraktansatte officerer  

 til langtidstjeneste, for hvem tilbageholdes 2 pct./5 pct. af den  

 pensionsberettigende løn som egetbidrag til de ansattes pensionering, ydes et  

 almindeligt, ureguleret, ikke-pensionsgivende tillæg på 2 pct./5 pct. årlig  

 af de dyrtidsportioner, hvormed lønnen forhøjes fra og med 1. april 1979, jf.  

 dog stk.1.
 9. kapitel.
 Time- og dagpenge, kost og logi m.v.
§ 63.  Under tjenstlige fravær fra det faste  

 tjenestested, jf. dog nedenfor, ydes der time- og dagpenge m.v. efter de for  

 militære tjenestemænd gældende regler, jf.
Kundgørelse for Forsvaret B.5-13.
 § 64.  Til stampersonel og kontraktansatte officerer  

 med pilotuddannelse, der er elever på skoler og kurser o.l., ydes  

 merudgiftsgodtgørelse efter reglerne i Kundgørelse for Forsvaret B.16-1981,  

 §§ 3, 10 og 11.
Stk. 2.  Indkvartering i medfør af stk.1, vil normalt  

 være på eenmandskvarter.
For personel, der ikke er fyldt 22 år, kan der dog  

 ske indkvartering i kvarterer beboet af 2 personer.
 Stk. 3.  Kan indkvartering, jf. stk.2, ikke finde sted  

 på uddannelsesstedet eller i umiddelbar nærhed heraf, jf. dog stk.4, ydes  

 nattillæg og time- og dagpenge m.v. efter de for tjenestemænd gældende  

 regler.
Stk. 4.  Af hensyn til en rationel og økonomisk  

 udnyttelse af forsvarets kvarterkapacitet i hovedstadsområdet fastsættes det,  

 at indkvartering ved deltagelse i kurser o.l. i Kastellet som alternativ kan  

 finde sted på Flådestation København og omvendt.
Ligeledes er der enighed om,  

 at indkvartering ved deltagelse i kursus o.l. på Flyvestation Værløse kan  

 finde sted på Flyvevåbnets Specialskole, Jonstrup og omvendt.
 Stk. 5.  I tilfælde hvor bespisning under kursusperioden  

 ikke kan finde sted i forsvarets cafeteria ved enten kursussted eller  

 indkvarteringssted, eller i umiddelbar nærhed heraf (maksimum afstand 1 km),  

 ydes der i stedet for den i stk.1 nævnte merudgiftsgodtgørelse time- og  

 dagpenge m.v. efter de for tjenestemænd gældende regler for de måltider, der  

 ikke kan indtages i forsvarets cafeterier.
 Stk. 6.  Under deltagelse i kurser o.l., hvor der  

 deltager 50% eller flere af andre personelkategorier end stampersonel og  

 kontraktansatte officerer med pilotuddannelse, ydes time- og dagpenge m.v.  

 samt nattillæg efter de for tjenestemænd gældende regler.
 Stk. 7.  Tvivlsspørgsmål, herunder evt. dispensation  

 vedr. ydelser og logi m.v. afgøres af Forsvarskommandoen efter forhandling  

 med CS.
 § 65.  Ved indlæggelse på infirmeri/indsættelse i  

 militær arrest under tjenstligt fravær fra det faste tjenestested kan der  

 ydes fri kost, men ikke kontant godtgørelse.
 § 66.  Personel på tjenesterejser og/eller  

 udstationeret i Grønland er ikke omfattet af bestemmelserne i §§ 63 - 65 og  

 68, men følger de for tjenesterejser samt udstationering i Grønland gældende  

 bestemmelser.
 Til personel, der udstationeres til Færøerne, skal der i størst mulig  

 udstrækning anvises logi efter de hidtidige principper.
 § 67.  Under deltagelse i øvelser, sejlads med flådens  

 skibe m.v. samt under ophold i øvelses-/skydelejre m.v. ydes godtgørelse af  

 merudgifter efter bestemmelserne i Kundgørelse for Forsvaret B.16-1981.
 § 68.  Når kontraktansatte, der under gennemgang af en  

 lærlingeuddannelse, beordres til at forrette tjeneste/uddannelse et andet  

 sted end det faste tjenestested (tjenesterejse/udstationering), ydes der  

 indkvartering og bespisning m.v. efter reglerne i § 64.
 Stk. 2.  De kontante godtgørelsers størrelse, samt de  

 satser hvortil de under §§ 63, 64 og 66 omhandlede personel henføres,  

 fastsættes i Kundgørelse for Forsvaret A.
 10. kapitel.
 Flyttegodtgørelse m.v.
 § 69.  Ansatte, der har forrettet tjeneste i 18  

 måneder, oppebærer godtgørelse for flytteudgifter m.v. efter de for militære  

 tjenestemænd gældende regler.
 Stk. 2.  Kontraktansatte, der aflønnes i henhold til  

 3.kapitel og 5.kapitel, henføres til nedennævnte lønrammer ved beregning af  

 den supplerende godtgørelse:
 § 70.  Til kontraktansatte, der er ugifte, og som  

 aflønnes i henhold til 3.kapitel og 5.kapitel, og som ikke har forrettet  

 tjeneste i 18 måneder, kan der ydes godtgørelse for dokumenterede udgifter  

 til personbefordring og fragt af personlige ejendele.
Når de ugifte kontraktansatte har udgifter til logi på det hidtidige  

 tjenestested, kan der ydes frit logi på militært etablissement eller  

 lignende, dog maksimalt i 3 måneder.
I tilfælde, hvor frit logi ikke kan  

 stilles til rådighed, vil der kunne ydes godtgørelse for dokumenterede  

 udgifter til logi eller godtgørelse for dokumenterede merudgifter til  

 befordring mellem bopælen og det nye tjenestested, dog maksimalt med et beløb  

 svarende til fast godtgørelse for natophold.
 Stk. 2.  Til kontraktansatte, der er gift, som af lønnes  

 i henhold til 3.kapitel og 5.kapitel, og som ikke har forrettet tjeneste i 18  

 måneder, ydes godtgørelse for dokumenterede udgifter til personbefordring og  

 fragt af personlige ejendele.
 Såfremt gift personel foretager flytning, kan der derudover - efter  

 Forsvarskommandoens bemyndigelse - ydes godtgørelse for dokumenterede  

 udgifter til flytning af bohave samt befordringsudgifter.
Når husførelse på det tidligere tjenestested opretholdes, ydes frit logi  

 på militært etablissement eller lignende samt en godtgørelse på 78,25 kr.  

 pr.døgn (pr.10.november 1989), fra forflyttelsen og indtil flytning finder  

 sted, dog maksimalt i 12 måneder.
Såfremt tjenesten bestrides ved daglig hen-  

 og tilbagerejse, ydes i stedet godtgørelse for dokumenterede merudgifter til  

 befordring mellem bopælen og det nye tjenestested.
Såfremt eget køretøj  

 benyttes, kan der ydes godtgørelse efter reglerne i § 78. I tilfælde, hvor  

 frit logi ikke kan stilles til rådighed, vil der kunne ydes godtgørelse for  

 dokumenterede udgifter til logi, dog maksimalt med et beløb svarende til fast  

 godtgørelse for natophold.
 § 71.  Til ugifte kontraktansatte, der aflønnes i  

 henhold til 3. kapitel, og som forflyttes under gennemgang af en  

 lærlingeuddannelse, kan der ydes godtgørelse for dokumenterede udgifter til  

 personbefordring og fragt af personlige ejendele.
Når de ugifte kontraktansatte har udgifter til logi på det hidtidige  

 tjenestested, kan der ydes frit logi på militært etablissement eller  

 lignende, dog maksimalt i 3 måneder.
I tilfælde, hvor frit logi ikke kan  

 stilles til rådighed, vil der kunne ydes godtgørelse for dokumenterede  

 udgifter til logi eller godtgørelse for dokumenterede merudgifter til  

 befordring mellem bopælen og det nye tjenestested, dog maksimalt med et beløb  

 svarende til fast godtgørelse for natophold.
Når husførelse på det tidligere tjenestested opretholdes, ydes frit logi  

 på militært etablissement eller lignende samt en godtgørelse på 78,25 kr.  

 pr.døgn (pr. 10.november 1989), fra forflyttelsen og indtil flytning finder  

 sted, dog maksimalt i 12 måneder.
Såfremt tjenesten bestrides ved daglig hen-  

 og tilbagerejse, ydes i stedet godtgørelse for dokumenterede merudgifter til  

 befordring mellem bopælen og det nye tjenestested.
Såfremt eget køretøj  

 benyttes, kan der ydes godtgørelse efter reglerne i § 78. I tilfælde, hvor  

 frit logi ikke kan stilles til rådighed, vil der kunne ydes godtgørelse for  

 dokumenterede udgifter til logi, dog maksimalt med et beløb svarende til fast  

 godtgørelse for natophold.
 Stk. 2.  Til gifte kontraktansatte, der aflønnes i  

 henhold til 3.kapitel og 5.kapitel, og som forflyttes i anledning af  

 gennemgang af en lærlingeuddannelse, kan der ydes godtgørelse for  

 dokumenterede udgifter til personbefordring og fragt af personlige ejendele.
 Såfremt gift personel foretager flytning, kan der derudover - efter  

 Forsvarskommandoens bemyndigelse - ydes godtgørelse for dokumenterede  

 udgifter til flytning af bohave samt befordringsudgifter.
Når husførelse på det tidligere tjenestested opretholdes, ydes frit logi  

 på militært etablissement eller lignende samt en godtgørelse på 78,25 kr.  

 pr.døgn (pr. 10.november 1989), fra forflyttelsen og indtil flytning finder  

 sted, dog maksimalt i 12 måneder.
Såfremt tjenesten bestrides ved daglig hen-  

 og tilbagerejse, ydes i stedet godtgørelse for dokumenterede merudgifter til  

 befordring mellem bopælen og det nye tjenestested.
Såfremt eget køretøj  

 benyttes, kan der ydes godtgørelse efter reglerne i § 78. I tilfælde, hvor  

 frit logi ikke kan stilles til rådighed, vil der kunne ydes godtgørelse for  

 dokumenterede udgifter til logi, dog maksimalt med et beløb svarende til fast  

 godtgørelse for natophold.
 § 72.  Der kan ikke ydes flyttegodtgørelse m.v. ved  

 flytning i forbindelse med ansættelse på kontrakt.
 § 73.  Til kontraktansatte, der for marts måned 1983  

 oppebar ydelser efter reglerne for ødetillæg (oprindeligt Kundgørelse for  

 Forsvaret B.1-1975), kan der som en personlig ordning ydes godtgørelse for  

 ekstraordinære befordringsudgifter under tjeneste på afsides beliggende  

 tjenestesteder (ødetillæg) med de pr. 1.oktober 1982 gældende satser.
 Stk. 2.  Nævnte tillæg bortfalder, såfremt den  

 kontraktansatte skifter tjenestested.
 Færøtillæg.
 § 74.  Til personel, der forretter tjeneste på  

 Færøerne, ydes et særligt tillæg med følgende årlige grundbeløb (oktober  

 1984-niveau):
 Stk. 2.  Tjenestemænd ydes samme særlige tillæg, jf.  

 cirkulære LP.nr. 027/87 af 27.april 1987.
 Funktionstillæg i Grønland.
 § 75.  Kontraktansatte, der forretter tjeneste i  

 Grønland, ydes et særligt funktionstillæg på 570,06 kr. pr.måned (oktober  

 1984-niveau).
 11. kapitel.
 Civiluddannelse.
§ 76.  Under den civiluddannelse, der optjenes og  

 afvikles i medfør af bestemmelserne i Kundgørelse for Forsvaret B.5-29,  

 5.kapitel, ydes løn m.v. efter bestemmelserne i nærværende kundgørelse.
Under  

 udvidet civiluddannelse ydes løn m.v. efter de herfor udsendte bestemmelser.
 § 77.  Under gennemgang af civiluddannelse, bortset  

 fra den i Kundgørelse for Forsvaret B.5-29, § 23, nævnte »særlige  

 civiluddannelse«, ydes godtgørelse for merudgifter efter de i §§ 78 - 84  

 fastsatte regler.
 Daglig hen- og tilbagerejse mellem tjenestested og uddannelsessted.
 § 78.  I tilfælde, hvor Forsvarskommandoen skønner det  

 hensigtsmæssigt og uddannelsesmæssigt forsvarligt, eller hvor den enkelte  

 selv ønsker det, og det ikke anses for urimeligt, kan der foretages daglig  

 hen- og tilbagerejse mellem tjenestested/bopæl og uddannelsessted, og der  

 godtgøres dokumenterede udgifter til offentlige, kollektive befordringsmidler  

 (ikke hyrevogn) for en strækning, svarende til afstanden mellem  

 tjenestestedet og uddanelsesstedet, eller mellem bopælen og  

 uddannelsesstedet, såfremt bopælen ligger nærmere ved uddannelsesstedet end  

 tjenestestedet.
 Stk. 2.  Stampersonellet kan vælge at benytte eget  

 køretøj, og der ydes herfor kilometergodtgørelse efter de for staten  

 almindeligt gældende regler, laveste sats, dog højst prisen for en 2.klasses  

 billet med billigste offentlige transportmiddel.
Stk. 3.  Befordringsgodtgørelse betales pr.  

 undervisningsdag af normal varighed 1 gang om ugen.
Ved deltids-  

 civiluddannelse godtgøres forholdsmæssigt.
 Ophold på/ved uddannelsesstedet.
 § 79.  Personel, der ikke gennemfører uddannelsen ved  

 daglig hen- og tilbagerejse, får godtgørelse for dokumenterede udgifter til  

 offentlige, kollektive befordringsmidler, til befordring mellem  

 tjenestested/bopæl og uddannelsessted ved påbegyndelse og afslutning af  

 uddannelsesperioden, for fly dog maksimalt udgiften til tog/færgetransport  

 for den pågældende strækning.
 Stk. 2.  Til gift personel eller andet personel, der  

 tager ophold på uddannelsesstedet, og som såvel før som under uddannelsens  

 gennemførelse opretholder egen husførelse på/ved tjenestestedet, kan der ved  

 uddannelser af over 5 ugers varighed ydes en frirejse med offentlige,  

 kollektive befordringsmidler til tjenestestedet (for fly dog maksimalt  

 udgiften til tog/færgetransport for den pågældende strækning) for hver 3  

 ugers afviklet civiluddannelse.
 Stk. 3.  Såfremt afstanden mellem uddannelsesstedet og  

 det anviste logi overstiger 7 kilometer, ydes godtgørelse for dokumenterede  

 udgifter til offentlige, kollektive befordringsmidler, dog med et fradrag pr.  

 undervisningsdag på 6,44 kr.
 Stk. 4.  Ved anvendelse af eget køretøj ydes godtgørelse  

 efter de i § 78, stk.2, fastsatte regler for kørsel ud over 14 kilometer pr.  

 undervisningsdag.
 § 80.  Til personel, der tager ophold på/ved  

 uddannelsesstedet, ydes normalt frit logi, dog under den forudsætning, at de  

 pågældende har udgifter til logi på det faste tjenestested, og anvender det  

 logi, som anvises af Forsvarskommandoen.
 Stk. 2.  Såfremt militært logi ikke kan anvises, kan der  

 godtgøres udokumenterede logiudgifter på 29,50 kr. pr.døgn, eller  

 dokumenterede logiudgifter, maksimalt inden for en beløbsramme på 79,00 kr.  

 pr.døgn.
 Stk. 3.  Anvendelse af militære etablissementer til  

 indkvartering under gennemførelse af civiluddannelser forhandles nærmere  

 mellem Forsvarskommandoen og CS.
 § 81.  Under fravær, hvor personellet får forplejning  

 i forbindelse med uddannelse (opholdskurser) på civile uddannelsessteder,  

 ydes denne til gift personel og andre, som opretholder husførelse på det  

 faste tjenestested, uden betaling, medens øvrigt personel betaler 34,00 kr.  

 pr. undervisningsdag.
 Stk. 2.  Til gift personel og andre, som opretholder  

 husførelse på det faste tjenestested, og som under fraværet har mulighed for  

 at spise i forsvarets cafeterier, ydes en fast godtgørelse på 46,00 kr. pr.  

 døgn.
 Stk. 3.  Såfremt gift personel og andre, der opretholder  

 husførelse på det faste tjenestested, undtagelsesvis ikke kan henvises til at  

 spise på/ved uddannelsesstedet eller i et af forsvarets cafeterier, ydes en  

 fast godtgørelse for merudgifter til forplejning på 78,25 kr. pr. døgn (pr.  

 10.november 1989). I særlige tilfælde kan der ydes godtgørelse for  

 dokumenterede merudgifter til forplejning med maksimalt 144,40 kr. pr. døgn  

 (pr. 1.oktober 1989).
 Flytning til uddannelsesstedet.
 § 82.  Personel, der skal gennemgå civiluddannelse af  

 længere varighed, kan efter Forsvarskommandoens bemyndigelse foretage  

 flytning til uddannelsesstedet.
Stk. 2.  Til personel, der får bemyndigelse til at  

 foretage flytning til uddannelsesstedet, godtgøres i anledning af flytningen  

 dokumenterede befordringsudgifter til offentlige, kollektive  

 befordringsmidler, dog ikke fly, for den samlede husstand.
Personel, der  

 anvender eget køretøj til befordring af den samlede husstand i anledning af  

 flytningen, ydes en godtgørelse på 1,15 kr. pr. kilometer (1.april 1989  

 niveau).
 Stk. 3.  Til personel kan der endvidere efter  

 Forsvarskommandoens bemyndigelse ydes godtgørelse for dokumenterede udgifter  

 til flytning af bohave, samt til eventuel færgetransport af flyttebus.
 Stk. 4.  Personel, der får bemyndigelse til at foretage  

 flytning til uddannelsesstedet, kan under nødvendige, tjenstlige fravær fra  

 uddannelsesstedet oppebære godtgørelse efter §§ 78 - 81.
 Udgifter til undervisning.
§ 83.  I forbindelse med afvikling af dyre  

 civiluddannelser kan betaling herfor ske ved afskrivning af tilgodehavende  

 civiluddannelsesuger.
En uge er lig 550 kr.
 Der kan ydes dækning med op til 550 kr. pr. uge.
 § 84.  Udgifter til anskaffelse af undervisningsmidler  

 afholdes normalt af den enkelte elev.
 Udgifter til anskaffelse af undervisningsmidler, der er forlangt af  

 uddannelsesinstitutionen, kan dog dækkes med indtil halvdelen af den  

 dokumenterede anskaffelsespris.
 Stk. 2.  Eventuelle regler for godtgørelse i henhold til  

 stk.1 fastsættes efter nærmere aftale mellem Forsvarskommandoen og CS.
 Stk. 3.  Depositum ved ungdomsuddannelser og  

 videregående uddannelser afholdes af den enkelte elev.
 Stk. 4.  Gebyrer ved prøveforberedende  

 enkeltfagsundervisning til højere forberedelseseksamen afholdes af  

 Forsvarskommandoen.
 12. kapitel.
 Overgangs- og ikrafttrædelsesbestemmelser.
 § 85.  Det personel, der er bosiddende i Grønland, og  

 som pr. 1.april 1981 er ansat som stampersonel med henblik på at forrette  

 tjeneste i Grønland, herunder i de ved Grønland anvendte inspektionskuttere,  

 jf. § 11, stk.4., bibeholder den nuværende aflønningsform.
 § 86.  Stampersonel, der aflønnes efter aflønningsform  

 B, bevarer denne indtil anden aflønningsform begæres, dog senest ved  

 kontraktens udløb.
 § 87.  De i kundgørelsen fastsatte lønninger, tillæg  

 m.v. har virkning fra 1.april 1989, med mindre andet er anført.
 § 88.  Bestemmelserne træder i kraft den 1.april 1989.
 § 89.  Kundgørelse for Forsvaret B.11-1987 sættes ud  

 af kraft for personel af konstabel- og sergentgruppen af linien og reserven,  

 elever samt kontraktansatte officerer med pilotuddannelse, Centralforeningen  

 for Stampersonel (CS).
 P.M.V.
 E.B.
