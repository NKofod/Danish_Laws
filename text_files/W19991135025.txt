Der blev klaget over, at overlæge A brød sit løfte om  

 at ville forestå operationen, idet han alene assisterede ved  

 operationen.
Der blev endvidere klaget over, at patienten ikke før  

 operationen blev orienteret om, at den ville blive gennemført af en  

 anden læge, samt at patienten blev brugt i undervisningen af en yngre  

 overlæge.
Operation foretaget af en anden læge end  

 lovet Patientklagenævnet fandt, at det ikke var  

 kritisabelt, at patienten blev behandlet af en anden læge, end den hun  

 mente at være blevet lovet.
Nævnet lagde vægt på, at  

 overlæge A og patienten ikke havde samme opfattelse af den givne  

 information før indgrebet.
Nævnet lagde endvidere vægt  

 på, at hun før operationen var blevet orienteret af  

 overlæge B om, at han var den operationsansvarlige.
Patientklagenævnet fandt ikke anledning til at  

 kritisere, at patienten først var blevet informeret om valg af  

 operatør, efter at hun havde modtaget dulmende medicin.
Nævnet  

 lagde vægt på, at man ifølge overlægen fulgte samme  

 sædvane som på de fleste andre opererende afdelinger, og at man  

 var tilbageholdende med at love bestemte operatører til bestemte  

 patienter.
Nævnet lagde endvidere vægt på, at  

 overlægen havde fulgt afdelingens almindelige procedurer  

 vedrørende udvælgelse af operatør.
Endelig lagde  

 nævnet vægt på, at det var i overensstemmelse med  

 sædvanlig praksis, at anvende en erfaren operatør sammen med en  

 mindre erfaren.
