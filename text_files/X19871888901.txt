 A's arbejdsgiver kunne indtræde i en af A privat tegnet  

 rateforsikring, uden at det ville medføre, at bidragsbetalingen til ordningen  

 blev anset for udsat eller opløst.
Vil det få skattemæssige konsekvenser, hvis luftkaptajn A's arbejdsgiver  

 SAS indtræder i en af A med Statsanstalten for Livsforsikring tegnet privat  

 rateforsikring, når det samtidig oplyses, at A's egne indtil dette tidspunkt  

 foretagne løbende indbetalinger til ordningen væsentligt nedsættes, og i  

 stedet erstattes af et tilsvarende bidrag fra arbejdsgiveren, hviket bidrag  

 hidrører fra den del af et overenskomstmæssigt aftalt bidrag til  

 kapitalpension, der overstiger 25.000 kr., jf. pensionsbeskatningslovens §  

 16, stk. 1? Omstændighederne var følgende:
A der var ansat i SAS, havde privat tegnet en rateforsikring i  

 Statsanstalten for Livsforsikring med årlige bidrag på 100.000 kr.
Første  

 indbetaling til ordningen skete den 1. december 1983 og sidste indbetaling  

 skulle ske den 1. december 1995. Da præmiebetallingsperioden var længere end  

 10 år, kunne præmierne fratrækkes fuldt ud ved opgørelsen af den  

 skattepligtige indkomst.
Med arbejdsgiveren SAS var der i øvrigt etableret en pensionsordning med  

 løbende udbetalinger og en kapitalpensionsordning.
SAS betalte hele præmien  

 til disse ordninger.
Bidraget til kapitalpensionsordningen oversteg  

 væsentligt det ved skattereformen fastsatte maksimale beløb på 25.000 kr., og  

 indbetalingen til ordningen skulle herefter begrænses til dette beøb.  

 Arbejdsgiveren var indforstået med nedsættelse af indbetalingerne til  

 kapitalpensionsordningen, men ville dog ikke acceptere, at beøbet udbetaltes  

 til A som yderligere løn.
Arbejdsgiveren krævede det resterende beløb anvendt  

 til en pensionsordning.
 Der blev herefter spurgt, om det ville få skattemæssige konsekvenser,  

 såfremt arbejdsgiveren indtrådte i den private rateforsikring, og den  

 overskydende del af kapitalpensionsbidraget af arbejdsgiveren indbetaltes til  

 denne ordning, således at den samlede indbetaling til ordningen incl.  

 forespørgerens egne bidrag, der herefter ville blive tilbageholdt i  

 forespørgerens indkomst af arbejdsgiveren, i alt ville udgøre 100.000 kr. pr.  

 år.
 Til støtte for at den påtænkte ændring ikke ville få skattemæssige  

 konsekvenser, var henvist til Ministeriet for Skatter og Afgifters cirkulære  

 af 16. december 1986 om pensionsbeskatningsloven, punkt 53, hveraf fremtik,  

 at forsikredes arbejdsgiver kunne ind- og udtræde af en aftale om  

 rateforsikring.
 Ligningsrådet svarede:
 Under forudsætning af, at der ikke i øvrigt skete ændringer i  

 aftaleforholdet mellemforespørgeren og Statsanstalten for Livsforsikring  

 fandt Ligningsrådet at kunne tiltræde, at den påtænkte ændring ikke ville  

 medføre den skattemæssige konsekvens at bidragsbetalingen til ordningen blev  

 anset for nedsat eller ophørt ifølge pensionsbeskatningslovens § 18 A, stk.  

 1.
