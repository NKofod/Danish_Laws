 Bekendtgørelse om Danmarks undertegnelse og ratifikation af Konventionen vedrørende Oprettelse af et Toldsamarbejdsråd og undertegnelse af Protokollen vedrørende Studiegruppen for en Europæisk Toldunion.
 I henhold til kongelig resolution af 21. marts 1951 har Danmarks gesandt i Bruxelles den 30. marts 1951 på Danmarks vegne undertegnet en af Studiegruppen for en Europæisk Toldunion udarbejdet Konvention vedrørende Oprettelse af et Toldsamarbejdsråd og en Protokol vedrørende nævnte studiegruppe.
 Ved resolution af 21. september 1951 har Hans Majestæt Kongen herefter ratificeret Konventionen vedrørende Oprettelse af et Toldsamarbejdsråd.
 Konventionens og Protokollens tekster er sålydende:
KONVENTION om Oprettelse af et Toldsamarbejdsråd.
De regeringer, der har undertegnet nærværende Konvention, anser det for tilrådeligt at tilvejebringe overensstemmelse og ensartethed i deres toldsystemer og at foretage en særlig undersøgelse af de problemer, som udvikling og forbedring af toldteknik og toldlovgivning i denne forbindelse indebærer, er overbevist om, at det vil være i den internationale samhandels interesse at fremme et samarbejde mellem regeringerne om disse anliggender under hensyntagen til de økonomiske og tekniske faktorer, der berøres heraf, og er blevet enige om følgende:
 Artikel I.
 Der oprettes herved et toldsamarbejdsråd, der herefter er benævnt »Rådet«.
 Artikel II.
 a) Rådets medlemmer er:
i) de i nærværende Konvention kontraherende parter, ii) regeringen for ethvert særskilt toldområde, foreslået af en kontraherende part, som er ansvarlig for den formelle varetagelse af toldområdets diplomatiske forbindelser, når toldområdet er autonom i ledelsen af sine handelsforbindelser med udlandet, og dets optagelse som særskilt medlem godkendes af Rådet.
 b) Enhver regering for et særskilt toldområde, der i medfør af ovenstående § (a) (ii) er medlem af Rådet skal ophøre med at være medlem efter at udtrædelsesvarsel er afgivet til Rådet af den kontraherende part, som er ansvarlig for den formelle varetagelse af dets diplomatiske forbindelser.
c) Ethvert medlem skal udpege en delegeret samt een eller flere stedfortrædere som repræsentanter i Rådet.
Sådanne repræsentanter kan bistås af rådgivere.
 d) Rådet kan som observatører optage repræsentanter for ikke-medlems-regeringer eller for internationale organisationer.
 Artikel III.
 Rådet skal have følgende funktioner:
a) at undersøge alle spørgsmål angående samarbejde om toldanliggender, som de kontraherende parter enes om at fremme i overensstemmelse med nærværende Konventions almindelige formål; b) at undersøge toldsystemers tekniske problemer samt de dermed forbundne økonomiske faktorer med henblik på at foreslå dets medlemmer praktiske foranstaltninger til opnåelse af den størst mulige overensstemmelse og ensartethed; c) at udarbejde udkast og ændringer til konventioner samt indstille disse til vedtagelse af interesserede regeringer; d) at afgive indstillinger til sikring af ensartet fortolkning og anvendelse af de som følge af Rådets arbejde afsluttede konventioner såvel som konventioner vedrørende nomenklatur for vareklassifikation i toldtariffer og vurdering af varer til toldberigtigelse udarbejdet af den Europæiske Toldunions Studiegruppe, og i dette øjemed at udøve de funktioner, som i sådanne konventioner udtrykkelig måtte blive henlagt til Rådet i overensstemmelse med konventionernes bestemmelser; e) som mæglingsorgan at afgive indstillinger til bilæggelse af uoverensstemmelser om fortolkning eller anvendelse af de ovenfor i § (d) omhandlede konventioner i overensstemmelse med disses bestemmelser; de stridende parter kan forud aftale at godkende Rådets indstillinger som bindende; f) at sikre udsendelse af oplysninger vedrørende toldregulativer og fremgangsmåder; g) på eget initiativ eller efter anmodning at tilstille interesserede regeringer oplysninger eller råd i toldanliggender indenfor nærværende konventions almindelige formål og at afgive indstillinger herom; h) at samarbejde med andre mellemstatlige organisationer i sager, der ligger indenfor dets beføjelser.
 Artikel IV.
 Rådets medlemmer skal til rådet afgive enhver oplysning og dokumentation, som rådet anmoder om, og som er fornøden til udøvelse af dets funktioner, dog skal ikke kunne kræves, at noget medlem røber fortrolige oplysninger, hvis dette ville være til hinder for gennemførelsen af dets love eller på anden måde stride mod samfundsmæssige interesser eller være til skade for nogen offentlig eller privat virksomheds lovlige handelsmæssige interesser.
 Artikel V.
 Rådet skal bistås af et Permanent Teknisk Udvalg og et Generalsekretariat.
 Artikel VI.
 a) Rådet skal hvert år blandt medlemmernes delegerede vælge en formand og mindst 2 viceformænd.
 b) Det fastlægger selv sin forretningsorden med et flertal på mindst 2/3 af dets medlemmer.
c) Rådet skal nedsætte et Nomenklaturudvalg som forudsat i Konventionen om Nomenklatur til Klassifikation af Varer i Toldtariffer samt et Værdiansættelsesudvalg som forudsat i Konventionen out Værdiansættelse af Varer til Toldberigtigelse.
Det, skal endvidere nedsætte sådanne yderligere udvalg, som måtte være ønskelige med henblik på de i artikel III (d) omhandlede konventioners formål eller ethvert andet formål, der ligger indenfor dets beføjelser.
 d) Rådet skal bestemme de opgaver, der skal henlægges til det Permanente Tekniske Udvalg og de beføjelser, der skal tildeles dette.
 e) Det skal godkende sit årlige budget, kontrollere sine udgifter og overfor Generalsekretariatet fastlægge sådanne retningslinier, som det måtte anse for ønskelige med hensyn til sine finanser.
 Artikel VII.
 a) Rådet skal have sit hovedsæde i Bruxelles.
 b) Rådet, det Permanente Tekniske Udvalg og eventuelle udvalg, der nedsættes af Rådet, kan træde sammen andre steder end i Rådets hovedsæde, såfremt Rådet måtte beslutte dette.
c) Rådet skal træde sammen mindst 2 gange årligt.
Det første møde skal afholdes senest 3 måneder efter nærværende Konventions ikrafttræden.
 Artikel VIII.
 a) Ethvert medlem af Rådet skal have een stemme, idet et medlem dog ikke skal kunne stemme vedrørende noget spørgsmål angående fortolkning, anvendelse eller ændring af nogen af de i artikel III (d) omhandlede konventioner, som er trådt i kraft, og som ikke finder anvendelse på det pågældende medlem.
 Artikel IX.
 a) Rådet skal oprette sådanne forbindelser med De forenede Nationer, denne organisations vigtigste organer, underorganer og særlige institutioner og eventuelle andre mellemstatlige organisationer, som måtte findes egnede til at sikre det bedst mulige samarbejde om gennemførelsen af disses respektive opgaver.
 b) Rådet kan træffe de fornødne foranstaltninger at lette samråd og samarbejde med private organisationer, der er interesserede i anliggender indenfor dets beføjelser.
 Artikel X.
a) Det Permanente Tekniske Udvalg skal bestå af repræsentanter for Rådets medlemmer.
Ethvert rådsmedlem kan udpege een delegeret og een eller flere stedfortrædere som repræsentanter i Udvalget.
Repræsentanterne skal være embedsmænd, der er specialister i toldtekniske anliggender.
De kan bistås af eksperter.
b) Det Permanente Tekniske Udvalg skal træde sammen mindst 4 gange årligt Artikel XI.
 a) Rådet skal udnævne en Generalsekretær og en Vicegeneralsekretær, hvis funktioner, pligter, ansættelsesvilkår og funktionstid skal bestemmes af Rådet.
b) Generalsekretæren skal ansætte Generalsekretariatets personale.
Generalsekretariatets oprettelse og personaleregulativ skal godkendes af Rådet.
 Artikel XII.
 a) Ethvert medlem skal selv afholde udgifterne ved sin delegation til Rådet, det Permanente Tekniske Udvalg og ved ethvert af Rådet nedsat udvalg.
 b) Rådets udgifter skal afholdes af dets medlemmer i overensstemmelse med en skala, der skal fastsættes af Rådet.
 c) Rådet kan inddrage stemmeretten for ethvert medlem, som ikke betaler sit bidrag senest 3 måneder efter at have modtaget meddelelse om dettes størrelse.
 d) Ethvert medlem skal betale det fulde årlige bidrag for det regnskabsår, i hvilket det indtræder som medlem af Rådet samt i det regnskabsår, i hvilket dets udtrædelsesvarsel bliver effektivt.
 Artikel XIII.
 a) I hvert af medlemmernes territorier skal Rådet tillægges de i Tillægget til nærværende Konvention fastsatte juridiske beføjelser, som måtte være nødvendige til udøvelse af dets funktioner.
 b) Rådet, medlemsrepræsentanterne, de rådgivere og eksperter, der er udpeget til at bistå disse, samt Rådets embedsmænd, skal nyde de i Tillægget til nærværende Konvention anførte privilegier og immuniteter.
 c) Tillægget til nærværende Konvention skal udgøre en integrerende del af denne, og enhver henvisning til Konventionen skal anses at indbefatte en henvisning til Tillægget.
 Artikel XIV.
De kontraherende parter tiltræder bestemmelsen i Protokollen vedrørende Studiegruppen for en Europæisk Toldunion, der fremlægges til undertegnelse i Bruxelles på samme dato som nærværende Konvention.
Ved fastsættelsen af skalaen for de i artikel XII (b) forudsatte medlemsbidrag skal Rådet tage hensyn til medlemskab i Studiegruppen.
 Artikel XV.
 Nærværende Konvention skal stå åben for undertegnelse indtil 31. marts 1951.
 Artikel XVI.
 a) Nærværende Konvention skal ratificeres.
 b) Ratifikationsdokumenterne skal deponeres hos den belgiske udenrigsminister, der skal underrette samtlige signatarmagter og tiltrædende regeringer samt Generalsekretæren om enhver sådan deponering.
 Artikel XVII.
 a) Når ratifikationsdokumentet er deponeret af 7 af signatarmagterne, skal nærværende Konvention træde i kraft for disse signatarmagter indbyrdes.
 b) For hver signatarmagt, som derpå ratificerer nærværende Konvention, skal denne træde i kraft efter deponering, af dets ratifikationsdokument.
 Artikel XVIII.
 a) Enhver stats regering, som ikke har undertegnet nærværende Konvention, skal kunne tiltræde denne fra l. april 1951.
 b) Tiltrædelsesdokumenterne skal deponeres hos den belgiske udenrigsminister, der skal underrette samtlige signatarmagter og tiltrædende regeringer samt Generalsekretæren om enhver sådan deponering.
 c) Nærværende Konvention skal træde i kraft for enhver tiltrædende regering efter deponering af dennes tiltrædelsesdokument, men ikke før Konventionen træder i kraft i henhold til § (a) i artikel XVII.
 Artikel XIX.
 Nærværende Konvention har ubegrænset varighed, men enhver kontraherende part kan udtræde af Konventionen på et hvilket som helst tidspunkt efter udløbet af det 5. år fra dens ikrafttræden i henhold til § (a) i artikel XVII.
Udtrædelsen bliver effektiv 1 år efter, at den belgiske udenrigsminister har modtaget udtrædelsesvarsel.
Den belgiske udenrigsminister skal underrette samtlige signatarmagter og tiltrædende regeringer samt Generalsekretæren ovn hver udtrædelse.
 Artikel XX.
 a) Rådet han foreslå de kontraherende parter ændringer i nærværende Konvention.
 b) Enhver kontraherende part, som godkender en ændring, skal skriftlig underrette den belgiske udenrigsminister om sin godkendelse, og den belgiske udenrigsminister skal underrette samtlige signatarmagter og tiltrædende regeringer samt Generalsekretæren om modtagne meddelelser om godkendelse.
c) En ændring træder i kraft 3 måneder efter, at den belgiske udenrigsminister har modtaget meddelelse om godkendelse fra samtlige kontraherende parter.
Når en ændring er godkendt af samtlige kontraherende parter, skal den belgiske udenrigsminister underrette samtlige signatarmagter og tiltrædende regeringer samt Generalsekretæren om sådanne godkendelser og om datoen for ændringens ikrafttrædelse.
 d) Når en ændring er trådt i kraft, kan ingen regering ratificere eller tiltræde nærværende Konvention, med mindre den også godkender ændringen.
 Til bekræftelse heraf har de undertegnede befuldmægtigede undertegnet nærværende Konvention.
 Udfærdiget i Bruxelles den femtende dag i december nittenhundrede og halvtreds (15. december 1950) på engelsk og fransk, idet begge eksemplarer skal have samme gyldighed, i eet eksemplar, som skal deponeres i den belgiske regerings arkiver, og denne skal tilstille samtlige signatarmagter og tiltrædende regeringer bekræftede eksemplarer.
TILLÆG Rådets juridiske beføjelser, privilegier og immuniteter.
Artikel I.
Definitioner.
I nærværende Tillæg § 1.
 i) med henblik på artikel III skål ordene »ejendele og aktiver« også omfatte ejendele og midler, der administreres af Rådet til fremme af dets konstitutionelle funktioner.
 ii) med henblik på artikel V skal udtrykket »medlemsrepræsentanter« anses som omfattende samtlige delegationers repræsentanter, stedfortrædere, rådgivere, tekniske eksperter og sekretærer.
 Artikel II.
Rådets stilling som juridisk person § 2.
Rådet skal være en juridisk person.
Det skal kunne a) indgå aftaler, b) erhverve og afhænde fast ejendom og løsøre, c) anlægge sag.
 I disse anliggender skal Generalsekretæren handle på Rådets vegne.
 Artikel III.
 Ejendele, midler og aktiver.
 § 3.
Rådet samt dets ejendele og aktiver, uanset hvor og hos hvem disse måtte bero, skal nyde immunitet mod enhver form for retsforfølgelse, medmindre det udtrykkeligt i særlige tilfælde har frafaldet sin immunitet.
Det er dog en forudsætning, at intet immunitetsfrafald skal omfatte nogen eksekutionsforanstaltning; § 4.
 Rådets lokaler skal være ukrænkelige.
 Rådets ejendele og aktiver skal, uanset hvor og hos hvem de måtte bero, være immune mod husundersøgelse, beslaglæggelse, konfiskation, ekspropriation og enhver anden form for indgreb fra udøvende administrative, juridiske og lovgivningsmæssige organers side.
 § 5.
 Rådets arkiver samt dokumenter af enhver art, der tilhører eller beror hos Rådet, skal være ukrænkelige, uanset hvor de måtte bero.
 § 6.
Rådet skal uden indskrænkninger i form af økonomiske kontrolforanstaltninger, bestemmelser eller moratorier af enhver art a) kunne råde over valuta af enhver art og føre konti i enhver valuta; b) frit kunne overføre sine midler fra et land til et andet eller indenfor ethvert land og ombytte enhver valuta, det råder over med enhver anden valuta.
 § 7.
 Rådet skal under udøvelsen af sine rettigheder i henhold til ovenstående § 6 tage skyldigt hensyn til alle anbringender, der fremsættes af et medlem, og skal efterkomme sådanne anbringender i det omfang, hvori Rådet finder dette muligt uden skade for dets interesser.
 § 8.
Rådet, dets aktiver, indtægter og øvrige ejendele skal være a) fritaget for alle direkte skatter; det er dog herved forudsat, at Rådet ikke vil kræve fritagelse for skatter, der reelt kun repræsenterer betaling for ydelser fra offentlige værker eller for benyttelse af offentlige kommunikationsmidler; b) fritaget for toldafgifter, forbud, import- og eksportrestriktioner for genstande, der indføres eller udføres af Rådet til anvendelse for dettes officielle funktioner; dog at genstande, der indføres i henhold til en sådan fritagelse, ikke vil blive solgt i det land, i hvilket de indføres, med mindre dette sker på vilkår, der tiltrædes af det pågældende lands regering; c) fritaget for alle toldafgifter, forbud og restriktioner for indførsel og udførsel af dets publikationer.
 § 9.
 Medens Rådet som hovedregal ikke vil kræve fritagelse for forbrugsafgifter og skatter på omsætning af løsøre og fast ejendom, der udgør en del af købesummen, vil Rådets medlemmer såvidt gørligt træffe passende administrative foranstaltninger til eftergivelse eller tilbagebetaling af forbrugsafgifter eller skatter, når Rådet foretager vigtige indkøb af ejendele til officiel anvendelse, og sådanne afgifter og skatter er betalt eller påhviler de pågældende ejendele.
 Artikel IV.
 Lempelser med hensyn til anvendelse af kommunikationsmidler.
 § 10.
 Indenfor hvert medlems territorium skal Rådet for sine officielle meddelelser nyde en behandling, der er mindst ligeså gunstig som den, der af det pågældende medlem indrømmes enhver anden regering, herunder dennes diplomatiske udsendinge, med hensyn til fortrinsstilling, takster og afgifter af postsager; telegrammer, radiotelegrammer, billedtelefoni, telefon og øvrige kommunikationsmidler samt de takster, der påhviler dagspressen for oplysninger til presse og radio.
 § 11.
 Censur må ikke anvendes overfor Rådets officielle korrespondance og øvrige officielle meddelelser.
 Intet i nærværende paragraf skal fortolkes således, at det afskærer anvendelsen af passende sikkerhedsforanstaltninger, der skal fastsættes efter overenskomst mellem Rådet og ethvert af dets medlemmer.
 Artikel V.
 Medlemsrepræsentanter.
 § 12.
 Medlemsrepræsentanter ved møder i Rådet, det Permanente Tekniske Udvalg og Rådets udvalg skal under udøvelsen af deres funktioner og på rejse til og fra mødestedet nyde følgende privilegier og immuniteter:
a) immunitet mod anholdelse eller tilbageholdelse og mod beslaglæggelse af deres personlige bagage samt immunitet mod retsforfølgelse af enhver art med hensyn til skriftlige eller mundtlige udtalelser såvel som alle handlinger, de har udført i deres officielle hverv; b) ukrænkelighed for samtlige papirer og dokumenter; c) ret til at benytte koder og modtage papirer eller korrespondance pr. kurer eller i forseglede sække; d) fritagelse for sig selv og ægtefælle for indvandringsrestriktioner eller registrering i henhold til fremmedlovgivningen i den stat, de besøger eller passerer under udøvelsen af deres funktioner; e) samme lempelser for valutarestriktioner som tilstedes repræsentanter for fremmede regeringer i midlertidig officiel udsendelse; f) samme immuniteter og lempelser for deres personlige rejsegods, som indrømmes diplomatiske udsendinge med tilsvarende rang.
 § 13.
 For at sikre medlemsrepræsentanterne under deltagelse i rådsmøder, det Permanente Tekniske Udvalg og Rådets udvalg fuldstændig ytringsfrihed og fuldstændig uafhængighed under udøvelsen af deres opgaver, skal immunitet mod retsforfølgelse for mundtlige og skriftlige udtalelser samt handlinger, der er udført af dem under udøvelsen af deres funktioner fortsat tilstås, uanset at de pågældende personer ikke længere er beskæftiget med udøvelsen af sådanne funktioner.
 § 14.
De privilegier og immuniteter, der tilstås medlemsrepræsentanterne skal ikke være til personlig fordel for de enkelte personer, men skal sikre den uafhængige udøvelse af deres funktioner i forbindelse med Rådet.
Som følge heraf har et medlem ikke blot ret men også pligt til at frafalde dets repræsentanters immunitet i tilfælde, hvor immuniteten efter medlemmets skøn ville være til hinder for rettens håndhævelse og i tilfælde, hvor den kan frafaldes uden skade for det formål, til hvilket den er tilstået.
 § 15.
 Bestemmelserne i §§ 12 og 13 finder ikke anvendelse på myndighederne i en stat, i hvilken den pågældende person er statsborger, og for hvilken han er eller har været repræsentant.
 Artikel VI.
 Rådets embedsmænd.
 § 16.
Rådet vil nærmere fastlægge de kategorier af embedsmænd, overfor hvilke nærværende artikel skal bringes i anvendelse.
Generalsekretæren skal til rådsmedlemmerne meddele navnene på de embedsmænd, der omfattes af disse kategorier.
 § 17.
Rådets embedsmænd skal a) være immune mod retsforfølgelse for mundtlige eller skriftlige udtalelser, de har fremsat og for samtlige handlinger, de har udført i deres officielle egenskab indenfor rammerne af deres beføjelse; b) være fritaget for beskatning af de gager og emolumenter, der ydes dem af Rådet; e) sammen med deres ægtefælle og pårørende være immune mod indvandringsrestriktioner og registrering i henhold til fremmedlovgivningen; d) tilstås samme privilegier med hensyn til valutalempelser, som indrømmes udsendte diplomater af tilsvarende rang; e) tilligemed ægtefælle og pårørende tilstås samme lempelser med hensyn til hjemsendelse under internationale kriser, som indrømmes udsendte diplomater af tilsvarende rang; f) være berettiget til toldfri import af deres møbler og effekter, når de første gang tiltræder deres stilling i det pågældende land, samt at tilbagesende sådanne møbler og effekter toldfrit til deres hjemland når deres funktioner ophører.
 § 18.
 Udover de i § 17 anførte privilegier og immuniteter skal Rådets Generalsekretær for sig selv, sin hustru og sine børn under 21 år, tilstås de privilegier, immuniteter, fritagelser og lempelser, der indrømmes chefer for diplomatiske missioner i henhold til international ret.
 Vicegeneralsekretæren skal nyde de privilegier, immuniteter, fritagelser og lempelser, der tilstås diplomatiske repræsentanter af tilsvarende rang.
 § 19.
Privilegier og immuniteter indrømmes embedsmænd udelukkende i Rådets interesse og ikke til de pågældende personers egen fordel.
Generalsekretæren skal have ret og pligt til at frafalde en embedsmands immunitet i ethvert tilfælde, hvor denne efter hans skøn ville være til hinder for rettens håndhævelse og kan frafaldes uden skade for Rådets interesser.
For Generalsekretærens vedkommende skal Rådet have ret til at frafalde immuniteten.
 Artikel VII.
 Eksperter udsendt af Rådet.
 § 20.
Eksperter, der ikke falder ind under artikel VI, skal, når de udsendes af Rådet, tilstås sådanne privilegier, immuniteter og lempelser, som er nødvendige for en uafhængig udøvelse af deres funktioner, så længe de er udsendt, herunder den tid, der medgår til rejser i forbindelse med deres udsendelser.
Indrømmelserne skal særlig omfatte:
a) immunitet mod personlig anholdelse eller tilbageholdelse og mod beslaglæggelse af deres rejsegods; b) immunitet mod enhver form for retsforfølgelse for mundtlige og skriftlige udtalelser, der er fremsat, eller handlinger, der er udført af de pågældende personer, under udøvelsen af deres missioner og indenfor grænserne af deres beføjelser; c) ukrænkelighed for alle papirer og dokumenter.
 § 21.
Privilegier, immuniteter og lempelser indrømmes eksperter i Rådets interesse og ikke til personlig fordel for de pågældende personer.
Generalsekretæren skal have ret og pligt til at frafalde en eksperts immunitet i ethvert tilfælde, hvor denne efter hans skøn ville være til hinder for rettens håndhævelse og kan frafaldes uden skade for Rådets interesser.
 Artikel VIII.
 Misbrug af privilegier.
 § 22.
De territoriale myndigheder skal af medlemsrepræsentanter ved møder i Rådet, det Permanente Tekniske Udvalg og Rådets udvalg under udøvelsen af deres funktioner såvel som af embedsmænd, der omfattes af §§ 16 og 20 ikke kunne kræve at de på grund af nogen virksomhed, som de har udøvet i deres officielle egenskab, forlader det land, i hvilket de udøver deres funktioner.
I tilfælde hvor en person, der er beskæftiget i det pågældende land misbruger sine opholdsprivilegier udenfor sine officielle funktioner, skal det dog af det pågældende lands regering kunne kræves, at han forlader landet; dog at i) det for repræsentanter for rådsmedlemmer eller personer, der nyder diplomatisk immunitet i medfør af § 18, ikke skal kunne kræves, at de forlader landet undtagen i overensstemmelse med den diplomatiske fremgangsmåde, der gælder for diplomatiske udsendinge, der er akkrediteret det pågældende land; ii) for så vidt angår embedsmænd, på hvem § 18 ikke finder anvendelse, skal udvisningsordrer kun kunne udstedes med godkendelse af det pågældende lands udenrigsminister, og en sådan godkendelse skal kun meddeles i samråd med Rådets Generalsekretær; såfremt der tages skridt til at udvise en embedsmand, skal Rådets Generalsekretær være berettiget til at give møde for den person, overfor hvem sådanne skridt iværksættes.
 § 23.
 Generalsekretæren skal til enhver tid samarbejde med rådsmedlemmernes rette vedkommende myndigheder for at lette rettens behørige håndhævelse og sikre overholdelse af politivedtægter samt forhindre eventuelle misbrug af de i nærværende Tillæg omhandlede privilegier, immuniteter og lempelser.
 Artikel IX.
 Bilæggelse af uoverensstemmelser.
 § 24.
 Rådet skal tilvejebringe passende regler for bilæggelse af:
a) uoverensstemmelser, der måtte opstå om kontrakter eller andre uoverensstemmelser af privat karakter, i hvilke Rådet er part; b) uoverensstemmelser, der berører enhver af Rådets embedsmænd, der i kraft af sin officielle stilling nyder immunitet, såfremt denne immunitet ikke er frafaldet i henhold til bestemmelserne i §§ 19 og 21.
 Artikel X.
 Tillægsoverenskomster.
 § 25.
 Rådet kan med en eller flere kontraherende parter afslutte tillægsoverenskomster, der modificerer bestemmelserne i nærværende Tillæg i forhold til den eller de pågældende kontraherende parter.
PROTOKOL om Studiegruppen for en Europæisk Toldunion.
De regeringer, der har undertegnet nærværende Protokol har taget i betragtning formålene for Studiegruppen for en Europæisk Toldunion (herefter benævnt »Studiegruppen«), således som disse er anført i den af visse medlemmer af Komiteen for Europæisk Økonomisk Samarbejde den 12. september 1947 afgivne erklæring; ønsker at lette den belgiske regering for de i forbindelses med Studiegruppen afholdte udgifter; har taget i betragtning Konventionen om Oprettelse af et Toldsamarbejdsråd, der fra i dag er åben til undertegnelse i Bruxelles (herefter benævnt »Konventioner«); er blevet enige om følgende:
1) Med forbehold af bestemmelserne i nedenstående stk. 2 skal de udgifter, som Studiegruppen pådrager sig fra og med den 1. januar 1951 afholdes på budgettet: for det ved Konventionen oprettede Toldsamarbejdsråd.
Rådet skal sørge for en passende fordeling af disse udgifter på medlemmerne, og tillige, såfremt Rådet finder det ønskeligt, blandt andre regeringer, der berøres heraf.
 2) Såfremt Konventionen ikke træder i kraft for den 1. januar 1952 skal de undertegnede regeringer forpligte sig til i fællesskab at træffe omgående foranstaltninger til dækning af Studiegruppens udgifter fra 1. januar 1951, til Konventionen træder i kraft.
 3) Generalsekretariatet samt den i henhold til Konventionens artikel V oprettede Permanente Tekniske Komite skal stilles til disposition for Studiegruppen.
4) Nærværende Protokol skal holdes åben for undertegnelse.
Den skal for samtlige undertegnede regeringer træde i kraft fra undertegnelsesdatoen med undtagelse af regeringer, der undertegner med forbehold af ratifikation.
For sådanne regeringer skal Protokollen træde i kraft på den dato, da disse deponerer deres ratifikationsdokumenter hos det belgiske udenrigsministerium.
 5) Nærværende Protokol skal ophøre, såfremt Studiegruppen eller Toldsamarbejdsrådet ophæves, eller såfremt Studiegruppens stilling ændres ved sammenslutning med en anden organisation eller på anden måde.
 Til bekræftelse heraf har de undertegnede befuldmægtigede undertegnet nærværende Protokol.
 Udfærdiget i Bruxelles den femtende dag i december nittenhundrede og halvtreds (15. december 1950) på engelsk og fransk, idet begge eksemplarer skal have samme gyldighed, i eet eksemplar, som skal deponeres i den belgiske regerings arkiver, og denne skal tilstille samtlige signatarmagter og tiltrædende regeringer bekræftede eksemplarer.
 Hvilket herved bringes til almindelig kundskab.
