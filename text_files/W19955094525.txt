Et byrådsmedlem havde umiddelbart nær en vandboring udbragt flydende  

 husdyrgødning på en mark, uagtet der ingen beplantning var på marken, der var  

 frossen.
Nedbringningen kunne således ikke finde sted inden 12 timer.
Den  

 pågældende havde herved overtrådt § 26, stk. 1 og § 27, stk. 1 og 3, jf. §  

 35, stk. 1, nr. 1, i bekendtgørelse nr. 1121 af 15. december 1992. Efter en  

 konkret vurdering anses den pågældende for valgbar.
(Fra Valgbarhedsnævnet til et byråd, j.nr. 498/1994) I brev af 17. november 1994 har X-Byråd i henhold til § 101, stk. 4, i den  

 kommunale valglov indberettet til Valgbarhedsnævnet, at byrådsmedlem NN har  

 vedtaget en bøde på 2.000 kr. for overtrædelse af bekendtgørelse nr. 1121 af  

 15. december 1992 om erhvervsmæssigt dyrehold, husdyrgødning, ensilage m.v.  

 Bekendtgørelsen er udstedt med hjemmel i miljøbeskyttelsesloven.
Det fremgår af sagen, at den pågældende den 14. december 1993 om  

 eftermiddagen umiddelbart nær ved en vandboring har udbragt flydende  

 husdyrgødning på en mark til ejendommen Y-vej 1 ved Z-vej, X-Kommune, uagtet  

 der ingen beplantning var på marken, der var frossen.
Nedbringningen kunne  

 således ikke finde sted inden 12 timer.
 I denne anledning skal man meddele, at Valgbarhedsnævnet har fundet, at  

 den begåede forseelse ikke i almindeligt omdømme gør den pågældende uværdig  

 til at være medlem af kommunale råd, jf. den kommunale valglovs § 4.
