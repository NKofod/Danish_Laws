(Til de højere uddannelsesinstitutioner  

 m.v.) Undervisningsministeriet er i tilslutning til rigsrevisionens gennemgang  

 af en række sager vedrørende løn- og ansættelsesforhold ved de højere  

 uddannelsesinstitutioner blevet gjort opmærksom på, at der i forskellige  

 tilfælde er blevet ansat personale med aflønning, der ikke har hjemmel i  

 indgåede overenskomster med staten eller andre gældende regler, jf. beretning  

 fra rigsrevisor til folketinget i henhold til lov om revision af statens  

 regnskaber m.m.
Beretningen har foranlediget statsrevisorerne til at give  

 udtryk for, at der er behov for en styrkelse af undervisningsministeriets  

 tilsyn med dets institutioner, og at der må antages at være begrundelse for  

 at indskærpe nødvendigheden af at forelægge spørgsmål om aflønning af  

 personale for undervisningsministeriet, hvor der ikke i forvejen er hjemmel  

 for den påtænkte aflønning.
 På denne baggrund skal man herved indskærpe, at enhver lønfastsættelse  

 eller udstedelse af interne cirkulærer på lønningsområdet, der går ud over en  

 ren anvendelse af gældende regler, overenskomster og budgetretlige  

 forskrifter skal forelægges for undervisningsministeriet til godkendelse.
 P.M.V.
 E.B.
