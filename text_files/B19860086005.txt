 I henhold til § 31 i Arbejdsministeriets bekendtgørelse nr. 455 af 8. juli  

 1986 om godtgørelse, støtte og tilskud m.v. til deltagere i  

 arbejdsmarkedsuddannelser fastsættes efter drøftelse med direktøren for  

 arbejdsmarkedsuddannelserne:
Forskud, refusion, afregning af kildeskat  

 samt administration Forskud § 1.  Til udbetaling af godtgørelse for tab af indtægt  

 eller arbejdsmuligheder samt befordringstilskud kan en arbejdsløshedskasses  

 hovedledelse rekvirere et forskud svarende til kassens udbetalinger til  

 kursusdeltagere (nettobeløb efter skat), til arbejdsgivere samt  

 befordringstilskud, såfremt betingelserne i dette underafsnit om forskud,  

 samt i underafsnittet om afregning af kildeskat er opfyldt.
 § 2.  Arbejdsløshedskassen skal udbetale  

 kursusgodtgørelse via postgiro til den enkelte kursusdeltagers eller  

 arbejdsgivers postgirokonto eller konto i et pengeinstitut på grundlag af  

 edb-behandlet materiale.
 Stk. 2.  En kasses udbetalinger skal ske via et centralt  

 udbetalingssystem.
§ 3.  Arbejdsløshedskassen rekvirerer gennem  

 postgirokontoret forskudsmidler fra arbejdsdirektoratets konto i Danmarks  

 Nationalbank tidligst 2 bankdage før udbetaling.
Forskud kan højst rekvireres  

 to gange om ugen.
 Stk. 2.  Arbejdsløshedskassen skal placere  

 forskudsmidlerne på særskilte postgirokonti for henholdsvis:
 1. Økonomisk støtte til specialarbejdere under faglig  

 oplæring.
 2. Godtgørelse til deltagere på specialarbejderkursus.
 3. Befordringstilskud til deltagere på  

 specialarbejderkursus.
 4. Godtgørelse til deltagere på efteruddannelseskursus  

 for faglærte.
 5. Befordringstilskud til deltagere på  

 efteruddannelseskursus for faglærte.
6. Godtgørelse til deltagere på kursus etableret i  

 henhold til lov om arbejdsmarkedsuddannelser kap.
V.
7. Befordringstilskud til deltagere på kursus  

 etableret i henhold til lov om arbejdsmarkedsuddannelser kap.
V.
 Disse konti må ikke anvendes til andre formål.
 § 4.  Beløb, der skal tilbageholdes for  

 kursusdeltagerne med henblik på viderebetaling til kommuner m.v., skal fra  

 arbejdsløshedskassens postgirokonti overføres direkte til kreditor.
Refusion § 5.  En arbejdsløshedskasse, der ikke opfylder  

 betingelserne for at kunne rekvirere forskud, jfr. § 1 modtager i stedet hos  

 arbejdsdirektoratet refusion af de udgifter, som er afholdt til udbetaling af  

 kursusgodtgørelse til kursusdeltagere (nettobeløb efter skat), til  

 arbejdsgivere, samt befordringstilskud.
 Stk. 2.  Anmodning om refusion fremsendes een gang om  

 måneden.
Afregning af kildeskat § 6.  I overensstemmelse med kildeskattelovens  

 bestemmelser m.fl. skal arbejdsløshedskassen redegøre over for  

 skattemyndighederne for udbetalt A-indkomst samt indeholdt A-skat.
 Stk. 2.  Arbejdsløshedskassen foretager den endelige  

 beregning af kildeskat og anmoder herefter Nationalbanken om på forfaldsdagen  

 at overføre kildeskattebeløbet fra arbejdsdirektoratets konto i  

 Nationalbanken til statsskattedirektoratets konto samme sted.
Sikkerhed § 7.  Arbejdsløshedskassen er ansvarlig for, at  

 udbetalingen af kursusgodtgørelse m.v. administreres under fornøden  

 hensyntagen til sikkerheden i forbindelse med afleveringen af data til  

 postgirokontoret.
Administration § 8.  Arbejdsdirektøren fastlægger de nærmere  

 retningslinjer for gennemførelsen af bestemmelserne i dette afsnit og  

 godkender det fornødne blanketmateriale m.v.
Tilsyn § 9.  Arbejdsdirektørens tilsyn med de statsanerkendte  

 arbejdsløshedskasser udøves dels gennem løbende vejlednings- og  

 oplysningsvirksomhed, dels gennem kontrol med, at arbejdsløshedskassernes  

 administration sker i overensstemmelse med reglerne i lov om  

 arbejdsmarkedsuddannelser med tilhørende bestemmelser.
§ 10.  Arbejdsdirektøren kan i forbindelse med sin  

 tilsynsvirksomhed pålægge de statsanerkendte arbejdsløshedskasser § 11.  Arbejdsløshedskasserne skal på begæring af  

 arbejdsdirektøren uden unødigt ophold fremsende alle ønskede oplysninger  

 vedrørende administrationen af kursusgodtgørelsesområdet.
 Stk. 2.  Ved tilsynsbesøg i arbejdsløshedskassen skal  

 det i stk. 1 nævnte materiale stå til rådighed for tilsynet.
Regnskabstilsyn § 12.  Arbejdsdirektøren fører tilsyn med, at de  

 statsanerkendte arbejdsløshedskassers regnskabsvæsen og øvrige administrative  

 forhold er tilrettelagt i overensstemmelse med lov om  

 arbejdsmarkedsuddannelser med tilhørende bestemmelser.
Stk. 2.  Ved tilsynet afprøves, om  

 arbejdsløshedskasserne har modtaget forskud eller refusion fra  

 arbejdsdirektoratet efter gældende regler, og om reglerne for aflæggelse af  

 årsregnskab, regnskabsvæsen og revision på kursusgodtgørelsesområdet  

 overholdes i kasserne.
Det påses tillige, om der er foretaget registrering og  

 tilbagebetaling/modregning af ydelser, som er udbetalt med urette.
 § 13.  Arbejdsdirektøren fastsætter regler for  

 arbejdsløshedskassernes regnskabsvæsen og regnskabsaflæggelse på  

 kursusgodtgørelsesområdet samt for revisionen i arbejdsløshedskasserne.
 Stk. 2.  Til gennemførelse af tilsynet og til  

 statistiske formål kan arbejdsdirektøren pålægge enkelte eller alle  

 arbejdssløshedskasser at afgive de nødvendige oplysninger og bestemme, på  

 hvilken måde og inden for hvilke frister disse oplysninger skal gives.
 Stk. 3.  Arbejdsdirektøren foretager som led i tilsynet  

 regnskabs- og kasseeftersyn i de enkelte arbejdsløshedskasser.
 § 14.  Tilsynets grundlag er de af  

 arbejdsløshedskasserne til arbejdsdirektoratet indsendte særskilte  

 årsregnskaber vedrørende kursusgodtgørelsesområdet med tilhørende  

 revisionsprotokollater samt øvrige indhentede oplysninger fra  

 arbejdsløshedskasserne.
 Stk. 2.  Efter gennemgangen af årsregnskaberne opgør  

 arbejdsdirektøren de enkelte arbejdsløshedskassers mellemværende med staten  

 for det pågældende år og meddeler arbejdsløshedskasserne resultatet af  

 tilsynet samt giver de som følge heraf nødvendige pålæg.
 § 15.  Bekendtgørelsen træder i kraft den 1. januar  

 1987.
 Stk. 2.  Bekendtgørelsen træder i stedet for  

 arbejdsdirektoratets bekendtgørelse nr. 651 af 23. december 1985 om  

 udbetaling af forskud m.v. til de statsanerkendte arbejdsløshedskasser af  

 kursusgodtgørelse og befordringstilskud samt administrativt og  

 regnskabsmæssigt tilsyn med de statsanerkendte arbejdsløshedskasser på  

 kursusgodtgørelsesområdet.
