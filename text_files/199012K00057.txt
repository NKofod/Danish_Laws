Nr LSF 57 Forslag til Lov om ændring af lov om stempelafgift (Indførelse af  

 stempelfrihed ved ombytning af realkreditlån og realkreditlignende lån mellem  

 realkreditinstitutter m.v. samt ved optagelse af nye lån hos disse til  

 indfrielse af gamle realkreditlån eller realkreditlignende lån) Fremsat af skatteministeren (Fogh Rasmussen) den 31. oktober 1990 § 1 I lov om stempelafgift, jf. lovbekendtgørelse nr. 805 af 1. december  

 1986, som ændret ved bl.a. § 5 i lov nr. 367 af 8. juni 1990, som senest  

 ændret ved § 4 i lov nr. 584 af 20. august 1990, foretages følgende  

 ændringer:
 1. § 62, stk. 1, nr. 3, affattes således:
 »3. lån i realkreditinstitutter og lån omfattet af § 2 i lov om  

 realkreditlignende lån og andelsboliglån m.v., der optages til indfrielse af  

 sådanne lån, samt transport af sådanne pantebreve til en af de nævnte  

 kreditorer,».
 2. I § 62, stk. 8, indsættes efter »i henhold  

 til«: »stk. 1, nr. 3, og«.
§ 2 Loven træder i kraft dagen efter bekendtgørelsen i Lovtidende og har  

 virkning for dokumenter, hvis stempelpligt indtræder denne dag eller senere.
Bemærkninger til lovforslaget Almindelige bemærkninger Det foreslås, at optagelse af realkreditlån og realkreditlignende lån til  

 indfrielse af andre realkreditlån eller realkreditlignende lån fritages for  

 stempelafgift.
Transport af pantebreve af ovennævnte art foreslås ligeledes  

 stempelfritaget.
Hidtil har det kun været muligt stempelfrit at overføre lån fra en serie  

 eller afdeling til en anden inden for samme realkreditinstitut.
Denne  

 stempelfrihed foreslås nu udstrakt til også at gælde ved skift mellem  

 realkredit- og pengeinstitutter m.v.
Økonomiske og administrative konsekvenser Forslaget om at indføre stempelfrihed ved kreditorskifte mellem  

 realkreditinstitutter skønnes ikke at medføre noget nævneværdigt egentligt  

 provenutab, da det må antages, at stempelfriheden vil være en forudsætning  

 for, at der i væsentligt omfang vil ske en overflytning mellem  

 realkreditinstitutter m.v.
 Forslaget forventes imidlertid at medføre administrativt merarbejde på  

 grund af den nye kreditors ønske om at få tinglyst sine kreditorrettigheder.
Til § 1 Til nr. 1.
Det foreslås, at optagelse af nye realkreditlån eller realkreditlignende  

 lån til indfrielse af et andet realkreditlån eller realkreditlignende lån  

 fritages for stempelafgift.
Hidtil har det kun været muligt stempeltfrit at  

 skifte serie eller afdeling inden for samme realkreditinstitut.
Bestemmelsen kan bl.a. finde anvendelse på skift mellem obligationslån,  

 kontantlån og indekslån.
Optagelse af nye lån vil kun være stempelfri i det  

 omfang, det optages til indfrielse af det gamle lån.
For indekslån gælder det  

 dog, at der gives stempelfrihed, selvom den indekserede restgæld på  

 ombytningstidspunktet er større end det beløb, der blev betalt stempelafgift  

 af ved udstedelsen af indekspantebrevet.
Tilsvarende gælder ved ombytning af  

 kontantlån, hvor den oprindelige stempling er sket på grundlag af  

 kontantværdien.
 Lån ydet af det nye institut skal under alle omstændigheder på  

 ydelsestidspunktet respektere gældende lånegrænser.
 Transport af ovennævnte pantebreve til et realkreditinstitut,  

 pengeinstitut eller forsikringsselskab er ligeledes stempelfri.
Boligministeriet vil i en bekendtgørelse fastsætte, at det bliver muligt  

 ved optagelse af realkreditlån og realkreditlignende lån til indfrielse af  

 sådanne gamle lån, at få lån til dækning af udgifterne herved, d.v.s.  

 stiftelsesgebyr, indfrielsesgebyr, reservefondsindskud, tinglysningsgebyr,  

 lånesagsgebyr og kurtage.
Denne del af låneoptagelsen vil også kunne ske  

 stempelfrit.
 Lånefinansiering af de nævnte udgifter forudsætter efterstående  

 pantehaveres samtykke, hvis dette ikke allerede fremgår af  

 pantebrevsbestemmelserne.
 Til nr. 2.
 Det foreslås at bemyndige skatteministeren til at fastsætte regler om  

 påtagning på dokumenter og anden dokumentation, som betingelse for  

 stempelfrihed efter § 62, stk. 1, nr. 3. Udformningen af disse regler vil ske  

 i samarbejde med Justitsministeriet.
Til § 2 Det foreslås, at loven træder i kraft dagen efter bekendtgørelsen i  

 Lovtidende og har virkning for dokumenter, hvis stempelpligt indtræder denne  

 dag eller senere.
Bilag I dette bilag er (med mindre skrift) indsat den gældende formulering af de bestemmelser der berøres af lovforslaget § 1 I lov om stempelafgift, jf. lovbekendtgørelse nr. 805 af 1. december  

 1986, som ændret ved bl.a. § 5 i lov nr. 367 af 8. juni 1990, som senest  

 ændret ved § 4 i lov nr. 584 af 20. august 1990, foretages følgende  

 ændringer:
 1. § 62, stk. 1, nr. 3, affattes således:
 »3. lån i realkreditinstitutter og lån omfattet af § 2 i lov om  

 realkreditlignende lån og andelsboliglån m.v., der optages til indfrielse af  

 sådanne lån, samt transport af sådanne pantebreve til en af de nævnte  

 kreditorer,».
§ 62. Stempelfri er dokumenter om - - - 3. overførsel af lån i kreditforeninger, hypotekforeninger eller andre  

 realkreditinstitutter fra en serie eller afdeling til en anden, 2. I § 62, stk. 8, indsættes efter »i henhold  

 til«: »stk. 1, nr. 3, og«.
§ 62. - - - Stk. 8. Skatteministeren kan fastsætte regler for påtegning på  

 dokumenter og anden dokumentation som betingelse for stempelfrihed i henhold  

 til stk. 7.
