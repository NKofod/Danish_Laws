 Den følgende dag blev han tilsagt for at få foretaget en  

 eksplorerende operation med udtømmelse af en byld i højre side  

 af mundhulen.
 Ved narkosetilsyn forud for operationen fandtes den 49-årige  

 upåvirket med normal vejrtrækning uden blåfarvning af huden  

 (cyanose). Han havde ingen vejrtrækningsbesvær (stridor) men en  

 let hæs stemme, ligesom der kunne konstateres manglende evne til at  

 gabe højere end op til ca. 2 cm . Det blev vurderet, at der ikke var  

 noget, som adskilte den 49-åriges tilstand fra andre patienter med  

 tandbylder, f. eks. bylder omkring mandlerne, ligesom der ikke fandtes  

 forhold, der begrundede, at der ville opstå specielt alvorlige  

 problemer ved intubation og ventilation i forbindelse med  

 bedøvelsen.
Under den senere anlagte bedøvelse viste det sig på grund af  

 tiltagende stivhed i kæbeleddet ikke muligt at få oversigt med  

 almindeligt laryngoskop.
Samtidig faldt iltmætningen til 67%, hvorfor  

 der blev forsøgt ventilation på maske.
Da  

 hjerteovervågning viste abnorm hjerterytme, og da det ikke var muligt  

 at ventilere med ansigtsmaske, blev der anlagt larynxmaske, hvorefter  

 iltmætningen kortvarigt steg.
Der indtrådte blodtryksfald og  

 langsom hjerterytme, som flere gange blev behandlet med Atropininjektion til  

 i alt 2,0 mg.
Efter forsøg på akut nødåbning af  

 luftrøret (nødtracheotomi) og efterfølgende udvidelse af  

 indsnittet i luftrøret med anlæggelse af almindelig tube gennem  

 dette, var iltmætningen fortsat lav (57%). Der indtrådte  

 hjertestop, som blev forsøgt behandlet med tre gange  

 adrenalininjektion á 1,0 mg.
Der blev givet hjertemassage og fortsat  

 ilttilførsel uden effekt, og den 49- årige afgik ved  

 døden knapt 45 minutter efter, at bedøvelsen var  

 påbegyndt.
Klage over mangelfuld bedøvelse ved  

 operation af tandbyld Patientklagenævnet fandt ikke grundlag for kritik, at den  

 49-årige ved indlæggelsen ikke blev overført til  

 intensivafdeling.
Nævnet lagde herved vægt på, at der i  

 indlæggelsesjournalen ikke var beskrevet respirationsproblemer, samt at  

 grunden til, at tilstanden ved indlæggelsen blev beskrevet som akut  

 medtaget, skyldtes således, at en tandbyld er meget smertefuld, og at  

 der på grund af infektionen også var forhøjet temperatur.
Patientklagenævnet fandt ikke grundlag for kritik af, at operationen  

 ikke blev planlagt gennemført før dagen efter  

 indlæggelsen.
Nævnet lagde herved vægt på, at det ved  

 fastlæggelse af tidspunktet for operativ tømning af en byld er  

 af betydning, at infektionen har samlet sig, så der kan ske  

 afløb for betændelsen, ligesom det vil være en fordel, at  

 en antibiotisk behandling har haft en vis effekt, således at  

 betændelsesforandringerne i vævene omkring bylden er  

 mindsket.
Patientklagenævnet fandt ikke grundlag for kritik af gennemgangen  

 ved det præoperative narkosetilsyn.
Nævnet lagde herved bl.a.  

 vægt på, at vejrtrækningen i hele forløbet beskrevet  

 som ubesværet.
Imidlertid fandt nævnet, at det havde været  

 hensigtsmæssigt, om der ikke var aftalt fuld bedøvelse, og  

 således på anæstesiskemaet ikke anført, at denne  

 skulle udføres som "akut" med et indsovningsmiddel efterfulgt af et  

 muskellammende stof.
Nævnet lagde herved vægt på, at  

 sygdomsforløbet, udfra en anæstesiologisk vurdering, ikke var  

 ualmindeligt, men at en tandbyld i undermunden kan medføre  

 hævelse i hele undermunden og ned på halsen, hvilket kan  

 gøre det vanskeligt eller umuligt at få overblik over de  

 anatomiske strukturer omkring strubehovedet i forbindelse med intubation af  

 luftrøret.
Patientklagenævnet fandt grundlag for kritik af og  

 indskærpelse overfor den læge, som forestod selve  

 bedøvelsen.
Nævnet fandt således, at den  

 pågældende inden starten af bedøvelsen burde have sikret  

 sig, at det var muligt at opretholde en fri luftvej, før der blev  

 indgivet muskellammende stof, som ville fratage den 49-årige egen  

 vejrtrækning.
Nævnet lagde således vægt på, at  

 det var uforudsigeligt, hvilket overblik over de anatomiske strukturer i  

 svælget det var muligt at få i forbindelse med intubation af  

 luftrøret på grund af de betydelige hævelser som  

 følge af betændelsen.
Ligeledes lagde nævnet vægt  

 på, at det ved undersøgelse med direkte laryngoskopi i  

 lokalbedøvelse eller fiberskopi før anæstesien havde  

 været muligt at sikre sig de oplysninger, der var nødvendige for  

 at afgøre, om pladsforholdene var tilstrækkelige til at  

 udføre normal intubation under bedøvelse, eller om der var  

 grund til at anvende en anden teknik som f.eks. at foretage intubationen i  

 vågen tilstand, eller at starte med at anlægge tracheostomi under  

 lokalbedøvelse.
Patientklagenævnet fandt ikke grundlag for kritik af den  

 gennemførte akutte tracheostomi.
Nævnet lagde herved vægt  

 på, at det under akutte forhold er nødvendigt med en meget  

 hurtig åbning til luftrøret (nødtracheotomi). Ligeledes  

 lagde nævnet til grund, at det udfra journalbeskrivelsen måtte  

 anses for sandsynliggjort, at den først nedlagte tube var korrekt  

 placeret, men at den 49-årige tilsyneladende allerede på dette  

 tidspunkt havde hjertestop.
Patientklagenævnet fandt ikke grundlag for kritik af, at der ikke  

 var en øre-næse-halslæge tilstede fra starten af  

 anæstesien.
Nævnet lagde herved vægt på, at det ved  

 narkosetilsynet var vurderet, at anæstesien kunne udføres med  

 anvendelse af et muskellammende stof, hvorfor det i konsekvens heraf ikke var  

 nødvendigt at anmode en øre-næse-halslæge om at  

 være til stede på operationsstuen allerede ved indledningen af  

 bedøvelsen.
