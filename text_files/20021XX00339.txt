Skriftlig fremsættelse (26. marts 2003) Undervisningsministeren  

  

 (Ulla Tørnæs):
 Herved tillader jeg mig for Folketinget at fremsætte:
 Forslag til lov om  

 ændring af lov om statens voksenuddannelsesstøtte (SVU) (Tilskud til  

 deltagerbetaling  

 til ledige).
(Lovforslag nr.
L 205).
Lovforslaget skal ses i sammenhæng med forliget  Flere i  

 arbejde , da der som led i forliget blev truffet aftale om at friholde ledige  

 med ret til 6 ugers selvvalgt uddannelse for deltagerbetaling.
Denne  

 friholdelse er allerede sket inden for det område, hvortil der kan opnås  

 godtgørelse ved deltagelse i erhvervsrettet voksen og efteruddannelse.
På det  

 almene niveau inden for det område, hvortil der kan opnås SVU, er der også  

 fritagelse i dag, men kun i form af, at den ledige først må lægge  

 deltagerbetalingen ud, hvorefter den refunderes i forbindelse med tildelingen  

 af SVU til leveomkostninger.
Derimod er ledige i dag ikke friholdt for  

 deltagerbetaling på det videregående niveau.
 Lovforslaget sigter mod at etablere en ordning, hvorefter  

 ledige inden for hele SVU-området får mulighed for selv at vælge, om de vil  

 lægge deltagerbetalingen ud mod efterfølgende refusion, eller om de vil undgå  

 først at skulle lægge deltagerbetalingen ud mod til gengæld at skulle vente  

 på,  

 at deres ansøgning om SVU, herunder til deltagerbetaling, bliver behandlet og  

 godkendt.
For de ledige, der vælger selv at lægge ud, vil  

 ansøgningsproceduren om SVU, herunder til deltagerbetaling, være helt som i  

 dag, men for de ledige, der ikke ønsker selv at lægge ud, vil der være en  

 mindre ændring.
De skal have ansøgningsskemaet påtegnet i deres  

 arbejdsløshedskasse og på uddannelsesstedet ganske som nu, men de vil ikke  

 kunne opnå bindende, kun betinget optagelse på de ønskede uddannelser.
Først  

 når SU-styrelsen har færdigbehandlet ansøgningen om SVU, herunder til  

 deltagerbetaling, og godkendt den, overføres deltagerbetalingen til  

 uddannelsesinstitutionen, og først på dette tidspunkt bliver tilmeldingen  

 bindende.
 For at undgå, at uddannelsesinstitutionerne lider tab i  

 tilfælde, hvor ledige må melde fra igen, fordi deres SVU-ansøgninger ikke kan  

 godkendes, mens der til gengæld er andre ansøgere, åbnes der mulighed for, at  

 uddannelsesinstitutionerne kan optage disse andre ansøgere, mens de ledige  

 enten overflyttes til venteliste eller til næste hold, der oprettes.
Friholdelse af ledige for deltagerbetaling på SVU-området er  

 skønnet at ville koste ca. 5,5 mio. kr. om året, hvoraf ca. 2 mio. kr.  

 vedrører  

 den egentlige deltagerbetaling og finansieres gennem en reduktion af  

 Beskæftigelsesministeriets ramme.
Ca. 3,5 mio. kr. vedrører den skønnede  

 stigning i SVU til leveomkostninger som følge af den forventede forøgelse af  

 lediges anvendelse af 6 ugers selvvalgt uddannelse.
Dette beløb vil blive  

 afholdt inden for Undervisningsministeriets ramme.
 Lovforslaget forventes at træde i kraft dagen efter  

 bekendtgørelsen i Lovtidende og har virkning fra den 1. januar 2003. De  

 ledige,  

 der har deltaget i uddannelse med deltagerbetaling fra den 1. januar 2003 og  

 frem til ikrafttrædelsen, og som selv har erlagt deltagerbetalingen, vil  

 modtage refusion fra SU-styrelsen.
 Lovforslaget vil blive udsendt til høring samtidig med  

 fremsættelsen.
 Idet jeg i øvrigt henviser til lovforslaget med tilhørende  

 bemærkninger, tillader jeg mig at anbefale lovforslaget til hurtig og  

 velvillig  

 behandling i det høje Ting.
