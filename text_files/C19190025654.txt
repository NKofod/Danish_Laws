I Skrivelse af 6te d.
M. har Hr.
Dommeren under Henvisning til at det ved  

 kgl.
Anordning af 5te Juli d.
A. er bestemt, at der 2 Gange om Maaneden vil  

 være at holde ordentligt Retsmøde til Domssagers Behandling paa Bitingsstedet  

 i A, forespurgt, om De er Pligtig at give Møde paa dette Tingsted, selvom der  

 ikke er berammet eller anmeldt nogen Sag til Foretagelse samt, om Sagsøgte  

 mod Sagsøgerens Paastand kan fordre, at Sagen foretages ved Tingstedet i A.
 Foranlediget heraf skal Justitsministeriet bemærke følgende:
I Henhold til Retsplejelovens § 19 2det Stk. er Dommeren pligtig til ved  

 de ordentlige Retsmøder paa ethvert Tingsted i Kredsen at modtage Dokumenter,  

 som indleveres til Tinglæsning eller aflæsning.
Allerede som Følge af denne  

 Bestemmelse maa det første af Dem stillede Spørgsmaal besvares bekræftende,  

 hvilken Besvarelse ogsaa stemmer med det til Grund for Bitingstedernes  

 Oprettelse liggende Synspunkt, nemlig at lette adgangen for vedkommende  

 Landomraades Beboere ikke blot til at møde i Retten, men ogsaa i det Hele  

 taget til at søge Dommeren i anliggender vedrørende Retsplejen.
Spørgsmaalet om, hvorvidt en sagsøgt, der har Hjemting i det til et  

 Bitingsted henlagte Landomraade, mod Sagsøgerens Paastand kan fordre, at  

 Sagen foretages ved Bitingsted, henhører under Domstolenes afgørelse, men man  

 skal dog bemærke, at Besvarelsen heraf efter Ministeriets Formening bør være  

 bekræftende, jfr.
Justitsministeriets Cirkulære til samtlige Amtmænd og  

 Retsbetjente af 15de April f.
A.
