I.
Orientering Denne cirkulæreskrivelse afløser At-cirkulæreskrivelse nr. 5/1989 om  

 indsats mod kræftfremkaldende stoffer.
Der foretages en ajourføring og en  

 sidste mindre udfyldning af planen for indsatsen mod kræftfremkaldende  

 stoffer.
 Som led i Arbejdstilsynets systematiske forebyggelsesindsats fastlagt med  

 udgangspunkt i de alvorligste arbejdsbetingede sygdomsområder har  

 Arbejdstilsynet i 1989 og vil fortsat i 1990 gennemføre en særlig indsats mod  

 kræftfremkaldende stoffer i arbejdsmiljøet.
 Formålet med indsatsen er at medvirke til sikring af, at arbejdstagerne  

 kan arbejde på en arbejdsplads uden at være udsat for kræftfremkaldende  

 stoffer og materialer i en sådan grad, at det giver reel risiko for  

 helbredsforringelser.
 Indsatsen blev påbegyndt i april 1989 og afsluttes i december 1990.  

 Indsatsen indeholder som bekendt 4 hovedelementer.
1.Generel oplysningsindsats (er gennemført i perioden april 89 - maj 89  

 incl.) Er gennemført i perioden april 1989 - maj 1989. Formålet var at forøge  

 viden om sammenhæn2 gen mellem stoffer og materialer på arbejdspladsen og kræft samt at skabe  

 kendskab og forståelse for Arbejdstilsynets indsats om kræftfremkaldende  

 stoffer.
 Direktoratet afholdt pressemøde og udsendte nyhedsbrev, artikler til fag-  

 og dagspressen samt TV-OBS og folder.
2.Leverandørindsats (april 89 - 90) Indsatsen startede omkring april 1989, og det forventes, at  

 sagsbehandlingen fortsætter ind i 1990. Formålet er at sikre, at  

 leverandørbrugsanvisningerne for produkter indeholdende kræftfremkaldende  

 stoffer er udformet i overensstemmelse med gældende regler.
Det vil sige, at  

 brugsanvisningerne oplyser, om et produkt indeholder kræftfremkaldende  

 stoffer.
Direktoratet udsendte et brev til producenter og importører af produkter  

 indeholdende kræftfremkaldende stoffer.
I brevet blev der vejledt bl.a. om  

 krav til brugsanvisninger for stoffer og materialer indeholdende  

 kræftfremkaldende stoffer.
Man orienterede om, at Direktoratet efterfølgende  

 ville foretage en stikprøvekontrol for at sikre, at  

 leverandørbrugsanvisningerne fuldt ud overholder de krav, der stilles.
Der er  

 i denne kontrolfase fundet en del brugsanvisninger, der ikke opfylder  

 kravene, og en stor del af disse leverandører vil blive indstillet til  

 retslig tiltale.
3.'Hjælp til selvhjælp' (er gennemført af kredsene i perioden september 89  

 - november 90 incl.) Er afviklet af kredsene i perioden september 1989 - november 1989 incl. og  

 sigter på bl.a. via arbejdet i sikkerhedsorganisationerne,  

 bedriftssundhedstjenesterne og branchesikkerhedsrådene at få igangsat et  

 bredt forebyggende arbejde over for kræftfremkaldende stoffer.
Formålet er at begrænse de ansattes udsættelse for kræftfremkaldende  

 stoffer og materialer ved, at tilsynskredsene udsendte eller afleverede  

 materiale til virksomhederne, der bevirker, at virksomhedernes,  

 sikkerhedsorganisationens, bedriftssundhedstjenestens og  

 branchesikkerhedsrådenes indsats på området kunne intensiveres.
Denne del af  

 indsatsen fokuserer på følgende brancher:
 a)Laboratorier (incl. hospitalslaboratorier, undervisnings- og  

 forskningslaboratorier) og ellers kun virksomheder med laboratoriearbejde som  

 hovedbeskæftigelse.
 b)Grafisk industri.
 c)Overfladebehandling inden for jern- og metalindustrien (både  

 virksomheder med overfladebehandling som hovedbeskæftigelse og  

 overfladebehandling i underafdelinger).
 d)Autolakering (både virksomheder med autolakering som hovedbeskæftigelse  

 og autolakering i underafdelinger).
 e)Farve- og lakindustrien.
f)Plastindustrien, og g)Bekæmpelsesmiddelindustrien (produktion og pakning). ISIC eller DSEnr.
Ad a) 83245 93101 93200 Ad b) 34221 34222 34223 34224-29 Ad c) »38« i uddrag Ad d) 95133 Ad e) 35210 Ad f) 35131 35132-33 35601 35609 Ad g) 35122 De ved de enkelte brancher anførte ISIC eller DSEnr. kunne anvendes som  

 retningsgivende ved udtagning af de relevante virksomheder lokalt i kredsen.
Numrene var dog ikke at betragte som fuldt dækkende for branchen.
Man  

 måtte også på anden vis sikre sig, at de relevante virksomheder blev udtaget.
 Ved indsatsen udleverede eller sendte kredsene bl.a. nedenstående af  

 Direktoratet udarbejdede materiale til de relevante virksomheder:
 - Brev til virksomheden.
 - Kemikalieforbrugsregistreringsmodel.
 - Brancherettet folder.
 Endvidere blev virksomhederne opfordret til at give oplysninger til  

 kredsene om løsningsmuligheder vedrørende reduktion af eksponeringer for  

 kræftfremkaldende stoffer og materialer.
 Der har som en del af »hjælp til selvhjælp« indsatsen i  

 efteråret 89 været udbudt brancherettede temadage vedrørende  

 kræftfremkaldende stoffer og materialer.
 Direktoratet har produceret en video, som kan benyttes af lokal TV og af  

 Arbejdstilsynets tilsynsførende til undervisning m.v.
4.Målrettet brancheindsats (januar 90 - december 90 incl.) Forløber i perioden januar 1990 - december 1990. Denne del af indsatsen  

 retter sig mod de brancher (excl. laboratorier), hvor »hjælp til  

 selvhjælp« indsatsen er iværksat.
Der udføres her målrettede indsatser  

 ved, at tilsynskredsene besøger virksomhederne inden for de udvalgte  

 brancher.
 Ved forskellige arbejdsprocesser udsættes personer for kræftfremkaldende  

 stoffer og materialer.
 Virksomhederne sættes i gang med at substituere og/eller ændre  

 arbejdssprocesser og/eller iværksætte andre foranstaltninger således, at  

 ingen udsættes for kræftfremkaldende stoffer og materialer i en sådan grad,  

 at det giver en reel risiko for helbredsforringelser.
 Supplerende til disse 4 hovedelementer skal tilsynskredsene ved  

 tilsynsbesøg, hvor der konstateres brug af kræftfremkaldende stoffer og  

 materialer, vejlede samt afgive påbud i fornødent omfang.
 Informations- og vejledningsmateriale til indsatsen.
 - Et nyhedsbrev, der detaljeret beskriver indsatsen og baggrunden herfor.
- TV-OBS incl. en folder.
I folderen informeres om kampagnen og om,  

 hvordan man finder ud af, om et produkt indeholder kræftfremkaldende stoffer,  

 samt hvordan man kan få yderligere vejledning.
 - Et kompendium (I) bestående af en del A og B indeholdende generel  

 information om kræft, herunder beskrivelse af mekanismer og kræftsygdomme,  

 kræftfremkaldende stoffer, kortlægning af stofferne, regulering m.v.
 - Brancherettede foldere for følgende af de udtagne brancher:  

 laboratorier, grafisk industri, overfladebehandling inden for jern- og  

 metalindustrien, autolakering, farve- og lakindustri samt plastindustri.
 Folderne beskriver bl.a. de kræftfremkaldende stoffer og deres forekomst  

 inden for branchen og anviser metoder til, hvorledes virksomhederne kan  

 arbejde med løsning af arbejdsmiljøproblemerne.
 - Der er produceret en video, som kan anvendes lokalt til orientering i  

 lokal TV m.v. og til undervisningsbrug.
 - Kemikalieforbrugsregistreringsmodel, med hvilken virksomheden som  

 udgangspunkt kan få kortlagt og overblik over de anvendte kemikalier med  

 henblik på en enventuel begrænsning af de anvendte produkter, vurdering af  

 produkternes farlighed samt vurdering af, om der kan anvendes mindre farlige  

 produkter.
 - Et kompendium (II) til brug ved den brancherettede del af indsatsen.
Kompendiet beskriver bl.a. arbejdsmiljøproblemerne inden for 6 af de til  

 kampagnen udtagne brancher, herunder de kræftfremkaldende stoffer og  

 materialer, der er mulighed for at støde på i branchen.
Der vejledes bl.a.  

 om, hvorledes man kan arbejde med at fjerne disse stoffer.
Kurser og temadage Kredsene har i efteråret 89 udbudt brancherettede temadage med henblik på  

 information, forebyggelse m.v. ved arbejde med kræftfremkaldende stoffer.  

 Kredsene har herudover afholdt/afholder lokale arrangementer, hvor der  

 orienteres om kræft m.v.
Endelig udbyder Arbejdstilsynets uddannelsessektion i 1990 et externt  

 kursus, der hedder7 »Kræftfremkaldende påvirkninger i arbejdsmiljøet«.
Herudover  

 overvejes det at følge op på indsatsen med udbud af externe  

 uddannelsesaktiviteter rettet mod de til indsatsen udtagne brancher.
Fællesministeriel indsats vedrørende kræft Udover den ovennævnte særlige indsats vedrørende kræftfremkaldende  

 stoffer, har Arbejdstilsynet sammen med en række styrelser under  

 Sundhedsministeriet (Sundhedsstyrelsen, Tobaksskaderådet,  

 Levnedsmiddelstyrelsen og Forebyggelsesrådet), Miljøministeriet  

 (Miljøstyrelsen) og Undervisningsministeriet (Direktoratet for gymnasieskolen  

 og HF) deltaget i en informationskampagne i september/oktober 1989.
II.
Instruktion 1. Tidsperiode Indsatsen startede den 11. april 1989 og forløber indtil december 1990.
2. Ressourcer Kredsene skal i 1990 anvende ca. 15% af den samlede virksomhedstid på  

 indsatsen.
3. Tilsynspolitik Kredsene skal ved hvert tilsynsbesøg, hvor der konstateres brug af  

 kræftfremkaldende stoffer og materialer, vejlede samt afgive påbud i  

 fornødent omfang.
 Vejledning og påbud afgives i overensstemmelse med den gældende  

 tilsynspolitik, jfr. cirkulæreskrivelse nr. 6 fra 1988 om Arbejdstilsynets  

 kontrolfunktion og jfr. det anførte herom i afsnit I.4.
Opmærksomheden henledes på pkt. 3.1.2. i cirkulæreskrivelse nr. 6 fra  

 1988, hvor det er præciseret, at der indstilles til anklagemyndigheden i  

 tilfælde, hvor der konstateres en overtræ8 delse af klare velkendte regler eller praksis på et område, hvor der er  

 dokumenteret risiko for tilskadekomst eller sundhedsskadelig påvirkning.  

 Dette gælder, uanset om der i det konkrete tilfælde er afgivet påbud, sket en  

 ulykke eller anden skade.
 I materialet i den udsendte »hjælp til selvhjælp«-pakke er  

 eksisterende praksis på de til kampagnen udvalgte brancheområder nærmere  

 beskrevet.
 Hvis der konstateres grove overtrædelser af denne praksis, skal kredsene  

 overveje, om der skal afgives tiltaleindstilling uden forudgående afgivelse  

 af påbud.
 Som eksempel på overtrædelser, der afhængigt af de konkrete omstændigheder  

 normalt må anses for grove, kan nævnes:
Generelt - Beskæftigelse af unge under 18 år med produkter indeholdende  

 kræftfremkaldende stoffer og materialer.
 - Manglende eller groft mangelfuld arbejdsgiverbrugsanvisning ved arbejde  

 med produkter indeholdende kræftfremkaldende stoffer og materialer.
Autolakering - Manglende brug af luftforsynet åndedrætsværn ved sprøjtemaling af større  

 overflader i kabine med produkter indeholdende kræftfremkaldende stoffer og  

 materialer.
 - Brug af produkter med stort indhold af methylenchlorid/dichlormethan til  

 afrensning uden brug af udsugning eller andre effektive foranstaltninger  

 (åndedrætsværn) mod indånding.
Plastindustrien - Brug af chloroform eller dichlormethan til limning eller afrensning af  

 plastprodukter uden brug af udsugning eller andre effektive foranstaltninger  

 (åndedrætsværn) mod indånding.
 Tilsvarende eksempler vil kunne beskrives for de øvrige brancher for den  

 målrettede brancheindsats.
4. Gennemførelse og resultatopgørelse Det er vigtigt, at indsatsen forløber som planlagt og giver gode  

 resultater.
Til afgørelse af om dette er tilfældet skal følgende iagttages:
4.1. Kredsene 4.1.a.
Registrere i ugeberetningssystemet Der foretages en registrering af udetiden i forbindelse med indsatsen.
4.1.b.
Udføre målrettet brancheindsats (Jfr. det under pkt.
I.4 anførte herom).
 For at kræftindsatsen kan få så massiv effekt som muligt, anmodes kredsene  

 om, i det omfang planlægningen tillader det, at koordinere indsatsen således,  

 at samtlige virksomheder, der indgår i den målrettede brancheindsats, er  

 besøgt inden udgangen af september 1990.
 For den grafiske branche gælder dog, at den målrettede brancheindsats skal  

 være afsluttet inden udgangen af september 1990 af hensyn til  

 effektmålingsundersøgelsen i branchen, som skal færdiggøres i oktober måned.
4.1.c.
Udarbejde en rapport Inden den 15. januar 1991 skal kredsene udarbejde en kort rapport om,  

 hvordan indsatsen foreløbig er forløbet, herunder specielt den målrettede  

 brancheindsats.
 Rapporten skal som minimum indeholde beskrivelse af:
- hvordan status var ved indsatsen/delindsatsens start, - hvordan indsatsen/delindsatsen blev tilrettelagt, - hvordan virksomheders, organisationers og andres holdning var til  

 indsatsen/delindsatsen, og hvordan samarbejdet har været med dem under  

 indsatsen, - hvilke resultater indsatsen/delindsatsen foreløbig har haft, herunder  

 opgørelse vedrørende: eksempler på stof/metodesubstitution, eksempler på  

 områder med behov for udvikling af arbejdsmiljørigtig teknologi, antal  

 tiltaler m.v.
- hvilke initiativer, der eventuelt yderligere er behov for, - eventuelle bemærkninger til Direktoratets indsatsforberedelse og  

 indsatsgennemførelse.
4.1.d.
Indberette eksempler på stof/metodesubstitution Da formålet med kampagnen bl.a. er at begrænse de ansattes udsættelse for  

 kræftfremkaldende stoffer og materialer, skal kredsene tilrettelægge  

 indsatsen således, at der ved anvendelse af cirkulæreskrivelse nr. 14/1987  

 sker indberetning af eksempler på stof/metodesubstitution.
Indberetningen  

 skal ske løbende, idet formidling til de øvrige kredse vil ske i det omfang,  

 eksemplerne indkommer.
Eksemplerne vil herved løbende kunne indgå i det  

 forebyggende arbejde.
I forbindelse med de brancherettede besøg skal kredsene undersøge om  

 virksomhederne har foretaget stof/metodesubstitution.
Eksempler på  

 stof/metodesubstitution skal indberettes.
Således skal hver kreds ialt  

 indberette minimum 15 eksempler på stof/metodesubstitution.
11 4.1.e.
Indberette områder/arbejdsprocesser, produkttyper, hvor der er  

 behov for udvikling af arbejdsmiljørigtig teknologi Supplerende til ovennævnte indberetning af eksempler på områder, hvor der  

 allerede er fundet løsninger i form af stof/metodesubstitution, skal kredsene  

 tilrettelægge indsatsen således, at der kan ske indberetning af  

 områder/arbejdsprocesser/produkttyper, hvor kredsene vurderer, at der for at  

 kunne løse arbejdsmiljøproblemerne mest hensigtsmæssigt er behov for at  

 igangsætte udviklingsarbejde.
 Der tænkes her på udviklingsarbejde i form af arbejdsmiljørigtig  

 teknologi/produkter, fx udført i samarbejde med en virksomhed, branchen,  

 leverandører eller forskningsinstitutioner.
 Ved indberetningerne skal kort oplyses om følgende:
- beskrivelse af arbejdsmiljøproblemerne, - begrundelse for behovet for udvikling af arbejdsmiljørigtig  

 teknologi/produkter, - beskrivelse af, hvad der er behov for udvikling af.
 Indberetningerne vil blive anvendt med henblik på at få iværksat konkrete  

 udviklingsprojekter i samarbejde med Industri- og Handelsstyrelsen.  

 Indberetningen skal ske løbende tilsvarende den på stof/metodesubstitution.
4.2. Direktoratet 4.2.a.
Registrere i aktivitetsregistreringssystemet Alle, der har arbejdet med kræftindsatsen, skal foretage en registrering  

 af tiden, der bruges i forbindelse med indsatsen.
4.2.b.
Færdiggøre leverandørindsats (Jfr. det under pkt.
I anførte herom).
4.2.c.
Afrapportere leverandørindsats Afrapportering af leverandørindsatsen skal indeholde en beskrivelse af  

 indsatsens tilrettelæggelse og resultater.
Således skal rapporten indeholde  

 oplysninger om:
- antal leverandører, der er udtaget til indsatsen og beskrivelse af,  

 hvorledes de er udtaget, - beskrivelse af stof/materialetyper og evt. teknisk anvendelse af  

 produktet (herunder valg og evt. fravalg af stoffer/materialer og produkter), - beskrivelse af stikprøveudtagningen i kontrolfasen.
Antal og beskrivelse  

 af stof/materialetyper og evt. teknisk anvendelse af produktet.
Beskrivelse  

 af valg og evt. fravalg, - opgørelse af antal brugsanvisninger med mangler vedrørende oplysninger  

 om kræft, herunder fejltyper, - opgørelse af antal tiltaleindstillinger, - beskrivelse af, om der iøvrigt konstateres andre mangler ved  

 brugsanvisningerne udtaget i kontrolfasen og hvilke tiltag i form af  

 vejledning, påbud (tp og antal) m.v., der er afgivet som følge heraf.
 Herudover skal afrapporteringen indeholde beskrivelse af:
- leverandørens reaktioner på indsatsen, - evt. behov for yderligere initiativer inden for området.
4.2.d.
Udføre effektmåling inden for den grafiske branche af  

 informationsindsatsen i forbindelse med kampagnen Effektmålingen færdiggøres i oktober 90 umiddelbart efter den målrettede  

 brancherettede indsats på det grafiske område.
13 Direktoratet foretager effektmålingsundersøgelsen i samarbejde med  

 branchesikkerhedsrådet for det grafiske område.
Effektmålingsundersøgelsen  

 udføres som en spørgeskemaundersøgelse.
Der har været udsendt spørgeskemaer  

 til branchen før indsatsen startede, og ved afslutning af indsatsen i  

 forbindelse med kampagnen udsendes tilsvarende spørgeskemaer.
 Undersøgelsens forløb og resultater afrapporteres særskilt.
5. Spørgsmål Spørgsmål vedrørende indsatsen rettes til Direktoratets  

 indsatssekretariat.
III.
Ikrafttræden Cirkulæreskrivelsen træder i kraft straks.
Samtidig bortfalder  

 cirkulæreskrivelse nr. 5/1989 om indsats mod kræftfremkaldende stoffer.
