 Udtalt, at godtgørelse for definitivt ophør med mælkeproduktion  

 (EØF-ordning) er en arbejdsfri indtægt, der ikke skal medføre fradrag i  

 efterlønnen.
Danske Næringsdrivendes Arbejdsløshedskasse Vedrørende kassens medlem X, cpr.nr. 260425-.
 Kassen forespurgte i skrivelse af 29. oktober 1986 direktoratet om,  

 hvorvidt godtgørelse for ophør med mælkeproduktion skal medføre fradrag i  

 efterlønnen i henhold til Arbejdsministeriets bekendtgørelse nr. 139 af 30.  

 marts 1984 om arbejdes og indtægters betydning for efterlønnens størrelse.
 I denne anledning skal man meddele, at direktoratet finder, at udbetaling  

 af godtgørelse for ophør med mælkeproduktion ikke skal medføre fradrag  

 i efterlønnen, idet det er en hovedregel i ovennævnte bekendtgørelse, at  

 udbetaling af arbejdsfri indtægter ikke har betydning for efterlønnens  

 størrelse.
 Direktoratet skal endelig bemærke, at man ikke med denne vejledende  

 udtalelse har taget konkret stilling til den pågældendes ret til efterløn,  

 idet en sådan afgørelse henhører under arbejdsløshedskassens hovedledelse i  

 første instans.
 P.D.V.
 E.B.
