Cirkulære om fritagelse for  

 registreringsafgift af motorkøretøjer, der medtages ved  

 tilflytning fra Færøerne eller Grønland Ved lov nr. 325 af 28. maj 1999 om ændring af bl.a.  

 registreringsafgiftsloven ændredes bestemmelserne om fritagelse for  

 registreringsafgift af brugte personbiler og motorcykler, der medbringes fra  

 Færøerne her til landet.
Indledning 1. Efter lovændringen, der trådte i kraft  

 den 1. juni 1999, ophæves den hidtidige ordning med fritagelse for  

 betaling af registreringsafgift for brugte personbiler og motorcykler, der  

 medbringes fra Færøerne ved flytning her til landet, og  

 erstattes af en ordning, hvorefter der kan indrømmes fritagelse for  

 afgiften af motorkøretøjer, der af danske statsborgere  

 medbringes ved tilflytning fra Færøerne eller Grønland,  

 og som disse skal benytte her i landet under et ophold på indtil 3  

 år, men under omstændigheder, der medfører  

 registreringspligt for køretøjerne.
 Der skal være betalt afgift af  

 køretøjerne, og køretøjerne skal være  

 benyttet af tilflytteren på Færøerne eller i  

 Grønland i mindst et år umiddelbart forud for  

 registreringspligtens indtræden, og tilflytteren skal inden for de  

 sidste 12 år have opholdt sig i mindst 5 år på  

 Færøerne eller i Grønland.
2. Tilladelsen omfatter kun det ved tilflytningen medbragte  

 køretøj og bortfalder ved afhændelse.
Overskrider  

 opholdet det tidsrum, der omfattes af tilladelsen, eller afhændes  

 motorkøretøjet, forfalder afgiften med det beløb, der  

 skulle have været betalt på det tidspunkt, hvor  

 køretøjet blev registreringspligtigt.
Administration 3. Ved registreringspligtens indtræden kan  

 tilflyttere fra Færøerne eller i Grønland ansøge  

 om fritagelse for registreringsafgift.
Med ansøgningen skal  

 følge dokumentation for varigheden af det midlertidige ophold her i  

 landet, eller tilflytteren skal på anden måde  

 sandsynliggøre, at registreringspligten er af midlertidig karakter.  

 Det skal endvidere dokumenteres eller sandsynliggøres, at tilflytteren  

 inden for de sidste 12 år har opholdt sig i mindst 5 år på  

 Færøerne eller i Grønland, at der er betalt afgift af  

 køretøjet, og dette er benyttet af tilflytteren på  

 Færøerne eller i Grønland i mindst et år  

 umiddelbart forud for registreringspligtens indtræden.
 4. Køretøjet vurderes af hensyn til  

 fastsættelse af den afgiftspligtige værdi af  

 registreringsafgiften for køretøjet på tidspunktet for  

 registreringspligtens indtræden.
5. Tilladelse til afgiftsfritagelse gives for en periode svarende  

 til den, som dokumentationen for det midlertidige ophold her i landet  

 vedrører.
Der gives ikke tilladelse, såfremt det midlertidige  

 ophold allerede på tilflytningstidspunktet må antages at  

 overstige 3 år.
 Tilladelsen omfatter kun benyttelse af  

 køretøjet for ejeren selv eller af personer, der hører  

 til dennes husstand.
