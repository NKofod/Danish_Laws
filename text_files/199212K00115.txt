Nr LSF 115 Forslag til Lov om ændring af lov om offentlig sygesikring (Omlægning af  

 medicintilskud til visse lægemidler) Fremsat af sundhedsministeren (Ester Larsen) den 4. december 1992 Vedtaget ved tredjebehandling den 18. december 1992 Lov nr. 1083 af 23/12/1992 § 1 I lov om offentlig sygesikring, jf. lovbekendtgørelse nr. 490 af 21. juli  

 1986, som ændret senest ved lov nr. 193 af 23. marts 1992, foretages følgende  

 ændring:
 I § 7 indsættes efter stk. 4 som nye stykker:
» Stk. 5. Indeholder flere lægemidler samme terapeutisk aktive  

 stof, kan sundhedsministeren fastsætte tilskuddet efter stk. 1-3 samt  

 amtskommunens udgift efter § 6 a til et fast beløb svarende til henholdsvis  

 75 pct., 50 pct. eller 100 pct. af et gennemsnit af udgiften til de to  

 billigste af disse lægemidler.
Tilskuddet fastsættes mindst en gang årligt  

 efter forhandling med Sundhedsstyrelsen.
Hvis gennemsnittet af udgiften til  

 de to billigste lægemidler afviger med mere end 5 pct. fra det gennemsnit,  

 der ligger til grund for fastsættelsen af tilskuddet, fastsætter  

 sundhedsministeren nye faste tilskud for lægemidlerne i den pågældende  

 lægemiddelgruppe, dog højst en gang i kvartalet.
Standses markedsføringen af  

 et af de lægemidler, som indgår i beregningen af gennemsnittet, fastsætter  

 sundhedsministeren nye faste tilskud for lægemidlerne i den pågældende  

 lægemiddelgruppe.
Der kan ikke ydes tilskud til mere end henholdsvis 75 pct.,  

 50 pct. eller 100 pct. af udgiften til det pågældende lægemiddel.
Stk. 6. Sundhedsstyrelsen kan i ganske særlige tilfælde bestemme,  

 at tilskuddet til et lægemiddel, der er ordineret til en bestemt patient,  

 skal udgøre henholdsvis 100 pct., 75 pct. eller 50 pct. af udgiften til  

 lægemidlet, selv om tilskuddet derved overstiger det i stk. 5 nævnte faste  

 beløb.
Sundhedsstyrelsens afgørelse træffes senest 14 dage efter, at  

 ansøgning om forhøjet tilskud er modtaget fra den ordinerende læge.« Stk. 5-7 bliver herefter stk. 7-9.
§ 2 Loven træder i kraft den 1. januar 1993.
§ 3 Loven gælder ikke for Færøerne og Grønland.
Oprindeligt fremsat forslag § 1 I lov om offentlig sygesikring, jf. lovbekendtgørelse nr. 490 af 21. juli  

 1986, som ændret senest ved lov nr. 193 af 23. marts 1992 foretages følgende  

 ændringer:
 1. I § 7 indsættes efter stk. 4 som nye stykker:
» Stk. 5. Indeholder flere lægemidler samme terapeutisk aktive  

 stof, kan sundhedsministeren fastsætte tilskuddet efter stk. 1-3 samt  

 amtskommunens udgift efter § 6a til et fast beløb svarende til henholdsvis 75  

 pct., 50 pct. eller 100 pct. af den laveste udgift til et af disse  

 lægemidler.
Tilskuddet fastsættes mindst en gang årligt efter forhandling med  

 Sundhedsstyrelsen. Ændres udgiften til det lægemiddel, der danner grundlag  

 for tilskudsfastsættelsen, med mere end 5 pct., eller standses  

 markedsføringen af det pågældende lægemiddel, fastsætter sundhedsministeren  

 dog nye faste tilskud for lægemidler i den pågældende lægemiddelgruppe.
Der  

 kan ikke ydes tilskud til mere end henholdsvis 75 pct., 50 pct. eller 100  

 pct. af udgiften til det pågældende lægemiddel.« » Stk. 6. Sundhedsstyrelsen kan i ganske særlige tilfælde  

 bestemme, at tilskuddet til et lægemiddel, der er ordineret til en bestemt  

 patient, skal udgøre henholdsvis 100 pct., 75 pct. eller 50 pct. af udgiften  

 til lægemidlet, selvom tilskuddet derved overstiger det i stk. 5 nævnte faste  

 beløb.« Stk. 5-7 bliver herefter stk. 7-9.
§ 2 Loven træder i kraft den 1. januar 1993.
§ 3 Loven gælder ikke for Færøerne og Grønland.
Bemærkninger til lovforslaget Efter sygesikringslovens § 7, stk. 1 og 2, yder den offentlige sygesikring  

 tilskud med enten 50 pct. eller 75 pct. til lægeordinerede lægemidler, der er  

 optaget på den af sundhedsministeren udstedte fortegnelse.
Tilskud til  

 tilskudsberettigede lægemidler ydes uafhængigt af patientens økonomiske eller  

 andre forhold.
Fortegnelsen over tilskudsberettigede lægemidler revideres  

 løbende.
 Efter sygesikringslovens § 7, stk. 3, yder den offentlige sygesikring  

 desuden 50 pct. eller 75 pct. tilskud til visse håndkøbslægemidler, der  

 lægeordineres til pensionister eller kronisk syge.
 Efter sygesikringslovens § 6a yder den offentlige sygesikring endvidere  

 100 pct. tilskud til lægeordinerede insulinpræparater, der er optaget på den  

 af sundhedsministeren udstedte fortegnelse.
 I ganske særlige tilfælde kan Sundhedsstyrelsen på grundlag af en konkret  

 ansøgning bestemme, at enten 50 pct. eller 75 pct. af udgiften til  

 ikke-tilskudsberettigede lægemidler, der ordineres af lægen til en bestemt  

 patient, skal afholdes af den offentlige sygesikring.
Inden for de forskellige lægemiddelgrupper findes der i mange tilfælde to  

 eller flere ens lægemidler, der indeholder samme virksomme stof.
Det er de  

 såkaldte synonympræparater.
Prisen på disse præparater kan variere betydeligt  

 - det dyreste kan være dobbelt så dyrt som det billigste.
Disse prisforskelle  

 er derimod ikke udtryk for forskelle i lægemidlernes behandlingsmæssige  

 effekt.
 Forslaget betyder, at det bliver muligt at omlægge og begrænse tilskuddene  

 til synonympræparater til et fast kronebeløb, der beregnes på grundlag af  

 prisen på det billigste lægemiddel i den pågældende lægemiddelgruppe med den  

 tilskudssats, der gælder for den pågældende gruppe.
Ordningen skal motivere lægerne til at ordinere det billigste af flere  

 ligeværdige præparater af hensyn til patientens egenbetaling.
Det må derfor  

 formodes, at omlægningen ikke vil medføre merudgifter af væsentlig betydning  

 for den enkelte forbruger, og i en del tilfælde vil udgiften for patienten  

 falde.
Ordningen vil endvidere lægge op til øget priskonkurrence, idet  

 fabrikanter og importører af de dyrere lægemidler vanskeligt vil kunne  

 fastholde deres hidtidige markedsandele, med mindre prisen sættes ned.  

 Forslaget vil dermed begrænse de offentlige udgifter til lægemidler.
Der vil formentlig være nogle få patienter, for hvilke der vurderes at  

 være medicinsk - farmaceutiske grunde til, at det dyrere præparat foretrækkes  

 frem for det billigste synonympræparat.
Dette kan eksempelvis skyldes, at to  

 iøvrigt synonyme lægemidler indeholder forskellige hjælpestoffer.
For at  

 sikre at disse patienter fortsat kan opnå det fulde tilskud, foreslås det i  

 stk. 6, at Sundhedsstyrelsen efter ansøgning fra patientens læge kan  

 bestemme, at ordningen med fast kronetilskud ikke skal omfatte et konkret  

 lægemiddel til en bestemt patient.
Det forudsættes herved, at det  

 dokumenteres overfor Sundhedsstyrelsen, at det af behandlingsmæssige grunde  

 er afgørende at anvende det dyre fremfor det billige lægemiddel.  

 Sundhedsstyrelsen træffer senest 14 dage efter ansøgningens modtagelse  

 afgørelse i sagen.
Synonympræparater findes i forskellige pakningsstørrelser og  

 dispenseringsformer (f.eks. tabletter, salver og injektionsvæsker) og  

 varierer i styrke.
Det er derfor nødvendigt, at sundhedsministeren bemyndiges  

 til at fastsætte tilskudsbeløbets størrelse for hvert enkelt lægemiddel og  

 dermed også får mulighed for at tage højde for de forskellige former, hvori  

 de pågældende lægemidler forhandles.
De enkelte tilskud forventes fastsat  

 mindst en gang årligt efter forhandling med Sundhedsstyrelsen.  

 Sundhedsstyrelsen kan i det omfang det måtte være hensigtsmæssigt rådføre sig  

 med det under styrelsen nedsatte medicintilskudsnævn.
 Fastsættelsen af tilskuddet vil kunne ske efter flere metoder:
En mulighed vil være at lade den mest solgte lægemiddelpakning i en  

 lægemiddelgruppe danne grundlag for fastsættelsen af tilskuddet.
Tilskuddet  

 vil i så fald blive fastsat til henholdsvis 100 pct., 75 pct. eller 50 pct.  

 af prisen pr. tablet eller anden enhed for det billigste synonympræparat i  

 denne pakningsstørrelse.
Lægemidlerne i den enkelte synonymgruppe vil  

 herefter opnå et tilskud svarende til det fastsatte tilskud pr. tablet eller  

 anden enhed for det billigste synonympræparat i den udvalgte  

 pakningsstørelse.
Forbrugerprisen pr. tablet eller anden enhed falder typisk med stigende  

 pakningsstørrelse.
Den valgte tilskudsfastsættelse kan derfor betyde, at  

 forbrugerens betaling kan stige ved køb af et lægemiddel i en lille  

 pakningsstørrelse, uanset at forbrugeren har fået ordineret det billigste  

 synonympræparat.
En anden mulighed er, at der fastsættes flere tilskudsbeløb for en gruppe  

 synonyme lægemidler.
Hvert tilskudsbeløb beregnes ud fra prisen på det  

 billigste præparat pr. tablet eller anden enhed indenfor et nærmere fastsat  

 interval af pakningsstørrelser, således at der ydes tilskud med samme beløb  

 pr. tablet eller anden enhed til alle præparater indenfor intervallet af  

 pakningsstørrelser.
Herved vil der være mulighed for at imødegå eventuelle  

 vanskeligheder ved sammenligning af priserne på synonympræparater, som  

 skyldes, at det enkelte synonympræparat ofte markedsføres i  

 pakningsstørrelser, der afviger fra de øvrige præparater indenfor  

 synonymgruppen.
 Sundhedsstyrelsen vil nøje følge ordningen, og såfremt det viser sig, at  

 omlægningen har utilsigtede virkninger for forbrugeren eller i øvrigt giver  

 anledning til et uhensigtsmæssigt forbrugermønster, vil Sundhedsministeriet  

 søge at omlægge tilskudsfastsættelsen, såvel med hensyn til den anvendte  

 metode som tilskudsfastsættelsen for konkrete lægemidler.
 Når ordningen har været i kraft i et år, vil Sundhedsstyrelsen foretage en  

 egentlig evaluering af ordningen.
Tilskuddet til det enkelte lægemiddel kan ikke på noget tidspunkt udgøre  

 mere end henholdsvis 100 pct., 75 pct. eller 50 pct. af udgiften til  

 lægemidlet.
Denne begrænsning er nødvendig for at modvirke, at der i perioden  

 mellem tilskudsfastsættelserne spekuleres i prisnedsættelser.
Det er  

 forudsat, at landets apoteker medvirker til, at denne løbende begrænsning af  

 medicintilskuddet bliver effektiv.
Efter lovforslagets § 3 træder loven i kraft den 1. januar 1993. Ordningen  

 med fast kronetilskud forudsætter en nøje gennemgang af sortimentet af  

 synonyme lægemidler.
Denne gennemgang kan ikke være afsluttet inden den 1.  

 januar 1993, og ordningen med fast kronetilskud kan derfor ikke få virkning  

 allerede fra lovens ikrafttrædelsestidspunkt.
Det er imidlertid hensigten at  

 fremskynde gennemgangen af sortimentet mest muligt, således at ordningen får  

 virkning successivt for de forskellige lægemiddelgrupper.
Ordningen vil i  

 fuldt omfang være gennemført senest den 1. juli 1993.
Økonomiske og administrative konsekvenser af lovforslaget Det anslås, at den samlede bruttobesparelse for den offentlige sygesikring  

 vil udgøre et beløb i størrelsesordenen 90 mio. kr. på årsbasis.
Den endelige  

 opgørelse afventer Sundhedsstyrelsens gennemgang af lægemiddelsortimentet som  

 grundlag for beregning af besparelsen ved omlægning af tilskuddene til  

 synonyme lægemidler.
I overenskomst mellem Praktiserende Lægers Organisation  

 og Sygesikringens Forhandlingsudvalg af 3. juni 1991 indgår, at de  

 praktiserende læger skal medvirke til besparelser på medicintilskudsområdet  

 ved generisk substitution på 50 mio. kr.
Denne besparelse er forudsat at  

 medgå til finansieringen af den ændrede overenskomst om almen lægehjælp.  

 Halvdelen af denne besparelse skønnes at være realiseret.
Amtskommunernes  

 besparelse ved gennemførelsen af nærværende lovforslag modregnes derfor ikke  

 fuldt ud i bloktilskuddene til amtskommunerne, men alene med ca. 65 mio. kr.  

 på årsbasis.
 Det forventes ikke, at kommunerne vil få merudgifter af betydning til  

 ydelser efter bistandsloven og pensionsloven som følge af ændringerne i  

 medicintilskuddene.
Omlægningen nødvendiggør en løbende og tæt overvågning af  

 lægemiddelmarkedet.
Grundlaget for de årlige tilskudsfastsættelser må  

 overvejende tilvejebringes manuelt.
Den statslige administration af ordningen  

 vil have et omfang svarende til 2 årsværk med tilhørende ressourceforbrug på  

 600.000 kr.
Dette vil ikke indebære statslige merudgifter.
Ordningen vil ikke  

 få administrative konsekvenser af betydning for kommunerne.
Efter 2. behandling den 16. december 1992 § 1 I lov om offentlig sygesikring, jf. lovbekendtgørelse nr. 490 af 21. juli  

 1986, som ændret senest ved lov nr. 193 af 23. marts 1992, foretages følgende  

 ændringer:
 1. I § 7 indsættes efter stk. 4 som nye stykker:
» Stk. 5. Indeholder flere lægemidler samme terapeutisk aktive  

 stof, kan sundhedsministeren fastsætte tilskuddet efter stk. 1-3 samt  

 amtskommunens udgift efter § 6 a til et fast beløb svarende til henholdsvis  

 75 pct., 50 pct. eller 100 pct. af et gennemsnit af udgiften til de to  

 billigste af disse lægemidler.
Tilskuddet fastsættes mindst en gang årligt  

 efter forhandling med Sundhedsstyrelsen.
Hvis gennemsnittet af udgiften til  

 de to billigste lægemidler afviger med mere end 5 pct. fra det gennemsnit,  

 der ligger til grund for fastsættelsen af tilskuddet, fastsætter  

 sundhedsministeren nye faste tilskud for lægemidlerne i den pågældende  

 lægemiddelgruppe, dog højst en gang i kvartalet.
Standses markedsføringen af  

 et af de lægemidler, som indgår i beregningen af gennemsnittet, fastsætter  

 sundhedsministeren nye faste tilskud for lægemidlerne i den pågældende  

 lægemiddelgruppe.
Der kan ikke ydes tilskud til mere end henholdsvis 75 pct.,  

 50 pct. eller 100 pct. af udgiften til det pågældende lægemiddel.
Stk. 6. Sundhedsstyrelsen kan i ganske særlige tilfælde bestemme,  

 at tilskuddet til et lægemiddel, der er ordineret til en bestemt patient,  

 skal udgøre henholdsvis 100 pct., 75 pct. eller 50 pct. af udgiften til  

 lægemidlet, selv om tilskuddet derved overstiger det i stk. 5 nævnte faste  

 beløb.
Sundhedsstyrelsens afgørelse træffes senest 14 dage efter, at  

 ansøgning om forhøjet tilskud er modtaget fra den ordinerende læge.« Stk. 5-7 bliver herefter stk. 7-9.
§ 2 Loven træder i kraft den 1. januar 1993.
§ 3 Loven gælder ikke for Færøerne og Grønland.
