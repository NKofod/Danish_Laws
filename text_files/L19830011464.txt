 I henhold til kgl. resolution af 18. juni 1982 har Danmark, efter at  

 folketinget den 2. april 1982 havde meddelt sit samtykke dertil, ratificeret  

 den på De forenede Nationers konference i Geneve 1979-1980 vedtagne  

 konvention af 10. oktober 1980 om forbud mod eller begrænsninger i  

 anvendelsen af visse konventionelle våben, som må anses for at være unødigt  

 skadevoldende eller for at ramme i flæng, samt meddelt sit samtykke til at  

 være bundet af de til konventionen knyttede tre protokoller.
 Konventionen og de dertil knyttede protokoller, hvis franske og engelske  

 tekst gengives tillige med en oversættelse til dansk, har følgende ordlyd:
KONVENTION om forbud mod eller begrænsninger i anvendelsen af visse  

 konventionelle våben, som må anses for at være unødigt skadevoldende eller  

 for at ramme i flæng De høje kontraherende parter, der erindrer om, at enhver stat er forpligtet til, i overensstemmelse  

 med De forenede Nationers pagt, i deres internationale forhold at afholde sig  

 fra trussel om eller anvendelse af magt mod en anden stats suverænitet,  

 territoriale ukrænkelighed eller politiske uafhængighed eller på en hvilken  

 som helst anden måde, som er uforenelig med De forenede Nationers formål; endvidere erindrer om det almindelige princip om beskyttelse af  

 civilbefolkningen imod følgerne af fjendtligheder; går ud fra det folkeretlige princip, at retten for de stridende  

 parter i en væbnet konflikt til at vælge metoder og midler i krigsførelsen  

 ikke er ubegrænset, og fra princippet om forbud mod anvendelse i væbnede  

 konflikter af våben, projektiler samt materiel til og metoder i krigsførelse  

 af en art, som forårsager overflødig skade eller unødige lidelser; desuden erindrer om, at det er forbudt at benytte metoder eller  

 midler i krigsførelsen, som tilsigter eller som må forventes at forårsage  

 udbredt, langvarig og alvorlig skade på det naturlige miljø; bekræfter deres faste beslutning om, at i alle tilfælde, som ikke  

 falder ind under denne konvention og de til den knyttede protokoller eller  

 under andre internationale aftaler, skal civilbefolkningen og kombattanterne  

 til enhver tid forblive under den beskyttelse og autoritet, som følger af  

 folkerettens grundsætninger, således som disse fremgår af almindeligt  

 anerkendte sædvaneregler, af principperne om menneskelighed samt af den  

 offentlige samvittigheds bud; nærer ønske om at bidrage til international afspænding, til  

 standsning af våbenkapløbet og til skabelsen af tillid mellem staterne og  

 derigennem til virkeliggørelsen af alle folkeslags stræben efter at leve i  

 fred; anerkender vigtigheden af at fortsætte enhver bestræbelse, som kan  

 bidrage til fremskridt i retning af almindelig og fuldstændig nedrustning  

 under nøje og effektiv international kontrol; bekræfter behovet for at fortsætte kodifikationen og den  

 fremadskridende udvikling af de folkeretlige regler gældende under væbnet  

 konflikt; ønsker at forbyde eller yderligere begrænse anvendelsen af visse  

 konventionelle våben, og som mener, at de positive resultater, der er opnået  

 på dette område, kan lette de centrale nedrustningsdrøftelser om standsning  

 af fremstillingen, oplagringen og spredningen af sådanne våben; understreger ønskeligeheden af, at alle stater bliver deltagere i  

 denne konvention og de til den knyttede protokoller, særlig de militært  

 betydende stater; tager i betragtning, at De forenede Nationers generalforsamling og  

 De forenede Nationers nedrustningskommission kan træffe beslutning om at  

 undersøge spørgsmålet om en mulig udvidelse af anvendelsesområdet for de  

 forbud og begrænsninger, som er indeholdt i denne konvention og de til den  

 knyttede protokoller; endvidere tager i betragtning, at nedrustningsudvalget kan træffe  

 beslutning om at undersøge spørgsmålet om vedtagelse af yderligere  

 foranstaltninger for at forbyde eller begrænse anvendelsen af visse  

 konventionelle våben; er blevet enige om følgende:
Artikel 1 Anvendelsesområde Denne konvention og de til den knyttede protokoller skal finde anvendelse  

 i de situationer, som er beskrevet i den fælles artikel 2 i  

 Geneve-konventionerne af 12. august 1949 om beskyttelse af krigens ofre,  

 herunder enhver situation som beskrevet i artikel 1, stk. 4, i  

 tillægsprotokol I til disse konventioner.
Artikel 2 Forholdet til andre internationale aftaler Intet i denne konvention eller de til den knyttede protokoller må  

 fortolkes som en indskrænkning i andre forpligtelser, som påhviler de høje  

 kontraherende parter i medfør af den humanitære folkeret gældende under  

 væbnet konflikt.
Artikel 3 Undertegnelse Denne konvention skal være åben for undertegnelse af alle stater i De  

 forenede Nationers hovedsæde i New York i en tolv måneders periode fra den  

 10. april 1981.
Artikel 4 Ratifikation, accept, godkendelse eller tiltrædelse 1. Denne konvention skal ratificeres, accepteres eller  

 godkendes af signatarerne.
Enhver stat, som ikke har undertegnet denne  

 konvention, kan tiltræde den.
 2. Ratifikations-, accept-, godkendelses- eller  

 tiltrædelsesinstrumenterne skal deponeres hos depositaren.
 3. Det er valgfrit for hver stat at give udtryk for  

 samtykke til at være bundet af nogen af de til konventionen knyttede  

 protokoller, forudsat at vedkommende stat på tidspunktet for deponeringen af  

 sit instrument om ratifikation, accept eller godkendelse af konventionen  

 eller for tiltrædelsen heraf notificerer depositaren om sit samtykke til at  

 være bundet af to eller flere af disse protokoller.
 4. En stat kan til enhver tid efter deponeringen af  

 sit instrument om ratifikation, accept eller godkendelse af denne konvention  

 eller om tiltrædelse heraf notificere depositaren om sit samtykke til at være  

 bundet af en hvilken som helst af de tilknyttede protokoller, som staten ikke  

 allerede er bundet af.
 5. En hvilken som helst protokol, som en høj  

 kontraherende part er bundet af, skal for denne part udgøre en integreret del  

 af denne konvention.
Artikel 5 Ikrafttræden 1. Denne konvention skal træde i kraft seks måneder  

 efter deponeringen af det tyvende ratifikations-, accept-, godkendelses-  

 eller tiltrædelsesinstrument.
 2. For enhver stat, som deponerer sit ratifikations-,  

 accept-, godkendelses- eller tiltrædelsesinstrument efter deponeringen af det  

 tyvende ratifikations-, accept-, godkendelses- eller tiltrædelsesinstument,  

 skal denne konvention træde i kraft seks måneder efter at den pågældende stat  

 har deponeret sit ratifikations-, accept-, godkendelses- eller  

 tiltrædelsesinstrument.
 3. Hver af de til denne konvention knyttede  

 protokoller skal træde i kraft seks måneder efter at tyve stater har  

 notificeret deres samtykke til at være bundet af den i overensstemmelse med  

 art. 4, stk. 3 eller 4, i denne konvention.
 4. For enhver stat, som notificerer sit samtykke til  

 at være bundet af en til denne konvention knyttet protokol, efter at tyve  

 stater har notificeret deres samtykke til at være bundet af den, skal  

 protokollen træde i kraft seks måneder efter at den pågældende stat har  

 notificeret sit samtykke til at være bundet deraf.
Artikel 6 Udbredelse af oplysning De høje kontraherende parter forpligter sig til i fredstid såvel som under  

 væbnet konflikt i videst muligt omfang at udbrede kendskabet til denne  

 konvention og de til den knyttede protokoller, som parterne er bundet af, i  

 deres respektive lande og i særdeleshed til at lade studiet deraf indgå i  

 deres militære instruktionsprogrammer, således at disse dokumenter bliver  

 kendt af deres væbnede styrker.
Artikel 7 Traktatretlige forbindelser ved denne konventions ikrafttræden 1. Når en af parterne i en konflikt ikke er bundet af  

 en tilknyttet protokol, skal de parter, som er bundet af denne konvention og  

 den pågældende protokol, forblive bundet deraf i deres indbyrdes forhold.
 2. Enhver høj kontraherende part skal, i enhver  

 situation forudset i artikel 1, være bundet af denne konvention og en hvilken  

 som helst dertil knyttet protokol, som er i kraft for parten, i forhold til  

 enhver stat, som ikke er deltager i denne konvention eller bundet af den  

 pågældende tilknyttede protokol, hvis sidstnævnte anerkender og anvender  

 denne konvention eller den pågældende protokol og notificerer depositaren  

 herom.
 3. Depositaren skal straks give meddelse til de  

 berørte høje kontraherende parter om enhver notifikation, som modtages i  

 medfør af denne artikels stk. 2.
 4. Denne konvention og de til den knyttede  

 protokoller, som en høj kontraherende part er bundet af, skal finde  

 anvendelse med hensyn til en væbnet konflikt imod denne høje kontraherende  

 part af den karakter, som er nævnt i artikel 1, stk. 4, i tillægprotokol I  

 til Geneve-konventionerne af 12. august 1949 om beskyttelse af krigens ofre:
 Den høje kontraherende part og myndigheden kan også aftale at anerkende og  

 anvende, på grundlag af gensidighed, påbudene i tillægsprotokol I til  

 Geneve-konventionerne.
Artikel 8 Gennemgang og ændringer 1. a) Enhver høj kontraherende part kan når som helst  

 efter ikrafttrædelsen af denne konvention stille ændringsforslag til  

 konventionen eller en til den knyttet protokol, som parten er bundet af.  

 Ethvert ændringsforslag skal fremsendes til depositaren, som skal notificere  

 alle de høje kontraherende parter om forslaget og indhente deres bemærkninger  

 til spørgsmålet om, hvorvidt en konference bør sammenkaldes for at tage  

 stilling til forslaget.
Hvis et flertal, som ikke må udgøre mindre end atten  

 af de høje kontraherende parter, er enige herom, skal depositaren straks  

 sammenkalde en konference, hvortil alle høje kontraherende parter skal  

 indbydes.
Stater, som ikke er deltagere i denne konvention, skal indbydes til  

 konferencen som observatører.
2. a) Enhver høj kontraherende part kan når som helst  

 efter ikrafttrædelsen af denne konvention stille forslag om yderligere  

 protokoller vedrørende andre kategorier af konventionelle våben, som ikke er  

 omfattet af de eksisterende tilknyttede protokoller.
Ethvert sådant forslag  

 om en yderligere protokol skal fremsendes til depositaren, som skal  

 notificere alle de høje kontraherende parter om forslaget i overensstemmelse  

 med denne artikels stk. 1 a). Hvis et flertal, som ikke må udgøre mindre end  

 atten af de høje kontraherende parter, er enige herom, skal depositaren  

 straks sammenkalde en konference, hvortil alle stater skal indbydes.
3. a) Hvis der efter et tidsrum af ti år efter  

 ikrafttrædelsen af denne konvention ikke har været indkaldt nogen konference  

 i medfør af denne artikels stk. 1 a) eller stk. 2 a), kan enhver høj  

 kontraherende part anmode depositaren om at sammenkalde en konference,  

 hvortil alle høje kontraherende parter skal indbydes, til gennemgang af denne  

 konventions og de til den knyttede protokollers omfang og virkemåde og til  

 behandling af ethvert forslag om ændringer af denne konvention eller de  

 eksisterende protokoller.
Stater, som ikke er deltagere i denne konvention,  

 skal indbydes til konferencen som observatører.
Konferencen kan aftale  

 ændringer, som skal vedtages og træde i kraft i overensstemmelse med stk. 1  

 b) ovenfor.
Artikel 9 Opsigelse 1. Enhver høj kontraherende part kan opsige denne  

 konvention eller en hvilken som helst af de til den knyttede protokoller ved  

 notifikation herom til depositaren.
2. Enhver sådan opsigelse skal først have virkning et  

 år efter at depositaren har modtaget notifikationen om opsigelse.
Hvis  

 imidlertid ved udgangen af dette år den opsigende høje kontraherende part  

 tager del i en af de situationer, som er nævnt i art. 1, skal parten fortsat  

 være bundet af forpligtelserne efter denne konvention og de i betragtning  

 kommende tilknyttede protokoller indtil ophøret af den væbnede konflikt eller  

 besættelsen og i alle tilfælde indtil afslutningen af handlinger i  

 forbindelse med den endelige frigivelse, hjemsendelse eller genanbringelse af  

 personer, der er beskyttet af folkerettens regler gældende under væbnet  

 konflikt, og i tilfælde, hvor en tilknyttet protokol indeholder bestemmelser  

 om situationer, hvorunder fredsbevarende, overvågnings- eller lignende  

 funktioner udføres af FN-styrker eller FN-missioner i det pågældende område,  

 indtil afslutningen af disse funktioner.
 3. Enhver opsigelse af denne konvention skal anses for  

 også at gælde alle tilknyttede protokoller, som den opsigende høje  

 kontraherende part er bundet af.
 4. Enhver opsigelse skal kun have virkning for den  

 opsigende høje kontraherende part.
 5. Ingen opsigelse skal have indflydelse på de  

 forpligtelser, der som følge af en væbnet konflikt allerede er pålagt en  

 opsigende høj kontraherende part i medfør af denne konvention og de til den  

 knyttede protokoller med hensyn til en hvilken som helst handling begået før  

 denne opsigelse får virkning.
Artikel 10 Depositar 1. De forenede Nationers generalsekretær skal være  

 depositar for denne konvention og de til den knyttede protokoller.
 2. Ud over sine sædvanlige funktioner skal depositaren  

 give meddelelse til alle stater om:
Artikel 11 Autentiske tekster Originalteksten til denne konvention med de til den knyttede protokoller,  

 hvis arabiske, kinesiske, engelske, franske, russiske og spanske tekster har  

 samme gyldighed, skal deponeres hos depositaren, som skal fremsende  

 bekræftede kopier deraf til alle stater.
PROTOKOL vedrørende ikke-påviselige sprængstykker (Protokol I) Det er forbudt at anvende ethvert våben, hvis primære virkning er at skade  

 ved sprængstykker, der ikke lader sig påvise i det meneskelige legeme ved  

 hjælp af røntgenstråler.
PROTOKOL vedrørende forbud mod eller begrænsninger i anvendelsen af miner,  

 lureminer og andre mekanismer (Protokol II) Artikel 1 Anvendelsesområde Denne protokol vedrører anvendelse på landjorden af miner, lureminer og  

 andre mekanismer defineret i protokollen, herunder miner lagt for at afskære  

 adgangen til strande og overgange over vandløb og floder, men gælder ikke  

 anvendelse af søminer på havet eller i indre sejlbare farvande.
Artikel 2 Definitioner I denne protokol betyder:
 1. Mine' enhver ammunitionsgenstand anbragt under, på  

 eller umiddelbart over jordoverfladen eller anden overflade og bestemt til at  

 blive udløst eller eksplodere ved tilstedeværelse, nærhed eller berøring af  

 en person eller et køretøj, og »fjernleveret mine« enhver således  

 defineret mine udlagt ved udskydning med kanon, raket, morter eller  

 tilsvarende våben eller nedkastet fra fly.
 2. Luremine' enhver indretning, der er bestemt,  

 konstrueret eller tilpasset til at dræbe eller såre, og som uventet udløses,  

 når en person berører eller nærmer sig en tilsyneladende harmløs genstand  

 eller udfører en tilsyneladende sikker handling.
 3. Andre mekanismer' manuelt anbragte  

 ammunitionsgenstande og mekanismer, der er bestemt til at dræbe, såre eller  

 beskadige, og som udløses ved fjernstyring eller automatisk efter en vis tids  

 forløb.
 4. Militære mål' for så vidt angår genstande enhver  

 genstand, som ved sin natur, beliggenhed, formål eller anvendelse yder et  

 effektivt bidrag til en militær aktion, og hvis fuldstændige eller delvise  

 ødelæggelse, erobring eller neutralisering under de givne forhold vil udgøre  

 en klar militær fordel.
 5. Civile genstande' alle genstande, der ikke er  

 militære mål som defineret i stk. 4.
 6. Registrering' en fysisk, administrativ eller  

 teknisk handling med det formål at indføre i officielle rapporter alle  

 tilgængelige oplysninger, der kan lette lokaliseringen af minefelter, miner  

 og lureminer.
Artikel 3 Generelle begrænsninger i anvendelsen af miner, lureminer og andre  

 mekanismer 1. Denne artikel finder anvendelse på:
 2. Det er forbud under alle omstændigheder at benytte  

 våben, på hvilke denne artikel finder anvendelse, mod civilbefolkningen som  

 sådan eller mod enkelte civilpersoner, det være sig offensivt, defensivt  

 eller som repressalier.
3. Den vilkårlige anvendelse af våben, på hvilke denne  

 artikel finder anvendelse, er forbudt.
Vilkårlig anvendelse er enhver  

 placering af sådanne våben:
4. Alle gennemførlige forsigtighedsforanstaltninger  

 skal tages for at beskytte civile mod virkningerne af våben, på hvilke denne  

 artikel finder anvendelse.
Gennemførlige forsigtighedforanstaltninger er  

 sådanne foranstaltninger, som er gennemførlige eller praktisk mulige, når  

 alle på det pågældende tidspunkt foreliggende omstændigheder, herunder  

 humanitære og militære hensyn, tages i betragtning.
Artikel 4 Begrænsinger i anvendelsen af andre miner end fjernleverede miner,  

 lureminer og andre mekanismer i befolkede områder 1. Denne artikel finder anvendelse på:
 2. Det er forbudt at anvende våben, på hvilke denne  

 artikel finder anvendelse, i enhver storby, købstad, landsby eller mod andet  

 område, der rummer en tilsvarende koncentration af civile, i hvilke kamp  

 mellem hærstyrker ikke finder sted eller synes umiddelbart forestående,  

 medmindre de pågældende våben enten:
Artikel 5 Begrænsninger i anvendelsen af fjernleverede miner 1. Anvendelse af fjernleverede miner er forbudt,  

 medmindre sådanne miner alene anvendes inden for et område, som i sig selv er  

 et militært mål, eller som rummer militære mål, og medmindre:
 2. Effektivt forudgående varsel skal gives om enhver  

 levering eller nedkastning af fjernleverede miner, som kan berøre den civile  

 befolkning, medmindre omstændighederne ikke tillader det.
Artikel 6 Forbud mod anvendelse af visse lureminer 1. Uden præjudice for de folkeretlige regler gældende  

 for væbnede konflikter med hensyn til forræderi og svig er det under alle  

 omstændigheder forbudt at anvende:
 2. Det er forbudt under alle omstændigheder at anvende  

 nogen form for lureminer, som er beregnet på at forårsage overflødig skade  

 eller unødig lidelse.
Artikel 7 Registrering og offentliggørelse af placeringen af minefelter, miner og  

 lureminer 1. Parterne i en konflikt skal registrere placeringen  

 af:
 2. Parterne skal bestræbe sig på at sikre  

 registreringen af placeringen af alle andre minefelter, miner og lureminer,  

 som de har udlagt eller bragt i stilling.
3. Alle sådanne registreringer skal opbevares af  

 parterne, som, Artikel 8 Beskyttelse af FN-styrker og -missioner mod virkningerne af minefelter,  

 miner og lureminer 1. Når en FN-styrke eller -mission udfører  

 fredsbevarende funktioner, observation eller lignede funktioner i et område,  

 skal enhver part i konflikten, såfremt det kræves af chefen for FN-styrken  

 eller -missionen i det pågældende område, i muligt omfang:
2. Når en FN-undersøgelsesmission udfører funktioner i  

 et område, skal enhver part i den pågældende konflikt sørge for beskyttelse  

 af denne mission, undtagen hvor den på grund af en sådan missions størrelse  

 ikke i tilstrækkeligt omfang er i stand til at yde sådan beskyttelse.
I det  

 tilfælde skal den stille de oplysninger, som er i dens besiddelse vedrørende  

 placeringen af minefelter, miner og lureminer i dette område, til rådighed  

 for missionens chef.
Artikel 9 Internationalt samarbejde ved fjernelse af minefelter, miner og lureminer Efter ophøret af aktive fjendtligheder skal parterne bestræbe sig på at  

 opnå enighed, både med hinanden og, hvor det er hensigtsmæssigt, med andre  

 stater og med internationale organisationer, om tilvejebringelse af  

 oplysninger og teknisk og materielmæssig bistand - efter omstændighederne  

 indbefattet fælles operationer - som er nødvendige for at fjerne eller på  

 anden måde uskadeliggøre minefelter, miner og lureminer, der er bragt i  

 stilling under konflikten.
TEKNISK BILAG til protokollen vedrørende forbud mod eller begrænsinger i anvendelsen  

 af miner, lureminer og andre mekanismer (Protokol II) Retningslinier for registrering Når som helst pligten til at registrere placeringen af minefelter, miner  

 og lureminer indtræder i henhold til protokollen, skal følgende  

 retningslinier tages i betragtning:
 1. Hvad angår forud planlagte minefelter og omfattende  

 og forud planlagt brug af lureminer bør:
 2. Hvad angår andre minefelter, miner og lureminer,  

 som er udlagt eller bragt i stilling:
 Så vidt muligt bør de i stk. 1 angivne relevante oplysninger optegnes med  

 henblik på at muliggøre identifikation af de områder, som indeholder  

 minefelter, miner og lureminer.
PROTOKOL vedrørende forbud mod eller begrænsninger i anvendelsen af  

 brandvåben (Protokol III) Artikel 1 Definitioner I denne protokol betyder:
 1. Brandvåben' ethvert våben eller enhver  

 ammunitionsgenstand, som primært er konstrueret med henblik på at antænde  

 objekter eller at påføre personer brandskader ved udløsning af flammer, varme  

 elller en kombination heraf frembragt ved en kemisk reaktion af et stof  

 fremført på målet.
 2. Koncentration af civile' enhver koncentration af  

 civile, det være sig permanent eller midlertidig, såsom i beboede dele af  

 storbyer eller beboede købstæder eller landsbyer, eller i lejre eller  

 kolonner af flygtninge, evakuerede eller grupper af nomader.
 3. Militære mål' for så vidt angår genstande enhver  

 genstand, som ved sin natur, beliggenhed, formål eller anvendelse yder et  

 effektivt bidrag til en militær aktion, og hvis fuldstændige eller delvise  

 ødelæggelse, erobring eller neutralisering under de givne forhold vil udgøre  

 en klar militær fordel.
 4. Civile genstande' alle genstande, der ikke er  

 militære mål som defineret i stk. 3.
 5. Gennemførlige forsigtighedsforanstaltninger'  

 sådanne foranstaltninger, som er gennemførlige eller praktisk mulige, når  

 alle på det pågældende tidspunkt foreliggende omstændigheder, herunder  

 humanitære og militære hensyn, tages i betragtning.
Artikel 2 Beskyttelse af civile og civile genstande 1. Det er forbudt under alle omstændigheder at gøre  

 civilbefolkningen som sådan, enkelte civile eller civile genstande til  

 genstand for angreb med brandvåben.
 2. Der er forbudt under alle omstændigheder at gøre  

 noget militært mål placeret i en koncentration af civile til genstand for  

 angreb med luftleverede brandvåben.
 3. Det er endvidere forbudt at gøre noget militært mål  

 placeret i en koncentration af civile til genstand for angreb med andre  

 brandvåben end luftleverede brandvåben, medmindre et sådant militært mål  

 klart er adskilt fra den pågældende koncentration af civile og alle  

 gennemførlige forsigtighedsforanstaltninger er truffet med henblik på at  

 begrænse brandvirkningerne til det militære mål og undgå og under alle  

 omstændigheder begrænse til det mindst mulige eller i alle tilfælde  

 formindske tilfældige tab af civile liv, lemlæstelse på civile og  

 beskadigelse af civile genstande.
4. Det er forbudt at gøre skove eller andre vækstlag  

 til genstand for angreb med brandvåben, undtagen hvor sådanne  

 naturforekomster benyttes til at dække, skjule eller camouflere kombattanter  

 eller andre militære mål eller i sig selv er militære mål.
I medfør af  

 artikel 5 trådte konventionen og de til denne knyttede tre protokoller i  

 kraft den 2. december 1983, dvs. 6 måneder efter deponeringen den 2. juni  

 1983 af det 20. ratifikationsinstrument (Polen); Danmarks  

 ratifikationsinstrument deponeredes den 7. juli 1982. De første 20  

 ratifikationer omfatter følgende lande: Bulgarien, Danmark, Ecuador, Finland,  

 Den hviderussiske socialistiske Sovjetrepublik, Japan, Jugoslavien, Kina,  

 Laos, Mexico, Mongoliet, Polen, Schweiz, Sovjetunionen, Sverige,  

 Tjekkoslovakiet, Den tyske demokratiske Republik, Den ukrainske socialistiske  

 Sovjetrepublik, Ungarn og Østrig.
Endvidere har Norge den 7. juni 1983  

 ratificeret og Guatemala den 21. juli 1983 tiltrådt konventionen og de tre  

 protokoller, der i medfør af artikel 5 vil træde i kraft for disse landes  

 vedkommende henholdsvis den 7. december 1983 og den 21. januar 1984.
