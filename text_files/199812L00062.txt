Fremsat den 28. oktober 1998 af  

 kulturministeren (Elsebeth Gerner Nielsen) Forslag til Lov om ændring af lov om  

 biblioteksafgift (Gradueret skala ved udbetaling af biblioteksafgift,  

 skolebibliotekernes bestandsindberetninger m.v.) § 1 I lov om biblioteksafgift, jf. lovbekendtgørelse nr. 132 af 13.  

 februar 1997, foretages følgende ændringer:
 1. I § 2, stk. 1, nr. 3, ændres »Danmark,  

 og« til: »Danmark,«.
 2. I § 2, stk. 1, indsættes efter nr.  

 3 som nyt nummer:
 »4)	illustratorer, som over for Biblioteksstyrelsen dokumenterer, at  

 deres frembringelser særligt er udført til oversættelser,  

 gendigtninger, genfortællinger eller bearbejdelser af fremmedsprogede  

 værker til dansk, og«.
 Nr. 4 bliver herefter nr. 5.
 3. § 2, stk. 1, nr. 4, som bliver nr. 5, affattes  

 således:
»5)	andre bidragydere til de i nr. 1 og 3 nævnte bøger,  

 såfremt det over for Biblioteksstyrelsen dokumenteres, at der er tale  

 om væsentlige bidrag til en titel, dog udbetales der ikke afgift for  

 bidrag, der er frembragt som led i et ansættelsesforhold, som omfatter  

 redaktionelt arbejde.« 4. I § 2, stk. 2, indsættes som 2.  

 pkt.:
»Kulturministeren kan fastsætte, at stk. 1  

 også skal finde anvendelse på digitale frembringelser, der  

 udelukkende består af litterært materiale.« 5. I § 4, stk. 2, indsættes som 2.  

 pkt.:
»Berettigede efter § 2, stk. 1, nr. 5, modtager  

 kun en sjettedel afgift.« 6. § 4, stk. 3, ophæves og i stedet  

 indsættes:
 »Stk. 3. Fra og med 1999 foretages udbetaling af  

 biblioteksafgift efter stk. 1-2 til en berettiget person på  

 følgende måde:
 1)	Beløb indtil 300.000 kr. udbetales uden reduktion.
 2)	Af beløb over 300.000 kr. og indtil 400.000 kr. udbetales to  

 tredjedele.
 3)	Af beløb over 400.000 kr. og indtil 500.000 kr. udbetales  

 halvdelen.
 4)	Af beløb over 500.000 kr. udbetales en tredjedel.
 Stk. 4. Beløbsgrænserne i stk. 3 reguleres  

 årligt med satsreguleringsprocenten, jf. lov om en  

 satsreguleringsprocent.
Stk. 5. For udlånsenheder på folkeskolens  

 biblioteker udbetales der fuld afgift efter stk. 1-2 for de  

 første 15 eksemplarer pr. titel pr. bibliotek og en tredjedel afgift  

 for de øvrige eksemplarer pr. titel pr. bibliotek.« Stk. 4 bliver herefter stk. 6.
 7. § 5, stk. 1, affattes således:
»Fordelingen af biblioteksafgiften finder sted på  

 grundlag af indberetninger fra folkebiblioteker, folkeskolens biblioteker og  

 Danmarks Blindebibliotek, i det omfang disse biblioteker har deres bogbestand  

 registreret i maskinlæsbar form, og indberetningerne indeholder de  

 nødvendige data til beregning af afgiften.« 8. § 11, stk. 2, ophæves.
§ 2 Loven træder i kraft den 1. januar 1999. § 1, nr. 1-3 og nr. 5,  

 træder dog først i kraft den 1. januar 2000.
Bemærkninger til lovforslaget Almindelige bemærkninger 1. Indledning Formålet med lovforslaget er at gennemføre en  

 række justeringer i den gældende biblioteksafgiftsordning i lyset  

 af de forslag, som ved årsskiftet 1997/98 blev fremlagt af en  

 særligt nedsat arbejdsgruppe i rapporten »Bibliotekspengene«.
Hermed  

 opfyldes bestemmelsen i lovens § 11, stk. 2, hvorefter forslag til  

 revision af loven skal fremsættes for Folketinget i  

 folketingsåret 1998-99.
 Arbejdsgruppen vedrørende Lov om Biblioteksafgift  

 skulle belyse, om den i 1991 gennemførte generelle omlægning af  

 biblioteksafgiftsloven har fungeret efter sin hensigt, samt overveje, om der  

 var anledning til at foretage justeringer i 1991-loven og i de administrative  

 forskrifter, der er udstedt i henhold til denne lov.
 Det påhvilede særligt gruppen at tage  

 stilling til, om der bør ske ændringer i den overgrænse  

 for biblioteksafgift på 200.000 kr., som efter den gældende lovs  

 § 4, stk. 3, vil træde i kraft den 1. januar 1999, hvis loven  

 ikke bliver ændret.
 Arbejdsgruppen bestod af repræsentanter for Danske  

 skønlitterære Forfattere, Dansk Forfatterforening, Dansk  

 Oversætterforbund, Danske Billedautorer, Dansk Komponist Forening,  

 Danske Jazz-, Beat- og Folkemusikautorer, Danske Populærautorer,  

 Fællesrådet for Udøvende Kunstnere, Danmarks  

 Biblioteksforening og Kommunernes Skolebiblioteksforening.
 De gældende lovbestemmelser om biblioteksafgift er  

 samlet i lovbekendtgørelse nr. 312 af 6. maj 1997.
 Motiverne til biblioteksafgiftsloven findes i FT 1990-91,  

 2. samling, sp. 1233, 1711, 6108, 6587, A sp. 2687 og B sp. 703, og FT  

 1996-97 s. 1435, 2777, 2963, A s. 1663, 1669, B s. 159 og 248.
 Til loven knytter sig en bekendtgørelse nr. 312 af  

 6. maj 1997 om biblioteksafgift.
 Formuleringen af de bestemmelser i den gældende lov,  

 som berøres af lovforslaget, findes i bilag 1.
I forbindelse med lovforslagets forberedelse har rapporten  

 været drøftet med Dansk Forfatterforening og Danske  

 skønlitterære Forfattere.
Der er under disse drøftelser  

 opnået en forståelse mellem kulturministeren og de to  

 forfatterforeninger om, hvilke ændringer der bør søges  

 gennemført i de gældende bestemmelser.
 Lovforslaget vedrører biblioteksafgiftslovens  

 traditionelle anvendelsesområde, dvs. afgift i forbindelse med  

 bibliotekernes benyttelse af bøger, herunder lydbøger,  

 grammofonplader og originalkunst m.v.
Spørgsmålet om bibliotekernes anvendelse af  

 nye medier såsom edb-programmer, multimedieværker i digital form,  

 film m.v. omfattes ikke af lovforslaget.
Disse spørgsmål har  

 været behandlet af UBIS (Udvalget om Bibliotekerne i  

 Informationssamfundet), som i oktober 1997 har afgivet en betænkning  

 (bet. nr. 1347), hvori der blandt andet stilles visse forslag om  

 ændringer i ophavsretsloven.
Disse forslag vil i efteråret 1998  

 blive gjort til genstand for drøftelser med de ophavsretlige  

 organisationer, som ikke var repræsenteret i UBIS.
I lyset af  

 resultatet af disse drøftelser vil spørgsmålet om  

 ændringer i ophavsretsloven blive taget op i sammenhæng med de  

 løbende revisioner af ophavsretsloven, som i disse år er en  

 følge af udviklingen inden for EU.
Biblioteksafgiften før og efter 1992 Før 1992 Hovedtrækkene i biblioteksafgiftsordningen  

 før 1992 var følgende:
Efter 1992 Med Folketingets vedtagelse af lov nr. 354 af 6. juni 1991  

 blev der gennemført fundamentale ændringer af  

 biblioteksafgiften:
 På baggrund af, at der efter 1991-loven fremtidig  

 skulle ydes biblioteksafgift til en række nye grupper af berettigede,  

 blandt andre oversættere, blev finanslovsbevillingen til almindelig  

 biblioteksafgift i forbindelse med 1991-lovens vedtagelse forhøjet med  

 7,5 mio. kr.
 Endvidere blev rådighedsbeløbet for  

 grammofonplader m.v. forhøjet fra 1 mio. kr. til 2 mio. kr., og  

 rådighedsbeløbet for billedkunst blev forhøjet fra ca.  

 30.000 kr. til 100.000 kr.
 Udviklingen i de statslige udgifter til  

 biblioteksafgiftsformål i perioden 1985 til 1997 er belyst i  

bilag 2, hvoraf fremgår, at udgifterne i de nævnte  

 år er steget fra ca. 76,4 mio. kr. til 141,1 mio. kr.
2. Arbejdsgruppens rapport Arbejdsgruppen færdiggjorde sin rapport den 18.  

 december 1997.
 I rapporten tager gruppen udgangspunkt i, at  

 biblioteksafgiftens sigte er at støtte dansk kultur på en  

 måde, der samtidig indebærer samfundets anerkendelse af, at  

 værker gennem det offentlige biblioteksvæsen stilles til  

 rådighed for offentligheden.
Med dette udgangspunkt finder arbejdsgruppen, at  

 biblioteksafgiften i hovedtræk har fungeret efter sin hensigt, og at  

 der ikke er grundlag for at stille forslag om ændringer, der  

 berører lovens hovedprincipper, herunder det princip, at afgiften  

 tildeles efter objektivt målbare kriterier.
Arbejdsgruppen har noteret  

 sig, at den danske biblioteksafgift ikke umiddelbart lader sig sammenligne  

 med tilsvarende ordninger i andre lande.
Ordningen er efter gruppens  

 opfattelse en national kulturstøtteordning, der grundlæggende  

 har fungeret tilfredsstillende, og som er tilpasset danske holdninger og  

 danske forhold.
Arbejdsgruppen finder derfor ikke, at der kan opnås  

 væsentlig inspiration til ændringer fra andre landes  

 systemer.
 Ud over de principielle overvejelser har arbejdsgruppen  

 fremlagt en række forslag til ændringer og justeringer af  

 afgiftsordningen, såvel når det gælder selve  

 biblioteksafgiftsloven som de siden 1991 i henhold til denne lov udstedte  

 forskrifter.
 Det drejer sig om følgende forslag:
Grundlaget for afgiftsberegning Det foreslås, at grundlaget for afgiftsberegningen  

 forbedres, dels ved en supplering af den nationalbibliografiske registrering  

 af bidragyderes navne, dels ved ændring af klassificeringen af bidrag  

 og dels ved revision af Biblioteksstyrelsens register over afgiftsmodtagere  

 og deres værker.
Biblioteksafgift til efterlevende Arbejdsgruppens flertal foreslår, at  

 biblioteksafgift til efterlevende udgår af biblioteksafgiftsloven.
Den  

 nugældende ordning aftrappes over en femårig periode,  

 således at efterlevende efter afgiftsmodtagere, som afgår ved  

 døden i denne periode, modtager 50 pct., 40 pct., 30 pct., 20 pct. og  

 10 pct. af fuld afgift.
Personer, som ved lovens revision oppebærer  

 ydelse som efterlevende, bevarer denne efter de hidtil gældende  

 bestemmelser.
 Et mindretal indstiller ordningen afskaffet, men  

 foreslår oprettelsen af en særlig pulje, hvis midler anvendes til  

 at tilgodese de efterlevende.
Et andet mindretal indstiller ordningen med ydelser til  

 efterlevende fortsat uændret, subsidiært aftrappet over en meget  

 lang periode, f.eks. således at alle efterlevende efter personer, som  

 modtog afgift ved lovens revision, bevarer retten til afgift uændret,  

 og således at umyndige børn fortsat er berettigede.
Disse  

 medlemmer ønsker, at der under alle omstændigheder  

 afsættes midler til de efterlevende, og at de fordeles efter objektive  

 kriterier.
En gradueret skala ved udbetaling af biblioteksafgift Det foreslås at indføre en gradueret skala  

 ved udbetaling af biblioteksafgift, således at:
 Beløb indtil 300.000 kr. udbetales uden  

 reduktion.
 Af beløb ud over 300.000 kr. udbetales 1/2.
 Af beløb ud over 400.000 kr. udbetales 1/3.
 Beløbsgrænserne reguleres årligt med  

 satsreguleringsprocenten og nyvurderes ved væsentlige ændringer i  

 beregningsgrundlaget.
Vægtninger for særlige litteraturtyper Det foreslås, at vægtningen for noder  

 ændres fra 3 til 6 point pr. side.
 Det foreslås, at vægtningen for oversat lyrik  

 ændres fra 1/3 til 2 point (1/3 point som oversættelse x 6 point  

 som lyrik) pr. side.
Det foreslås, at vægtningen for  

 dansk/fremmedsprogs og fremmedsprogs/dansk ordbøger ændres fra 1  

 til 1/3 point pr. side.
To af arbejdsgruppens medlemmer finder dette  

 betænkeligt.
Illustrationer, der er udført særligt med  

 henblik på udgivelsen af en dansk oversættelse Det foreslås, at illustrationer, der er  

 udført særligt med henblik på udgivelsen af et  

 fremmedsproget værk i dansk oversættelse, skal berettige  

 illustrator til biblioteksafgift på samme måde som illustrationer  

 udført med henblik på et originalt dansksproget værk.
Omslagsillustrationer Det foreslås, at omslagsillustrationer skal
indgå i beregningsgrundlaget for biblioteksafgift til  

 illustratorer, det vil sige, at en omslagsillustration regnes med, hvis den  

 pågældende har udført illustrationer i bogen.
Redaktører og »andre bidragydere« Det foreslås, at redaktører og øvrige  

 »andre bidragydere« (jf. biblioteksafgiftslovens § 2,  

 stk. 1, nr. 4) skal være berettigede til 1/6 afgift efter  

 dokumentation for konkrete bidrag til en titel.
Redaktører, der er  

 ansat til at udføre redaktionelt arbejde, berettiges ikke til  

 afgift.
Bidrag til årbøger Det foreslås, at bidrag til årbøger  

 skal berettige til biblioteksafgift efter dokumentation, som lignende  

 bidrag til antologier m.v.
Bibliotekerne bør registrere alle  

 enkelteksemplarer særskilt.
Bidrag til årbøger, der har  

 karakter af kataloger, skal ikke berettige til afgift. Ét af  

 arbejdsgruppens medlemmer kan ikke støtte dette forslag.
 Rådighedsbeløb for grammofonplader m.v.
Arbejdsgruppen anbefaler, at rådighedsbeløbet  

 for grammofonplader m.v. forøges betydeligt i lyset af udviklingen  

 på området.
En forøgelse må ikke ske på  

 bekostning af det almindelige biblioteksafgiftsbeløb.
Der bør  

 ved fastsættelse af størrelsen af bevillinger til den  

 almindelige biblioteksafgift og rådighedsbeløbet  

 tilstræbes ligestilling mellem musik-cd'en og bogen.
3. Kulturministeriets stilling til arbejdgruppens  

 rapport samt forslag i øvrigt Kulturministeriet er enig med arbejdsgruppen i, at den  

 gældende biblioteksafgiftsordning af 1991 i sine hovedtræk  

 må siges at have fungeret tilfredsstillende, og at der ikke er grundlag  

 for at stille forslag om ændringer, der berører lovens  

 hovedprincipper, herunder det princip, at afgiften tildeles efter objektivt  

 målbare kriterier.
 Ved en nærmere vurdering af arbejdsgruppens forslag  

 må der skelnes mellem forslag, der giver anledning til  

 lovændringer, og forslag, som kan gennemføres ved administrative  

 foranstaltninger og ændringer i bekendtgørelsen om  

 biblioteksafgift.
3.1. Forslag fra arbejdsgruppen, som kan give anledning  

 til ændring af loven Illustrationer, der er udført særligt med  

 henblik på udgivelsen af en dansk oversættelse Kulturministeriet er enig med arbejdsgruppen i, at  

 illustrationer, der er udført særligt med henblik på  

 udgivelsen af et fremmedsproget værk i dansk oversættelse,  

 bør berettige illustrator til biblioteksafgift på samme  

 måde som illustrationer udført med henblik på et originalt  

 dansksproget værk.
Lovforslagets nr. 1 og 2 er udformet i  

 overensstemmelse hermed.
Redaktører og »andre bidragydere« Kulturministeriet er enig med arbejdsgruppen i, at  

 redaktører og øvrige »andre bidragydere« skal være  

 berettigede til biblioteksafgift på grundlag af dokumentation for  

 konkrete bidrag til en titel, medmindre bidragene er udført som led i  

 et ansættelsesforhold, der omfatter redaktionelt arbejde.
Retten  

 begrænses til 1/6 afgift.
Lovforslagets nr. 3 og 5 er udformet i  

 overensstemmelse hermed.
De dokumentationskrav, der følger af de to  

 ovennævnte forslag vedrørende illustrationer, der er  

 udført særligt med henblik på udgivelsen af en dansk  

 oversættelse, og vedrørende redaktører og »andre  

 bidragydere«, nødvendiggør en mindre udvidelse af  

 Biblioteksstyrelsens administrative ressourcer.
Der henvises herom til pkt. 6  

 nedenfor.
En gradueret skala ved udbetaling af  

 biblioteksafgift Kulturministeriet er enig med arbejdsgruppen i, at der med  

 virkning fra den 1. januar 1999 bør gennemføres en gradueret  

 skala ved udbetaling af biblioteksafgift i stedet for den gældende lovs  

 faste overgrænse for udbetaling på 200.000 kr.
Efter  

 drøftelserne med de to forfatterforeninger er der derfor medtaget et  

 forslag af denne art i lovforslaget.
Forslaget går ud på, at den  

 faste overgrænse på 200.000 kr. erstattes med en gradueret skala,  

 der er opbygget på følgende måde: 1) Beløb indtil  

 300.000 kr. udbetales uden reduktion. 2) Af beløb over 300.000 kr.  

 udbetales to tredjedele. 3) Af beløb over 400.000 kr. udbetales  

 halvdelen. 4) Af beløb over 500.000 kr. udbetales en tredjedel.
Der  

 henvises i øvrigt til bemærkningerne til lovforslagets nr.  

 6.
Skolebibliotekernes bestandsindberetninger Arbejdsgruppen har i sin rapport drøftet  

 spørgsmålet om skolebibliotekernes bestandsindberetninger  

 på baggrund af de retningslinier for 1997, som blev fastlagt af  

 Biblioteksstyrelsen i december 1996.
Gruppen er enig i, at eksemplarer, der ikke er til  

 rådighed for individuel benyttelse, skal udelades, og  

 modsætningsvis, at eksemplarer, der er til rådighed for  

 individuelle lån skal medtages.
Dette gælder såvel for  

 undervisningsbøger - de såkaldte »taskebøger« - som for  

 visse klassesæt-eksemplarer, der tidligere alle blev medregnet ved  

 beregningen af biblioteksafgift.
Gruppen konstaterer imidlertid, at den  

 tekniske gennemførelse af dette ikke er uden administrative  

 vanskeligheder.
 To medlemmer af arbejdsgruppen ønsker, at  

 vejledningen om skolebibliotekernes indberetninger gøres mere entydig,  

 og at det gøres skolebibliotekerne klart, at det kun er  

 taskebøger, der skal holdes uden for indberetningen til  

 biblioteksafgift, og at klassesæt-eksemplarer, som kan udlånes  

 løbende gennem skoleåret, stadig skal indberettes og indgå  

 i beregningen.
Efter at arbejdsgruppens rapport var færdiggjort i  

 december 1997 traf Biblioteksafgiftsnævnet den 2. februar 1998  

 afgørelse i to konkrete sager, hvorefter klassesæt, men ikke  

 taskebøger, skal være berettiget til afgift.
Samtidig meddelte  

 nævnet Biblioteksstyrelsen, at de to afgørelser burde komme  

 andre berettigede i en tilsvarende situation til gode.
Nævnet anmodede  

 derfor Biblioteksstyrelsen om generelt at foretage en revurdering af  

 sådanne sager for så vidt angik afgiftsåret 1997.
 På baggrund af de betydelige fordelingsmæssige  

 og administrative vanskeligheder, som har været en følge af  

 Biblioteksafgiftsnævnets afgørelser, finder Kulturministeriet,  

 at der på området er behov for en direkte og klar  

 lovregulering.
Efter at spørgsmålet har været  

 drøftet med de to forfatterforeninger, foreslår  

 Kulturministeriet, at der i lovens § 4 indsættes en bestemmelse,  

 hvorefter der for skolebibliotekernes vedkommende skal beregnes fuld afgift  

 for de første 15 eksemplarer af en titel og en tredjedel afgift for de  

 øvrige eksemplarer.
Lovforslagets nr. 6 er udformet i overensstemmelse  

 hermed.
Biblioteksafgift til efterlevende Efterlevende ægtefæller m.v. modtager efter  

 den gældende lovs § 3 i dag 50 pct. af, hvad afdøde ville  

 have modtaget.
Et flertal i arbejdsgruppen har foreslået, at  

 biblioteksafgift til efterlevende udgår af loven efter en  

 overgangsperiode på 5 år.
I overgangsperioden skal efterlevende  

 efter afgiftsmodtagere, som afgår ved døden i denne periode,  

 modtage 50 pct., 40 pct., 30 pct., 20 pct. og 10 pct. af fuld afgift.  

 Personer, som ved lovens revision modtager ydelse som efterlevende, bevarer  

 denne ydelse.
Under høringen over lovforslaget har Danmarks  

 Biblioteksforening, Danske Jazz-, Beat- og Folkemusikautorer og Kommunernes  

 Skolebiblioteksforening udtalt sig imod afgift til efterlevende.
Det  

 anføres, at der er tale om en kulturstøtte, som bør  

 være rettet direkte mod de berettigede og ikke disses arvinger.
Derimod  

 mener Danske Tegneserieskabere, at en beskæring af de efterlevendes ret  

 ville være en forringelse af vilkårene for kunstnerne, der i  

 så fald måtte ofre en sikring af deres efterladte større  

 opmærksomhed   på bekostning af deres kunst.
 Efter at spørgsmålet har været  

 drøftet med de to forfatterforeninger, finder Kulturministeriet, at  

 forslaget om at afskaffe biblioteksafgiften til efterlevende ikke bør  

 medtages i lovforslaget.
3.2. Stillingtagen til andre forslag fra  

 arbejdsgruppen Arbejdsgruppen har fremlagt en række andre forslag  

 til praktiske forbedringer af den gældende ordning samt forslag til  

 fordelingsmæssige justeringer m.v., som kræver ændringer i  

 den gældende bekendtgørelse.
 Kulturministeriet kan i hovedsagen tilslutte sig gruppens  

 forslag og vil være indstillet på i samarbejde med  

 Biblioteksstyrelsen at gennemføre de nødvendige administrative  

 foranstaltninger og ændringer i bekendtgørelsen om  

 biblioteksafgift.
 Med hensyn til grundlaget for afgiftsberegningen er det  

 således hensigten at sætte Biblioteksstyrelsen i stand til  

 løbende at supplere Nationalbibliografiens data vedrørende,  

 hvem der er berettigede til afgift, samt til at gennemføre en revision  

 af styrelsens register over afgiftsmodtagere.
 Med hensyn til den løbende supplering af de  

 nationalbibliografiske data og revisionen af biblioteksafgiftsregistret m.v.  

 vil de nødvendige ændringer i de administrative forskrifter  

 tidligst kunne få virkning for beregningen af biblioteksafgift i  

 år 2000. Det samme vil gælde for forslagene om administrative  

 ændringer, som tilsigter at give muligheder for de berettigede til  

 gennem indsendelse af dokumentation at få medregnet  

 omslagsillustrationer eller at opnå afgift for bidrag til  

 årbøger eller at opnå en justering af delingen af afgift  

 mellem primære og sekundære bidragydere til en bog.
 For så vidt angår de fordelingsmæssige  

 konsekvenser af de af arbejdsgruppen forelåede nye vægtninger for  

 særlige materialetyper m.v. kan der oplyses følgende:
Dansk Forfatterforening har i forbindelse med  

 høringen over lovforslaget påpeget, at den ændrede  

 vægtning for ordbøger vil have en meget markant virkning for en  

 begrænset gruppe forfattere.
Foreningen finder derfor, at  

 afgiftsreduktionen bør gennemføres via en nedtrapning af  

 afgiften i en overgangsperiode.
Kulturministeriet er enig i de  

 fremførte synspunkter og vil være indstillet på, at  

 afgiftsreduktionen for ordbøger gennemføres med en  

 overgangsperiode på et år, hvor der kun gennemføres en  

 afgiftsreduktion fra 1 point til 2/3 point.
 Under høringen har de illustratorer, der  

 udgør en sektion af gruppen Børne- og Ungdomslitteratur i Dansk  

 Forfatterforening, gjort gældende, at vægtningen for  

 billedbøger bør ændres fra 3 point til 4 point pr. side,  

 idet denne gruppe af berettigede har haft et fald i biblioteksafgift under  

 den gældende lov.
Danske Billedautorer går ind for, at  

 omslagsillustrationer   ud over at tælle med sammen med de  

 øvrige illustrationer i en bog   i sig selv bør udløse  

 biblioteksafgift, da dette bedre vil afspejle forsideillustrationers  

 vægt.
Det nævnes blandt andet, at børn og unge  

 primært vælger bøger efter omslaget.
Billedautorerne  

 ønsker endvidere en forbedring for illustratorer, fotografer og andre,  

 når det gælder spørgsmålet, i hvilken  

 udstrækning »spredte og enkeltstående bidrag« bør  

 udløse biblioteksafgift.
Det anføres, at den nuværende  

 praksis, som ved Biblioteksstyrelsens mellemkomst er fastlagt ved  

 forhandlinger mellem de relevante interesseorganisationer, afskærer  

 bidrag fra afgift, selv om de efter Billedautorernes opfattelse må  

 regnes for væsentlige for bogen.
Herudover mener Billedautorerne, at de  

 dele af pointværdien for en titel, som vedrører billeder og ikke  

 kommer til udbetaling, ikke skal tilbageføres til den samlede  

 afgiftssum, men skal omfordeles til billedautorer, da det er bidrag fra denne  

 gruppe, der oftest, af forskellige grunde, ikke udløser afgift.  

 Endelig finder Danske Billedautorer   ligesom illustratorerne i Dansk  

 Forfatterforening - at vægtningen for billedbøger bør  

 ændres fra 3 point til 4 point pr. side, jf. ovenfor.
 Danske Tegneserieskabere ønsker, at  

 vægtningen for tegneserier - på linie med de ovennævnte  

 forslag for billedbøger - ændres fra 3 point til 4 point pr.  

 side, samt at forslaget om, at omslagsillustrationer skal tælles med  

 ved beregningen af afgift til illustratorer, også bør finde  

 anvendelse på tegneserier.
 Kulturministeriet kan ikke tilslutte sig forslagene om en  

 ændret pointtildeling for billedbøger og tegneserier.  

 Ministeriet er opmærksom på, at der for billedbøger   med  

 forbehold for visse forskelle i opgørelsesmåde   synes at kunne  

 konstateres en vis nedgang i biblioteksafgiften for billedbøger fra  

 3,82 pct. til 2,77 pct., når man sammenligner året 1991 med 1998.  

 Ministeriet mener imidlertid ikke, at den nævnte nedgang, som ikke har  

 været genstand for særlig analyse i den nedsatte arbejdsgruppe,  

 er af en sådan karakter, at den på det foreliggende grundlag  

 bør foranledige en ændring af de gældende  

 vægtningsbestemmelser for billedbøger og tegneserier.
Når det gælder de øvrige forslag,  

 finder Kulturministeriet at burde fastholde de forslag om illustrationer  

 særligt udført til oversættelser og omslagsillustrationer,  

 der er fremlagt af den nedsatte arbejdsgruppe.
Det tilføjes, at  

 arbejdsgruppen har anbefalet, at spørgsmålet om »spredte og  

 enkeltstående bidrag« fortsat bør løses ved forhandling  

 mellem de berørte organisationer, og at arbejdsgruppen af principielle  

 grunde ikke har kunnet tilslutte sig tanken om, at pointværdien  

 vedrørende billeder, som ikke kommer til udbetaling, skulle omfordeles  

 til billedautorer.
Særligt om årbøger Efter biblioteksafgiftsbekendtgørelsens § 10,  

 stk. 2, udløser årbøger kun afgift til bidragydere,  

 der er registreret i Nationalbibliografien.
 Arbejdsgruppens flertal foreslår, at berettigelse  

 til biblioteksafgift for bidrag til årbøger ikke længere  

 begrænses til bidragydere, hvis navn er nævnt i  

 Nationalbibliografien, men opnås gennem dokumentation som ved bidrag  

 til antologier m.v.
 Flertallet finder det utilfredsstillende, at  

 bibliotekernes praksis ved registrering af årbøger  

 vanskeliggør en korrekt optælling af enkeltårgange af  

 årbøger og foreslår, at registreringspraksis ændres,  

 således at alle enkeltårgange af årbøger registreres  

 selvstændigt.
Ét medlem af arbejdsgruppen kan ikke støtte  

 flertalsforslaget, fordi det, såvel principielt som praktisk, er  

 særdeles vanskeligt at sondre mellem årbøger og  

 tidsskrifter, hvis bidragydere aldrig har været berettigede til  

 biblioteksafgift.
Det vil i mange tilfælde bero på en  

 tilfældighed, om et bidrag publiceres i et tidsskrift eller i en  

 årbog.
Dertil kommer, at mange bidrag til årbøger  

 udføres som en del af forfatternes almindelige arbejde.
Endelig er det  

 ikke en holdbar løsning at pålægge kommunerne at  

 udføre en særlig optælling, der ikke er kontrollerbar.
Under høringen over arbejdsgruppens rapport har  

 Bibliotekslederforeningen, Danmarks Biblioteksforening og Københavns  

 Kommune frarådet en gennemførelse af forslaget, fordi det  

 indebærer, at bibliotekerne skal ændre deres  

 registreringspraksis, således at alle enkelteksemplarer af  

 årbøger registreres særskilt. Årbøger er  

 periodica, og et flertal af bibliotekerne registrerer dem derfor som  

 tidsskrifter og ikke som bøger.
En gennemførelse af  

 arbejdsgruppens forslag vil derfor kræve omregistrering af en meget  

 stor mængde årbøger og påføre en lang  

 række kommuner væsentlige udgifter.
Under høringen over  

 lovforslaget har Danmarks Biblioteksforening af de nævnte grunde  

 anbefalet, at bidragydere til årbøger ikke skal have afgift.
 Kulturministeriet har forståelse for de  

 fremførte indvendinger og finder derfor, at arbejdsgruppens forslag  

 bør gennemføres i en modificeret form, der ikke umiddelbart  

 kræver nogen omfattende omregistrering på bibliotekerne.
Ministeriet vil derfor i de administrative forskrifter  

 præcisere, at bidragydere til årbøger - i tilfælde  

 hvor de ikke er registreret i Nationalbibliografien - ved dokumentation over  

 for Biblioteksstyrelsen kan opnå ret til biblioteksafgift, medmindre  

 der er tale om mange bidragydere.
Samtidig vil ministeriet anmode  

 Biblioteksstyrelsen om at tilskynde bibliotekerne til at gå over til at  

 registrere de enkelte årgange af årbøger særskilt.  

 Det bemærkes, at retten til afgift fortsat vil være betinget af,  

 at de pågældende årbøger fremgår af de  

 elektroniske indberetninger fra de biblioteker, som faktisk registrerer  

 enkelte årgange særskilt på en sådan måde, at  

 de umiddelbart kan indgå i afgiftsberegningen.
 Særligt om rådighedsbeløbet for  

 grammofonplader m.v.
 Efter biblioteksafgiftslovens § 8 opføres der  

 årligt på finansloven et rådighedsbeløb til  

 fordeling efter ansøgning til komponister, tekstforfattere,  

 udøvende kunstnere og andre, hvis grammofonplader, lydbånd og  

 andre lydbærende materialer er udgivet i Danmark og benyttes på  

 bibliotekerne.
 Efter lovens § 9 opføres der ligeledes et  

 rådighedsbeløb for originalkunst eller diasserier, grafik,  

 fotografier og plakater.
 Ved lovrevisionen i 1991 blev  

 rådighedsbeløbet for grammofonplader m.v. forhøjet fra 1  

 mio. kr. til 2 mio. kr., og rådighedsbeløbet for billedkunst fra  

 ca. 30.000 kr. til 100.000 kr.
 Arbejdsgruppen har drøftet  

 rådighedsbeløbsordningerne for grammofonplader m.v. og  

 billedkunst.
Gruppen finder, at ordningerne har virket  

 tilfredsstillende, således som de hidtil er blevet administreret, men  

 at især rådighedsbeløbet for grammofonplader m.v. må  

 forøges betydeligt på baggrund af bibliotekernes beholdninger af  

 musik-cd er.
En forøgelse bør imidlertid ikke ske på  

 bekostning af det almindelige biblioteksafgiftsbeløb.
Arbejdsgruppen anfører, at der ved  

 fastsættelsen af størrelsen af bevillingen til almindelig  

 biblioteksafgift og rådighedsbeløbet bør tilstræbes  

 en ligestilling mellem forfatterne og musikkens skabende og udøvende  

 kunstnere, således at en musik-cd beløbsmæssigt  

 ligestilles med en bog i biblioteksafgiftsmæssig henseende.
De samlede  

 bevillinger bør udvides i takt med, at der kommer flere materialetyper  

 i bibliotekernes samlinger.
Ét medlem af arbejdsgruppen finder, at alle  

 materialer i bibliotekerne bør være ligestillede.
Der bør  

 ikke være en fast fordeling af biblioteksafgiften mellem  

 materialetyperne, men mulighed for, at fordelingen ændrer sig i takt  

 med en ændret sammensætning af bibliotekernes  

 materialesamlinger.
 Rådighedsbeløbet for grammofonplader m.v. er  

 i 1998 på 2.278.213 kr., svarende til 1,6 pct. af den samlede  

 finanslovsbevilling til biblioteksafgift.
Grundlaget for fordelingen af dette beløb er det  

 samme som for fordelingen af biblioteksafgift for bøger:  

 bibliotekernes materialebestand.
Af denne udgør grammofonplader m.v.  

 4,4 pct. i folke- og skolebiblioteker under ét.
I folkebibliotekerne  

 alene udgør bestanden af grammofonplader m.v. 7 pct.
I det mindretal  

 af folkebiblioteker, som har egentlige musikafdelinger, udgør  

 bestanden af grammofonplader m.v. 9,5 pct.
 På denne baggrund finder Kulturministeriet at burde  

 følge arbejdsgruppens anbefaling af en væsentlig  

 forhøjelse af rådighedsbeløbet for grammofonplader  

 m.v.
Ministeriet vil derfor være indstillet på at  

 søge den samlede bevilling til biblioteksafgiftsformål  

 øget med 3 mio. kr. med henblik på en forøgelse af  

 rådighedsbeløbet for grammofonplader m.v., således at  

 dette i forhold til materialebestanden af musikbærende medier kommer  

 mere på linie med biblioteksafgiften for bøger.
Forslaget har  

 under høringen fået støtte fra Bibliotekarforbundet,  

 Danmarks Biblioteksforening, Danske Jazz-, Beat- og Folkemusikautorer og  

 Kommunernes Skolebiblioteksforening.
Særligt om indlæsere af lydbøger Arbejdsgruppen har særlig drøftet den andel  

 af rådighedsbeløbet for grammofonplader m.v., som tilgår  

 indlæsere af lydbøger.
Arbejdsgruppens flertal finder, at indlæsere af  

 lydbøger bør holdes helt ude af ordningen.
Deres indsats kan  

 ikke sidestilles med musikkens skabende og udøvende kunstnere.
Det er  

 i en kulturstøtteordning ikke rimeligt, at de, for deres stort set  

 anonyme og honorarbaserede indsats, opnår andel i  

 støttebeløbet.
Når bøger indlæses på  

 lydbånd, er det ofte for at imødekomme et læsehandicap, og  

 ikke fordi lydbøger i sig selv er et kunstnerisk medie, der kan  

 ligestilles med musik-cd en.
 Ét medlem af arbejdsgruppen fremhæver, at der  

 bag den udøvende kunstner i forbindelse med lydbøger - det vil  

 sige oplæsernes præstation - ligger de samme krav til talent og  

 professionalisme som til andre præstationer, som modtager støtte  

 fra bibliotekspengene, hvorfor dette medlem ikke kan støtte  

 forslaget.
 Under høringen over lovforslaget har Danmarks  

 Biblioteksforening, Danske Jazz-, Beat- og Folkemusikautorer, Kommunernes  

 Skolebiblioteksforening tilkendegivet, at man finder, at indlæsere  

 bør udgå af ordningen.
Kulturministeriet må være af den opfattelse,  

 at det fortsat bør være muligt for personer, der f.eks.  

 til brug for blinde og andre læsehandicappede har foretaget en  

 tilsyneladende neutral indlæsning af litterære værker, at  

 få del i rådighedsbeløbet for grammofonplader m.v.  

 Sådanne indlæsninger stiller netop ofte for at opnå sit  

 særlige neutrale formål store professionelle krav til  

 indlæseren.
Kulturministeriet kan derfor ikke tilslutte sig forslaget  

 fra arbejdsgruppens flertal.
3.3. Forslag om ændringer i øvrigt Litteratur i digital form Efter den gældende lovs § 1, stk. 2,  

 finder biblioteksafgiftsordningen   ud over på bøger i papirform  

   også anvendelse på litteratur indlæst på  

 lydbånd de såkaldte lydbøger.
Derimod kan litteratur i  

 digitaliseret form ikke antages at være omfattet af biblioteksafgiften.  

 Da litterære tekster i de senere år i en vis udstrækning er  

 begyndt at indgå i bibliotekernes samlinger, foreslås det i  

 lovforslagets nr. 4, at der gives kulturministeren en bemyndigelse til  

 såfremt udviklingen skulle vise det påkrævet   at  

 fastsætte, at biblioteksafgiftsordningen også skal kunne finde  

 anvendelse på tekster, som på bibliotekerne står til  

 rådighed for brugerne i digital form.
Der henvises til  

 bemærkningerne til lovforslagets nr. 4.
Nogle biblioteker udgår af loven Efter lovens § 5 skal fordelingen af biblioteksafgift  

 finde sted på grundlag af indberetninger fra folkebibliotekerne og  

 folkeskolens biblioteker samt Folkebibliotekernes Depotbibliotek,  

 Folkebibliotekernes Indvandrerbibliotek, Danmarks Blindebibliotek og  

 Søfartens Bibliotek.
Det foreslås, at Depotbiblioteket,  

 Indvandrerbiblioteket og Søfartens Bibliotek udgår.
Forslaget er  

 af teknisk karakter.
Lovforslagets nr. 7 er udformet i overensstemmelse  

 hermed.
Præcisering af edb-indberetningernes  

 anvendelighed Lovens § 5 bestemmer endvidere, at grundlaget for  

 fordelingen af biblioteksafgift er indberetninger fra de nævnte  

 biblioteker i det omfang, disse har deres bogbestand registreret i  

 maskinlæsbar form, det vil sige på edb.
Kulturministeriet foreslår, at bestemmelsen  

 tydeliggøres, således at det klart gøres til en  

 forudsætning for, at indberettede data indgår i grundlaget for  

 fordelingen, at disse er tjenlige til en maskinel videre bearbejdning ved  

 beregningen af afgift.
Lovforslagets nr. 7 er også udformet i  

 overensstemmelse hermed.
Vægtning for skønlitteratur Under drøftelserne med de to forfatterforeninger  

 blev der fra foreningsside stillet forslag om i noget højere grad at  

 tilgodese skønlitteraturen, end tilfældet er i dag.
Et  

 sådant forslag har arbejdsgruppen ikke stillet.
 Under drøftelserne blev det blandt andet  

 konstateret, at skønlitteratur for voksne kun indbringer sine  

 forfattere (»primære bidragydere«) 11,5 mio. kr. ud af en samlet  

 bevilling på 140,3 mio. kr.
 Da det må antages, at forfattere til denne form for  

 litteratur i almindelighed er en økonomisk ganske særlig svagt  

 stillet gruppe, har Kulturministeriet tilsluttet sig, at der for den  

 nævnte gruppe forfattere bør foretages en ændring af  

 vægtningen fra 1 point til 1,35 point pr. side, hvad der anslås  

 at ville bringe andelen op på ca. 15,1 mio. kr.
Ved »skønlitteratur« forstås litteratur, som  

 i Nationalbibliografien er klassificeret som skønlitteratur.
Ved  

 litteratur for voksne forstås titler, der af Dansk Bibliotekscenter  

 mærkes som sådan i forbindelse med registreringen i  

 Nationalbibliografien, således at grænsen ligger ved 15 år.  

 Da den mærkning, som Dansk Bibliotekscenter foretager, alene findes for  

 bøger, der er registreret i Nationalbibliografien siden 1976, vil  

 titler fra før dette tidspunkt ikke kunne indgå i den nye  

 vægtning.
Der er i øvrigt lagt vægt på, at lyrik  

 (digte) ikke indgår, og at sekundære bidrag og  

 oversættelser ikke er omfattet.
 Den foreslåede ændring af vægtningen for  

 skønlitteratur kræver ændring af  

 bekendtgørelsen.
4. Forholdet til ophavsretsloven Efter Ophavsretsloven beskyttes blandt andet  

 litterære værker.
Udtrykket litterære værker omfatter  

 såvel skønlitterære som faglitterære  

 fremstillinger.
Beskyttelsen indebærer, at ophavsmanden bl.a. har en  

 eneret til at fremstille eksemplarer af sit værk og til at sprede  

 eksemplarer af værket til almenheden ved salg, udlejning, udlån  

 og lignende.
Der skal således som udgangspunkt indhentes tilladelse fra  

 ophavsmanden til de nævnte udnyttelseshandlinger.
 Ophavsretsloven bygger samtidig på et almindeligt  

 princip om, at eksemplarer af værker, f.eks. bøger, der er solgt  

 eller på anden måde overdraget med ophavsmandens samtykke, frit  

 må viderespredes.
 Det betyder, at den person, institution m.v., der har  

 erhvervet en bog eller lignende, f.eks. frit kan videresælge den,  

 forære den som gave og udlåne den.
 Denne indskrænkning i ophavsmandens ret til at  

 kontrollere den videre distribution af eksemplarer af værker har fundet  

 udtryk i ophavsretslovens § 19.
Efter § 19, stk. 3, bevares ophavsmandens eneret  

 til offentligt udlån kun for udlån af eksemplarer af  

 filmværker og eksemplarer af edb-programmer i digitaliseret form.
Det  

 almindelige offentlige bogudlån er således undtaget fra eneretten  

 til spredning af eksemplarer.
I stedet er forfattere m.v. berettigede til  

 biblioteksafgift på de betingelser, som er angivet i  

 biblioteksafgiftsloven.
Loven om biblioteksafgift er udtryk for en  

 kulturstøtteordning, som har til formål at fremme det danske  

 sprog.
Konsekvensen af at omlægge biblioteksafgiftsloven til en  

 ophavsretlig ordning ville være, at der på grundlag af Danmarks  

 internationale forpligtelser skulle betales vederlag til mange af de  

 udenlandske forfattere, hvis bøger udlånes i Danmark.
 Det fremgår af motiverne til ophavsretsloven, at  

 indskrænkningsbestemmelserne i lovens kapitel 2, herunder § 19,  

 kan fraviges ved aftale, medmindre andet udtrykkeligt er bestemt i loven.
 Ensidige forbehold og klausuler om forbud mod udlån  

 har imidlertid ingen retsvirkning, og en aftalt fravigelse af lovens regler  

 er alene bindende for de parter, som har indgået aftalen.
5. Forholdet mellem bevillinger, antal berettigede og  

 bogbestande i perioden 1992-1997 I perioden 1992-1997 har antallet af bøger på  

 folkebiblioteker og skolebiblioteker holdt sig på et nogenlunde  

 uændret niveau.
Bevillingerne til biblioteksafgiftsformål har i  

 de samme år været jævnt stigende med regulering for pris-  

 og lønudviklingen fra 128,9 mio. kr. til 141,1 mio. kr.
Udviklingen i  

 antallet af tilmeldte viser en stigning fra 11.600 personer i 1992 til 14.930  

 i 1997.
 Der henvises til bilag 3, hvor der er givet  

 en oversigt over udviklingen i bevillinger, antal afgiftsberettigede og  

 gennemsnitligt udbetalte beløb i perioden 1992-1997.
På den nævnte baggrund finder  

 Kulturministeriet, at der er grundlag for at foreslå, at der  

 afsættes øgede midler til den almindelige biblioteksafgift,  

 således at der i hvert af årene 2001 og 2002 tilføres  

 yderligere 3 mio. kr.
For så vidt angår årene 1999 og 2000,  

 er ministeriet indstillet på, at bevillingen tages op til fornyet  

 overvejelse.
Målet må i denne forbindelse være, at der  

 tilvejebringes en sikkerhed for modtagerne af biblioteksafgift med hensyn til  

 bevillingernes udvikling over en fire-årig periode, herunder med hensyn  

 til pris- og lønregulering.
 Med hensyn til rådighedsbeløbet for  

 grammofonplader m.v. henvises til bemærkningerne ovenfor under pkt.  

 3.2. om en forøgelse fra 1999 på 3 mio. kr.
6. Lovforslagets administrative og økonomiske  

 konsekvenser For så vidt angår administrationen af  

 biblioteksafgiftsordningen medfører lovforslaget, at der  

 tilføres Biblioteksstyrelsen 1 årsværk for en bibliotekar  

 eller kontorfunktionær, svarende til ca. 300.000 kr.
Dette er en forudsætning for, at Biblioteksstyrelsen  

 kan løse de nye opgaver, som vil være forbundet med at supplere  

 de nationalbibliografiske data.
Det drejer sig f.eks. om behandlingen af  

 redaktørers bidrag, illustrationer til oversættelser m.v., som  

 indebærer dokumentation.
 I finanslovforslaget er indarbejdet en forhøjelse  

 af rådighedsbeløbet for grammofonplader m.v. med 3 mio. kr.  

 Endvidere er bevillingen til den almindelige biblioteksafgift i 2001  

 forøget med 3 mio. kr. og i 2002 med yderligere 3 mio. kr.
 Kulturministeren vil endvidere tage initiativ til, at  

 spørgsmålet om bevillingsniveauet i årene 1999 og 2000  

 tages op i forbindelse med forhandlingerne om finanslovforslaget for  

 1999.
Lovforslaget har ingen økonomiske og administrative  

 konsekvenser for kommunerne.
Lovforslaget har heller ingen  

 erhvervsøkonomiske konsekvenser.
7. Miljømæssige konsekvenser Forslaget har ingen miljømæssige  

 konsekvenser.
8. Forholdet til EU-retten Udlånsretten er inden for EU nærmere reguleret  

 i Rådets direktiv 92/100/EØF af 19. november 1992 om udlejnings-  

 og udlånsrettigheder samt om visse andre ophavsretsbeslægtede  

 rettigheder i forbindelse med intellektuel ejendomsret (herefter: udlejnings-  

 og udlånsdirektivet).
 Efter dette direktiv tilkommer der som udgangspunkt  

 ophavsmænd, udøvende kunstnere, fonogramproducenter og  

 filmproducenter en eneret til udlån af eksemplarer af deres  

 værker, præstationer, frembringelser m.v.
Direktivet giver dog i art. 5, stk. 1, medlemslandene  

 mulighed for at gøre indskrænkninger i eneretten for så  

 vidt angår offentligt udlån, på betingelse af at  

 ophavsmændene modtager betaling for udlånet.
Betalingen kan  

 fastsættes under hensyn til den enkelte medlemsstats  

 målsætninger for fremme af kulturen.
Hvis eneretten til udlån fraviges, skal de  

 foranstaltninger, som træffes på nationalt plan, være i  

 overensstemmelse med princippet i EF-Traktatens art. 6 om forbud mod  

 diskrimination på grundlag af nationalitet.
Dette er præciseret i  

 præamblen til direktivet.
 I forbindelse med vedtagelsen af direktivet i 1992 opstod  

 derfor spørgsmålet, om den danske biblioteksafgiftsordning  

 generelt var forenelig med direktivet samt forbudet mod national  

 diskrimination.
 Spørgsmålet blev løst ved, at  

 Kommissionen i Ministerrådet afgav en erklæring om, at  

 biblioteksafgiftsloven af 1991 som helhed ansås at være forenelig  

 med direktivet, herunder art. 6 i EF-Traktaten om forbud mod diskrimination  

 på grundlag af nationalitet.
9. Høring Arbejdsgruppens rapport og lovforslaget har været  

 udsendt til høring hos et antal organisationer og institutioner.  

 Reaktionen i de modtagne høringssvar har i almindelighed været  

 positiv over for arbejdsgruppens hovedkonklusioner og de stillede forslag til  

 justeringer i den gældende biblioteksafgiftsordning.
Enkelte  

 organisationer har på særlige områder ytret forbehold og  

 kritik af de stillede forslag.
De modtagne høringssvar er afspejlet i  

 bemærkningerne til lovforslaget.
 En oversigt over organisationer m.v., der er blevet  

 hørt i forbindelse med forberedelsen af lovforslaget, findes i  

bilag 5.
Bemærkninger til lovforslagets enkelte  

 bestemmelser Til § 1 Til nr. 1 og 2 Forslag nr. 1 er af redaktionel karakter.
 Forslag nr. 2 har følgende baggrund:
 Efter lovens § 2, stk. 1, nr. 3, jf. nr. 1,  

 udløser illustrationer kun biblioteksafgift, hvis de indgår i  

 bøger udgivet på dansk, som ikke er oversættelser,  

 gendigtninger m.v. fra fremmedsprog.
 Arbejdsgruppen vedrørende Lov om Biblioteksafgift  

 finder i sin rapport, at illustrationer, der er udført med henblik  

 på en dansk oversættelse af et fremmedsproget værk, er lige  

 så væsentlige bidrag til dansk kultur som selve  

 oversættelsen.
 Arbejdsgruppen har derfor foreslået, at  

 illustrationer, der er udført særligt til udgivelsen af en dansk  

 oversættelse af et fremmedsproget værk, skal give illustrator ret  

 til biblioteksafgift på samme måde som illustrationer til et  

 originalt dansk værk.
 På denne baggrund foreslår Kulturministeriet,  

 at illustrationer, der er udført særligt med henblik på  

 udgivelsen af et fremmedsproget værk i dansk oversættelse,  

 gendigtning, genfortælling eller bearbejdelse, skal berettige  

 illustrator til biblioteksafgift på samme måde som illustrationer  

 udført med henblik på et originalt dansksproget værk.  

 Illustrationer, der er overført fra det fremmedsprogede værk,  

 berettiger fortsat ikke til afgift.
 Da forekomsten af illustrationer særligt  

 udført til oversættelser m.v. af fremmedsprogede værker  

 ikke kan konstateres ved udtræk fra Nationalbibliografien, er det i  

 lovteksten præciseret, at de pågældende illustratorer kun  

 skal være berettiget til afgift, når der til Biblioteksstyrelsen  

 er indsendt fornøden dokumentation på samme måde som  

 tilfældet i dag er for bidrag til visse bøger med flere  

 bidragydere.
 Afgiften for illustrationer særligt udført  

 til oversættelser skal beregnes selvstændigt som 1/4 af den  

 afgift en titel kan udløse, dvs. at illustratoren får 1/4 af  

 fuld afgift, medens oversætteren får 3/4 afgift reduceret med  

 2/3.
 Efter det af Biblioteksstyrelsen oplyste er det ikke  

 muligt på det eksisterende registreringsgrundlag at give oplysning om  

 dette forslags fordelingsmæssige virkninger.
 Da den ny bestemmelse om illustrationer udført  

 særligt med henblik på oversættelser forudsætter, at  

 de pågældende over for Biblioteksstyrelsen dokumenterer deres  

 berettigelse til afgift, vil forslaget af praktiske grunde først kunne  

 få virkning for beregningen af afgift i år 2000. Der stilles  

 derfor i § 2 forslag om, at bestemmelsen først træder i  

 kraft den 1. januar 2000.
Til nr. 3 Efter § 2, stk. 1, nr. 4, i lovens  

 nuværende affattelse vil andre bidragydere til bøger udgivet  

 på dansk (bortset fra oversættelser) end forfattere,  

 illustratorer, billedkunstnere, fotografer og komponister være  

 berettigede til biblioteksafgift, hvis deres bidrag er registreret i  

 Nationalbibliografien.
Den vigtigste enkelte gruppe blandt disse »andre  

 bidragydere« er redaktører, herunder billedredaktører, hvortil  

 kommer forskellige former for sproglige og pædagogiske  

 tilrettelæggere m.v.
Arbejdsgruppen vedrørende Lov om Biblioteksafgift  

 er i sin rapport enig om, at disse gruppers adgang til biblioteksafgift  

 bør begrænses.
Afgift bør kun kunne opnås for  

 egentlige bidrag til en titel, og personer, der er ansat til at udføre  

 redaktionelt arbejde, bør ikke være berettigede til afgift, idet  

 biblioteksafgiften ikke tilsigter at vederlægge forlagsarbejde.  

 Arbejdsgruppen foreslår, at disse grupper kun skal kunne få  

 afgift efter dokumentation for konkrete bidrag til en titel og kun 1/6  

 afgift.
Kulturministeriet kan tilslutte sig arbejdsgruppens  

 forslag, således at der kun opnås ret til biblioteksafgift ved en  

 dokumentation af væsentlige bidrag til en titel, ligesom det skal  

 dokumenteres, at bidraget ikke er frembragt som led i et  

 ansættelsesforhold, der omfatter redaktionelt arbejde.
Med hensyn til  

 den sidstnævnte form for dokumentation bør der som udgangspunkt  

 forudsættes en erklæring fra det pågældende forlag om  

 forholdet, men i tilfælde hvor det vil være umuligt eller meget  

 vanskeligt at tilvejebringe en sådan erklæring, bør en  

 erklæring fra den berettigede på tro og love efter  

 Kulturministeriets opfattelse anses for fyldestgørende.
 Den del af arbejdsgruppens forslag, der går ud  

 på, at redaktører m.fl. kun bliver berettigede til 1/6 afgift,  

 er af lovtekniske grunde formuleret som et ændringsforslag til  

 biblioteksafgiftslovens § 4, jf. forslag til ændring nr. 5  

 nedenfor.
 Efter det af Biblioteksstyrelsen oplyste er det ikke  

 muligt på det eksisterende registreringsgrundlag at give oplysning om  

 disse forslags fordelingsmæssige virkninger.
De ny bestemmelser om »andre bidragydere«  

 forudsætter, at de pågældende over for Biblioteksstyrelsen  

 dokumenterer deres berettigelse til afgift.
Dokumentationskravet  

 indebærer, at de skal dokumentere, at de er bidragydere til  

 bøger, som indgår i bibliotekernes samlinger.
Det skal endvidere  

 godtgøres, at deres bidrag ikke er udført som led i et  

 ansættelsesforhold.
For at Biblioteksstyrelsen skal have mulighed for  

 at foretage beregningerne af afgift til de berettigede, er det  

 nødvendigt, at disse har tilmeldt sig ordningen inden den 1. december  

 i året før udbetalingsåret.
De ny bestemmelser vil  

 således af praktiske grunde først kunne få virkning for  

 beregningen af afgift i år 2000. Der stilles derfor i § 2 forslag  

 om, at bestemmelserne først træder i kraft den 1. januar  

 2000.
Til nr. 4 I de senere år er litterære tekster i  

 digitaliseret form i en vis udstrækning begyndt at indgå i  

 bibliotekernes samlinger.
Sådanne tekster kan efter ophavsretslovens  

 § 19 under visse forudsætninger frit udlånes, men er ikke  

 omfattet af den gældende biblioteksafgiftsordning.
Arbejdsgruppen har  

 været opmærksom på problemstillingen, men finder at  

 omfanget af den biblioteksmæssige anvendelse af sådant materiale  

 endnu er så beskedent, at det ikke giver anledning til at foreslå  

 særlige ændringer i retning af at inddrage sådant  

 tekstmateriale i biblioteksafgiftsordningen.
Kulturministeriet er enig med arbejdsgruppen i, at der er  

 tale om en problemstilling, der er i sin vorden.
Ministeriet må  

 alligevel finde det rigtigst, at bestemmelsen i lovens § 2, stk. 2,  

 om lydbøger udvides, således at der gives kulturministeren en  

 mulighed for   såfremt udviklingen skulle vise det påkrævet  

   også at gøre biblioteksafgiftsordningen anvendelig på  

 tekster, som på bibliotekerne står til rådighed for  

 brugerne i digitaliseret form.
Til nr. 5 På baggrund af forslaget herom fra Arbejdsgruppen  

 vedrørende Lov om Biblioteksafgift foreslås det, at  

 redaktører og øvrige »andre bidragydere« kun skal være  

 berettigede til 1/6 afgift.
Der henvises til bemærkningerne ovenfor til  

 forslag til ændring nr. 3.
Til nr. 6 Ad § 4, stk. 3-4.
 I 1991-lovens § 4, stk. 6, var det bestemt, at  

 der fra og med 1997 til en berettiget person ikke skulle udbetales over  

 200.000 kr. i biblioteksafgift.
 Ved lov nr. 1206 af 27. december 1996, hvor bestemmelsen  

 blev afløst af den nugældende § 4, stk. 3, blev  

 tidspunktet for overgrænsens ikrafttræden udskudt, således  

 at den først skulle træde i kraft fra og med 1999.
 Arbejdsgruppen vedrørende Lov om Biblioteksafgift  

 har drøftet spørgsmålet om en overgrænse for  

 udbetaling af biblioteksafgift.
 Arbejdsgruppen finder den gældende bestemmelse, som  

 træder i kraft i 1999, om en fast overgrænse på 200.000 kr.  

 urimelig over for afgiftsmodtagere, som i overensstemmelse med reglerne for  

 beregning er berettigede til større beløb.
Flere medlemmer finder det grundlæggende forkert at  

 lægge loft over afgiftsbeløbenes størrelse, ligesom det  

 findes betænkeligt at foreslå en fast model for  

 begrænsninger uden at tage forbehold for ændringer i  

 bevillingssituationen eller bibliotekernes indkøbspolitik.
Det  

 understreges særligt, at biblioteksafgiften er en  

 kulturstøtteordning, som ikke må være afhængig af  

 ændringer i bibliotekernes prioriteringer af deres indkøb,  

 sådan at andre medier foretrækkes frem for bøger.
 Arbejdsgruppen har drøftet muligheden for at  

 gennemføre en gradueret skala, som i biblioteksafgiftsloven før  

 ændringen i 1991, og herunder overvejet flere modeller for en  

 sådan skala og dens konsekvenser for afgiftsmodtagerne.
 Der har herefter i arbejdsgruppen været enighed om  

 at foreslå indført en gradueret skala ved udbetaling af  

 biblioteksafgift, således at:
 Beløb indtil 300.000 kr. udbetales uden  

 reduktion.
 Af beløb ud over 300.000 kr. udbetales 1/2.
 Af beløb ud over 400.000 kr. udbetales 1/3.
 Beløbsgrænserne reguleres årligt med  

 satsreguleringsprocenten og nyvurderes ved væsentlige ændringer i  

 beregningsgrundlaget.
 Kulturministeriet kan tilslutte sig, at der bør  

 indføres en gradueret skala.
 På baggrund af de drøftelser, der under  

 lovforslagets forberedelse har været ført med Dansk  

 Forfatterforening og Danske skønlitterære Forfattere,  

 foreslår ministeriet følgende graduering:
 Beløb indtil 300.000 kr. udbetales uden  

 reduktion.
 Af beløb over 300.000 kr. og indtil 400.000 kr.  

 udbetales to tredjedele.
 Af beløb over 400.000 kr. og indtil 500.000 kr.  

 udbetales halvdelen.
 Af beløb over 500.000 kr. udbetales en  

 tredjedel.
 Under høringen har forslaget fået  

 støtte fra Bibliotekarforbundet, Danmarks Biblioteksforening, Danske  

 Tegneserieskabere og Kommunernes Skolebiblioteksforening samt de to  

 forfatterforeninger.
Forslaget indebærer, at der - såfremt  

 forslaget havde været gældende i 1997 - ville være blevet  

 omfordelt ca. 3,6 mio kr., som ville været kommet afgiftsberettigede,  

 som ikke rammes af den graduerede skala, til gode.
Der henvises til  

bilag 4: Model for degressiv skala ved udbetaling af  

 biblioteksafgift.
 Forslaget til § 4, stk. 4, hvorefter  

 beløbsgrænserne reguleres årligt med  

 satsreguleringsprocenten, jf. lov om en satsreguleringsprocent, svarer til  

 den gældende lovs § 4, stk. 3, 2. pkt., om en  

 overgrænse på 200.000 kr. fra 1. januar 1999.
 Ad § 4, stk. 5.
 I december 1996 fastlagde Biblioteksstyrelsen på  

 baggrund af et notat fra Kulturministeriet af 16. november 1995 nye  

 retningslinier for 1997 for indberetning af udlånsenheder på  

 skolebibliotekerne.
Efter de nye retningslinier skulle eksemplarer, der ikke  

 var bestemt til sædvanlig individuel biblioteksbenyttelse, holdes uden  

 for indberetningen.
Dette skulle gælde såvel for såkaldte  

 taskebøger som for klassesæt, der tidligere alle blev medregnet  

 ved beregning af biblioteksafgift.
Udskillelsen skulle foretages på det  

 enkelte bibliotek ud fra kendskabet til den faktiske benyttelse.
Baggrunden for de nye retningslinier var den ændring  

 af skolebibliotekernes beholdningsregistreringer, der var sket med  

 indførelsen af det såkaldt én-strengede system.
I dette  

 system registreredes såvel skolebibliotekernes almindelige bogbestand  

 som også egentlige undervisningsbøger, de såkaldte  

 »taskebøger«.
Herved blev et betydeligt antal bind, som ikke tidligere  

 var medtaget ved opgørelse af biblioteksafgift, indberettet til  

 afgift.
Dette forhold blev stærkt kritiseret fra forfatterside, og der  

 har været almindelig enighed om, at disse bøger ikke skulle  

 kunne udløse biblioteksafgift.
 Arbejdsgruppen vedrørende Lov om Biblioteksafgift  

 har i sin rapport taget stilling til retningslinierne for 1997 for  

 skolebibliotekernes indberetninger.
Gruppen er enig i, at eksemplarer, der ikke er til  

 rådighed for individuel benyttelse, skal udelades, og  

 modsætningsvis, at eksemplarer, der er til rådighed for  

 individuelle lån, skal medtages.
Dette skal også gælde  

 såvel for undervisningsbøger - de såkaldte  

 »taskebøger« - som for visse klassesæt-eksemplarer, der  

 tidligere alle blev medregnet ved beregningen af biblioteksafgift.
Gruppen  

 konstaterer imidlertid, at den tekniske gennemførelse af dette ikke er  

 uden administrative vanskeligheder.
 To medlemmer af arbejdsgruppen ønsker, at  

 vejledningen om skolebibliotekernes indberetninger gøres mere entydig,  

 og at det gøres skolebibliotekerne klart, at det kun er  

 taskebøger, der skal holdes uden for indberetningen til  

 biblioteksafgift, og at klassesæteksemplarer, som kan udlånes  

 løbende gennem skoleåret, stadig skal indberettes og indgå  

 i beregningen.
Efter at arbejdsgruppens rapport var færdiggjort i  

 december 1997, traf Biblioteksafgiftsnævnet den 2. februar 1998  

 afgørelse i to konkrete sager, hvorefter klassesæt, men ikke  

 taskebøger, skal være berettigede til afgift.
Samtidig meddelte  

 nævnet Biblioteksstyrelsen, at de to afgørelser burde komme  

 andre berettigede i en tilsvarende situation til gode.
Nævnet anmodede  

 derfor Biblioteksstyrelsen om generelt at foretage en revurdering af  

 sådanne sager for så vidt angik afgiftsåret 1997.
 På baggrund af de betydelige fordelingsmæssige  

 og administrative vanskeligheder, som har været en følge af  

 Biblioteksafgiftsnævnets afgørelser, finder Kulturministeriet,  

 at der er behov for en direkte lovregulering på området.
 En ny regulering bør fastlægge et enkelt  

 administrerbart kriterium med sigte på så vidt muligt at holde  

 store antal af udlånsenheder, som primært har et  

 undervisningsmæssigt sigte, uden for biblioteksafgiften.
Spørgsmålet har været inddraget i  

 drøftelserne med Dansk Forfatterforening og Danske  

 skønlitterære Forfattere.
Her er der konstateret enighed om, at  

 skolebibliotekerne principielt skal betragtes som en ligestillet del af det  

 danske biblioteksvæsen.
Bøger på skolebibliotekerne til  

 individuelt udlån skal fortsat danne grundlag for betaling af  

 biblioteksafgift som i det øvrige biblioteksvæsen.
Der er  

 ligeledes enighed om, at de eksemplarer på det enkelte skolebibliotek,  

 der fortrinsvis må antages at blive anvendt til  

 undervisningsformål, ikke bør give anledning til fuld  

 biblioteksafgift.
På denne baggrund foreslås det, at de  

 såkaldte »taskebøger« fortsat så vidt muligt skal  

 søges holdt uden for skolebibliotekernes indberetninger, samt at der  

 for det øvrige materiale, som findes i det enkelte skolebibliotek,  

 indføres en antalsbegrænsning, således at indberetningerne  

 fra det enkelte skolebibliotek kun udløser fuld afgift for de  

 første 15 eksemplarer og 1/3 afgift for de øvrige eksemplarer.  

 Det foreslåede § 4, stk. 5, er udformet i overensstemmelse  

 hermed.
Den praktiske gennemførelse af reduktionen af afgift for  

 eksemplarer ud over 15 vil ske ved afskæring af 2/3 af de indberettede  

 eksemplarer ud over 15 af en given titel på en given skole afrundet til  

 hele bind.
Under høringen over lovforslaget har Danmarks  

 Biblioteksforening og Kommunernes Skolebiblioteksforening støttet  

 forslaget.
Også Bibliotekslederforeningen har støttet, at  

 taskebøger holdes uden for ordningen, men foreslået, at  

 skæringspunktet for 1/3 afgift lægges lavere end ved 15  

 eksemplarer.
Det anføres, at hovedformålet med et så stort  

 antal eksemplarer af en titel næppe vil være individuel  

 benyttelse.
Derimod kan Danmarks Lærerforening og Danmarks  

 Skolebibliotekarforening ikke støtte forslaget, for så vidt  

 angår taskebøgerne.
Det anføres, at udviklingen i  

 folkeskolen har bevirket, at der i dag ikke længere er nogen skarp  

 afgrænsning mellem det, der tidligere blev kaldt taskebøger,  

 klassesæt og øvrige materialer i skolebibliotekerne.
Kulturministeriet må erkende, at der vil kunne  

 være visse praktiske problemer forbundet med ordningen.
Det vil  

 imidlertid indgå i Biblioteksstyrelsens årlige indkaldelse af  

 indberetninger til biblioteksafgift fra landets skolebiblioteker, at  

 taskebøger skal søges holdt ude af indberetningerne.
Under  

 hensyn til, at der må forventes at være et antal  

 skolebiblioteker, der ikke er i stand til umiddelbart at leve op til dette  

 mål, vil det i en overgangsperiode kunne forekomme, at der indgår  

 taskebøger i indberetningerne.
Teknisk lader disse data sig ikke  

 udskille ved Biblioteksstyrelsens brug af sådanne indberetninger, men  

 de pågældende bøger vil naturligvis blive berørt af  

 grænsen ved 15 eksemplarer.
Det bemærkes, at en kommunes skolebiblioteker i  

 nogle tilfælde indberetter deres bogbestande under ét for alle  

 kommunens skoler, ligesom der er eksempler på, at en kommune har samlet  

 sine klassesæt-eksemplarer i en fælles samling, således at  

 bøgerne ikke er knyttet til en bestemt skole.
I sådanne  

 tilfælde bør det være overladt til Biblioteksstyrelsen i  

 samarbejde med de pågældende skolebiblioteksvæsener at  

 finde løsninger, der gør det muligt at medregne bogbestandene  

 på en måde, der er i bedst mulig overensstemmelse med lovens  

 formål.
 Med hensyn til forslagets økonomiske og  

 fordelingsmæssige konsekvenser kan det oplyses, at indberetningerne til  

 biblioteksafgift for 1998 udløste følgende beløb for  

 henholdsvis folkebiblioteker og skolebiblioteker:
 Folkebibliotekernes indberetninger udløser  

 73.069.245 kr.
 Skolebibliotekernes indberetninger udløser  

 67.276.185 kr.
 Med forbehold for en vis usikkerhed i det fra  

 skolebibliotekerne indberettede materiale kan det antages, at de tilsvarende  

 beløb med den foreslåede nye bestemmelse ville have været  

 følgende:
 Folkebibliotekernes indberetninger udløser  

 78.269.134 kr.
 Skolebibliotekernes indberetninger udløser  

 62.076.296 kr.
Til nr. 7 Efter lovens § 5 finder fordelingen af  

 biblioteksafgift sted på grundlag af indberetninger fra  

 folkebibliotekerne og folkeskolens biblioteker, men også fra  

 Folkebibliotekernes Depotbibliotek, Folkebibliotekernes Indvandrerbibliotek,  

 Danmarks Blindebibliotek og Søfartens Bibliotek.
Dette skal ske i det  

 omfang, hvori bibliotekerne har deres bogbestande registreret i  

 maskinlæsbar form, det vil sige på edb.
Antallet af biblioteker, der er i stand til at indberette  

 deres samlinger på edb, er steget kraftigt, siden loven trådte i  

 kraft.
I dag svarer antallet af folkebiblioteker til 96,23 pct. af disses  

 bogbestand (i 1992: 18,96 pct.) og antallet af skolebiblioteker til 94,89  

 pct. af disses bogbestand (i 1992: 7,99 pct.).
Folkebibliotekernes Depotbibliotek og Folkebibliotekernes  

 Indvandrerbibliotek nedlægges i år og indgår i  

 Statsbiblioteket i Århus.
De bør således udgå af  

 loven om biblioteksafgift.
De to biblioteker har i øvrigt ikke  

 foretaget indberetning til biblioteksafgiften under den gældende  

 lov.
Søfartens Bibliotek er et »selvejende  

 folkebibliotek« oprettet af rederier og organisationer knyttet til dansk  

 søfart.
Dets bogbestand er på knap 115.000 bind.
Heller ikke  

 dette bibliotek har foretaget indberetning til biblioteksafgiften under den  

 gældende lov.
Biblioteket bør ligeledes udgå af loven.
 Herudover foreslås det at tydeliggøre  

 bestemmelsen med hensyn til anvendelsen af bibliotekernes indberetninger  

 på edb.
Anvendelsen af edb ved behandlingen af den kolossale  

 mængde af oplysninger, som biblioteksafgiftens beregning er baseret  

 på, er et centralt element i loven af 1991. Det kan derfor være  

 hensigtsmæssigt at præcisere, at beregningsgrundlaget er  

 indberetningerne i det omfang disse indeholder de nødvendige data.
Det  

 vil sige, at en indberetning må foreligge i en sådan elektronisk  

 form, at den teknisk lader sig videreforarbejde i Biblioteksstyrelsen,  

 herunder at informationen om de enkelte publikationer og berettigede uden  

 videre er anvendelig ved den maskinelle beregning af afgiften.
Præciseringen tydeliggør, specielt for  

 årbøgers vedkommende, at kun de eksemplarer indgår ved  

 fordelingen af biblioteksafgift, som bibliotekerne indberetter på en  

 sådan måde, at de enkelte årgange er udskilt fra hinanden.  

 Dette er i øjeblikket kun tilfældet for en mindre del af  

 bibliotekernes indberetninger.
Efterhånden, i takt med at bibliotekerne  

 går over til at registrere årgangene særskilt, vil de  

 berettigede få biblioteksafgift for samtlige eksemplarer, der findes  

 på landets biblioteker.
 Til nr. 8.
 Forslaget er af teknisk karakter.
 Det foreslås at ophæve biblioteksafgiftslovens  

 § 11, stk. 2, hvorefter forslag til lovens revision skal  

 fremsættes i folketingsåret 1998-99. Nærværende  

 lovforslag er fremsat til opfyldelse af denne bestemmelse, der således  

 bør udgå af loven.
Til § 2 Det foreslås, at loven i almindelighed skal  

 træde i kraft den 1. januar 1999. Tidspunktet skal blandt andet ses  

 på baggrund af bestemmelsen i den gældende lovs § 4,  

 stk. 3, hvorefter overgrænsen på 200.000 kr. for  

 biblioteksafgift til den enkelte berettigede vil få virkning fra og med  

 1999, hvis der ikke sker en ændring af bestemmelsen.
 For de under nr. 1-3 og nr. 5 stillede  

 ændringsforslag gælder det dog, at disse forslag er betinget af  

 nye dokumentationskrav, som medfører, at disse bestemmelser af  

 praktiske grunde først vil kunne få virkning for beregningen af  

 biblioteksafgift i år 2000. Dette forhold er særlig belyst  

 ovenfor i bemærkningerne til forslag til ændring nr. 3. Det  

 foreslås derfor, at disse bestemmelser først skal træde i  

 kraft den 1. januar år 2000.
Bilag 1 Lovforslaget sammenholdt med gældende lov Gældende formulering Lovforslaget § 2. Berettigede til at modtage afgift efter denne lov er 1)	forfattere, hvis bøger er udgivet på dansk, medmindre  

 der er tale om en oversættelse eller en gendigtning,  

 genfortælling eller bearbejdelse fra fremmedsprog, 2)oversættere samt personer, der foretager gendigtning,  

 genfortælling eller bearbejdelse af fremmedsprogede bøger til  

 dansk, 3)illustratorer, billedkunstnere, fotografer og komponister, hvis  

 frembringelser indgår i de i nr. 1 nævnte bøger eller  

 selvstændigt er udgivet i bogform i Danmark, og 1. I § 2, stk. 1, nr. 3, ændres »Danmark,  

 og« til: »Danmark,«.
 2. I § 2, stk. 1, indsættes efter nr.  

 3 som nyt nummer:
 »4)illustratorer, som over for Biblioteksstyrelsen dokumenterer, at deres  

 frembringelser særligt er udført til oversættelser,  

 gendigtninger, genfortællinger eller bearbejdelser af fremmedsprogede  

 værker til dansk, og«.
 Nr. 4 bliver herefter nr. 5.
 4)andre bidragydere til de i nr. 1 og nr. 3 nævnte bøger,  

 hvis bidrag er registreret i Nationalbibliografien.
 3. § 2, stk. 1, nr. 4, som bliver nr. 5, affattes  

 således:
»5)andre bidragydere til de i nr. 1 og 3 nævnte bøger,  

 såfremt det over for Biblioteksstyrelsen dokumenteres, at der er tale  

 om væsentlige bidrag til en titel, dog udbetales der ikke afgift for  

 bidrag, der er frembragt som led i et ansættelsesforhold, som omfatter  

 redaktionelt arbejde.« Stk. 2. Stk. 1 finder tilsvarende anvendelse for  

 litteratur indlæst på lydbånd m.v.
 4. I § 2, stk. 2, indsættes som 2.  

 pkt.:
»Kulturministeren kan fastsætte, at stk. 1  

 også skal finde anvendelse på digitale frembringelser, der  

 udelukkende består af litterært materiale.« § 4. Afgiften til de berettigede efter §§ 2 og 3 fordeles  

 på grundlag af sidetal pr. titel og antallet af udlånsenheder pr.  

 titel, hvormed de berettigede er repræsenteret i bibliotekerne.
For  

 lydbånd m.v. er grundlaget indlæste minutter i stedet for  

 sidetal.
 .
Stk. 2. Berettigede efter § 2, stk. 1, nr. 2, modtager kun en tredjedel  

 afgift 5. I § 4, stk. 2, indsættes som 2.  

 pkt.:
»Berettigede efter § 2, stk. 1, nr. 5, modtager  

 kun en sjettedel afgift.« Stk. 3. Fra og med 1999 udbetales der til en berettiget person  

 ikke over 200.000 kr. i biblioteksafgift.
Beløbsgrænsen  

 reguleres herefter årligt med satsreguleringsprocenten, jf. lov om en  

 satsreguleringsprocent.
 6. § 4, stk. 3, ophæves og i stedet  

 indsættes:
 »Stk. 3. Fra og med 1999 foretages udbetaling af  

 biblioteksafgift efter stk. 1-2 til en berettiget person på  

 følgende måde:
 1)Beløb indtil 300.000 kr. udbetales uden reduktion.
 2)Af beløb over 300.000 kr. og indtil 400.000 kr. udbetales to  

 tredjedele.
 3)Af beløb over 400.000 kr. og indtil 500.000 kr. udbetales  

 halvdelen.
 4)Af beløb over 500.000 kr. udbetales en tredjedel.
Stk. 4. Beløbsgrænserne i stk. 3 reguleres  

 årligt med satsreguleringsprocenten, jf. lov om en  

 satsreguleringsprocent Stk. 5. For udlånsenheder på folkeskolens  

 biblioteker udbetales der fuld afgift efter stk. 1-2 for de  

 første 15 eksemplarer pr. titel pr. bibliotek og en tredjedel afgift  

 for de øvrige eksemplarer pr. titel pr. bibliotek.« Stk. 4. Kulturministeren fastsætter nærmere regler  

 om ydelse af afgift efter stk. 1. Der kan herunder fastsættes  

 regler om, at beløb under en bestemt grænse ikke kommer til  

 udbetaling, samt om, at særlige kategorier af de i § 2  

 nævnte bøger og visse bidrag til sådanne bøger ikke  

 skal medføre afgift.
 Stk. 4 bliver herefter stk. 6.
 § 5. Fordelingen af biblioteksafgiften finder sted på  

 grundlag af indberetninger fra folkebiblioteker, folkeskolens biblioteker,  

 Folkebibliotekernes Depotbibliotek, Folkebibliotekernes Indvandrerbibliotek,  

 Danmarks Blindebibliotek og Søfartens Bibliotek, i det omfang disse  

 biblioteker har deres bogbestand registreret i maskinlæsbar form.
 7. § 5, stk. 1, affattes således:
»Fordelingen af biblioteksafgiften finder sted på  

 grundlag af indberetninger fra folkebiblioteker, folkeskolens biblioteker og  

 Danmarks Blindebibliotek, i det omfang disse biblioteker har deres bogbestand  

 registreret i maskinlæsbar form, og indberetningerne indeholder de  

 nødvendige data til beregning af afgiften.« Stk. 2. Kulturministeren kan fastsætte nærmere  

 regler om, hvorledes bibliotekerne skal foretage indberetning.
 § 11. Loven træder i kraft den 1. januar 1992.
 8. § 11, stk. 2, ophæves.
 Stk. 2. Forslag til revision af loven fremsættes for  

 Folketinget i folketingsåret 1998-99.
Bilag 2 Oversigt over udgifterne til  

 biblioteksafgiftsformål  

 i perioden 1985-1997 Udgifterne til biblioteksafgiftsformål androg i  

 årene 1985 til 1997 følgende beløb:
 1985:
 76,4 mio.
 1986:
 87,0 mio.
 1987:
 98,5 mio.
 1988:
 107,0 mio.
 1989:
 110,3 mio.
 1990:
 114,2 mio.
 1991:
 116,1 mio.
 1992:
 128,9 mio.
 1993:
 130,7 mio.
 1994:
 131,4 mio.
 1995:
 135,2 mio.
 1996:
 138,4 mio.
 1997:
 141,1 mio.
Bilag 3 Udviklingen i bevillinger, antal afgiftsberettigede og  

 gennemsnitligt udbetalte beløb i perioden 1992-1997 Bevilling Stigning Modtagere Stigning Pr. modtager  

 (afrundet) 1992 128,9 mio.
11.600 11.100 kr.
 1,4 pct.
 6,9 pct.
1993 130,7 mio.
12.396 10.500 kr.
 0,5 pct.
 4,0 pct.
1994 131,4 mio.
12.892 10.200 kr.
 2,9 pct.
 4,7 pct.
1995 135,2 mio.
13.498 10.000 kr.
 2,4 pct.
 5,1 pct.
1996 138,4 mio.
14.182 9.750 kr.
 2,0 pct.
 5,2 pct.
1997 141,1 mio.
14.930 9.450 kr.
Bilag 4 Model for degressiv skala ved udbetaling af  

 biblioteksafgift Beløb indtil 300.000 kr. udbetales uden  

 reduktion.
 Af beløb ud over 300.000 kr. udbetales 2/3.
 Af beløb ud over 400.000 kr. udbetales 1/2.
 Af beløb ud over 500.000 kr. udbetales 1/3.
Udbetalt 1997 Konsekvens Eksempel 1 kr.
1.000 kr.
1.024 Eksempel 2 kr.
5.000 kr.
5.143 Eksempel 3 kr.
10.009 kr.
10.252 Eksempel 4 kr.
25.007 kr.
25.614 Eksempel 5 kr.
40.005 kr.
40.977 Eksempel 6 kr.
70.120 kr.
71.824 Eksempel 7 kr.
120.405 kr.
123.330 Eksempel 8 kr.
173.202 kr.
177.410 Eksempel 9 kr.
221.917 kr.
227.309 Eksempel 10 kr.
327.168 kr.
323.411 Eksempel 11 kr.
490.268 kr.
417.393 Eksempel 12 kr.
782.384 kr.
517.131 Eksempel 13 kr.
1.193.403 kr.
657.466 Omfordelt: Kr. 3.607.317 Personer  

 med stigning Personer  

 med fald Gennemsnit  

 stigning Gennemsnit  

 fald 14.817 35 kr. 198 kr. 83.745 99,76 pct.
 0,24 pct.
 2,42 pct.
 17,13 pct.
Bilag 5 Oversigt over organisationer og institutioner, der er  

 blevet hørt over foreløbigt udkast til forslag til lov om  

 ændring af lov om biblioteksafgift De, som har svaret, er fremhævet.
 01.
Amtsrådsforeningen i Danmark 02.
Bibliotekarforbundet 03.
Biblioteksafgiftsnævnet 04.
Bibliotekslederforeningen 05.
Biblioteksstyrelsen 06.
Danmarks Biblioteksforening 07.
Danmarks Blindebibliotek 08.
Danmarks Lærerforening 09.
Danmarks Skolebibliotekarforening 10.
Dansk Artist Forbund 11.
Dansk BiblioteksCenter A/S 12.
Dansk Billedhugger Samfund 13.
Dansk Fagpresse 14.
Dansk Filmfotograf Forbund 15.
Dansk Folkeoplysnings Samråd 16.
Dansk Forfatterforening  

 Sektionen af illustratorer inden for gruppen Børne- og  

 gdomslitteraratur i Dansk Forfatterforening har også indsendt et  

 bidrag 17.
Dansk Journalistforbund 18.
Dansk Kapelmesterforening 19.
Dansk Komponist Forening 20.
Dansk Kunstnerråd 21.
Dansk Musikbiblioteksforening 22.
Dansk Musikerforbund 23.
Dansk Musikforlæggerforening 24.
Dansk Skuespillerforbund 25.
Dansk Solist-Forbund 26.
Danske Billedautorer 27.
Danske Dagblades Forening 28.
Danske Dramatikeres Forbund 29.
Danske Jazz-, Beat- og Folkemusikautorer 30.
Danske Populærautorer 31.
Danske Skønlitterære Forfattere 32.
Danske Tegneserieskabere 33.
Den danske Forlæggerforening 34.
Den danske gruppe af IFPI 35.
Det Danske Filminstitut 36.
Det Kgl.
Bibliotek 37.
Folkebibliotekernes Depotbibliotek 38.
Folkebibliotekernes Indvandrerbibliotek 39.
Foreningen af Danske Kulturtidsskrifter 40.
Foreningen af Videogramdistributører i Danmark 41.
Foreningen Norden 42.
Frederiksberg Kommune 43.
Fællesrådet for Udøvende Kunstnere 44.
Grafisk Forbund/Mediefaggruppen 45.
Foreningen Danske Designere 46.
Kommunernes Landsforening 47.
Kommunernes Skolebiblioteksforening 48.
Københavns Kommune 49.
Landsorganisationen i Danmark 50.
Nordisk Copyright Bureau 51.
Producenterne 52.
Rigsarkivet 53.
Sammenslutningen af Danske Filminstruktører 54.
Sammenslutningen af Scenografer, Instruktører og  

 Filmarbejderne 55.
Samrådet for Ophavsret 56.
Skuespillerforeningen af 1879 57.
Solistforeningen af 1921 58.
Speaker- og Indlæserforeningen 59.
Statsbiblioteket i Århus 60.
Søfartens Bibliotek 61.
Teaterteknikerforbundet 62.
UBVA 63.
