 Ligningsrådet godkendte under visse forudsætninger, at pensionsalderen  

 i relation til pensionsbeskatningslovens § 2, stk. 4, § 8, § 10, § 11 A, § 12  

 blev nedsat til 48 år.
 Foreningen Den Kongelige Ballet ansøgte om Ligningsrådets godkendelse af  

 en lavere pensionsalder end den i pensionsbeskatningsloven gældende på 60 år.
 Balletdansere er ansat under Det Kongelige Teater i pensionsgivende  

 stillinger med ret til pension efter bestemmelserne i reglementet for Det  

 Kongelige Teaters Pensionsfond.
 Den pligtige afgangsalder er 48 år.
Den lavere afgangsalder er en følge af den fysisk hårde belastning, som  

 balletdanserne er udsat for.
På denne baggrund findes der at være behov for  

 at oprette sideløbende pensionsordninger som supplement til udbetalingerne  

 fra Det Kongelige Teaters Pensionsfond.
 Ligningsrådet imødekom ansøgningen, således at pensionsalderen for ansatte  

 balletdansere ved Det Kongelige Teater, der som medlemmer af balletkorpset er  

 omfattet af reglementet for Det Kongelige Teaters Pensionsfond, nedsættes til  

 den afgangspligtige alder på 48 år for såvel dansere som danserinder.
Nedsættelsen af pensionsalderen gælder i relation til pensionsordninger  

 omfattet af pensionsbeskatningslovens § 2, stk. 4, § 8, § 10, § 11 A og § 12,  

 men kun for ordninger der er indgået med arbejdsgiveren, medens den  

 pågældende er ansat ved Det Kongelige Teater i henhold til overenskomsten  

 mellem Det Kongelige Teater og Foreningen Den Kongelige Ballet.
Den lavere  

 pensionsalder gælder således ikke privat indgåede pensionsaftaler, eller  

 pensionsaftaler indgået i ansættelsesforhold efter den afgangspligtige alder.
