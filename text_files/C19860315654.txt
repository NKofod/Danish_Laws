 Til arbejdsformidlingskontorerne.
RUNDSKRIVELSE På given foranledning skal direktoratet gøre opmærksom på, at  

 bekendtgørelse nr. 634 af 19. december 1985 om ansættelse af unge i private  

 virksomheder med løntilskud åbner mulighed for, at arbejdsformidlingen kan  

 dispensere fra kravet om 3 måneders forudgående ledighed for ansættelse i  

 løntilskudsjob.
 Efter løntilskudsordningen gives der arbejdsgiveren tilsagn om tilskud i 6  

 måneder, mens der ikke som efter arbejdstilbudsordningen kan garanteres den  

 unge en bestemt arbejdsperiode.
 For imidlertid at kunne sikre en rimelig indsats overfor de unge -  

 herunder etableringen af sammenhængende forløb - er der i bekendtgørelsen  

 skabt mulighed for at fravige ledighedskravet (jfr. § 3, stk. 3).
 I forlængelse heraf vil en sådan mulighed stå åben, hvis en ung afskediges  

 fra et løntilskudsarbejde (f.eks. på grund af arbejdsmangel) og søges ansat  

 på et andet.
 Afgørelsen om dispensation fra ledighedskravet træffes i alle tilfælde af  

 arbejdsformidlingen, også i de tilfælde hvor der er indgået aftale mellem  

 arbejdsformidlingen og kommunen om ansættelse af unge uden forudgående  

 henvisning fra arbejdsformidlingen.
 P.D.V.
 E.B.
