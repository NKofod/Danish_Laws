Herved bekendtgøres lov nr. 8 af 18. januar 1978 om  

 gensidig bistand ved inddrivelse af visse EF-fordringer med de ændringer, der  

 følger af lov nr. 589 af 19. december 1980 og af § 7 i bekendtgørelse nr. 466  

 af 28. oktober 1985 § 1.  Der ydes efter reglerne i denne lov bistand til  

 stater, der er medlem af De europæiske Fællesskaber, til inddrivelse af  

 fordringer i forbindelse med foranstaltninger, der er finansieret af Den  

 europæiske Udviklings- og Garantifond for Landbruget, samt af  

 landbrugsimportafgifter, told og merværdiafgift, jfr. art. 2 i Rådets  

 direktiv af 15. marts 1976, som ændret ved Rådets direktiv af 6. december  

 1979. Direktivet er optaget som bilag til denne lov.
 § 2.  Justitsministeren udpeger den eller de  

 myndigheder, der kan fremsætte eller modtage anmodning om bistand i medfør af  

 direktivet (kontaktmyndighed).
 § 3.  Kontaktmyndigheden inddriver her i landet efter  

 anmodning fra vedkommende myndighed i en anden medlemsstat fordringer, der er  

 nævnt i § 1, i overensstemmelse med direktivets art. 6-18.
 Stk. 2.  Fordringer som nævnt i § 1 tillægges  

 udpantningsret.
 Stk. 3.  Udlæg foretages af fogedretten.  

 Justitsministeren kan fastsætte bestemmelser, hvorefter toldfogder kan  

 foretage udlæggene.
 § 4.  Kontaktmyndigheden indhenter oplysninger til  

 brug for vedkommende myndighed i en anden medlemsstat i overensstemmelse med  

 direktivets art. 4 og art. 16-18.
 § 5.  Kontaktmyndigheden giver efter anmodning fra  

 vedkommende myndighed i en anden medlemsstat meddelelse til skyldnere i  

 overensstemmelse med direktivets art. 5 og art. 16-18.
 § 6.  Justitsministeren kan fastsætte yderligere  

 bestemmelser om direktivets gennemførelse, herunder om gennemførelse af de  

 vedtagelser, der i henhold til direktivets art. 21 og 22 træffes af det  

 inddrivelsesudvalg, der er nedsat i medfør af art. 20.
 § 7.  Loven træder i kraft ved bekendtgørelsen i  

 Lovtidende.
 Stk. 2.  Loven finder anvendelse på anmodninger, der  

 modtages efter lovens ikrafttræden.
 § 8.  Loven gælder ikke for Færøerne og Grønland.
 Inddrivelse i Grønland af fordringer der er stiftet senest den 31. januar  

 1985, kan dog finde sted efter loven og reglerne i den grønlandske  

 retsplejelov.
 grønlandske retsplejelov.
Justitsministeriet, den 15. september  

 1986 Erik Ninn-Hansen /Hans-Viggo Jensen Bilag Rådets direktiv af 15. marts 1976 (76/ 308/ EØF), som ændret ved direktiv af 6. december  

 1979 (79/ 1071/ EØF), om gensidig bistand ved inddrivelse af fordringer i forbindelse med  

 foranstaltninger, der er finansieret af Den europæiske Udviklings- og  

 Garantifond for Landbruget, samt af landbrugsimportafgifter og told, og i  

 forbindelse med merværdiafgift.
RÅDET FOR DE EUROPÆISKE FÆLLESSKABER HAR under henvisning til traktaten om oprettelse af Det europæiske økonomiske  

 Fællesskab, særlig artikel 100, under henvisning til Rådets forordning (EØF) nr. 729/ 70 af 21. april 1970  

 om finansiering af den fælles landbrugspolitik, senest ændret ved Rådets  

 forordning (EØF) nr. 2788/ 72, særlig artikel 8, stk. 3, under henvisning til forslag fra Kommissionen, under henvisning til udtalelse fra Europa-Parlamentet, under henvisning til udtalelse fra Det økomiske og sociale Udvalg, og ud fra følgende betragtninger:
Et fordringsdokument udfærdiget af myndighederne i en medlemsstat giver på  

 indeværende tidspunkt ikke grundlag for inddrivelse i en anden medlemsstat; i og med, at anvendelsen af nationale bestemmelser om inddrivelse er  

 begrænset til det nationale område, udgør disse bestemmelser en hindring for  

 det fælles markeds oprettelse og funktion; dette forhold gør det navnlig  

 inden for den fælles landbrugspolitiks område ikke muligt at gennemføre  

 landbrugsordningerne fuldt ud og retfærdigt, og det gør det lettere at  

 gennemføre svigagtige handlinger; det er derfor nødvendigt at fastsætte fælles regler om gensidig bistand  

 med henblik på inddrivelse; disse regler skal finde anvendelse på inddrivelse såvel af fordringer i  

 forbindelse med de forskellige foranstaltninger, der helt eller delvis  

 finansieres af Den europæiske udviklings- og garantifond for Landbruget, som  

 på landbrugsimportafgifter og told som defineret i artikel 2 i afgørelse 70/  

 243/ EØF/ EKSF/ Euratom af 21. april 1970 angående udskiftning af  

 medlemsstaternes finansielle bidrag med Fællesskabernes egne indtægter, og i  

 artikel 128 i tiltrædelsesakten; de bør ligeledes finde anvendelse på  

 inddrivelse af renter og omkostninger i forbindelse med disse fordringer; den gensidige bistand skal for den myndigheds vedkommende, som anmodes om  

 bistand, dels bestå i at meddele den myndighed, der anmoder om bistand, de  

 for sidstnævnte myndighed nødvendige oplysninger til inddrivelse af  

 fordringer, der er opstået i den medlemsstat, i hvilken denne myndighed  

 befinder sig, samt i at gøre en betalingspligtig bekendt med ethvert dokument  

 vedrørende sådanne fordringer, der hidrører fra denne medlemsstat, og dels i  

 efter anmodning fra den myndighed, der anmoder om bistand, at foretage  

 inddrivelse af fordringer, som er opstået i den medlemsstat, i hvilken  

 sidstnævnte myndighed befinder sig; disse forskellige former for bistand bør af den myndighed, der anmodes om  

 bistand, ydes under overholdelse af de ved lov eller administrativt fastsatte  

 bestemmelser, der er gældende på dette felt i den medlemsstat, i hvilken  

 myndigheden befinder sig; betingelserne for, hvornår en myndighed kan anmode om bistand, bør  

 fastlægges, og de særlige omstændigheder, hvorunder det i visse tilfælde skal  

 være muligt for den myndighed, der anmodes om bistand, ikke at efterkomme  

 denne anmodning, skal nøje defineres; den myndighed, der anmodes om bistand, bør, når den inddriver en fordring  

 på den myndigheds vegne, som anmoder om bistand, dersom de gældende  

 bestemmelser i den medlemsstat, i hvilken førstnævnte myndighed befinder sig,  

 tillader det, og i forståelse med den myndighed, der anmoder om bistand,  

 kunne yde en betalingspligtig en betalingsfrist eller mulighed for betaling i  

 rater; de eventuelle renter, som skal opkræves i forbindelse med ydelsen af  

 disse betalingslettelser, bør overføres til den medlemsstat, i hvilken den  

 myndighed, der har anmodet om bistand, befinder sig; den myndighed, der anmodes om bistand, bør ligeledes på begrundet begæring  

 af den myndighed, der anmoder om bistand, for så vidt de gældende  

 bestemmelser i den medlemsstat, i hvilken førstnævnte myndighed befinder sig,  

 tillader det, kunne træffe retsbevarende foranstaltninger for at sikre  

 inddrivelse af de fordringer, som er opstået i den medlemsstat, der anmoder  

 om bistand; dog bør disse fordringer ikke være privilegerede i den  

 medlemsstat, i hvilken den myndighed, der anmodes om bistand, befinder sig; den situation kan opstå, at fordringen eller det eksekutionsgrundlag, som  

 er udstedt i den medlemsstat, hvor den myndighed, der anmoder om bistand,  

 befinder sig, under inddrivelsesproceduren i den medlemsstat, hvor den  

 myndighed, der anmodes om bistand, befinder sig, anfægtes af den, hvem  

 betaling afkræves; i dette tilfælde bør det fastsættes, at indsigelse fra  

 denne skal fremsættes over for den kompetente instans i den medlemsstat, hvor  

 den myndighed, der anmoder om bistand, befinder sig, og at den myndighed, der  

 anmodes om bistand, skal suspendere eksekutionsproceduren, indtil der  

 foreligger en afgørelse fra den kompetente instans; det bør fastsættes, at de dokumenter og oplysninger, som afgives i  

 forbindelse med den gensidige bistand ved inddrivelse af fordringer, ikke kan  

 anvendes til andre formål; bestemmelserne i dette direktiv må ikke medføre indskrænkning af den  

 gensidige bistand, som visse medlemsstater allerede yder hinanden på grundlag  

 af bilaterale eller multilaterale aftaler og ordninger; det bør sikres, at den gensidige bistand foregår gnidningsløst, og der bør  

 med henblik herpå fastlægges en fællesskabsprocedure, der gør det muligt at  

 fastsætte de konkrete gennemførelsesbestemmelser herfor inden for et passende  

 tidsrum; det er nødvendigt at nedsætte et udvalg, således at der kan  

 etableres et snævert og effektivt samarbejde mellem medlemsstaterne og  

 Kommissionen på dette område UDSTEDT FØLGENDE DIREKTIV:
Artikel 1 I dette direktiv fastsættes de regler, som medlemsstaternes ved lov eller  

 administrativt fastsatte bestemmelser skal indeholde med henblik på at sikre  

 inddrivelsen i de enkelte medlemsstater af fordringer af den i artikel 2  

 omhandlede art, som opstår i en anden medlemsstat.
Artikel 2 Dette direktiv gælder for samtlige fordringer i forbindelse med Artikel 3 I dette direktiv forstås ved:
»myndighed, der anmoder om bistand«: en medlemsstats kompetente  

 myndighed, som fremsætter anmodning om bistand vedrørende en af de i artikel  

 2 omhandlede fordringer; »myndighed, der anmodes om bistand«: en medlemsstats kompetente  

 myndighed, hvortil en anmodning om bistand rettes.
Artikel 4 1. På begæring af den myndighed, der anmoder om  

 bistand, meddeler den myndighed, der anmodes om bistand, førstnævnte  

 myndighed alle oplysninger, der er af værdi for denne ved inddrivelsen af en  

 fordring.
 Med henblik på at fremskaffe disse oplysninger udøver den myndighed, der  

 anmodes om bistand, de beføjelser, der er givet i de ved lov eller  

 administrativt fastsatte bestemmelser om inddrivelse af lignende fordringer,  

 som er opstået i den medlemsstat, i hvilken den befinder sig.
 2. I anmodningen om oplysninger anføres navn og  

 adresse på den person, som de oplysninger, der skal gives, vedrører, samt  

 arten og størrelsen af den fordring, som ligger til grund for anmodningen.
 3. Den myndighed, der anmodes om bistand, er ikke  

 forpligtet til at give oplysninger:
 4. Den myndighed, der anmodes om bistand, underretter  

 den myndighed, der anmoder om bistand, om grunden til, at anmodningen om  

 oplysninger ikke kan efterkommes.
Artikel 5 1. På begæring af den myndighed, der anmoder om  

 bistand, meddeler den myndighed, der anmodes om bistand, i overensstemmelse  

 med de retsregler, der gælder for meddelelse af tilsvarende akter i den  

 medlemsstat, i hvilken den befinder sig, modtageren alle sådanne akter og  

 afgørelser, herunder retslige, vedrørende en fordring eller dens inddrivelse,  

 der hidrører fra den medlemsstat, i hvilken den myndighed, der har anmodet om  

 bistand, befinder sig.
 2. I anmodningen om meddelelse anføres modtagerens  

 navn og adresse, arten af og formålet med den akt eller afgørelse, der skal  

 meddeles, og i givet fald skyldnerens navn og adresse og den i akten eller  

 afgørelsen omhandlede fordring, samt alle andre formålstjenlige oplysninger.
 3. Den myndighed, der anmodes om bistand, giver straks  

 den myndighed, der anmoder om bistand, underretning om, hvorvidt anmodningen  

 om meddelelse er blevet efterkommet, og især om, på hvilken dato akten eller  

 afgørelsen er fremsendt til modtageren.
Artikel 6 1. På begæring af den myndighed, der anmoder om  

 bistand, inddriver den myndighed, der anmodes om bistand, i overensstemmelse  

 med de ved lov eller administrativt fastsatte bestemmelser, der gælder for  

 inddrivelse af lignende fordringer, der er opstået i den medlemsstat, i  

 hvilken den befinder sig, de fordringer, der er omhandlet i et dokument, som  

 hjemler ret til eksekution.
 2. Med henblik herpå behandles enhver fordring, for  

 hvilken der er fremsat anmodning om inddrivelse, som en fordring fra den  

 medlemsstats side, hvor den myndighed, der anmodes om bistand, befinder sig,  

 dersom der ikke sker anvendelse af artikel 12.
Artikel 7 1. En anmodning om inddrivelse af en fordring, som den  

 myndighed, der anmoder om bistand, retter til den myndighed, der anmodes om  

 bistand, skal ledsages af et officielt eksemplar eller en bekræftet kopi af  

 det dokument, der hjemler ret til eksekution, og som er udstedt i den  

 medlemsstat, i hvilken den myndighed, der anmoder om bistand, befinder sig,  

 og i givet fald af originaldokumentet eller en bekræftet kopi af andre  

 dokumenter, der er nødvendige for inddrivelsen.
 2. Den myndighed, der anmoder om bistand, kan kun  

 fremsætte en anmodning om inddrivelse:
 3. I anmodningen om inddrivelse anføres den pågældende  

 persons navn og adresse, fordringens art, beløbet for hovedstol og forfaldne  

 renter og gebyrer, samt alle andre formålstjenlige oplysninger.
 4. Anmodningen om inddrivelse indeholder desuden en  

 erklæring fra den myndighed, der anmoder om bistand, hvori det anføres, fra  

 hvilken dato eksekution er mulig i overensstemmelse med de retsregler, der  

 gælder i den medlemsstat, i hvilken den befinder sig, og hvori det bekræftes,  

 at de i stk. 2 stillede betingelser er opfyldt.
 5. Den myndighed, der anmoder om bistand, meddeler den  

 myndighed, der anmodes om bistand, alle formålstjenlige oplysninger  

 vedrørende den sag, der har foranlediget en anmodning om inddrivelse, så  

 snart den får kendskab dertil.
Artikel 8 Det dokument, der hjemler ret til eksekution af fordringen, stadfæstes,  

 anerkendes, suppleres eller erstattes i givet fald og i overensstemmelse med  

 de bestemmelser, der gælder i den medlemsstat, i hvilken den myndighed, der  

 anmodes om bistand, befinder sig, ved et dokument, der hjemler ret til  

 eksekution på denne medlemsstats område.
 Stadfæstelse, anerkendelse, supplering eller erstatning af dokumentet skal  

 finde sted snarest muligt efter modtagelsen af anmodningen om inddrivelse.  

 Dette kan ikke afslås, når det dokument, der hjemler ret til eksekution i den  

 medlemsstat, i hvilken den myndighed, der anmoder om bistand, befinder sig,  

 er formelt korrekt.
 Når opfyldelsen af en af disse formaliteter medfører en undersøgelse eller  

 en indsigelse vedrørende fordringen og/ eller det dokument, der hjemler ret  

 til eksekution, og som er udstedt af den myndighed, der anmoder om bistand,  

 finder artikel 12 anvendelse.
Artikel 9 1. Inddrivelse finder sted i den valuta, der anvendes  

 i den medlemsstat, i hvilken den myndighed, der anmodes om bistand, befinder  

 sig.
2. Såfremt de ved lov eller administrativt fastsatte  

 bestemmelser, der gælder i den medlemsstat, i hvilken den myndighed, der  

 anmodes om bistand, befinder sig, tillader det, kan denne efter samråd med  

 den myndighed, der anmoder om bistand, indrømme den betalingspligtige  

 betalingsfrist eller tillade betaling i rater.
Renter, der opkræves af den  

 myndighed, der anmodes om bistand, som følge af denne betalingsfrist, skal  

 overføres til den medlemsstat, i hvilken den myndighed, der anmoder om  

 bistand, befinder sig.
 Enhver anden rente, der opkræves ved for sen betaling i henhold til ved  

 lov eller administrativt fastsatte bestemmelser, der gælder i den  

 medlemsstat, som anmodes om bistand, overføres ligeledes til den medlemsstat,  

 i hvilken den myndighed, der anmoder om bistand, befinder sig.
Artikel 10 Fordringer til inddrivelse er ikke privilegerede i den medlemsstat, i  

 hvilken den myndighed, der anmodes om bistand, befinder sig.
Artikel 11 Den myndighed, der anmodes om bistand, underretter straks den myndighed,  

 der anmoder om bistand, om, hvad den har foretaget sig som følge af  

 anmodningen om inddrivelse.
Artikel 12 1. Såfremt fordringen og/ eller det dokument, der  

 hjemler ret til eksekution, og som er udstedt i den medlemsstat, i hvilken  

 den myndighed, der anmoder om bistand, befinder sig, anfægtes under  

 inddrivelsesforretningen, indbringes sagen af den pågældende person for den  

 kompetente instans i den medlemsstat, i hvilken den myndighed, der anmoder om  

 bistand, befinder sig, i overensstemmelse med de i sidstnævnte medlemsstat  

 gældende retsregler.
Den myndighed, der anmoder om bistand, giver den  

 myndighed, der anmodes om bistand, meddelelse herom.
Endvidere kan den  

 pågældende give den myndighed, der anmodes om bistand, meddelelse herom.
2. Så snart den myndighed, der anmodes om bistand, har  

 modtaget den i stk. 1 nævnte meddelelse enten fra den myndighed, der anmoder  

 om bistand, eller fra den pågældende person, suspenderer den  

 eksekutionsforretningen, indtil der foreligger en afgørelse fra den  

 kompetente instans om spørgsmålet.
Såfremt den finder det nødvendigt og med  

 forbehold af artikel 13, kan den træffe retsbevarende foranstaltninger for at  

 sikre inddrivelsen i det omfang, love eller andre retsforskrifter i den  

 medlemsstat, i hvilken den befinder sig, tillader det for lignende  

 fordringer.
 3. Når indsigelsen vedrører  

 eksekutionsforanstaltninger, der er truffet i den medlemsstat, i hvilken den  

 myndighed, der anmodes om bistand, befinder sig, indbringes sagen for den  

 kompetente instans i denne medlemsstat i overensstemmelse med dennes love og  

 andre retsforskrifter.
 4. Når den kompetente instans, for hvilken sagen er  

 indbragt i henhold til stk. 1, er en domstol eller en forvaltningsdomstol,  

 betragtes dennes afgørelse, hvis den giver den myndighed, der anmoder om  

 bistand, medhold, og hvis den gør det muligt, at fordringen inddrives i den  

 medlemsstat, hvor den myndighed, der anmoder om bistand, befinder sig, som  

 »det dokument, der hjemler ret til eksekution«, i den i artikel 6,  

 7 og 8 anvendte betydning, og inddrivelsen af fordringen gennemføres på  

 grundlag af denne afgørelse.
Artikel 13 På begrundet begæring af den myndighed, der anmoder om bistand, træffer  

 den myndighed, der anmodes om bistand, retsbevarende foranstaltninger for at  

 sikre inddrivelse af en fordring i det omfang, gældende love og andre  

 retsforskrifter i den medlemsstat, i hvilken den befinder sig, tillader det.
 Med henblik på iværksættelsen af første stykke anvendes artikel 6, artikel  

 7, stk. 1, 3 og 5, artikel 8, 11, 12 og 14 med de nødvendige ændringer.
Artikel 14 Den myndighed, der anmodes om bistand, er ikke forpligtet til:
Den myndighed, der anmodes om bistand, underretter den myndighed, der  

 anmoder om bistand, om grundene til, at anmodningen om bistand ikke kan  

 efterkommes.
Kommissionen underrettes ligeledes om det begrundede afslag.
Artikel 15 1. Spørgsmål om forældelse afgøres udelukkende ud fra  

 de retsregler, der gælder i den medlemsstat, i hvilken den myndighed, der  

 anmoder om bistand, befinder sig.
 2. De inddrivelsesforanstaltninger, der i  

 overensstemmelse med anmodningen om bistand træffes af den myndighed, som  

 anmodes om bistand, og som, såfremt de var blevet truffet af den myndighed,  

 der anmoder om bistand, ville have medført suspension eller afbrydelse af  

 forældelsen i henhold til de retsregler, der gælder i den medlemsstat, i  

 hvilken den myndighed, der anmoder om bistand, befinder sig, anses med hensyn  

 til denne virkning for at være truffet i sidstnævnte stat.
Artikel 16 Dokumenter og oplysninger, der meddeles den myndighed, der anmodes om  

 bistand, med henblik på gennemførelsen af dette direktiv, må af denne kun  

 meddeles til:
Artikel 17 Anmodninger om bistand og de dertil benyttede bilag ledsages af en  

 oversættelse til det officielle sprog eller til et af de officielle sprog i  

 den medlemsstat, i hvilken den myndighed, der anmodes om bistand, befinder  

 sig, idet sidstnævnte dog har mulighed for at give afkald på en sådan  

 oversættelse.
Artikel 18 Medlemsstaterne giver indbyrdes afkald på ethvert krav om godtgørelse af  

 omkostninger ved den gensidige bistand, som de yder hinanden i medfør af  

 dette direktiv.
 Den medlemsstat, i hvilken den myndighed, der anmoder om bistand, befinder  

 sig, forbliver dog ansvarlig over for den medlemsstat, i hvilken den  

 myndighed, der anmodes om bistand, befinder sig, for de økonomiske følger af  

 sager, der indbringes, og som erklæres ubegrundede for så vidt angår  

 fordringens tilstedeværelse eller gyldigheden af det dokument, der er udstedt  

 af den myndighed, der anmoder om bistand.
Artikel 19 Medlemsstaterne tilsender hinanden en liste over de myndigheder, der har  

 beføjelse til at fremsætte og modtage anmodninger om bistand.
Artikel 20 1. Der nedsættes et »inddrivelsesudvalg« - i  

 det følgende benævnt »udvalget« - der består af repræsentanter for  

 medlemsstaterne og har en repræsentant for Kommissionen som formand.
 2. Udvalget fastsætter sin forretningsorden.
Artikel 21 Udvalget kan behandle ethvert spørgsmål, der angår anvendelsen af dette  

 direktiv, og som forelægges af formanden på eget initiativ eller efter  

 anmodning af en medlemsstats repræsentant.
Artikel 22 1. De konkrete bestemmelser for gennemførelsen af  

 artikel 4, stk. 2 og 4, artikel 5, stk. 2 og 3, artikel 7, stk. 1, 3 og 5,  

 artikel 9 og 11 samt artikel 12, stk. 1, samt vedrørende omregning,  

 overførsel af inddrevne beløb og fastsættelsen af et mindstebeløb for  

 fordringer, for hvilke der kan fremsættes anmodning om bistand, fastlægges i  

 henhold til fremgangsmåden i stk. 2 og 3.
2. Kommissionens repræsentant forelægger udvalget et  

 udkast til de bestemmelser, der skal træffes.
Udvalget afgiver sin udtalelse  

 om udkastet inden for en frist, som formanden kan fastsætte under hensyn til,  

 i hvilket omfang det pågældende spørgsmål haster.
Udtalelsen vedtages med et  

 flertal af enogfyrre stemmer, idet medlemsstaternes stemmer tildeles vægt i  

 henhold til traktatens artikel 148, stk. 2. Formanden deltager ikke i  

 afstemningen.
 3. a) Kommissionen vedtager de påtænkte bestemmelser,  

 når de er i overensstemmelse med udvalgets udtalelse.
Artikel 23 Bestemmelserne i dette direktiv er ikke til hinder for en mere omfattende  

 gensidig bistand, som visse medlemsstater yder eller måtte yde hinanden i  

 medfør af aftaler eller ordninger, herunder for så vidt angår meddelse af  

 inden- eller udenretslige dokumenter.
Artikel 24 Medlemsstaterne træffer de nødvendige foranstaltninger for at efterkomme  

 dette direktiv senest den 1. januar 1978.
Artikel 25 Hver medlemsstat underretter Kommissionen om de foranstaltninger, den  

 træffer med henblik på dette direktivs gennemførelse.
Kommissionen giver de  

 øvrige medlemsstater meddelelse herom.
Artikel 26 Dette direktiv er rettet til medlemsstaterne.
