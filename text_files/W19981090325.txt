En måned senere henvendte patienten sig igen til lægen, idet  

 han havde lændesmerter.
Det var derfor vanskeligt for ham at arbejde  

 med det arbejde, han fik tilbudt i arresten.
Patienten oplyste til sagen, at  

 han flere gange oplyste lægen om, at han ikke kunne tåle  

 almindelige gigtpræparater, samt at de ingen effekt havde på hans  

 lidelse.
Han anmodede derfor lægen om at ordinere Temgesic.
Patienten  

 oplyste endvidere, at årsagen til, at rygsmerterne vendte tilbage, var,  

 at han var blevet stoffri.
Lægen afviste at ordinere Temgesic.
14 dage senere var patienten fortsat plaget af smerter i ryggen, hvorfor  

 han på ny henvendte sig til lægen.
Det fremgår af  

 journalnotatet, at der ved den objektive undersøgelse fandtes  

 muskelømhed samt spænding især i højre side.  

 Lægen afviste fortsat at ordinere Temgesic, som ønsket af  

 patienten, men ordinerede i stedet Paraflex med revurdering efter en uge.
Afslag på medicin, akut lægetilsyn  

 samt lænestol i forbindelse med lændesmerter Patientklagenævnet fandt, at en ordination af  

 Temgesic var kontraindiceret i tilfælde, hvor der foreligger et  

 stofmisbrug.
Patientklagenævnet lagde vægt på, at Temgesic  

 hører til gruppen af opioider, hvorfor der er tale om et  

 morfinlignende præparat, og at patienten var ved at blive udtrappet af  

 sit heroinmisbrug.
 Endvidere fandt Patientklagenævnet, at lægen  

 ved at behandle med smertestillende og muskelafslappende medicin gav  

 patienten en behandling, som sædvanligvis benyttes i tilfælde af  

 godartede rygsmerter.
 Samlet fandt Patientklagenævnet derfor ikke  

 anledning til at kritisere lægen for den behandling, patienten modtog i  

 arresten.
