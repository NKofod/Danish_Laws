Arbejdsskadestyrelsen har anerkendt et dødsfald under  

 arbejdsskadeforsikringsloven.
Dødsfaldet skete i forbindelse med frivilligt,  

 ulønnet arbejde.
Arbejdsskadestyrelsen har anerkendt et dødsfald under  

 arbejdsskadeforsikringsloven.
Dødsfaldet skete i forbindelse med frivilligt,  

 ulønnet arbejde.
SAGEN En yngre mand var medlem af en idrætsforening og fungerede bl.a. som  

 træner for et hold unge idrætsudøvere.
Han trænede de unge i sin fritid og  

 modtog ikke løn for arbejdet.
Udover den almindelige træning ledsagede han  

 også de unge til idrætsstævner både her i landet og i udlandet.
 Undervejs i en personbil sammen med et par unge idrætsudøvere, der skulle  

 deltage i et stævne, blev bilen impliceret i et trafikuheld, og træneren blev  

 dræbt.
 Idrætsforeningen anmeldte dødsfaldet som en arbejdsskade, og vi  

 anerkendte, at der var tale om en skade, der hører under  

 arbejdsskadeforsikringsloven.
KOMMENTAR Medlemmer af en forening står normalt ikke i et ansættelsesforhold til  

 foreningen.
Dette gælder, når medlemmerne deltager i foreningens almindelige  

 virke og i overensstemmelse med foreningens formål.
Herunder f.eks. at dyrke  

 idræt i en idrætsforening.
Medlemmer kan dog i visse tilfælde have et forhold til foreningen, der kan  

 ligestilles med et ansættelsesforhold.
Dette kan ske efter såvel mundtlig som  

 skriftlig eller endog stiltiende aftale mellem parterne om udførelsen af  

 arbejdet.
 For at medlemmet er dækket under arbejdsskadeforsikringsloven under dette  

 arbejde, skal visse krav være opfyldt:
For det første skal arbejdet, der udføres, være i foreningens interesse og  

 skal fremme foreningens formål.
For det andet er det et krav, at medlemmets  

 arbejde efter en generel målestok går ud over, hvad et medlemskab af  

 foreningen sædvanligvis indebærer.
For det tredje skal der være tale om  

 arbejde, som foreningen ellers måtte have ansat fremmed hjælp til.
Det er derimod ikke noget krav, at arbejdet skal være lønnet.
Det vil  

 sige, at såvel lønnet som ulønnet arbejde kan være dækket under loven.
 I den konkrete sag vurderede vi, at det for det første var i  

 idrætsforeningens interesse, at dens unge udøvere havde en træner, som  

 foruden den daglige træning også rejste rundt med de unge til stævner.
For det andet gik arbejdet klart ud over den indsats, som medlemmer af en  

 idrætsforening normal yder.
Og for det tredje ville idrætsforeningen have  

 været nødsaget til at ansætte en træner, hvis arbejdet ikke var blevet udført  

 af frivillig arbejdskraft.
 Yderligere oplysninger kan fås hos kontorchef Kirsten Ørnø.
