Landsskatteretskendelse vedr. fagforeningskontingent for en  

 praktiserende selvstændig erhvervsdrivende Klagen skyldes, at skatteankenævnet  

 ikke har godkendt fradrag i den personlige indkomst for udgift til kontingent  

 til fagforeningen A.
Der er godkendt et ligningsmæssigt fradrag for udgiften.
Landsskatterettens afgørelse Indkomstårene 2000 og 2001.  

 Personlig indkomst Skatteankenævnet har ikke godkendt  

 fradrag for hhv. 11.304 kr. og11.681 kr. i den personlige indkomst.
Udgiften  

 er  

 afholdt som kontingentbetaling til fagforeningen A.
Der er godkendt fradrag  

 for  

 udgiften som et ligningsmæssigt fradrag.
 Landsskatteretten stadfæster  

 skatteankenævnets afgørelse.
Sagens oplysninger Klageren driver en tandlægepraksis.
I  

 klageårene havde virksomheden en omsætning på henholdsvis 984.964 kr. og  

 952.434 kr. og et resultat før renter på 436.492 kr. i 2000 og 431.085 kr. i  

 2001.
Klageren har fratrukket udgiften til  

 sit kontingent til fagforeningen A, som et ligningsmæssigt fradrag.  

 Foranlediget af en kendelse fra Landsskatteretten den 11. december 2001,  

 søgte  

 klageren om genoptagelse af skatteansættelsen ved forvaltningen.
Af kendelsen  

 fremgår det, at Landsskatteretten godkendte, at et selskab, som drev  

 virksomhed  

 i form af en tandlægepraksis, kunne fratrække udgiften til  

 hovedanpartshaverens  

 kontingent som en driftsudgift.
Under henvisning til denne kendelse har  

 klageren over for forvaltningen anført, at en tandlæges udgift til kontingent  

 til en fagforening er en driftsudgift omfattet af statsskattelovens § 6, stk.  

 1, litra a.
Således vil udgiften være fradragsberettiget i virksomheden og  

 dermed i klagerens personlige indkomst efter personskattelovens § 3, stk. 2.
Forvaltningen har genoptaget  

 skatteansættelsen men har ikke godkendt fradrag i den personlige indkomst.  

 Forvaltningen har henvist til, at Landsskatterettens kendelse alene vedrører  

 fradragsretten for et selskab, men ikke behandler sondringen mellem personlig  

 indkomst og skattepligtig indkomst.
Ligeledes har forvaltningen anført, at  

 selvstændigt erhvervsdrivendes kontingent er en driftsomkostning, der er  

 reguleret i personskattelovens § 3, stk. 2, nr. 1. Heraf følger, at der som  

 udgangspunkt kan ske fradrag i den personlige indkomst.
Undtaget er dog  

 udgifter, der er omfattet af ligningslovens § 13, hvilket eksempelvis er  

 fagforeningskontingentudgifter.
Disse udgifter skal fratrækkes i den  

 skattepligtige  

 indkomst.
Skatteankenævnets afgørelse Udgifter til fagforeningskontingent er  

 ifølge personskattelovens § 3, stk. 2, nr. 1 og ligningslovens § 13  

 fradragsberettiget i den skattepligtige indkomst.
Landsskatteretten har ved en kendelse  

 taget stilling til et selskabs fradrag for hovedanpartshaverens kontingent  

 til  

 fagforening.
Retten fandt, at der kunne godkendes fradrag for denne udgift  

 efter statsskattelovens § 6, stk. 1, litra a.
Kendelsen er ikke  

 offentliggjort  

 men har givet anledning til, at Told- og Skattestyrelsen har udfærdiget et  

 notat  

 om problemstillingen.
 Skatteankenævnet finder ikke grundlag  

 for at tilsidesætte forvaltningens afgørelse.
 Der er taget udgangspunkt i det notat,  

 som Told- og Skattestyrelsen har udarbejdet, og det er i den forbindelse  

 tillagt afgørende betydning, at den afgørelse, klageren henviser til,  

 vedrører  

 et selskab.
 Da beløbene endvidere er indberettet af  

 foreningen som fagligt kontingent, er klageren i det hele omfattet af ovenfor  

 nævnet notat, hvoraf det fremgår, at selv om udgiften til fagforening kan  

 kvalificeres  

 som en driftsomkostning, vil den være omfattet af personskattelovens  

 bestemmelser og dermed af henvisningen til ligningslovens § 13.
 Kendelsen fra Landsskatteretten kan  

 således ikke tages til indtægt for en ny praksis omkring forståelsen af  

 ligningslovens § 13. Uanset om udgiften til kontingentet kan kvalificeres som  

 en driftsomkostning, vil fradraget alene kunne gives i den skattepligtige  

 indkomst.
Klagerens påstand og argumenter Der skal godkendes fradrag for  

 kontingentydelsen i virksomheden som en driftsudgift frem for et  

 ligningsmæssigt fradrag.
 Klageren driver en tandlægepraksis i  

 personligt regi og har i klageårene fratrukket udgiften til kontingentet som  

 et  

 ligningsmæssigt fradrag.
Det fremgår af Landsskatterettens  

 kendelse af 11. december 2001, at et selskab anmodede om fradrag for udgiften  

 til kontingent.
Der var nedlagt påstand om, at kontingentudgifterne ansås for  

 fradragsberettiget som driftsudgifter efter statsskattelovens § 6, stk. 1,  

 litra a, subsidiært at der var fradrag som lønudgift i selskabet.
 Forvaltningen havde nægtet fradrag  

 under  

 henvisning til, at der var tale om  

 et personligt medlemskab af en forening, som er omfattet af ligningslovens §  

 13, og at kontingentet som sådan var indberettet til forvaltningen i  

 overensstemmelse med skattekontrolloven.
Landsskatteretten gav selskabet medhold  

 og anførte:  Der kan godkendes fradrag for udgifterne til kontingenter  

 vedrørende hovedanpartshaverens medlemskab af foreningen A i medfør af  

 statsskattelovens  

 § 6, stk. 1, litra a, idet der foreligger den for fradrag fornødne sammenhæng  

 mellem selskabets indkomsterhvervelse og udgifternes afholdelse.
Der er ved  

 afgørelsen lagt vægt på, at selskabets indkomst er direkte afhængig af  

 tandlægens medlemskab af foreningen. Notatet fra ToldSkat skulle være udtryk  

 for ToldSkats vurdering af kendelsens rækkevidde.
I notatet anføres blandt  

 andet, at kendelsen vedrører et selskab, og sondringen mellem personlig og  

 skattepligtig indkomst er derfor ikke relevant for sagen.
Særligt om  

 selvstændigt erhvervsdrivende anføres det, at kontingentet vil udgøre en  

 driftsomkostning, der er reguleret i personskattelovens § 3, stk. 2, nr. 1,  

 hvorefter der kan foretages fradrag i den personlige indkomst.
Undtaget er  

 dog  

 udgifter, der er omfattet af ligningslovens § 13, hvilket betyder blandt  

 andet  

 fagforeningskontingent.
Disse udgifter kan fradrages i den skattepligtige  

 indkomst.
 Efter klagerens opfattelse har  

 kendelsen betydning for sondringen mellem personlig og skattepligtig  

 indkomst.
Det bestrides ikke, at fagforeningskontingenter  

 er fradragsberettiget som ligningsmæssige fradrag.
Dette udelukker imidlertid  

 ikke, at udgiften kan anses for en driftsudgift efter statsskattelovens § 6,  

 stk. 1, litra a, og som sådan være fradragsberettiget ved opgørelsen af den  

 personlige indkomst.
Landsskatteretten foretager i den  

 nævnte kendelse en konkret afvejning af, om udgiften må anses for at være en  

 driftsudgift i relation til selskabets indkomst, eller om den er betaling af  

 en  

 ansat tandlæges kontingent.
Landsskatteretten når frem til, at der er tale om  

 en driftsudgift.
Retten lægger afgørende vægt på, at medlemskravet er en  

 forudsætning for selskabets indtjening, idet foreningen har  

 forhandlingsretten  

 for så vidt angår overenskomsten med Sygesikringen.
 Hvis Landsskatteretten var af den  

 opfattelse, at der var tale om en lønudgift, ville den direkte sammenhæng  

 mellem selskabets indkomst og medlemskabet af foreningen ikke indgå i  

 præmisserne.
Det samme må gælde, når udgiften  

 afholdes af en selvstændigt erhvervsdrivende.
Der må således være den samme  

 sammenhæng mellem indkomsterhvervelsen og afholdelsen af udgifter, idet også  

 indkomsten for en tandlæge, der driver sin virksomhed i personligt regi, er  

 direkte afhængig af medlemskab af foreningen A.
Landsskatterettens bemærkninger og  

 begrundelse I henhold til statsskattelovens § 6,  

 stk. 1, litra a, kan udgifter, som i årets løb er anvendt til at erhverve,  

 sikre og vedligeholde indkomsten, herunder ordinære afskrivninger, fradrages.  

 Der skal således foreligge en direkte og umiddelbar forbindelse mellem  

 afholdelsen af udgiften og erhvervelsen af indkomsten.
Dette kræver, dels at  

 udgiftsafholdelsen ligger inden for de naturlige rammer af virksomheden, dels  

 at udgiften ikke kan karakteriseres som en privatudgift, som er  

 indkomstopgørelsen  

 uvedkommende.
Ved opgørelse af den skattepligtiges  

 indkomst kan fradrages udgifter til kontingenter til arbejdsgiverforeninger,  

 fagforeninger og andre faglige sammenslutninger, der har til hovedformål at  

 varetage  

 de økonomiske interesser for den erhvervsgruppe, hvortil den skattepligtige  

 hører.
Fradrag er betinget af, at den faglige organisation, hvis den er  

 indberetningspligtig  

 efter skattekontrollovens § 8 T, har indberettet kontingentudgiften til de  

 statslige told- og skattemyndigheder.
Dette fremgår af ligningslovens § 13,  

 stk. 1 og 2.
 Af personskattelovens § 3, stk. 2,  

 fremgår det, at ved opgørelsen af den personlige indkomst kan fradrages  

 udgifter, som i årets løb er anvendt til at erhverve, sikre og vedligeholde  

 indkomsten ved selvstændig erhvervsvirksomhed, dog med undtagelse af de i  

 blandt andet ligningslovens § 13 nævnte udgifter.
Det fremgår direkte af ordlyden af  

 henholdsvis ligningslovens § 13, stk. 1, og personskattelovens § 3, stk. 2,  

 at  

 selvstændigt erhvervsdrivendes udgift til kontingenter til faglige  

 organisationer skal fradrages i den skattepligtige indkomst og ikke direkte i  

 den personlige indkomst.
Dette medfører, at udgiften som udgangspunkt alene  

 kan  

 godkendes fratrukket som et ligningsmæssigt fradrag.
Der er dog mulighed for delvis fradrag direkte  

 i den personlige indkomst i det tilfælde, at kontingentudgiften fra  

 foreningens  

 side er opdelt i en erhvervsmæssig og en ikke-erhvervsmæssig del.
Da vil der  

 være fradrag i den personlige indkomst for den erhvervsmæssige del.
Afgørende  

 for medlemmets fradragsret er den skattemæssige fordelingn af kontingentet  

 ved  

 opgørelse af foreningens skattepligtige indkomst.
Den del, som foreningen har  

 anført som medgået til erhvervsmæssige forhold, vil medlemmet kunne fradrage  

 i  

 den personlige indkomst, hvorimod den del, som organisationen har opgjort til  

 at vedrøre ikke-erhvervsmæssige forhold, alene kan fradrages hos medlemmet  

 som  

 et ligningsmæssigt fradrag.
Foretager foreningen ingen fordeling af udgiften,  

 anses den samlede udgift for at være medgået til ikke-erhvervsmæssige formål,  

 og medlemmet kan alene fradrage udgiften ved opgørelse af den skattepligtige  

 indkomst.
 I klagerens tilfælde er der ikke oplyst  

 en fordeling af udgiften, og derved kan fradraget alene godkendes som et  

 ligningsmæssigt  

 fradrag.
 På baggrund heraf stadfæstes  

 skatteankenævnets afgørelse.
