Nr BSF 8 Forslag til folketingsbeslutning om lokale og regionale folkeafstemninger  

 gennem initiativ og referendum Fremsat af Aage Frandsen (SF) Jens Lunde (SF) Villy Søvndal (SF) Kristen  

 Touborg (SF) den 9. oktober 1997 Folketinget opfordrer regeringen til at fremsætte lovforslag, som giver de  

 valgberettigede vælgere mulighed for at bestemme, at der skal afholdes  

 bindende lokale og regionale folkeafstemninger i visse situationer, og at  

 borgerne kan få et konkrekt emne til debat og afstemning i kommunalbestyrelse  

 eller amtsråd.
Lovforslaget udarbejdes efter følgende retningslinjer: 1. Der indføres  

 initiativ, dvs. vælgerne gives mulighed for at kræve forslag med et indhold  

 svarende til almindelige forslag i kommunalbestyrelser og amtsråd sendt til  

 folkeafstemning eller til såvel debat som afstemning i kommunalbestyrelse og  

 amtsråd. 2. Der indføres referendum, dvs. vælgerne gives mulighed for at  

 kræve et forslag, der netop er vedtaget i en kommunalbestyrelse eller et  

 amtsråd, sendt til folkeafstemning. 3. Der kan ikke tages initiativer og  

 laves referenda vedrørende budgettet, lokalisering, spørgsmål vedrørende  

 mindretals levevilkår og spørgsmål, der medfører indskrænkninger i  

 fundamentale menneskerettigheder.
Der kan kun tages initiativer og laves  

 referenda, for så vidt angår spørgsmål, der entydigt henhører til kommunens  

 eller amtets ressort.
De kommunale tilsynsmyndigheder godkender ordlyden af  

 »initiativet« eller »referendummet«, herunder til  

 eventuelle tvivlsspørgsmål. 4. For at få et forslag sendt til folkeafstemning  

 gennem initiativ eller referendum i en kommune eller et amt skal et antal  

 vælgere svarende til mindst 10 pct. af de vælgere, der var stemmeberettigede  

 ved sidste kommunalvalg, anmode om dette ved deres underskrift. 5. For at få  

 et forslag til debat om afstemning i en kommunalbestyrelse eller amtsråd skal  

 et antal vælgere svarende til mindst 5 pct. af de vælgere, der var  

 stemmeberettigede ved sidste kommunalvalg, anmode om dette ved deres  

 underskrift. 6. I forbindelse med initiativer skal et tilstrækkeligt antal  

 underskrifter afleveres til kontrol hos folkeregisteret senest 6 måneder  

 efter, at underskriftsindsamlingen er anmeldt.
I forbindelse med referendum  

 skal et tilstrækkeligt antal underskrifter afleveres til kontrol hos  

 folkeregisteret senest 3 måneder efter, at beslutningen er truffet. 7. I  

 forbindelse med krav om referendum skal implementering af  

 kommunalbestyrelsens eller amtsrådets endelige beslutning indstilles senest  

 fra det tidspunkt, hvor der til folkeregisteret er afleveret af de  

 underskrifter, der er nødvendige for at kræve folkeafstemning om forslaget  

 afholdt.
Implementering kan genoptages, såfremt der ikke inden fristens udløb  

 er indleveret alle de underskrifter, der er nødvendige for at kræve  

 folkeafstemning. 8. Forslagsstillere skal kunne trække kravet om initiativ  

 eller refendum tilbage, såfremt kommunalbestyrelsen eller amtsrådet træffer  

 en beslutning, der overflødiggør folkeafstemningen. 9. Folkeafstemningen skal  

 som hovedregel afholdes senest 3 måneder efter, at underskrifterne er  

 indleveret.
Der skal dog gå mindst 5 uger, fra underskrifterne er godkendt,  

 til der afholdes folkeafstemning.
Indenrigsministeren kan i særlige tilfælde  

 fravige 3månedersfristen.
10. Forud for folkeafstemningen skal kommunalbestyrelsen/amtsrådet sikre,  

 at der omdeles informationsmateriale til alle hustande i afstemningsområdet.  

 I informationsmaterialet skal både ja og nejsiden gives mulighed for at  

 fremføre deres synspunkter.
Kommunalbestyrelsen/amtsrådet kan afsætte  

 yderligere midler til oplysning af vælgerne forud for folkeafstemningen.
Lige  

 store dele af sådanne midler anvendes til ja og nejsidens  

 oplysningsaktiviteter.
 11. Folkeafstemningens udfald afgøres ved almindelig stemmeflerhed.
 12. I resten af valgperioden må kommunalbestyrelsen eller amtsrådet ikke  

 træffe beslutninger, der strider mod et vedtaget folkeafstemningsforslags  

 formål, medmindre kommunalbestyrelsen/amtsrådet opnår vælgernes godkendelse  

 ved en ny folkeafstemning.
 13. Indenrigsministeren udformer de nærmere regler for - bistand til  

 udformning af forslag til folkeafstemning og forslag til debat og afstemning,  

 - tilsynsmyndighedernes kontrol af folkeafstemningsforslagenes overholdelse  

 af de formelle krav vedrørende forslagenes form og indhold, - udformning af  

 underskriftsblanketter, - kontrol af underskrifternes gyldighed, -  

 forslagsstillernes mulighed for at trække forslag om folkeafstemning tilbage,  

 - kommunalbestyrelsernes og amtsrådenes mulighed for at sende forslag til  

 bindende folkeafstemning, - krav til indholdet i kommunalbestyrelsernes og  

 amtsrådenes oplysningsmateriale, - fordeling af oplysningsmidler etc., - krav  

 til eventuel sammenkædning af flere afstemninger, f.eks. flere  

 folkeafstemninger eller sammenfald mellem folketingsvalg og folkeafstemning,  

 - retningslinjer, der indeholder forbud imod aflønning af  

 underskriftsindsamlere.
Bemærkninger til forslaget Almindelige bemærkninger Beslutningsforslaget er en uændret genfremsættelse af beslutningsforslag  

 nr.
B 117 fremsat den 8. april 1997 (se Folketingstidende 1996-97,  

 forhandlingerne side 6524 og tillæg A side 4539 og 4543). Dette  

 beslutningsforslag blev førstebehandlet den 30. april 1997.
Beslutningsforslaget skal ligesom det samtidig fremsatte  

 beslutningsforslag nr.
B 9 om mulighed for afholdelse af ekstraordinære  

 kommunale valg ses som et forsøg på at øge borgernes engagement og deltagelse  

 i det kommunale arbejde, så Danmark i højere grad får et  

 deltagelsesdemokrati.
Danmark bryster sig gerne af at være et af de lande i Europa, som er  

 kommet længst med udviklingen af det lokale selvstyre.
Det er også rigtigt,  

 for så vidt angår den lokale og regionale beslutningskompetence og  

 skatteudskrivning i kommunalbestyrelser og amtsråd.
Men med hensyn til  

 udviklingen af den folkelige deltagelse og engagement er man med undtagelse  

 af indførelse af brugerbestyrelser bagefter.
I flere lande er man i dag langt i udviklingen af det, som  

 forslagsstillerne med inspiration fra bl.a.
Tyskland og Californien har valgt  

 at kalde borgernes initiativret og muligheden for lokalt og regionalt  

 referendum.
Med borgernes initiativret menes forslag, som ikke på forhånd er vedtaget  

 af en folkevalgt forsamling.
Der er altså tale om et forslag, som en kreds af  

 vælgere har fremsat.
Ved referendum forstås en folkeafstemning efter  

 vælgerkrav om et forslag, der allerede er behandlet af en folkevalgt  

 forsamling.
I SlesvigHolsten har man på foranledning af især SSV fået vedtaget, at et  

 udsnit af borgerne på 20.000 vælgere kan kræve, at Landdagen i Kiel tager  

 stilling til et givet forslag, og hvis Landdagen efterfølgende ikke vil tage  

 stilling, kan borgerne kræve sagen til folkeafstemning.
Men det er ikke kun i  

 SlesvigHolsten, at man har udviklet det lokale demokrati.
Europarådet har i  

 1993 opgjort, at man i en række lande har mulighed for lokale bindende  

 folkeafstemninger: Bl.a.
Schweiz, Slovakiet, Tjekkiet, Ungarn og Østrig samt  

 i en række tyske delstater: BadenWtrttemberg, Brandenburg, Hessen, Sachsen,  

 SachsenAnhalt og Thtringen.
Initiativret på lokalt plan kendes fra bl.a.  

 Finland, flere tyske, østrigske og amerikanske delstater samt Schweiz.
Forslagsstillerne tror også, det vil være en rigtig ide at indføre  

 mulighed for flere bindende folkeafstemninger i Danmark.
De politiske partier  

 og lokallister opfanger ikke alle lokalpolitiske ønsker og krav, eftersom  

 stadig færre borgere er medlemmer af politiske partier eller lokallister, på  

 trods af at mange valgforskere hævder, at borgernes politiske interesse er  

 usvækket.
Forslagsstillerne tror, at en mulighed for borgerinitiativer og  

 referenda kan være med til at revitalisere det lokale demokrati og dermed  

 styrke det civile samfund.
Og borgerne er tilsyneladende interesserede: I den  

 landsdækkende borgeranalyse »Borgerne og kommunestyret«, som blev  

 lavet i samarbejde mellem AUC og Kommunedata i 1995, svarede 65 pct. af de  

 adspurgte, at de så positivt på muligheden for vejledende folkeafstemninger i  

 kommunalpolitikken.
Forslagsstillerne tror, at når der så er tale om bindende  

 folkeafstemninger, vil der alt andet lige være større interesse fra borgernes  

 side.
Man har tidligere haft mulighed for referendum lokalt i Danmark i  

 forbindelse med skolenedlæggelser.
Denne mulighed blev indført med  

 folkeskoleloven i 1958. Men ideen til forslaget kom fra Venstre, der allerede  

 i 1956 havde foreslået, at der skulle være mulighed for at få en vedtaget  

 skolenedlæggelse til folkeafstemning i skoledistriktet.
Muligheden for  

 folkeafstemning om skolenedlæggelser blev også fjernet på baggrund af et  

 initiativ fra Venstre, idet det var en Venstremand, der som  

 undervisningsminister i 1988 i Folketinget foreslog bestemmelsen afskaffet,  

 hvilket skete med alle stemmer for med undtagelse af SF's.
Den gamle lov om skolenedlæggelser havde dog den svaghed, at kravene til  

 antallet af borgere, som skulle skrive under på ønsket om at udsætte  

 skolenedlæggelsen, var meget stort: Oprindelig 80 pct. af de  

 stemmeberettigede og senere 50 pct.
Det var derfor utrolig svært at skaffe  

 det fornødne antal stemmer.
Men alligevel tog man udfordringen op mange  

 steder.
I mellem og efterkrigstiden fandtes også mulighed for referendum i  

 forbindelse med sager om tildeling eller nægtelse af spiritusbevillinger. af  

 et sogneråds medlemmer eller 35 pct. af en landkommunes vælgere kunne kræve,  

 at sådanne sager blev sendt til bindende folkeafstemning.
Der blev afholdt  

 flere hundrede afstemninger efter disse regler.
De kommunaløkonomiske konsekvenser af forslaget er yderst beherskede.
I  

 svar på spørgsmål nr. 15 vedrørende forslag til folketingsbeslutning om  

 direkte demokrati (beslutningsforslag nr.
B 2, folketingsåret 1996-97, se  

 Folketingstidende 1996-97, forhandlingerne side 785 og tillæg A side 231 og  

 240) oplyste indenrigsministeren den 19. december 1996 (Kommunaludvalget, B 2  

 - bilag 3), at i en kommune af Køges størrelse (29.000 indbyggere) er  

 udgifterne til en fokeafstemning 290.000 kr.
Der er altså tale om et relativt  

 billigt forslag i forhold til de gevinster, man opnår herved i form af øget  

 indflydelse til og engagement hos borgerne.
Der har de senere år været forskellige forslag fremme om vejledende  

 folkeafstemninger på både lokalt, regionalt og landsdækkende plan.
Det er  

 forslagsstillernes opfattelse, at folkeafstemninger skal være bindende, hvis  

 de skal opfylde det, der er formålet med folkeafstemninger: at øge borgernes  

 indsigt, engagement, indflydelse og ansvarlighed, hvorved vi i højere grad  

 får et deltagerdemokrati.
Folkeafstemninger, der kun er vejledende, har ikke  

 megen mening i den forbindelse, samtidig med at de kan misbruges af de  

 folkevalgte til at sætte spørgsmål til folkeafstemning alene for at blive  

 bekræftet i egne holdninger og eventuelt løbe fra det ansvar, som ellers  

 påhviler de folkevalgte.
Bemærkninger til de enkelte punkter Ad 1 I nogle tilfælde vil det for borgerne være vigtigt at få direkte  

 indflydelse i form af folkeafstemning.
I andre tilfælde vil det være  

 tilstrækkeligt, at borgerne får mulighed for at få sager på  

 kommunalbestyrelsens dagsorden.
Ad 2 Formålet er, at borgerne i nogle bestemte sager skal kunne begære en  

 ellers vedtaget beslutning sendt til folkeafstemning.
Ad 3 Det forslag, som kræves sendt til folkeafstemning, eller som ønskes rejst  

 i en kommunalbestyrelse eller et amtsråd som følge af et initiativ, skal  

 såvel i form som i indhold svare til forslag, der behandles i  

 kommunalbestyrelser eller amtsråd.
Der skal endvidere være tale om forslag,  

 der vedrører forhold, som hører under kommunalbestyrelsens eller amtsrådets  

 kompetenceområde.
Forslaget må ikke hindre, at kommunen eller amtet opfylder  

 krav, som er fastsat i anden lovgivning.
 Der kan ikke tages initiativ eller laves referenda vedrørende budgettet,  

 lokalisering, spørgsmål vedrørende minoriteters levevilkår og spørgsmål, der  

 medfører indskrænkninger i fundamentale menneskerettigheder.
Uanset at det efter forslagsstillernes opfattelse er vigtigt, at der  

 bliver mulighed for både initiativ og referendum, er det også afgørende, at  

 der på forhånd sættes grænser for, hvad der kan sendes til folkeafstemning.  

 På samme måde som der i dag er begrænsninger i, hvilke forslag der i henhold  

 til grundlovens § 42 kan sendes til folkeafstemning, er det vigtigt, at der  

 er spørgsmål på det kommunale og amtskommunale niveau, som ikke kan sendes  

 til folkeafstemning.
Det drejer sig i denne forbindelse om det samlede budget  

 for at undgå en eventuel usikkerhed omkring kommunens og amtets økonomi.  

 Endvidere drejer det sig om at sikre borgerne herunder eventuelle mindretal  

 imod, at initiativet bruges til krænkelse af deres fundamentale rettigheder.
 De kommunale tilsynsmyndigheder skal godkende temaet for et initiativ og  

 referendum, således at man kan have sikkerhed for, at det er et tema, hvorom  

 der må tages et initiativ, og således at man sikrer, at ordlyden i et  

 initiativ og et referendum fremstår klart, samt at der ikke kan opstå tvivl  

 om indholdet for de borgere, som først skal skrive under på et krav og siden  

 hen eventuel stemme om forslaget.
 Det er naturligt at pege på de kommunale tilsynsmyndigheder, da de  

 allerede i dag har legalitetstilsynet med kommuner og amter.
Ad 45 Spørgsmålet om, hvor mange der skal kunne bringe et spørsmål til  

 folkeafstemning eller debat og afstemning i en kommunalbestyrelse eller  

 amtsråd, er en afvejning af, at antallet på den ene side ikke skal være  

 urimeligt højt, men på den anden side gør det heller ikke noget, at der  

 kræves en betydelig indsats og dermed engagement for at få gennemført sit  

 ønske.
I denne forbindelse må det være rimeligt, at kravene til at få  

 folkeafstemning er højere end til at få en sag til debat og afstemning i en  

 kommunalbestyrelse eller et amtsråd.
Ad 69 Tidsfristerne er fastlagt ud fra, hvad der er praktisk rimeligt og muligt  

 både for kommunalbestyrelsen/ amtsrådet og for borgerne, der ønsker at  

 benytte sig af muligheden for initiativ eller referendum.
Det er også ud fra en praktisk tilgang, at det foreslås, at det skal være  

 muligt for en kommunalbestyrelse eller et amtsråd at få tilladelse fra  

 Indenrigsministeriet til at udskyde folkeafstemningen til en anden nært  

 forestående valghandling, f.eks.
Europa-Parlamentsvalg, folketingsvalg eller  

 anden folkeafstemning.
Ad 10 Det er meget vigtigt, at det i forbindelse med en folkeafstemning er  

 lysende klart for borgerne, hvad afstemningen drejer sig om.
Derfor er det  

 nødvendigt med informationsmateriale, der kan belyse problematikken.
Ad 11 Selv om man tidligere har kendt til, at der blev stillet særlige krav til  

 flertalsafgørelser ved folkeafstemninger, må det være et rigtigt princip, at  

 et flertal er et flertal.
Det giver også den største ansvarlighed i forhold  

 til, at en afstemning og dens resultat forpligter.
Ad 12 Dette punkt betyder, at en vedtagelse ved en folkeafstemning har  

 opsættende virkning til nærmeste kommunale valg, hvorefter  

 kommunalbestyrelsen/ amtsrådet igen kan vedtage det forslag, som er standset  

 ved et referendum.
Det betyder samtidig, at borgerne, hvis forslaget igen  

 vedtages, igen kan lave et referendum.
Ad 13 Det er vigtigt, at Indenrigsministeriet udformer nærmere retningslinjer  

 for, hvordan procedurerne skal være, så borgerne ved det, og så der ikke  

 bliver for mange tvivlsspørgsmål.
Skriftlig fremsættelse Aage Frandsen (SF) Som ordfører for forslagsstillerne tillader jeg mig herved at fremsætte:
 Forslag til folketingsbeslutning om lokale og regionale  

 folkeafstemninger gennem initiativ og referendum.
(Beslutningsforslag nr.
B 8).
 Jeg henviser i øvrigt til de bemærkninger, der ledsager  

 beslutningsforslaget, og anbefaler det til Tingets velvillige behandling.
