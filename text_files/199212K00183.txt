Nr LSF 183 Forslag til Lov om ændring af lov om rettens pleje i Grønland Fremsat af justitsministeren (Pia Gjellerup) den 10. februar 1993 Vedtaget ved tredjebehandling den 23. marts 1993 Lov nr. 151 af 31/03/1993 § 1 I lov om rettens pleje i Grønland, jf. lovbekendtgørelse nr. 99 af 21.  

 marts 1984, som ændret ved lov nr. 188 af 23. marts 1992, foretages følgende  

 ændringer:
 1. Kapitel 4, afsnit D, affattes således:
»D.
Sager om ægteskab eller forældremyndighed § 13. Efter reglerne i dette afsnit behandles 1) sager om separation, skilsmisse eller omstødelse af ægteskab, 2) sager om ophør af fælles forældremyndighed, 3) sager om overførelse af forældremyndigheden fra moderen til faderen  

 alene i tilfælde, hvor forældrene ikke har fælles forældremyndighed, 4) sager om afgørelser om forældremyndighed ved en indehavers død, 5) sager om ændring af aftale eller afgørelse om forældremyndighed, 6) sager om samværsret for den af forældrene, der ikke har del i  

 forældremyndigheden, 7) sager mellem ægtefæller om ændring eller anfægtelse af vilkår for  

 separation, skilsmisse eller omstødelse eller anfægtelse af aftaler om  

 fordeling af formuen, der er indgået med henblik på separation, skilsmisse  

 eller omstødelse, 8) sager mellem ægtefæller til afgørelse af, om separation består eller er  

 bortfaldet, og 9) sager til afgørelse af, om parterne er eller ikke er ægtefæller.
§ 14. Anlægger justitsministeren eller den, ministeren bemyndiger  

 dertil, eller ægtefællen i et tidligere ægteskab sag til omstødelse af et  

 ægteskab, skal sagen anlægges mod begge ægtefæller.
Sagen anlægges ved en  

 ret, hvor en af ægtefællerne kan sagsøges efter § 17.
§ 15. Parterne kan optræde på egen hånd, selv om de er umyndige  

 eller under lavværgemål.
Er en part umyndiggjort på grund af sindssygdom  

 eller åndssvaghed, optræder værgen dog på partens vegne.
Værgen kan kun  

 anlægge sag med kredsrettens samtykke.
 § 16. Det afgøres efter § 448 c i lov om rettens pleje, jf.  

 lovbekendtgørelse nr. 905 af 10. november 1992, om en sag om ægteskab eller  

 forældremyndighed kan anlægges her i riget (Danmark og Grønland).
 § 17. Sag anlægges ved sagsøgtes hjemting.
 Stk. 2. Har sagsøgte ikke hjemting her i riget, anlægges sagen ved  

 sagsøgerens hjemting.
 Stk. 3. Har ingen af parterne hjemting her i riget, anlægges sagen  

 ved den ret, som justitsministeren bestemmer.
 § 18. Afgørelse om ægtefællebidrag sker ved dommen i forbindelse  

 med ægteskabssagen.
Stk. 2. Hvis ægtefællerne udskyder spørgsmålet om størrelsen af  

 bidraget til senere afgørelse, og hvis der senere skal træffes afgørelse om  

 ændring af bidragets størrelse, sker dette ved beslutning truffet af  

 kredsdommeren.
Kredsdommerens beslutning kan indbringes for landsdommeren.
 § 19. Omstændigheder, som er eller kunne være gjort gældende i en  

 tidligere sag om ægteskab eller forældremyndighed, der er pådømt i  

 realiteten, kan ikke benyttes som søgsmålsgrundlag i en ny sag.
 § 20. Retten kan bestemme, at en eller begge parter ikke må  

 overvære den samtale med et barn, der skal finde sted efter myndighedslovens  

 § 25. Inden sagen afgøres, skal parterne gøres bekendt med indholdet af  

 samtalen, medmindre dette vil stride mod de hensyn, der har ført til  

 udelukkelsen.
§ 20 a.
Retsmøderne foregår for lukkede døre.
Ved offentlig  

 gengivelse af domme må der ikke ske offentliggørelse af navn, stilling eller  

 bopæl for nogen af de i dommen nævnte personer eller på anden måde  

 offentliggørelse af de pågældendes identitet.
Overtrædelse af bestemmelsen  

 kan medføre foranstaltninger efter kriminalloven for Grønland.
§ 20 b.
Ankefristen er 8 uger fra domsafsigelsen.
Hvis en af  

 parterne ikke har været til stede ved domsafsigelsen, kan fristen forlænges  

 indtil 16 uger.
Det gælder dog kun, hvis retten skønner, at naturhindringer  

 kan forhale dommens forkyndelse eller ankens iværksættelse.
Stk. 2. Der kan ikke gives tilladelse til efter ankefristens udløb  

 at anke en dom, der går ud på separation, skilsmisse eller omstødelse af  

 ægteskab, eller hvorved et ægteskab er kendt ikke bestående.
Tilladelse kan  

 dog meddeles til særskilt anke af vilkår, jf. stk. 3.
Stk. 3. Domme, der går ud på separation, skilsmisse eller  

 omstødelse af et ægteskab, kan ankes særskilt for så vidt angår vilkårene  

 eller enkelte af disse.
Angår anken kun vilkårene, kan den ret, hvortil anke  

 er sket, kun ændre dommens bestemmelse om separation, skilsmisse eller  

 omstødelse, såfremt anke herom er iværksat inden ankefristens udløb.
§ 20 c.
Sag om ægteskab eller forældremyndighed kan ikke anlægges  

 efter en parts død.
 Stk. 2. Dør en af parterne inden domsafsigelse, hæves sagen.
§ 20 d.
Afvises en sag, der er anlagt inden udløbet af en frist  

 for sagsanlæg, som er fastsat i lov om ægteskabets indgåelse eller opløsning,  

 kan sagsøgeren, selv om fristen i mellemtiden er udløbet, anlægge sagen på ny  

 indtil 1 måned efter det retsmøde, hvori sagen blev afvist.
Stk. 2. Bestemmelsen i stk. 1 finder tilsvarende anvendelse, hvis  

 bevilling til separation eller skilsmisse nægtes og sagen herefter indbringes  

 for domstolene.
Fristen for sagens indbringelse for domstolene regnes fra det  

 tidspunkt, nægtelsen er meddelt den pågældende.« 2. I kapitel 7, § 17, ændres »samkvemsret« til:  

 »samværsret«.
§ 2 Loven træder i kraft den 1. juli 1993.
Oprindeligt fremsat forslag I lov om rettens pleje i Grønland, jf. lovbekendtgørelse nr. 99 af 21. marts 1984 som ændret ved lov nr. 188 af 23. marts 1992, foretages følgende ændringer:
§ 1 1. Kapitel 4, afsnis D, affattes således:
»D.
Sager om ægteskab eller forældremyndighed § 13. Efter reglerne i dette afsnit behandles:
1) sager om separation, skilsmisse eller omstødelse af ægteskab, 2) sager om ophør af fælles forældremyndighed, 3) sager om overførelse af forældremyndigheden fra moderen til faderen  

 alene i tilfælde, hvor forældrene ikke har fælles forældremyndighed, 4) sager om afgørelser om forældremyndighed ved en indehavers død, 5) sager om ændring af aftale eller afgørelse om forældremyndighed, 6) sager om samværsret for den af forældrene, der ikke har del i  

 forældremyndigheden, 7) sager mellem ægtefæller om ændring eller anfægtelse af vilkår for  

 separation, skilsmisse eller omstødelse eller anfægtelse af aftaler om  

 fordeling af formuen, der er indgået med henblik på separation, skilsmisse  

 eller omstødelse, 8) sager mellem ægtefæller til afgørelse af, om separation består eller er  

 bortfaldet, og 9) sager til afgørelse af, om parterne er eller ikke er ægtefæller.
§ 14. Anlægger justitsministeren eller den, ministeren bemyndiger  

 dertil, eller ægtefællen i et tidligere ægteskab sag til omstødelse af et  

 ægteskab, skal sagen anlægges mod begge ægtefæller.
Sagen anlægges ved en  

 ret, hvor en af ægtefællerne kan sagsøges efter § 17.
§ 15. Parterne kan optræde på egen hånd, selv om de er umyndige  

 eller under lavværgemål.
Er en part umyndiggjort på grund af sindssygdom  

 eller åndssvaghed, optræder værgen dog på partens vegne.
Værgen kan kun  

 anlægge sag med kredsrettens samtykke.
 § 16. Det afgøres efter § 448 c i lov om rettens pleje, jf.  

 lovbekendtgørelse nr. 905 af 10. november 1992, om en sag om ægteskab eller  

 forældremyndighed kan anlægges her i riget (Danmark og Grønland).
 § 17. Sag anlægges ved sagsøgtes hjemting.
 Stk. 2. Har sagsøgte ikke hjemting her i riget, anlægges sagen ved  

 sagsøgerens hjemting.
 Stk. 3. Har ingen af parterne hjemting her i riget, anlægges sagen  

 ved den ret, som justitsministeren bestemmer.
 § 18. Afgørelse om ægtefællebidrag sker ved dommen i forbindelse  

 med ægteskabssagen.
Stk. 2. Hvis ægtefællerne udskyder spørgsmålet om størrelsen af  

 bidraget til senere afgørelse, og hvis der senere skal træffes afgørelse om  

 ændring af bidragets størrelse, sker dette ved beslutning truffet af  

 kredsdommeren.
Kredsdommerens beslutning kan indbringes for landsdommeren.
 § 19. Omstændigheder, som er eller kunne være gjort gældende i en  

 tidligere sag om ægteskab eller forældremyndighed, der er pådømt i  

 realiteten, kan ikke benyttes som søgsmålsgrundlag i en ny sag.
 § 20. Retten kan bestemme, at en eller begge parter ikke må  

 overvære den samtale med et barn, der skal finde sted efter myndighedslovens  

 § 25. Inden sagen afgøres, skal parterne gøres bekendt med indholdet af  

 samtalen, medmindre dette vil stride mod de hensyn, der har ført til  

 udelukkelsen.
§ 20 a.
Retsmøderne foregår for lukkede døre.
Ved offentlig  

 gengivelse af domme må der ikke ske offentliggørelse af navn, stilling eller  

 bopæl for nogen af de i dommen nævnte personer, eller på anden måde  

 offentliggørelse af de pågældendes identitet.
Overtrædelse af bestemmelsen  

 kan medføre foranstaltninger efter kriminalloven for Grønland.
§ 20 b.
Ankefristen er 8 uger fra domsafsigelsen.
Hvis en af  

 parterne ikke har været til stede ved domsafsigelsen, kan fristen forlænges  

 indtil 16 uger.
Det gælder dog kun, hvis retten skønner, at naturhindringer  

 kan forhale dommens forkyndelse eller ankens iværksættelse.
Stk. 2. Der kan ikke gives tilladelse til efter ankefristens udløb  

 at anke en dom, der går ud på separation, skilsmisse eller omstødelse af  

 ægteskab, eller hvorved et ægteskab er kendt ikke bestående.
Tilladelse kan  

 dog meddeles til særskilt anke af vilkår, jf. stk. 3.
Stk. 3. Domme, der går ud på separation, skilsmisse eller  

 omstødelse af et ægteskab, kan ankes særskilt, for så vidt angår vilkårene  

 eller enkelte af disse.
Angår anken kun vilkårene, kan den ret, hvortil anke  

 er sket, kun ændre dommens bestemmelse om separation, skilsmisse eller  

 omstødelse, såfremt anke herom er iværksat inden ankefristens udløb.
§ 20 c.
Sag om ægteskab eller forældremyndighed kan ikke anlægges  

 efter en parts død.
 Stk. 2. Dør en af parterne inden domsafsigelse, hæves sagen.
§ 20 d.
Afvises en sag, der er anlagt inden udløbet af en frist  

 for sagsanlæg, som er fastsat i lov om ægteskabets indgåelse eller opløsning,  

 kan sagsøgeren, selv om fristen i mellemtiden er udløbet, anlægge sagen på ny  

 indtil 1 måned efter det retsmøde, hvori sagen blev afvist.
Stk. 2. Bestemmelsen i stk. 1 finder tilsvarende anvendelse, hvis  

 bevilling til separation eller skilsmisse nægtes, og sagen herefter  

 indbringes for domstolene.
Fristen for sagens indbringelse for domstolene  

 regnes fra det tidspunkt, nægtelsen er meddelt den pågældende.« 2. I kapitel 7, § 17, ændres »samkvemsret« til:  

 »samværsret«.
§ 2 Loven træder i kraft den 1. juli 1993.
Bemærkninger til lovforslaget Almindelige bemærkninger 1. Indledning Lovforslaget skal ses på baggrund dels af de udkast til anordninger om  

 ikrafttræden for Grønland af myndighedsloven og ægteskabsloven, som  

 Justitsministeriet har udarbejdet, og dels af det samtidig hermed fremsatte  

 lovforslag om ikrafttræden af lov om ægteskabets retsvirkninger for Grønland.  

 Alle forskrifterne forudsættes sat i kraft samtidig, den 1. juli 1993.  

 Formålet med de foreslåede love og anordninger er i videst mulig omfang at  

 skabe retsenhed mellem dansk og grønlandsk ret.
Det foreliggende lovforslag består i det væsentlige af en række ændringer,  

 der har til formål at tilpasse reglerne i lov om rettens pleje i Grønland til  

 de foreslåede regler i myndighedsloven og ægteskabsloven.
I udkastet til  

 anordning om ikrafttræden for Grønland af myndighedsloven er det således  

 bl.a. fastsat, at alle sager, hvori der er uenighed om forældremyndigheden,  

 skal afgøres af eller indbringes for domstolene.
 I det følgende vil der kort blive redegjort for hovedpunkterne i  

 lovforslaget.
2. Lovforslagets hovedpunkter 2.1. Ændring af overskriften Efter udkastet til anordning om ikrafttræden for Grønland af  

 myndighedsloven skal alle tvister om, hvem forældremyndigheden skal tilkomme,  

 som nævnt afgøres af eller indbringes for domstolene.
Efter udkastet vil der  

 endvidere skulle træffes afgørelse om forældremyndigheden i en række  

 tilfælde, hvor sagens parter ikke er eller ikke har været gift med hinanden.  

 Kapitel 4, afsnit D, foreslås derfor ændret, således at de nye sager bliver  

 omfattet af kapitlet.
Det er i den forbindelse fundet hensigtsmæssigt at  

 foreslå kapiteloverskriften ændret fra »ægteskabssager« til  

 »sager om ægteskab eller forældremyndighed«, idet det ikke længere  

 er hensigtsmæssigt at anvende udtrykket »ægteskabssager« som  

 samlebegreb, jf. for dansk rets vedkommende overskriften til retsplejelovens  

 kapitel 42.
2.2. Samtale med børn, der er fyldt 12 år I udkastet til anordning om ikrafttræden for Grønland af myndighedsloven  

 foreslås i § 25 indsat en bestemmelse om, at der om forældremyndigheds- og  

 samværsretsspørgsmålet skal finde en samtale sted med et barn, der er fyldt  

 12 år, før der træffes afgørelse i en sag om forældremyndighed eller  

 samværsret.
Samtalen kan dog undlades, hvis den må anses for unødvendig eller  

 til skade for barnet.
Bestemmelsen svarer til den gældende danske  

 myndighedslovs § 26.
 I den danske retsplejelovs § 450 a er det i tilknytning hertil fastsat, at  

 retten, når særlige omstændigheder taler derfor, kan bestemme, at en eller  

 begge parter ikke må overvære den samtale med børn, der skal finde sted efter  

 myndighedslovens § 26. Inden sagen afgøres, skal parterne dog gøres bekendt  

 med indholdet af samtalen, medmindre dette vil stride mod de hensyn, der har  

 ført til udelukkelsen.
 Det foreslås, at en bestemmelse, der svarer til den danske retsplejelovs §  

 450 a, også skal gælde for Grønland.
2.3. Andre ændringsforslag Lovforslaget indeholder herudover en række bestemmelser, som ikke er  

 nødvendiggjort af de ændringer i myndighedsloven, som påtænkes sat i kraft  

 for Grønland. Ændringerne er derimod dels af sproglig eller redaktionel  

 karakter dels begrundet i et ønske om, at reglerne i den grønlandske  

 retsplejelov vedrørende sager om ægteskab og forældremyndighed i videst mulig  

 omfang svarer til dem, der gælder i Danmark.
Som følge heraf foreslås, at  

 hele kapitel 4, afsnit D, i den grønlandske retsplejelov får en ny  

 affattelse.
3. Lovforslagets administrative og økonomiske konsekvenser De foreslåede ændringer af retsplejeloven kan ikke antages at ville få  

 administrative eller økonomiske konsekvenser af nævneværdig betydning.
Det  

 skyldes, at de foreslåede regler i vidt omfang svarer til de regler, der  

 gælder i Grønland.
Kredsretten har således efter den gældende myndighedslov  

 for Grønland kompetence til at træffe afgørelse om forældremyndighed og  

 samværsret.
4. Høring Lovforslaget har været sendt til høring i Statsministeriet,  

 (Grønlandsafdelingen), Kirkeministeriet, Rigsombudet i Grønland,  

 Landsdommeren i Grønland og Grønlands hjemmestyre.
Bemærkninger til lovforslagets enkelte bestemmelser Til § 1 Til nr. 1 Til overskriften I udkastet til anordning om ikrafttræden for Grønland af myndighedsloven  

 er der som nævnt i de almindelige bemærkninger foreslået en række ændringer  

 af reglerne om forældremyndighed.
Disse regler bevirker bl.a., at der vil  

 skulle træffes afgørelse om forældremyndigheden i en række tilfælde, hvor  

 sagens parter ikke er eller har været gift med hinanden.
Det foreslås derfor,  

 at overskriften til kapitel 4, afsnit D, i den grønlandske retsplejelov  

 ændres fra »Ægteskabssager« til »Sager om ægteskab eller  

 forældremyndighed«.
Forslaget svarer til overskriften til kapitel 42 i  

 den danske retsplejelov.
Til § 13 I bestemmelsen fastlægges, hvilke sager der skal behandles efter kapitel  

 4, afsnit D, om ægteskab eller forældremyndighed.
En tilsvarende bestemmelse  

 findes ikke i den gældende retsplejelov for Grønland, men bestemmelsen svarer  

 til den danske retsplejelovs § 448. I bestemmelsen er det dog i nr. 6  

 udtrykkeligt fastsat, at kapitlet også finder anvendelse på sager om  

 samværsret med den af forældrene, der ikke har del i forældremyndigheden.
Det  

 skyldes, at kompetencen i disse sager er tillagt kredsretten.
Til § 14 Bestemmelsen, der svarer til den danske retsplejelovs § 448 a, vedrører  

 spørgsmålet om, hvem en sag om omstødelse skal anlægges imod.
Bestemmelsen  

 præciserer, at en sådan sag skal anlægges mod begge ægtefæller, og at sagen  

 skal anlægges ved en ret, hvor en af ægtefællerne har hjemting.
Der findes  

 ikke en tilsvarende bestemmelse i den grønlandske retsplejelov.
Til § 15 Bestemmelsen fastslår, at en af parterne kan optræde på egen hånd, selv om  

 de er umyndige eller under lavværgemål.
Bestemmelsen erstatter den  

 grønlandske retsplejelovs kapitel 4, afsnit D, § 15, og svarer til den danske  

 retsplejelovs § 448 b.
I bestemmelsen er det præciseret, at værgen optræder  

 på partens vegne, hvis parten er umyndiggjort på grund af sindssygdom eller  

 åndssvaghed.
Værgen kan dog kun anlægge sag med kredsrettens samtykke.
Til § 16 Bestemmelsen vedrører spørgsmålet om, hvilke sager om ægteskab eller  

 forældremyndighed der kan anlægges her i riget.
Bestemmelsen svarer med  

 sproglige ændringer til den grønlandske retsplejelovs kapitel 4, afsnit D, §  

 13. Efter bestemmelsen skal det afgøres efter reglerne i den danske  

 retsplejelovs § 448 c, om en sag kan anlægges her i riget.
Til § 17 Bestemmelsen omhandler værnetingsreglerne vedrørende sager om ægteskab  

 eller forældremyndighed.
Bestemmelsen svarer med sproglige ændringer til den  

 grønlandske retsplejelovs § 14. En tilsvarende regel findes i den danske  

 retsplejelovs § 448 d.
Til § 18 Bestemmelsen fastslår i stk. 1, at afgørelse om ægtefællebidrag skal ske  

 ved dommen i forbindelse med ægteskabssagen.
I stk. 2 er det nærmere fastsat,  

 at størrelsen af underholdsbidraget kan udskydes til senere afgørelse ved  

 kredsdommeren.
Bestemmelsen svarer til den grønlandske retsplejelovs kapitel  

 4, afsnit D, § 16.
 I den grønlandske retsplejelovs kapitel 4, afsnit B, § 11, er der  

 tilsvarende givet nærmere regler om fastsættelse af børnebidrag i forbindelse  

 med separation eller skilsmisse.
Til § 19 Bestemmelsen svarer til den danske retsplejelovs § 448 e og fastslår  

 udtrykkeligt, at omstændigheder, som er eller kunne være gjort gældende i en  

 tidligere sag om ægteskab eller forældremyndighed, der er pådømt i  

 realiteten, ikke kan benyttes som søgsmålsgrundlag i en ny sag.
En  

 tilsvarende bestemmelse findes ikke i den grønlandske retsplejelov, men da  

 det findes hensigtsmæssigt, foreslås det, at bestemmelsen også skal gælde i  

 Grønland.
Til § 20 Bestemmelsen, der svarer til § 450 a i den danske retsplejelov, findes  

 ikke i den grønlandske retsplejelov.
Bestemmelsen omhandler muligheden for at  

 udelukke en eller begge forældre fra at overvære en samtale med et barn om  

 forældremyndigheden samt at undlade at gøre dem bekendt med indholdet af  

 samtalen.
Bestemmelsen skal ses i tilknytning til § 25 i udkastet til  

 anordning om ikrafttræden for Grønland af myndighedsloven.
Der henvises her  

 om til de almindelige bemærkninger.
Til § 20 a Bestemmelsen fastslår i 1. pkt., at retsmøderne foregår for lukkede døre.  

 Bestemmelsen svarer for så vidt til den grønlandske retsplejelovs kapitel 4,  

 afsnit D, § 17. I lighed med den danske retsplejelovs § 453 foreslås det i 2.  

 pkt., at der ved offentlig gengivelse af domme ikke må ske offentliggørelse  

 af navn, stilling eller bopæl for de i dommen nævnte personer, eller på anden  

 måde offentliggørelse af deres identitet.
Overtrædelse af bestemmelsen kan  

 medføre foranstaltninger efter kriminalloven for Grønland.
Til § 20 b Bestemmelsen vedrører anke af domme vedrørende ægteskab eller  

 forældremyndighed.
Bestemmelsen i stk. 1 svarer med sproglige ændringer til  

 den grønlandske retsplejelovs kapitel 4, afsnit D, § 18, 1. pkt.
Det  

 fastslås, at ankefristen er 8 uger.
Fristen kan dog forlænges indtil 16 uger,  

 hvis retten skønner, at naturhindringer kan forhale dommens forkyndelse eller  

 ankens iværksættelse.
Bestemmelsen i stk. 2 fastslår, at der ikke kan gives tilladelse til efter  

 ankefristens udløb at anke en dom, der går ud på separation, skilsmisse eller  

 omstødelse af ægteskab, eller hvorved et ægteskab er kendt ikke bestående.  

 Tilladelse kan dog meddeles til særskilt anke af vilkår.
Bestemmelsen afløser  

 den grønlandske retsplejelovs kapitel 4, afsnit D, § 18, 2. pkt.
I stk. 3 er det - som efter den danske retsplejelovs § 454, stk. 2 -  

 præciseret, at anke kan ske særskilt af vilkårene for en dom om separation,  

 skilsmisse eller omstødelse af et ægteskab.
Hvis anken alene angår vilkårene,  

 kan appelinstansen ikke ændre på dommens bestemmelse om separation,  

 skilsmisse eller omstødelse, medmindre en anke, der omfatter disse forhold,  

 er iværksat inden ankefristens udløb.
 Bestemmelserne om særskilt anke af vilkårene for separation eller  

 skilsmisse forudsætter, at den pågældende i forbindelse med anken  

 tilkendegiver, om han alene ønsker anke iværksat vedrørende vilkårene.
Til § 20 c Bestemmelsen svarer til den danske retsplejelovs § 455 og afløser den  

 grønlandske retsplejelovs kapitel 4, afsnit D, § 19. I stk. 1 er det  

 fastslået, at sag om ægteskab eller forældremyndighed ikke kan anlægges efter  

 en parts død.
I stk. 2 er det fastsat, at sagen skal hæves, hvis en part dør  

 inden domsafsigelse.
Til § 20 d Bestemmelsen omhandler retsvirkningen af, at en sag afvises, når den  

 skulle have været anlagt inden for en bestemt frist efter reglerne i  

 ægteskabsloven.
Bestemmelsen svarer til den danske retsplejelovs § 456 og  

 afløser den grønlandske retsplejelovs kapitel 4, afsnit D, § 20.
Til nr. 2 Udtrykket samkvemsret er i udkastet til anordning om ikrafttræden for  

 Grønland af myndighedsloven erstattet med udtrykket samværsret.
Som følge  

 heraf foreslås samkvemsret i den grønlandske retsplejelovs kapitel 7, § 17  

 ændret til samværsret.
Til § 2 Loven foreslås sat i kraft samtidig med ikrafttræden af de ovennævnte  

 anordninger vedrørende myndighedsloven og ægteskabsloven og af lov om  

 ægteskabets retsvirkninger for Grønland.
