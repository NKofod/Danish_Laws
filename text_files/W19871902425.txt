En sikret, der havde været uarbejdsdygtig og modtaget sygedagpenge fra  

 maj 1984, påbegyndte den 1. september 1985 aftenundervisning i  

 maskinskrivning og latin svarende til 9. klasses trin.
Ankestyrelsen fandt,  

 at sikrede havde været berettiget til at modtage dagpenge efter den 1.  

 september 1985, da omfanget af pågældendes kursusdeltagelse ikke kunne anses  

 for at være udtryk for, at hun ikke havde været fuldt uarbejdsdygtig.  

 Ankestyrelsen lagde endvidere vægt på, at kursusdeltagelsen ikke kunne  

 betragtes som kompetencegivende og derfor ikke sidestilles med arbejde. (* 1) REDEGØRELSE FOR SAGEN:
En sikret blev sygemeldt i maj 1984. Sikrede var uddannet bankassistent,  

 men havde ikke arbejdet inden for bandfaget siden 1976. På tidspunktet for  

 sygemeldingen var sikrede beskæftiget som postarbejder.
På grund af  

 sygdommens art havde pågældende ikke mulighed for efter raskmelding at  

 genoptage arbejdet som postarbejder eller påtage sig andet fysisk krævende  

 arbejde.
 Efter råd fra arbejdsformidlingen besluttede sikrede at søge tilbage til  

 kontorfaget, og på arbejdsformidlingens anbefaling påbegyndte hun den 1.  

 september 1985 et aftenkursus i maskinskrivning og latin, idet hun havde  

 ønske om ansættelse som sygepleje- /lægesekretær.
 Efter at være blevet gjort bekendt med sikredes kursusdeltagelse  

 besluttede det sociale udvalg at standse udbetalingen af dagpenge til sikrede  

 pr. 20. oktober 1985. Udvalget har efterfølgende krævet tilbagebetaling af  

 dagpenge, der er udbetalt i perioden 1. september 1985 - 20. oktober 1985.
 AFGØRELSEN, DER KLAGES OVER:
Amtsankenævnet henviste i sin afgørelse til en vejledende udtalelse fra  

 Sikringsstyrelsen, hvori det bl.a. er anført, at undervisning, der svarer til  

 eller udbygger uddannelse i Folkeskolen inden for skolepligten, dvs. indtil  

 9. klassetrin, som alene tilsigter at opfylde et alment kundskabsbehov uden  

 erhvervssigte, i almindelighed ikke er kompetencegivende i erhvervsmæssig  

 henseende.
Undervisningen må efter Sikringsstyrelsens opfattelse forudsættes  

 at have et rent beskæftigelsesterapeutisk formål, eventuelt som led i  

 behandlingen, for at dagpengeudbetaling kan fortsætte.
 Sikringsstyrelsen har endvidere udtalt, at såfremt der er tale om  

 kompetencegivende undervisning, herunder supplerende skoleuddannelse,  

 undervisning på gymnasier, almindelige HF.kurser, undervisning på faglige  

 skoler m.v., må denne sidestilles med arbejde, og der kan derfor ikke  

 udbetales sygedagpenge, hvis sikrede påbegynder et sådant kursus under  

 sygefraværet, idet betingelserne om fuld uarbejdsdygtighed i så fald ikke vil  

 være opfyldt.
Amtsankenævnet har herefter fundet, at sikrede ikke har været berettiget  

 til at modtage sygedagpenge samtidig med, at hun har deltaget i den  

 omhandlede aftenundervisning.
Nævnet har lagt til grund, at betingelsen om  

 fuld uarbejdsdygtighed ikke har været opfyldt, da kursusdeltagelsen er sket  

 med henblik på fremtidig beskæftigelse indenfor kontor-/lægesekretærområdet.
Amtsankenævnet har derimod ikke fundet det tilstrækkeligt godtgjort, at  

 sikrede mod bedre vidende har modtaget dagpenge fra påbegyndelsen af kurset  

 den 1. september 1985 og indtil den 20. oktober 1985, hvor socialudvalget  

 standsede dagpengeudbetalingen.
Nævnet har derfor ophævet udvalgets krav om  

 tilbagebetaling for den omhandlede periode.
 KLAGEN TIL ANKESTYRELSEN:
Sikrede anførte bl.a., at de omhandlede kurser var blevet godkendt af  

 arbejdsformidlingen forud for tilmeldingen.
Sikrede fandt det urimeligt, at  

 to offentlige myndigheders forskellige fortolkning af et regelsæt kunne  

 medføre, at hun skulle fortabe sin ret til sygedagpenge.
 LOVGRUNDLAG:
 Lov om dagpenge ved sygdom eller fødsel, § 17, § 25 og § 47.
 Sikringsstyrelsens vejledning af 31. juli 1986 om opfølgning af sager om  

 sygedagpenge.
 ANKESTYRELSENS AFGØRELSE:
 Ankestyrelsen har taget udgangspunkt i, at selv om det ikke kan afvises,  

 at de omtalte kurser - på baggrund af sikredes tidligere bankuddannelse - har  

 haft et vist erhvervsrettet sigte, må tidsforbruget ved kursusdeltagelsen  

 anses for at have været af begrænset omfang.
 På baggrund heraf og da det ikke kan anses for at være et  

 kompetencegivende kursus, kan sikredes deltagelse i kurserne ikke sidestilles  

 med arbejde.
 Ankestyrelsen anser derfor ikke sikredes kursusdeltagelse for at være  

 udtryk for, at hun ikke har været fuldt uarbejdsdygtig fra den 1. september  

 1985, hvor hun påbegyndte de omtalte kurser i maskinskrivning og latin.
 Ankestyrelsen finder derfor, at sikrede har været berettiget til at  

 modtage sygedagpenge efter den 1. september 1985. Opmærksomheden henledes dog  

 samtidig på reglen i dagpengelovens § 47, hvorefter det sociale udvalg i den  

 tid, hvor udvalget yder dagpenge skal påse, at betingelserne for at modtage  

 dagpenge, fortsat er opfyldt.
 Ankestyrelsen ændrer således amtsankenævnets afgørelse.
 (* 1) Se endvidere SM D-005-87.
