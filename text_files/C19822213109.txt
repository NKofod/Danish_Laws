(Til de højere  

 uddannelsesinstitutioner, Danmarks Journalisthøjskole, de sociale højskoler, teknika og  

 Danmarks Jordemoderskole) 1. Vejledningsfunktionerne.
 Ved de videregående uddannelsesinstitutioner skal der ydes uddannelses-,  

 studie- og erhvervsvejledning til studerende og potentielle studerende.  

 Vejledningen ydes i henhold til lov om uddannelses- og erhvervsvejledning af  

 1. juni 1981.
 Ved den enkelte institution sondres mellem specielle og generelle  

 vejledningsopgaver.
 De specielle opgaver er knyttet til den enkelte uddannelsesretning og  

 omfatter typisk vejledning af de studerende om tilrettelæggelsen af  

 studieforløbet ( Studievejledning).
 De generelle opgaver er vejledningsopgaver, der er fælles for alle  

 uddannelsesretninger ved institutionen, og som i et vist omfang bør løses i  

 et samarbejde mellem institutionerne.
 De generelle opgaver omfatter hovedsageligt:
- vejledning af potentielle studerende vedrørende uddannelsesmulighederne  

 i det videregående uddannelsessystem ( uddannelsesvejledning), samt - vejledning af studerende om beskæftigelsesmulighederne efter afsluttet  

 uddannelse ( erhvervsvejledning).
Disse vejledningsopgaver skal varetages af alle videregående  

 uddannelsesinstitutioner.
Der bør ikke være en skarp sondring mellem  

 opgaverne, tværtimod vil de ofte være sammenfaldende.
Således bør både  

 uddannelses- og studievejledningsarbejdet indeholde et element af  

 erhvervsvejledning, da både potentielle studerende og studerende, der søger  

 vejledning om studietilrettelæggelsen, ofte også ønsker orientering om  

 beskæftigelsesmulighederne efter uddannelsen.
 2. De specielle opgaver.
 Der skal ved den enkelte uddannelse -f.eks. i tilknytning til  

 studienævnet, hvor et sådant findes - tilbydes en fagligt præget speciel  

 studie- og erhvervsvejledning til de studerende.
 De specielle vejledningsopgaver er:
Studievejledning af de studerende ved den enkelte uddannelse vedrørende -tilrettelæggelse af studieforløbet blandt andet under hensyntagen til  

 beskæftigelsesmuligheder efter uddannelsen, herunder bistand i forbindelse  

 med evt. praktikordninger i uddannelserne og samarbejde med praktiklederne, - studieordninger og eksamensregler, herunder dispensationer,  

 meritoverførsler, studieophør m.v., - de særlige beskæftigelsesmuligheder, der åbner sig for færdiguddannede  

 med den pågældende uddannelse, - økonomiske og sociale forhold i forbindelse med uddannelsen.
 3 3. De generelle opgaver.
 Den enkelte institution skal varetage følgende generelle  

 vejledningsopgaver:
 - Besvarelse af henvendelser om uddannelses- og erhvervsmuligheder:
a. fra potentielle studerende (elever i gymnasiet/HF, studenter/HF'ere  

 andre der søger optagelse), b. fra studerende ved institution, særligt vedrørende skift af uddannelse  

 og beskæftigelsesmulighederne efter endt uddannelse samt om økonomiske og  

 sociale forhold under uddannelsen, c. vejledning af ansøgere, der blevet afvist fra den ønskede uddannelse på  

 grund af adgangsbegrænsning.
 - Generel vejledning og information om økonomiske og sociale forhold af  

 betydning for de studerende.
 - Kollektiv vejledning af potentielle studerende, herunder medvirken ved  

 uddannelsesorienterende arrangementer for elever i gymnasiet/HF.
 - Kollektiv vejledning af institutionens studerende vedrørende  

 beskæftigelsesmuligheder efter endt uddannelse.
 - Udarbejdelse af skriftligt informationsmateriale om institutionens  

 uddannelser og om de færdiguddannedes beskæftigelsesmuligheder.
- Indsamling af oplysninger vedrørende de færdiguddannedes  

 beskæftigelsesmuligheder med henblik på erhvervsvejledning og udarbejdelse af  

 informationsmateriale.
Informationsvirksomhed vedrørende de færdiguddannedes  

 kvalifikationer overfor potentielle arbejdsgivere.
 - Særlige opgaver ved tilvejebringelse og evt. formidling af  

 praktikpladser.
 - Samarbejde med de vejledere, der udfører specielle vejledningsopgaver,  

 med vejledere på andre uddannelsesinstitutioner og med arbejdsformidlingen  

 samt medvirken ved kursus- og informationsaktiviteter overfor vejledere.
 4. Vejledningspersonalet.
 Vejledningsopgaverne bør ved den enkelte institution varetages af  

 medarbejdere, der har de bedst mulige forudsætninger derfor.  

 Vejledningsarbejdet må tilrettelægges under hensyntagen til institutionens  

 personalemæssige struktur og ressourcer.
4.1: De specielle opgaver forudsætter et indgående kendskab til den  

 pågældende uddannelse.
Varetagelsen af disse opgaver indregnes under  

 lærernormeringen ved uddannelsen, normalt på den måde, at faste lærere  

 udpeges som faglige vejledere, evt. med bistand af studerende.
Ved nogle  

 institutioner vil en del af de specielle vejledningsopgaver hensigtsmæssigt  

 kunne varetages af institutionens administration eller af personale, der  

 særligt er ansat til at varetage generelle vejledningsopgaver.
4.2 De generelle vejledningsopgaver bør varertages af personale, der har  

 et grundigt kendskab til uddannelsessystemet og arbejdsmarkedet samt til  

 uddannelses- og erhvervsvejledningens problematik.
Varetagelsen af disse  

 opgaver bør normalt knyttes til institutionens administration, hvor der  

 særligt på de større institutioner bør være medarbejdere, der er ansat  

 særligt med henblik på vejledningsarbejdet.
 4.3. Uddannelse.
For at give vejledningspersonalet det nødvendige grundlag for arbejdet vil  

 der blive tilrettelagt kurser for dette personale.
Deltagelse i disse kurser  

 bør for vejledningspersonalet anses for en nødvendig del af tjenesten.
 5. Samarbejde mellem institutionerne.
Den enkelte institution har ansvaret for, at de generelle  

 vejledningsopgaver bliver varetaget.
Mange institutioner, særlige de mindre,  

 vil imidlertid af ressourcemæssige grunde ikke fuldt ud kunne varetage  

 samtlige generelle vejledningsopgaver, og nogle af disse opgaver vil også  

 mest hensigtmæssigt kunne varetages tværgående for flere institutioner.  

 Institutionerne må derfor på regionalt plan samarbejde om udførelsen af disse  

 opgaver.
Samarbejdet bør etableres i følgende regioner:
 Sjælland m.v.
 Københavns Universitet, RUC, DTH/DIA, Handelshøjskolen i København, KVL,  

 Danmarks Farmaceutiske Højskole, Tandlægehøjskolen i København, Danmarks  

 højskole for legemsøvelser, Danmarks Jordemoderskole, Den sociale højskole i  

 København, Helsingør Teknikum, Haslev Teknikum, Københavns Teknikum samt  

 handelshøjskoleundervisningen i Slagelse og Nykøbing F.
 I denne region tildeles særligt Københavns Universitet ressourcer til  

 løsning af generelle vejledningsopgaver.
 Fyn.
 Odense Universitet, Odense Teknikum, Den sociale højskole i Odense.
 I denne region tildeles særligt Samarbejdsorganisationen for videregående  

 uddannelser på Fyn ressourcer til løsning af generelle vejledningsopgaver.
 Nordjylland.
 AUC, Handelshøjskoleafdelingen i Aalborg, Danmarks Jordemoderskole i  

 Aalborg.
 I denne region tildeles særligt AUC ressourcer til generelle  

 vejledningsopgaver.
 Midtjylland.
 Århus Universitet, Århus Tandlægehøjskole, Handelshøjskolen i Århus,  

 Handelshøjskoleafdelingen i Herning og handelshøjskoleundervisning i Skive,  

 Århus Teknikum, Danmarks Journalisthøjskole, Den sociale højskole i Århus.
 I denne region tildeles særligt Århus Universitet ressourcer til generelle  

 vejledningsopgaver.
Syd- og Sønderjylland Den sociale højskole i Esbjerg, Handelshøjskoleafdelingen i Kolding,  

 Varde, Esbjerg og Sønderborg samt Esbjerg Teknikum, Sønderborg Teknikum, og  

 Ingeniørskolen i Horsens.
 Organisatoriske rammer for varetagelsen af de generelle vejledningsopgaver  

 i denne region søges etableret i løbet af 1982.
 De institutioner, der tildeles særlige ressourcer til de generelle  

 vejledningsopgaver, er forpligtet til at bistå de øvrige institutioner i  

 området.
 Samarbejdet i den enkelte region bør udover de ovennævnte institutioner  

 også omfatte de videregående uddannelsesinstitutioner, der ikke henhører  

 under direktoratet for de videregående uddannelser, særligt folkeskole-,  

 børnehave/fritidspædagog - og husholdningsseminarierne, de socialpædagogiske  

 seminarier, arkitektskolerne, musikkonservatorierne, biblioteksskolen og  

 fysio- og ergoterapeutskolerne samt uddannelser ved regionens handelsskoler  

 og tekniske skoler, der er tilrettelagt også med henblik på studendter og  

 HF'ere.
 I de enkelte regioner bør institutionerne indbyrdes aftale fordelingen og  

 samarbejdet omkring de generelle vejledningsopgaver.
 Visse generelle vejledningsopgaver vil bedst kunne løses i et samarbejde  

 på tværs af regionerne mellem institutioner, der tilbyder samme uddannelser.  

 Et sådant samarbejde vil særligt være aktuelt i forbindelse med  

 ingeniøruddannelserne og uddannelserne på handelshøjskolerne.
 6. Samarbejde med det øvrige uddannelsessystem og arbejdsmarkedet.
 I forbindelse med det regionale samarbejde mellem de videregående  

 uddannelsesinstitutioner vedrørende vejledningsvirksomheden, bør de  

 videregående uddannelsesinstitutioner være repræsenteret i de formelle lokale  

 organer for samarbejde.
 Kontaktgrupper vedrørende uddannelses og erhvervsvejledning, der ifølge  

 Arbejdsdirektoratets cirkulære af 9. juni 1981 er nedsat af  

 arbejdsmarkedsnævnene med repræsentation for arbejdsmarkedets parter,  

 kommuner, amtskommuner samt statslige uddannelsesinstitutioner.
 Hovedvejlederudvalg i hvert amt, nedsat på initiativ af  

 Erhvervsvejledningsrådet med repræsentation for vejlederne fra de forskellige  

 dele af uddannelsessystemet samt arbejdsformidlingen.
De videregående uddannelsesinstitutioner vil normalt kun kunne være  

 repræsenteret ved enkelte medlemmer i disse organer.
Denne repræsentation bør  

 ske i et samarbejde og efter aftale mellem institutionerne i den pågældende  

 region.
 7. Udbygning af uddannelses- og erhvervsvejledningen.
Institutionerne opfordres til at udbygge vejledningsvirksomheden.  

 Direktoratet kan bevilge tilskud til en sådan udbygning, jvf. cirkulære om  

 beskæftigelsesfremmende foranstaltninger for færdiguddannede.
Tilskuddene vil  

 fortrinsvis blive givet til styrkelse af de generelle, herunder særligt  

 fælles vejledningsopgaver, med henblik på - oprettelse af en egentlig uddannelses- og erhvervsvejledning for  

 institutioner, der ikke tidligere har haft en sådan, - udbygning af erhvervsvejledningen og det dertil knyttede kontaktskabende  

 og informationsindsamlende arbejde overfor arbejdsmarkedet.
- udbygning af uddannelsesvejledningen med særlig henblik på en styrkelse  

 af kontakten til gymnasiet/HF, styrkelse af samarbejdet vedrørende uddannelses- og erhvervsvejledning  

 mellem de videregående uddannelsesinstitutioner indbyrdes, og mellem disse  

 institutioner og andre uddannelsesinstitutioner, arbejdsformidlingen,  

 organisationer, arbejdsgivere m.v.
 8. Indberetning.
 Institutionerne anmodes om ved udgangen af 1982 at meddele direktoratet,  

 hvorledes man varetager de i dette cirkulære omtalte vejledningsopgaver med  

 særligt henblik på samarbejdet i de enkelte regioner om de generelle  

 vejledningsopgaver.
 9. Ophævelse af tidligere cirkulære.
 Dette cirkulære erstatter direktoratets cirkulære af 3. marts 1977 om  

 forbedring af de langvarigt uddannedes beskæftigelsesmuligheder.
 Undervisningsministeriet, direktoratet for de videregående uddannelser,  

 30. april 1982.
