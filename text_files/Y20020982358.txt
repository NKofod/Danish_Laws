Moms for kunstnere - moms af udstillingsvederlag Told- og Skattestyrelsen har  

 i SKM2002.167.TSS beskrevet regler og praksis vedrørende moms ved kunstneres  

 salg af egne værker.
Af meddelelsen fremgår det, at hvis en kunstner leverer  

 andre varer og ydelser ud over salg af egne værker, skal disse leverancer  

 afgiftsberigtiges efter momslovens almindelige regler.
 Styrelsen er efterfølgende  

 blevet anmodet om at tage stilling til den momsmæssige behandling af  

 kunstneres  

 udstillingsvederlag.
Det er styrelsens  

 opfattelse, at det udstillingsvederlag, som en kunstner modtager for  

 udstilling  

 af egne værker, er vederlag for en momspligtig ydelse.
Vederlaget skal  

 således  

 behandles efter momslovens almindelige regler, herunder den almindelige  

 registreringsgrænse på 50.000 kr., jf. momslovens § 47, stk. 1 og § 49, stk.  

 1.
 En kunstner, der er  

 momsregistreret for udstilling af kunstværker, men ikke momsregistreret for  

 førstegangssalg af kunstnerens egne kunstgenstande, har fradrag for momsen af  

 de udgifter, der relaterer sig direkte til udstilling af kunstværker.  

 Kunstneren vil således ikke kunne fratrække moms af udgifter til  

 fremstillling  

 af kunstværkerne (materialer mv.).
 Det skal bemærkes, at selv  

 om en kunstner er momsregistreret efter momslovens almindelige regler som  

 beskrevet ovenfor, er den forhøjede registreringsgrænse på 300.000 kr., jf.  

 momslovens § 49, stk. 2, nr. 3, stadig gældende for kunstnerens  

 førstegangssalg  

 af egne værker.
