 Anerkendelse af chok som arbejdsskade, uden at der har været tale om  

 vold eller trusler om vold.
 -EMNE:
 Mere om anerkendelse af psykiske lidelser som arbejdsskade.
 BAGGRUND:
 I Nyt om arbejdsskader fra oktober 1993 redegjorde Arbejdsskadestyrelsen  

 for, at chock kan anerkendes som følge af en arbejdsulykke i en række  

 situationer - eksempelvis røverier og tilsvarende helt usædvanlige  

 begivenheder.
 Siden da har Arbejdsskadestyrelsen besluttet også at anerkende chock som  

 følge af risiko for tilskadekomst, uden at der har været tale om vold eller  

 trusler om vold.
 TO KONKRETE EKSEMPLER:
1. En postmedarbejder, der kører i bil, fejlbedømmer et vejsving og glider  

 på grund af fedtet føre ind i en husmur.
Der sker ingen personskade, men  

 postmedarbejderen får et chock.
 Tilfældet anerkendes, fordi der var alvorlig risiko for liv eller helbred.
2. Et tog afspores og kører ind i en jordvold.
Ingen kommer noget til, men  

 lokomotivføreren pådrager sig et chock.
 Også dette tilfælde anerkendes, da der var alvorlig risiko for alvorlige  

 personskader.
 KOMMENTAR:
Ved vurderingen af, om chock som følge af risiko kan anerkendes, lægger  

 Arbejdsskadestyrelsen vægt på situationens karakter og alvor.
Det afgørende  

 er, om hændelsesforløbet efter en helt konkret vurdering indebærer alvorlig  

 risiko for den pågældendes liv eller helbred.
 Yderligere oplysninger kan fås ved henvendelse til kontorchef Ingrid  

 Parsby.
