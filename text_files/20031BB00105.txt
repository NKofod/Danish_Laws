Fremsat den 14. januar 2004 af  

 Bjarne Laustsen (S), Lene Garsdal (SF) og Line Barfod (EL) Forslag til folketingsbeslutning om øget arbejdsmiljøtilsyn Folketinget opfordrer regeringen til inden den 1. juli 2004  

 at sikre, at der er et ordentlig tilsyn med virksomhedernes arbejdsmiljø, ved  

 at indgå ny resultatkontrakt med Arbejdstilsynet, hvori det sikres, at  

 Arbejdstilsynet ud over tilpasset tilsyn, tilsyn ud fra klager fra en ansat,  

 tilsyn efter ønske fra  

    

  

 virksomheden,  

 tilsyn i forbindelse med arbejdsulykker, specialtilsyn, detailtilsyn,  

 leverandørtilsyn samt tilsyn med rådgivende og projekterende m.v. som minimum  

 kan gennemføre en  

 målrettet, prioriteret tilsynsindsats over for de 18 væsentlige  

 arbejdsmiljøproblemer, som er udvalgt af Arbejdsmiljørådets  

 prioriteringsudvalg, opstille konkrete  

 effektmål og gennemføre en særligt prioriteret indsats for at nå disse mål på  

 de fire særligt prioriterede områder, gennemføre tilsyn i  

 forbindelse med arbejdsmiljøindsatser i samme omfang som i perioden 2001-02  

 og gennemføre i alt ca.  

 30.000 tilsyn (eksklusive møder, undervisning og lovbundne tilsynsbesøg)  

 fordelt på ca. 16.000 forskellige besøgte virksomheder.
Bemærkninger til forslaget Forslaget er en uændret genfremsættelse af  

 beslutningsforslag nr.
B 170 fra folketingsåret 2002-03. Der henvises til  

 Folketingstidende 2002-03, tillæg A side 7049 og 7050.
Beskæftigelsesministeren tilsluttede sig ligesom  

 forslagsstillerne begejstret prioriteringsudvalgets rapport, jf.  

 Arbejdsmarkedsudvalgets alm. del  bilag 282 fra Folketingsåret 2001-02,  

 2.  

 samling.
Derfor er det både naturligt og nødvendigt at se på, hvad der kan og  

 bør være Arbejdstilsynets bidrag til at realisere udvalgets prioritering af  

 de  

 18 væsentligste arbejdsmiljøproblemer og de fire særligt prioriterede  

 områder.  

 Prioriteringsudvalgets konkrete mål og prioriteringer nås jo ikke uden en  

 tilsvarende målrettet indsats.
De fire særligt prioriterede områder indgår da også i den  

 gældende resultatkontrakt for Arbejdstilsynet, hvor der opstilles den  

 sigtelinje, at 60 pct. af tilsynstimerne skal kunne henregnes til disse fire  

 områder.
Derimod er Arbejdstilsynet ifølge forslagsstillernes oplysninger  

 slet  

 ikke i sin resultatkontrakt forpligtet på de øvrige 18 prioriterede  

 arbejdsmiljøproblemer.
Forslagsstillerne ønsker, at der for samtlige 18  

 områder  

 opstilles sigtelinjer for brug af tilsynstimer.
 En vedtagelse af forslaget forudsætter således både en  

 genforhandling af Arbejdstilsynets resultatkontrakt ud fra nye politiske mål  

 og  

 en forøgelse af Arbejdstilsynets ressourcer.
Skriftlig fremsættelse Bjarne Laustsen  

  

  

 (S):
 Som ordfører for forslagsstillerne tillader jeg mig herved at  

 fremsætte:
 Forslag til  

 folketingsbeslutning om øget arbejdsmiljøtilsyn.
(Beslutningsforslag nr.
B 105).
 Jeg henviser i øvrigt til de bemærkninger, der ledsager  

 forslaget, og anbefaler det til Tingets velvillige behandling.
