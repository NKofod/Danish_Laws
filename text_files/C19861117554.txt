 Justitsministeriet er blevet kendt med, at et privat firma har planer om  

 at arrangere offentlige forestillinger med såkaldt dværgekastning, hvorunder  

 deltagerne konkurrerer om at kaste en dværg.
Sådanne forestillinger må efter de for justitsministeriet indtil videre  

 foreliggende oplysninger om deres karakter som offentlige forlystelser anses  

 for omfattet af normalpolitivedtægtens § 48, stk. 1, således at de ikke må  

 finde sted uden politiets tilladelse.
I restaurationer vil forestillingerne  

 være omfattet af restaurationslovens § 26.
 Justitsministeriet skal anmode om, at alle ansøgninger om tilladelse til  

 forestillinger med dværgekastning indtil videre forelægges  

 justitsministeriet, forinden der træffes afgørelse.
 Justitsministeriet skal endvidere anmode om underretning om eventuelle  

 allerede meddelte tilladelser til forestillinger af den nævnte art.
Man skal endelig særligt henlede opmærksomheden på, om allerede meddelte  

 tilladelser til offentlige forlystelser efter deres ordlyd kan omfatte  

 forestillinger af den nævnte art.
Det bør i givet fald præciseres, at  

 tilladelsen ikke omfatter sådanne forestillinger.
Erik Ninn-Hansen /Chr.
Trønning Til samtlige politimestre og politidirektøren i København.
