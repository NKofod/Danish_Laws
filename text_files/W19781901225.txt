Tiltrådt, at en ansøger ikke var berettiget til støtte til udskiftning  

 af bil.
Ansøgerens erhvervsindtægt var ikke stor nok til at begrunde støtte  

 på erhvervsmæssigt grundlag efter de nugældende regler, og han opfyldte ikke  

 de helbredsmæssige betingelser for støtte til bil, der ikke skal bruges i  

 erhverv.
Ankestyrelsen bemærkede dog, at under hensyn til, at de  

 helbredsmæssige og erhvervsmæssige forudsætninger for den tidligere givne  

 bevilling fortsat var til stede, var ansøgeren fortsat berettiget til  

 fritagelse for vægtafgift af den bil, der var anskaffet i henhold til den  

 tidligere bevilling, ligesom den hidtidige afdragsordning kunne fortsætte.
 En invalidepensionist klagede over en afgørelse truffet af revaliderings-  

 og pensionsnævnet, hvorefter han ikke var berettiget til støtte til køb af  

 bil.
Det var oplyst, at ansøgeren oppebar højeste invalidepension.
Han var i  

 1969 opereret for højresidig brystkræft.
Han havde endvidere i 1971 fået  

 fjernet godt halvdelen af venstre lunge.
 Ansøgeren havde oplyst, at han var i stand til at gå længere strækninger,  

 men at han måtte gå langsommere på grund af åndedrætsbesvær.
Han havde ekstraindtægt ved arbejde på i 1975 7.937 kr.
I 1976 tjente han  

 19.319 kr.
 Ansøgeren fik i 1973 støtte til køb af bil på delvis erhvervsmæssigt  

 grundlag.
Ifølge punkt 7 i socialministeriets cirkulære af 24. november 1975 om  

 ydelse af støtte til erhvervelse af motorkøretøj efter bistandslovens § 58  

 kan der ydes støtte til køb af bil til erhvervsmæssig brug, når ansøgeren på  

 grund af invaliditet ikke eller kun med betydelig vanskelighed uden brug af  

 bil kan komme til eller fra arbejde eller uddannelsessted.
Efter cirkulærets  

 punkt 8 er det endvidere en betingelse, at erhvervsindtægten andrager for  

 tiden mindst ca. 27.000 kr.
 Ifølge punkt 13 i det nævnte cirkulære kan der endvidere ydes støtte til  

 køb af bil til ansøgere, der på grund af meget svær invaliditet ikke kan  

 færdes uden bil, når anvendelse af en bil i væsentlig grad vil kunne afhjælpe  

 følgerne af ansøgerens lidelse og lette den daglige tilværelse.
Ankestyrelsen fandt, at ansøgeren ikke opfyldte de erhvervsmæssige  

 betingelser for støtte.
Ankestyrelsen fandt heller ikke, at der forelå en  

 sådan invaliditet, at betingelserne for at få støtte til at købe bil, der  

 ikke skulle bruges i erhverv, var opfyldt.
 Ankestyrelsen tiltrådte herefter revaliderings- og pensionsnævnets  

 afgørelse.
 Ankestyrelsen bemærkede dog, at så længe ansøgeren benyttede den bil, han  

 fik bevilget i 1973, ville han være at fritage for vægtafgift, ligesom han  

 kunne fortsætte den afdragsordning, der var fastsat i den tidligere  

 bevilling.
