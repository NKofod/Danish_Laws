(Til rektorerne for samtlige  

 gymnasieskoler, studenterkurser og kurser til højere forbedelseseksamen) Direktoratet for Gymnasieskolerne og Højere Forberedelseseksamen udsendte  

 den 29. november 1985 en skrivelse (RS 02-15), hvori der blev udstedt forbud  

 mod forsøg med blod og blodprøvetagning i forbindelse med det eksperimentelle  

 arbejde.
I den mellemliggende periode har man fået større viden og erfaring på  

 AIDS-området.
Endvidere undersøges uddateret blod nu for antistof mod AIDS og  

 hepatitis B.
 Efter fornyet høring hos Sundhedsstyrelsen ophæver direktoratet derfor det  

 totale forbud i skrivelsen af 29. november 1985. For eksperimentelt arbejde  

 med blod skal nedenstående retningslinjer herefter følges:
 - Det er tilladt at lave forsøg med uddateret blod, og der henvises til de  

 generelle retningslinjer i risikovejledningen. (Sikkerhed i  

 undervisningslaboratoriet, 1985).
- Ved undersøgelser af elevernes eget blod skal der arbejdes individuelt,  

 således at den enkelte elev kun arbejder med sit eget blod eventuelt  

 assisteret af læreren.
Det er i denne sammenhæng tilladt at udtage blodprøver  

 ved stik i en finger.
 - Dyreblod kan fortsat anvendes til forsøg.
 P.d.v.
