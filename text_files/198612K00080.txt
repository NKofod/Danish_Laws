Nr LSF 80 Forslag til Lov om økonomisk støtte til politiske partier m.v.
Fremsat af Svend Jakobsen (S) Knud Østergaard (KF) Ivar Hansen (V) Lilli  

 Gyldenkilde (SF) Ole Vig Jensen (RV) den 11. november 1986 Vedtaget ved tredjebehandling den 18. december 1986 Lov nr 940 af 23/12/1986 LOVENS FORMÅL § 1. Lovens formål er i form af økonomisk støtte at styrke det grundlæggende politiske arbejde, såvel det centrale landsdækkende arbejde som det regionale og lokale arbejde.
STØTTEBERETTIGEDE OG STØTTENS STØRRELSE § 2. Et parti, der har deltaget i det senest afholdte folketingsvalg, har ret til tilskud til partiets politiske arbejde her i landet.
Tilskuddet udgør årligt 5 kr. for hver stemme, partiet har fået ved valget, jf. dog stk. 3.
Stk. 2. En kandidat, der har opstillet sig uden for partierne ved det senest afholdte folketingsvalg, har ret til tilskud til sit politiske arbejde her i landet.
Tilskuddet udgør årligt 5 kr. for hver stemme, kandidaten har fået ved valget, jf. dog stk. 3.
Stk. 3. Der ydes ikke tilskud til partier og kandidater uden for partierne, der har fået færre end 1.000 stemmer ved valget.
§ 3. En kandidatliste, der har deltaget i det senest afholdte amtsrådsvalg, har ret til tilskud til kandidatlistens politiske arbejde i amtskommunen.
Tilskuddet udgør årligt 2 kr. for hver stemme, kandidatlisten har fået ved valget, jf. dog stk. 2 og 3.
Stk. 2. Der ydes ikke tilskud til kandidatlister, der har fået færre end 500 stemmer ved valget, jf. dog stk. 3.
Stk. 3. Til kandidatlister, som i henhold til den kommunale valglov indgik i et listeforbund, ydes tilskud uanset bestemmelsen i stk.
 2, såfremt listeforbundet har fået 500 stemmer eller derover.
§ 4. En kandidatliste, der har deltaget i det senest afholdte kommunalbestyrelsesvalg, har ret til tilskud til kandidatlistens politiske arbejde i kommunen.
Tilskuddet udgør årligt 3 kr., i Københavns og Frederiksberg Kommuner 5 kr., for hver stemme, kandidatlisten har fået ved valget, jf. dog stk. 2 og 3.
Stk. 2. Der ydes ikke tilskud til kandidatlister, der har fået færre end 100 stemmer, i Københavns Kommune 500 stemmer, ved valget, jf.
 dog stk. 3.
Stk. 3. Til kandidatlister, som i henhold til den kommunale valglov indgik i et listeforbund, ydes tilskud uanset bestemmelsen i stk.
2, såfremt listeforbundet har fået 100 stemmer, i Københavns Kommune 500 stemmer, eller derover.
STØTTE FRA STATEN § 5. Partier og kandidater uden for partierne, der ønsker at modtage tilskud efter § 2, skal indgive ansøgning herom til indenrigsministeren, der afgør, om betingelserne for at yde tilskud er opfyldt.
Stk. 2. Ansøgning om tilskud skal indgives af og tilskud udbetales til partiets landsorganisation henholdsvis kandidaten uden for partierne.
§ 6. Ansøgning om tilskud skal indgives senest 2 måneder efter, at der har været afholdt folketingsvalg.
Tilskud ydes med virkning fra udgangen af det år, hvor folketingsvalget blev afholdt, til udgangen af det år, hvor næste folketingsvalg afholdes, jf. dog stk. 3 og § 7, stk. 2.
Stk. 2. Tilskud udbetales en gang årligt inden 1. april i det år, tilskuddet vedrører, jf. dog stk. 3 og § 7, stk. 2.
Stk. 3. Tilskud til partier og kandidater uden for partierne, der ikke har deltaget i det foregående folketingsvalg eller ikke fik mindst 1.000 stemmer ved dette valg, ydes med virkning fra udgangen af den måned, hvor ansøgning er indgivet.
Tilskud udbetales første gang senest 2 måneder efter indgivelse af ansøgning og med en forholdsmæssig del af det årlige tilskudsbeløb, regnet fra udgangen af den måned, hvor ansøgningen blev indgivet.
§ 7. Tilskudsbeløbet skal indsættes på en særskilt bank-, sparekasse- eller girokonto, der ikke må benyttes til andre formål.
Stk. 2. Tilskudsmodtageren skal hvert år inden 1. marts indsende en erklæring til indenrigsministeren om, at tilskudsbeløbet for det foregående kalenderår er anvendt til politisk arbejde her i landet, samt at dette agtes videreført.
Dersom en fyldestgørende erklæring ikke indsendes, kan indenrigsministeren bestemme, at kommende udbetalinger af tilskud skal udsættes eller bortfalde.
STØTTE FRA AMTSKOMMUNEN § 8. Kandidatlister, der ønsker at modtage tilskud efter § 3, skal indgive ansøgning herom til amtsrådet, der afgør, om betingelserne for at yde tilskud er opfyldt.
Stk. 2. For kandidatlister, der er opstillet for et parti, der i henhold til den kommunale valglov har anvendt samme bogstavbetegnelse for sine kandidatlister i hele landet, skal ansøgning indgives af og tilskud udbetales til vedkommende partiorganisation.
Stk. 3. For andre kandidatlister end de nævnte i stk. 2 skal ansøgning indgives af og tilskud udbetales til den stiller, som valgbestyrelsen kan rette henvendelse til vedrørende kandidatlisten, jf. den kommunale valglovs § 12 a, stk. 4. Hvis denne stiller ikke mere er vælger i amtskommunen eller er udtrådt af det politiske arbejde for kandidatlisten, kan en anden vælger i amtskommunen indtræde som ansøger eller modtager af tilskud, såfremt vedkommende er berettiget til at optræde som repræsentant for kandidatlisten.
§ 9. Ansøgning om tilskud skal indgives inden 2 måneder efter, at der har været afholdt valg til amtsrådet.
Tilskud ydes med virkning for amtsrådets valgperiode, jf. dog § 10, stk. 2.
Stk. 2. Tilskud udbetales en gang årligt inden 1. april i det år, tilskuddet vedrører, jf. dog § 10, stk. 2.
§ 10. Tilskudsbeløbet skal indsættes på en særskilt bank-, sparekasse- eller girokonto, der ikke må benyttes til andre formål.
Stk. 2. Tilskudsmodtageren skal hvert år inden 1. marts indsende en erklæring til amtsrådet om, at tilskudsbeløbet for det foregående kalenderår er anvendt til politisk arbejde i amtskommunen, samt at dette agtes videreført.
Dersom en fyldestgørende erklæring ikke indsendes, kan amtsrådet bestemme, at kommende udbetalinger af tilskud skal udsættes eller bortfalde.
STØTTE FRA KOMMUNEN § 11. Kandidatlister, der ønsker at modtage tilskud efter § 4, skal indgive ansøgning herom til kommunalbestyrelsen, der afgør, om betingelserne for at yde tilskud er opfyldt.
Stk. 2. Bestemmelserne i § 8, stk. 2 og 3, samt §§ 9 og 10 finder tilsvarende anvendelse på tilskud efter § 4.
PARTISTØTTENÆVNET § 12. Indenrigsministeriet nedsætter et partistøttenævn bestående af en formand og en næstformand og 4 andre medlemmer.
Formanden og næstformanden og stedfortrædere for disse beskikkes af indenrigsministeren.
Af nævnets 4 andre medlemmer udpeges 1 af Amtsrådsforeningen i Danmark, 2 af Kommunernes Landsforening og 1 af Københavns og Frederiksberg Kommuner i forening.
Foreningerne og kommunerne udpeger endvidere en stedfortræder for hvert af de 4 medlemmer.
Beskikkelserne og udpegningerne gælder for 4 år.
Stk. 4. Afgørelser efter § 8, § 10, stk. 2, og § 11 kan indbringes for nævnet.
Nævnets afgørelser kan ikke indbringes for anden administrativ myndighed.
ANDRE BESTEMMELSER § 13. Udbetalinger efter denne lov medregnes ikke til den skattepligtige indkomst.
§ 14. Udgifterne til tilskud efter § 2 samt udgifterne ved partistøttenævnets virksomhed afholdes af statskassen.
Udgifterne til tilskud efter §§ 3 og 4 afholdes af henholdsvis amtskommunerne og kommunerne.
IKRAFTTRÆDELSES- OG OVERGANGSBESTEMMELSER § 15. Loven træder i kraft den 1. januar 1987.
Stk. 2. Ansøgning om tilskud efter § 2 for 1987 og indtil udgangen af det år, hvor næste folketingsvalg afholdes, skal indgives inden 1. april 1987. Tilskud for 1987 udbetales inden 1. juni 1987.
Stk. 3. Ansøgning om tilskud efter §§ 3 og 4 for 1987-89 skal indgives inden 1. april 1987. Tilskud for 1987 udbetales inden 1.
 juni 1987.
Stk. 4. Beskikkelser og udpegninger til partistøttenævnet kan første gang ske for en kortere periode end 4 år.
§ 16. Bestemmelserne i §§ 3, 4 og 8-12 gælder ikke for Færøerne og Grønland.
Oprindeligt fremsat lovforslag Blad nr 195 LOVENS FORMÅL § 1. Lovens formål er i form af økonomisk støtte at styrke det grundlæggende politiske arbejde, såvel det centrale landsdækkende arbejde som det regionale og lokale arbejde.
STØTTEBERETTIGEDE OG STØTTENS STØRRELSE § 2. Et parti, der har deltaget i det senest afholdte folketingsvalg, har ret til tilskud til partiets politiske arbejde her i landet.
Tilskuddet udgør årligt 5 kr. for hver stemme, partiet har fået ved valget, jf. dog stk. 3.
Stk. 2. En kandidat, der har opstillet sig uden for partierne ved det senest afholdte folketingsvalg, har ret til tilskud til sit politiske arbejde her i landet.
Tilskuddet udgør årligt 5 kr. for hver stemme, kandidaten har fået ved valget, jf. dog stk. 3.
Stk. 3. Der ydes ikke tilskud til partier og kandidater uden for partierne, der har fået færre end 1.000 stemmer ved valget.
§ 3. En kandidatliste, der har deltaget i det senest afholdte amtsrådsvalg, har ret til tilskud til kandidatlistens politiske arbejde i amtskommunen.
Tilskuddet udgør årligt 2 kr. for hver stemme, kandidatlisten har fået ved valget, jf. dog stk. 2 og 3.
Stk. 2. Der ydes ikke tilskud til kandidatlister, der har fået færre end 500 stemmer ved valget, jf. dog stk. 3.
Stk. 3. Til kandidatlister, som i henhold til den kommunale valglov indgik i et listeforbund, ydes tilskud uanset bestemmelsen i stk.
 2, såfremt listeforbundet har fået 500 stemmer eller derover.
§ 4. En kandidatliste, der har deltaget i det senest afholdte kommunalbestyrelsesvalg, har ret til tilskud til kandidatlistens politiske arbejde i kommunen.
Tilskuddet udgør årligt 3 kr., i Københavns og Frederiksberg Kommuner 5 kr., for hver stemme, kandidatlisten har fået ved valget, jf. dog stk. 2 og 3.
Stk. 2. Der ydes ikke tilskud til kandidatlister, der har fået færre end 100 stemmer, i Københavns Kommune 500 stemmer, ved valget, jf.
 dog stk. 3.
Stk. 3. Til kandidatlister, som i henhold til den kommunale valglov indgik i et listeforbund, ydes tilskud uanset bestemmelsen i stk.
2, såfremt listeforbundet har fået 100 stemmer, i Københavns Kommune 500 stemmer, eller derover.
STØTTE FRA STATEN § 5. Partier og kandidater uden for partierne, der ønsker at modtage tilskud efter § 2, skal indgive ansøgning herom til indenrigsministeren, der afgør, om betingelserne for at yde tilskud er opfyldt.
Stk. 2. Ansøgning om tilskud skal indgives af og tilskud udbetales til partiets landsorganisation henholdsvis kandidaten uden for partierne.
§ 6. Ansøgning om tilskud skal indgives senest 2 måneder efter, at der har været afholdt folketingsvalg.
Tilskud ydes med virkning fra udgangen af det år, hvor folketingsvalget blev afholdt, til udgangen af det år, hvor næste folketingsvalg afholdes, jf. dog stk. 3 og § 7, stk. 2.
Stk. 2. Tilskud udbetales een gang årligt inden 1. april i det år, tilskuddet vedrører, jf. dog stk. 3 og § 7, stk. 2.
Stk. 3. Tilskud til partier og kandidater uden for partierne, der ikke har deltaget i det foregående folketingsvalg eller ikke fik mindst 1.000 stemmer ved dette valg, ydes med virkning fra udgangen af den måned, hvor ansøgning er indgivet.
Tilskud udbetales første gang senest 2 måneder efter indgivelse af ansøgning og med en forholdsmæssig del af det årlige tilskudsbeløb, regnet fra udgangen af den måned, hvor ansøgningen blev indgivet.
§ 7. Tilskudsbeløbet skal indsættes på en særskilt bank-, sparekasse- eller girokonto, der ikke må benyttes til andre formål.
Stk. 2. Tilskudsmodtageren skal hvert år inden 1. marts indsende en erklæring til indenrigsministeren om, at tilskudsbeløbet for det foregående kalenderår er anvendt til politisk arbejde her i landet, samt at dette agtes videreført.
Dersom en fyldestgørende erklæring ikke indsendes, kan indenrigsministeren bestemme, at kommende udbetalinger af tilskud skal udsættes eller bortfalde.
STØTTE FRA AMTSKOMMUNEN § 8. Kandidatlister, der ønsker at modtage tilskud efter § 3, skal indgive ansøgning herom til amtsrådet, der afgør, om betingelserne for at yde tilskud er opfyldt.
Stk. 2. For kandidatlister, der er opstillet for et parti, der i henhold til den kommunale valglov har anvendt samme bogstavbetegnelse for sine kandidatlister i hele landet, skal ansøgning indgives af og tilskud udbetales til vedkommende partiorganisation.
Stk. 3. For andre kandidatlister end de nævnte i stk. 2 skal ansøgning indgives af og tilskud udbetales til den stiller, som valgbestyrelsen kan rette henvendelse til vedrørende kandidatlisten, jf. den kommunale valglovs § 12 a, stk. 4. Hvis denne stiller ikke mere er vælger i amtskommunen eller er udtrådt af det politiske arbejde for kandidatlisten, kan en anden vælger i amtskommunen indtræde som ansøger eller modtager af tilskud, såfremt vedkommende er berettiget til at optræde som repræsentant for kandidatlisten.
§ 9. Ansøgning om tilskud skal indgives inden 2 måneder efter, at der har været afholdt valg til amtsrådet.
Tilskud ydes med virkning for amtsrådets valgperiode, jf. dog § 10, stk. 2.
Stk. 2. Tilskud udbetales een gang årligt inden 1. april i det år, tilskuddet vedrører, jf. dog § 10, stk. 2.
§ 10. Tilskudsbeløbet skal indsættes på en særskilt bank-, sparekasse- eller girokonto, der ikke må benyttes til andre formål.
Stk. 2. Tilskudsmodtageren skal hvert år inden 1. marts indsende en erklæring til amtsrådet om, at tilskudsbeløbet for det foregående kalenderår er anvendt til politisk arbejde i amtskommunen, samt at dette agtes videreført.
Dersom en fyldestgørende erklæring ikke indsendes, kan amtsrådet bestemme, at kommende udbetalinger af tilskud skal udsættes eller bortfalde.
STØTTE FRA KOMMUNEN § 11. Kandidatlister, der ønsker at modtage tilskud efter § 4, skal indgive ansøgning herom til kommunalbestyrelsen, der afgør, om betingelserne for at yde tilskud er opfyldt.
Stk. 2. Bestemmelserne i § 8, stk. 2 og 3, samt §§ 9 og 10 finder tilsvarende anvendelse på tilskud efter § 4.
PARTISTØTTENÆVNET § 12. Indenrigsministeriet nedsætter et partistøttenævn bestående af en formand og en næstformand og 4 andre medlemmer.
Formanden og næstformanden og stedfortrædere for disse beskikkes af indenrigsministeren.
Af nævnets 4 andre medlemmer udpeges 1 af Amtsrådsforeningen i Danmark, 2 af Kommunernes Landsforening og 1 af Københavns og Frederiksberg Kommuner i forening.
Foreningerne og kommunerne udpeger endvidere en stedfortræder for hvert af de 4 medlemmer.
Beskikkelserne og udpegningerne gælder for 4 år.
Stk. 4. Afgørelser efter § 8, § 10, stk. 2, og § 11 kan indbringes for nævnet.
Nævnets afgørelser kan ikke indbringes for anden administrativ myndighed.
ANDRE BESTEMMELSER § 13. Udbetalinger efter denne lov medregnes ikke til den skattepligtige indkomst.
§ 14. Udgifterne til tilskud efter § 2 samt udgifterne ved partistøttenævnets virksomhed afholdes af statskassen.
Udgifterne til tilskud efter §§ 3 og 4 afholdes af henholdsvis amtskommunerne og kommunerne.
IKRAFTTRÆDELSES- OG OVERGANGSBESTEMMELSER § 15. Loven træder i kraft den 1. januar 1987.
Stk. 2. Ansøgning om tilskud efter § 2 for 1987 og indtil udgangen af det år, hvor næste folketingsvalg afholdes, skal indgives inden 1. april 1987. Tilskud for 1987 udbetales inden 1. juni 1987.
Stk. 3. Ansøgning om tilskud efter §§ 3 og 4 for 1987-89 skal indgives inden 1. april 1987. Tilskud for 1987 udbetales inden 1.
 juni 1987.
Stk. 4. Beskikkelser og udpegninger til partistøttenævnet kan første gang ske for en kortere periode end 4 år.
§ 16. Bestemmelserne i §§ 3, 4 og 8-12 gælder ikke for Færøerne og Grønland.
BEMÆRKNINGER TIL LOVFORSLAGET ALMINDELIGE BEMÆRKNINGER 1. Baggrunden for lovforslaget Den 28. maj 1986 vedtog Folketinget et beslutningsforslag (B 144) om økonomisk støtte til politiske partier m.v.
 Folketingsbeslutningen har følgende ordlyd:
 »Folketinget pålægger regeringen med henblik på ikrafttræden den 1.
januar 1987 at fremsætte lovforslag om støtte til politiske partier m.v. efter følgende hovedprincipper:
 1. Støtten udgør 10 kr. pr. vælger pr. år.
2. Støtten ydes som udgangspunkt på basis af opnåede stemmer ved senest afholdte valg.
3. Støtten ydes til såvel centrale som lokale og regionale aktiviteter og kan f.eks. fordeles med 5, 2 og 3 kr. efter stemmetal ved henholdsvis folketings-, amtsråds- og kommunalvalg.
4. Støtten ydes også til partier/ lister, der ikke har opnået valg af medlemmer til de respektive organer.« Om Folketingets behandling af beslutningsforslaget henvises til Folketingstidende 1985-86, sp. 10587 og sp. 11974.
Efter forhandlinger med Folketingets præsidium er herefter i Indenrigsministeriet udarbejdet lovforslag om økonomisk støtte til politiske partier m.v. i overensstemmelse med beslutningsforslaget.
Lovforslaget fremsættes efter aftale med regeringen af Folketingets præsidium.
2. HOVEDINDHOLDET AF LOVFORSLAGET Hovedindholdet af lovforslaget er, at politiske partier m.v., der deltager i folketingsvalg og/ eller kommunale valg skal have ret til økonomisk støtte (tilskud) til politisk arbejde.
Det årlige tilskud beregnes som et bestemt beløb for hver stemme, partiet m.v. har fået ved det senest afholdte valg.
Det årlige tilskud udgør 5 kr. pr. stemme ved folketingsvalg, 2 kr. pr.
stemme ved amtsrådsvalg og 3 kr. pr. stemme ved valg til kommunalbestyrelsen, i Københavns og Frederiksberg Kommuner dog 5 kr. pr. stemme på grund af den særlige kommunale struktur med såvel primær- som sekundærkommuneopgaver.
Det er en betingelse for støtte, at partierne m.v. har fået et vist antal stemmer (1.000 stemmer ved folketingsvalg, 500 stemmer ved amtsrådsvalg og 100 stemmer ved kommunalbestyrelsesvalg, i Københavns Kommune dog 500 stemmer). Også partier m.v., der ikke får mandater, er berettiget til tilskud.
Ud over disse grundlæggende bestemmelser om adgangen til at få tilskud og tilskuddets størrelse indeholder lovforslaget en række bestemmelser om administrationen af tilskudsordningen.
 Det foreslås således:
- AT den centrale tilskudsordning (dvs. tilskud, der gives på grundlag af stemmetallet ved folketingsvalg) skal administreres af Indenrigsministeriet, medens de regionale og lokale tilskudsordninger (dvs. tilskud, der gives på grundlag af stemmetallene ved henholdsvis amtsråds- og kommunalbestyrelsesvalg) skal administreres af henholdsvis amtsråd og kommunalbestyrelser, - AT tilskud ydes efter ansøgning, der indgives een gang i hver valgperiode (senest 2 måneder efter, at der har været afholdt valg), - AT årlige tilskudsbeløb udbetales een gang årligt (inden 1. april), - AT der hvert år (inden 1. marts) skal afgives en erklæring om anvendelsen af det modtagne tilskudsbeløb m.v., - AT partiets landsorganisation, henholdsvis kandidater uden for partierne, skal være legitimeret til at ansøge om og modtage tilskud efter den centrale tilskudsordning, - AT vedkommende partiorganisation eller den tegningsberettigede stiller for kandidatlisten (jf. den kommunale valglovs § 12 a, stk. 4) skal være legitimeret til at ansøge om og modtage tilskud efter den regionale og den lokale tilskudsordning, samt - AT der skal nedsættes et partistøttenævn, der skal være administrativ klageinstans for afgørelser om ydelse af tilskud truffet af henholdsvis amtsråd og kommunalbestyrelser.
Med hensyn til den forslåede administration af ordningen henvises i øvrigt til bemærkningerne nedenfor til lovforslagets enkelte bestemmelser.
Med lovforslaget gives der amtskommuner og kommuner en lovbestemt ret og pligt til i nærmere bestemt omfang at yde tilskud til politiske partier og andre politiske aktiviteter.
Herudover opretholdes den hidtil gældende retstilstand, hvorefter det ikke kan anses for en lovlig kommunal opgave at yde støtte til politiske aktiviteter.
3. LOVFORSLAGETS ØKONOMISKE OG ADMINISTRATIVE KONSEKVENSER På grundlag af stemmetallene ved det senest afholdte folketingsvalg (10. januar 1984) samt ved de kommunale valg den 19. november 1985 kan udgifterne til tilskudsordningen opgøres til i alt ca. 30,4 millioner kr.
Det er herved forudsat, at samtlige partier og kandidatlister, der opfylder stemmetalsbetingelserne, tillige opfylder de øvrige betingelser for at få støtte, herunder at de indgiver ansøgning herom.
Udgifterne fordelt på henholdsvis central, regional og lokal tilskudsordning fremgår af nedenstående oversigt.
OVERSIGT OVER UDGIFTERNE VED LOVFORSLAGET OM PARTISTØTTE (Støtten ydes med 5,2 og 3 (i København og Frederiksberg: 5) kr. pr.
opnået stemme ved henholdsvis folketingsvalg, amtsrådsvalg og kommunalbestyrelsesvalg.
Støtten ydes dog kun til partier/ kandidatlister, der henholdsvis har opnået mindst 1.000, 500 og 100 (i København 500) stemmer).
Lovforslaget medfører således merudgifter for staten på ca. 17 millioner kr. årligt, for amtskommunerne på ca. 4,7 millioner kr.
 årligt og for kommunerne på ca. 8,7 millioner kr. årligt.
De kommunale merudgifter vil blive kompenseret af staten i overensstemmelse med totalbalanceprincippet.
Lovforslaget vil herudover medføre visse udgifter til administrationen af tilskudsordningen, herunder til partistøttenævnets virksomhed.
Udgifterne herved skønnes dog at blive af meget beskeden størrelsesorden.
En oversigt over udgifterne til partistøtte fordelt på de politiske partier m.v. er optaget som BILAG til lovforslaget.
4. FORHANDLINGER OM LOVFORSLAGET Lovforslaget har været forelagt for Amtsrådsforeningen i Danmark, Kommunernes Landsforening, Københavns Kommune, Frederiksberg Kommune, Færøernes Lagting, Grønlands Landsting, Justitsministeriet, Skattedepartementet, Administrationsdepartementet og Rigsrevisionen.
BEMÆRKNINGER TIL LOVFORSLAGETS ENKELTE BESTEMMELSER Til § 1 Bestemmelsen indeholder en kort beskrivelse af lovens formål.
Støttebeløbet skal anvendes til politisk arbejde henholdsvis på landsplan (inkl.
Færøerne og Grønland), i amtskommunen eller kommunen.
Støttebeløbet skal anvendes til det løbende politiske arbejde (møder, informationsvirksomhed og lign.).
Politisk arbejde skal i øvrigt forstås i bredeste betydning og er f.eks. ikke til hinder for, at de kandidatlister, der udtrykkeligt er benævnt »upolitiske«, kan få støtte, og støttebeløbet kan anvendes til formål, der skønnes hensigtsmæssige for det politiske arbejde.
Støttebeløbet kan dog ikke (alene) anvendes i valgkampen forud for næste valg.
Det årligt udbetalte støttebeløb skal anvendes inden for det år, det udbetales, og kan ikke hensættes til en særlig »valgfond« eller lignende.
Til §§ 2-4 Bestemmelserne i §§ 2-4 indeholder de materielle betingelser for økonomisk støtte (tilskud) til politisk virksomhed, samt angiver beregningen af støttebeløbet.
Det er en betingelse for støtte, at partiet/ kandidatlisten m.v. har deltaget i det senest afholdte valg og har fået et vist minimum af stemmer (bagatelgrænse). Uden en sådan minimumsregel ville der skulle udbetales tilskudsbeløb af så beskeden størrelse (ned til 9 kr.), at det ikke kunne få nogen som helst betydning for fremme af politiske aktiviteter.
For central støtte er minimumsreglen fastsat til 1.000 stemmer.
Det mindste støttebeløb, der kan udbetales centralt, kommer således til at udgøre 5.000 kr.
Ved folketingsvalget i januar 1984 var der eet af de deltagende partier, der ikke fik 1.000 stemmer.
Det var L.
Marxistisk-Leninistisk Parti, der fik 978 stemmer.
Det bemærkes, at partiet er berettiget til at deltage i det kommende folketingsvalg, idet partiet, efter at have indsamlet det fornødne antal underskrifter, har indgivet partianmeldelse.
Ingen af kandidaterne uden for partierne fik 1.000 stemmer ved folketingsvalget i 1984. Det højeste stemmetal var 676, det laveste 4. I alt var der opstillet 11 kandidater uden for partierne.
For regional støtte er minimumsreglen fastsat til 500 stemmer.
Ved amtsrådsvalget i november 1985 var der 34 kandidatlister inkl.
listeforbund med under 500 stemmer.
Det laveste stemmetal, en kandidatliste fik ved amtsrådsvalget, var 28.
Det laveste gennemsnitlige antal stemmer pr. mandat ved amtsrådsvalget var knap 1.600.
For lokal støtte er minimumsreglen fastsat til 100 stemmer, i Københavns Kommune dog 500 stemmer.
Ved kommunalbestyrelsesvalget i 1985 var der i alt 233 kandidatlister inkl. listeforbund, der fik mindre end 100 (500) stemmer.
Det laveste stemmetal, en kandidatliste opnåede, var 3.
Det laveste gennemsnitlige antal stemmer pr. mandat ved kommunalbestyrelsesvalget var 140.
Herudover er det en betingelse for at modtage støtte, at støttebeløbet anvendes til politisk arbejde, jf. ovenfor under bemærkningerne til § 1.
Det er ikke tanken, at de tilskudsbevilgende myndigheder skal foretage nogen dyberegående prøvelse af, om betingelsen om politisk arbejde opfyldes og hvordan.
En erklæring herom fra tilskudsansøgeren/ tilskudsmodtageren vil sædvanligvis være tilstrækkelig jf. nedenfor om tilskudsmodtagerens forpligtelse til hvert år at indsende en erklæring om tilskudsbeløbets anvendelse.
Til §§ 5-7 §§ 5-7 indeholder bestemmelserne om ansøgning om og udbetaling af tilskud fastsat på grundlag af stemmetallene ved folketingsvalg.
For at gøre administrationen af støtteordningen så enkel som muligt foreslås det, at der kun skal indgives ansøgning een gang i hver valgperiode, og at tilskud udbetales een gang hvert år (inden 1.
april). Endvidere foreslås det, at støtte ydes med virkning for hele år.
Det betyder, at der efter nyvalg til Folketinget først foretages regulering af støttebeløbet med virkning for det kommende kalenderår.
Dermed undgås spørgsmålet om forhøjelse eller nedsættelse (og dermed tilbagebetaling) af allerede udbetalte beløb.
Nye partier m.v., der ikke deltog i eller ikke opnåede minimumsstemmetallet ved det foregående folketingsvalg, har dog adgang til efter nyvalg at få udbetalt støtte fra et tidligere tidspunkt, jf. § 6, stk. 3.
Partistøtten (tilskuddet) udbetales til partiets landsorganisation, der ligeledes er ansvarlig for, at der hvert år inden 1. marts indsendes en fyldestgørende erklæring om anvendelsen af støttebeløbet til indenrigsministeren.
Dersom der ikke indsendes en fyldestgørende erklæring, kan indenrigsministeren bestemme, at kommende udbetalinger af støtte skal udsættes eller bortfalde.
I lovforslaget er i øvrigt fastsat, at støttebeløbene skal indsættes på en særskilt bank-, sparekasse- eller girokonto, der ikke må anvedes til andre formål, jf. § 7, stk. 1.
Til §§ 8-11 Det foreslås, at de regionale og lokale støtteordninger skal administreres af henholdsvis amtsrådene og kommunalbestyrelserne.
Amtsråd og kommunalbestyrelser (valgbestyrelserne) er ansvarlige for godkendelsen af kandidatlister til kommunale valg og for opgørelsen af stemmetallene.
Amtsråd og kommunalbestyrelser har endvidere det lokalkendskab, som er af betydning ved administrationen af ordningen.
Hertil kommer, at det store antal kandidatlister ved kommunale valg i sig selv vil gøre det uhensigtsmæssigt med en central administration af ordningen.
Ved kommunalvalget i 1985 var der således i alt 2.504 lister ved kommunalbestyrelsesvalget og 235 lister ved amtsrådsvalget.
Ligesom for den centrale støtteordning foreslås det, at der kun skal indgives ansøgning een gang i hver valgperiode, og at det årlige støttebeløb udbetales på en gang hvert år (inden 1. april). Der skal hvert år indsendes en erklæring (inden 1. marts). Manglende indsendelse af fyldestgørende erklæring kan bevirke udsættelse eller bortfald af kommende tilskudsudbetalinger til den pågældende kandidatliste.
Som udgangspunkt er det amtsrådet henholdsvis kommunalbestyrelsen, der fastsætter kravene til »fyldestgørende« erklæring, dog med mulighed for indbringelse af afgørelser herom for partistøttenævnet, jf. bemærkningerne nedenfor til § 12.
Spørgsmålet om, hvem der er eller bør være legitimeret til at søge om og modtage tilskud på vegne af de enkelte kandidatlister kan give anledning til tvivl, idet adgangen til at opstille kandidatlister ved kommunale valg ikke - som ved folketingsvalg - er begrænset til partier.
Enhver gruppe af vælgere kan gå sammen om at opstille en kandidatliste, såfremt det fornødne antal stillere kan skaffes (sædvanligvis 25 ved kommunalbestyrelsesvalg og 50 ved amtsrådsvalg).
For så vidt angår kandidatlister opstillet for et parti, der i henhold til den kommunale valglov har anvendt samme bogstavbetegnelse for sine kandidatlister i hele landet, foreslås, at vedkommende partiorganisation skal være legitimeret til at ansøge om og modtage udbetaling af tilskud.
Vedkommende partiorganisation vil normalt være den lokale partiforening/ organisation.
Hvis en sådan ikke findes, kan landsorganisationen indtræde som ansøger og modtager af tilskud.
For så vidt angår andre kandidatlister (lister med ureserveret bogstavbetegnelse) foreslås, at den stiller, som valgbestyrelsen kan rette henvendelse til vedrørende kandidatlisten, jf. den kommunale valglovs § 12 a, stk. 4, (den tegningsberettigede stiller) skal være legitimeret til at ansøge om og modtage udbetaling af tilskud på kandidatlistens vegne.
Denne stiller kan dog være forhindret i at optræde som tilskudsansøger eller -modtager, fordi vedkommende ikke mere er vælger i (amts)kommunen eller er udtrådt af det politiske arbejde for kandidatlisten.
I så fald kan en anden vælger i (amts)kommunen indtræde som tilskudsansøger og -modtager under forudsætning af, at vedkommende er berettiget til at optræde som repræsentant for kandidatlisten og kan dokumentere eller dog sandsynliggøre dette.
Ansøgning indgives og tilskud udbetales for hver kandidatliste for sig, uanset om kandidatlisten er indgået i listeforbund.
For kandidatlister for et parti, der har anvendt samme bogstavbetegnelse for sine kandidatlister i hele landet, følger det dog af ovenstående, at vedkommende partiorganisation skal søge om og modtage tilskud også for lister i listeforbund.
I nogle tilfælde vil fællesskabet/ den politiske aktivitet, der ligger til grund for en kandidatliste, ophøre i og med opstillingen af listen, såfremt listen ikke får valgt mandat(er).
Kandidatlister, der ikke agter at videreføre den politiske aktivitet efter valget, kan ikke få tilskud.
Til § 12 Regionale og lokale afgørelser om støtte til kandidatlister bør kunne indbringes for et centralt organ, hvori amtskommuner og kommuner er repræsenteret og dermed personer med praktisk erfaring med det regionale og lokale politiske arbejde.
Derfor foreslås oprettet et partistøttenævn med repræsentation fra de kommunale organisationer samt Københavns og Frederiksberg Kommuner.
Til § 13 Det foreslås, at udbetalinger efter loven ikke skal medregnes til den skattepligtige indkomst.
Dette gælder også tilskudsbeløb, der udbetales til enkeltpersoner.
Til § 14 Bestemmelsen indeholder regler om finansiering af støtteordningen.
Det foreslås, at staten afholder udgifterne til den centrale støtteordning, medens amtskommuner og kommuner afholder udgifterne til henholdsvis den regionale og lokale støtteordning.
Til § 15 Det foreslås, at loven træder i kraft den 1. januar 1987, således at tilskud kan ydes med virkning fra dette tidspunkt.
Det foreslås, at ansøgninger om tilskud skal indgives inden 1. april 1987, således at der bliver den fornødne tid til at informere partierne/ kandidatlisterne m.v. om muligheden for at ansøge om tilskud.
Til § 16 Det foreslås, at lovens bestemmelser om tilskud i forhold til antallet af stemmer ved folketingsvalg skal gælde for Færøerne og Grønland.
Bestemmelserne om tilskud til lokalt politisk arbejde i forhold til antallet af stemmer ved kommunale valg skal derimod ikke gælde for disse dele af riget, da tilskud til lokalt politisk arbejde må betragtes som særanliggender.
Bilag Udgifter til partistøtte efter lovforslaget, fordelt på partier m.v.
 (Beregnet på grundlag af stemmetallene ved de senest afholdte valg.
