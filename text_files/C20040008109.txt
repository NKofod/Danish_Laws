 Cirkulære om pas m.v.
 I medfør af § 1, stk. 2, og § 3,  

 stk. 1, i lov om pas til danske statsborgere m.v., jf. lovbekendtgørelse  

 nr. 586 af 1. september 1986, som ændret ved § 6 i lov nr. 386 af 20.  

 maj  

 1992, § 6 i lov nr. 288 af 12. maj 1999, § 2 i lov nr. 1103 af 29.  

 december 1999, § 12 i lov nr. 433 af 31. maj 2000 og § 2 i lov nr.  

 387 af 28. maj 2003 og § 14, stk. 1 og 3, i bekendtgørelse nr. 958  

 af  

 21. september 2004 om pas m.v. (pasbekendtgørelsen) bestemmes:
Kapitel 1 Udstedelse af pas § 1.  

  

 Pas må kun udstedes til personer,  

 der har dansk indfødsret, jf. dog pasbekendtgørelsens §§ 22-23 og  

 udlændingebekendtgørelsens §§ 6-7.
 Stk. 2.  

  

 Det er i almindelighed  

 tilstrækkeligt bevis for dansk indfødsret, at pasansøgeren ifølge det sidst  

 udstedte pas eller ifølge original dåbs- eller navneattest (fødselsattest ved  

 fødsel i de sønderjyske landsdele) er født i Danmark, medmindre særlige  

 omstændigheder, for eksempel ansøgerens navn eller øvrige oplysninger, tyder  

 på, at den pågældende ikke er født af danske forældre.
 Stk. 3.  

  

 Har pasansøgeren ikke ved fødsel  

 erhvervet dansk indfødsret, eller har ansøgeren mistet sin danske indfødsret,  

 kan dokumentation for erhvervelsen eller generhvervelsen af dansk indfødsret  

 for eksempel være indfødsretsbevis eller for kvinders vedkommende  

 vielsesattest, hvoraf fremgår, at ægteskabet er indgået før den 1. januar  

 1951,  

 i forbindelse med sædvanlig dokumentation for, at ægtemanden har dansk  

 indfødsret.
 Stk. 4.  

  

 Ved udstedelse af pas til  

 personer, der gør gældende at have erhvervet dansk indfødsret i medfør af lov  

 nr. 474 af 5. september 1920 om erhvervelse af dansk indfødsret i anledning  

 af  

 de sønderjyske landsdeles indlemmelse i Danmark, jf. lov nr. 247 af 12. juni  

 1922, bør de tilvejebragte bevisligheder for ansøgerens indfødsret, identitet  

 og bopæl sammenholdes med den i vedkommende politikreds førte fortegnelse  

 over  

 udlændinge.
 § 2.  

  

 Hvis det er tvivlsomt, om  

 pasansøgeren er dansk statsborger, bør der rettes henvendelse til Ministeriet  

 for Flygtninge, Indvandrere og Integration, Indfødsretskontoret.
 § 3.  

  

 Er der til pasansøgeren tidligere  

 udstedt pas, der oplyses at være bortkommet eller tilintetgjort, bør der  

 afkræves den pågældende en redegørelse herom.
Stk. 2.  

  

 Var passet ikke udløbet, da det  

 bortkom, bør der, forinden nyt pas udstedes, om fornødent foretages en  

 politimæssig undersøgelse til oplysning om, hvorledes passet er bortkommet,  

 herunder om der er sket misbrug af passet.
Passet registreres som mistet i  

 Det  

 Centrale Pasregister.
 Stk. 3.  

  

 Ønsker indehaveren nyt pas, kan  

 sådant udstedes efter sædvanlige regler, herunder mod sædvanlig betaling.
 § 4.  

  

 Politimesteren eller i København  

 politidirektøren bemyndiges til at udstede de i pasbekendtgørelsens  

 §§ 14-15 nævnte ekstra pas.
 Stk. 2.  

  

 Ansøgeren vejledes om, at et  

 ekstra pas kun må anvendes til den eller de rejser, det er udstedt med  

 henblik  

 på.
 § 5.  

  

 Forinden fællespas udstedes, skal  

 eftersyn af registre finde sted efter de regler, der er fastsat i § 6.
Kapitel 2 Nægtelse og inddragelse af pas § 6.  

  

 I forbindelse med registering af  

 pasansøgningen i Det Centrale Pasregister undersøges det, om pasansøgeren er  

 eftersøgt, eller om der er grundlag for nægtelse eller inddragelse af pas.
 Stk. 2.  

  

 Det skal endvidere ved  

 forespørgsel til pasregisteret konstateres, om pasansøgeren tidligere har  

 fået udstedt  

 pas, som stadig er gyldigt.
§ 7.  

  

 I de tilfælde, hvor politiet  

 efter § 2, stk. 1, nr. 1, i pasloven kan nægte at udstede eller kan  

 inddrage et allerede udstedt pas, træffes bestemmelse om udstedelse eller  

 inddragelse af pas af politimesteren eller politidirektøren i den  

 politikreds,  

 hvor der er rejst sigtelse imod pasansøgeren.
Kan pasinddragelse eller  

 pasnægtelse ske efter § 2, stk. 1, nr. 2, i pasloven, træffes  

 beslutning  

 om pasudstedelse eller inddragelse af den politimester, som det påhviler at  

 iværksætte  

 straffuldbyrdelsen.
 Stk. 2.  

  

 Er pasansøgeren idømt bødestraf  

 eller konfiskation, nægtes pas under normale omstændigheder ikke, hvis det på  

 betryggende måde er konstateret, at den pågældende ikke ejer midler, hvori  

 der  

 kan søges dækning for statskassens krav.
 Stk. 3.  

  

 Er pasansøgeren ved  

 prøveløsladelse eller betinget benådning løsladt under tilsyn, kan pas kun  

 udstedes efter forhandling med tilsynsmyndigheden.
Stk. 4.  

  

 Med hjemmel i § 2,  

 stk. 1, nr. 3, i pasloven kan pasudstedelse nægtes, eller pas kan  

 inddrages  

 eksempelvis over for personer, der af politiet er kendt som bidragspligtige,  

 og  

 som påtænker at forlade Danmark for bestandig eller på ubestemt tid, indtil  

 de  

 opfylder deres forpligtelser i henhold til § 19 i lov om inddrivelse af  

 underholdsbidrag, jf. lovbekendtgørelse nr. 631 af 15. september 1986 med  

 senere ændringer.
Der vil i almindelighed ikke være noget til hinder for, at  

 der udstedes pas til bidragspligtige, der agter at søge hyre på skib i  

 udenrigsfart.
 Stk. 5.  

  

 Bestemmelsen i stk. 4 kan  

 ikke anvendes over for bidragspligtige, der opholder sig i udlandet.
 § 8.  

  

 Hvis udstedelse af pas nægtes,  

 eller hvis et allerede udstedt pas inddrages, skal politiet i medfør af  

 § 2, stk. 2, i pasloven efter anmodning omgående indbringe  

 afgørelsen  

 for den efter lovens § 2, stk. 3, kompetente ret.
 Stk. 2.  

  

 Politiet gør skriftligt den  

 pågældende bekendt med pasnægtelsen eller pasinddragelsen samt med retten til  

 at få afgørelsen indbragt for domstolene.
 Stk. 3.  

  

 Opholder vedkommende sig i  

 udlandet, skal politiet søge rettens godkendelse, inden inddragelse kan ske.
Kapitel 3 Indgivelse af pasansøgningen § 9.  

  

 Ansøgning om pas skal indgives på  

 en særlig ansøgningsblanket.
§ 10.  

  

 Der foretages en nøjagtig måling  

 af pasansøgeren uden hovedbeklædning, men med fodtøj.
Måleresultatet påføres  

 ansøgningsblanketten.
§ 11.  

  

 Pasansøger skal i politiets påsyn  

 udfylde underskriftsrubrikken på et særligt stamkort.
Underskriften skal  

 afgives med sort pen og holdes inden for feltet.
 § 12.  

  

 Kan pasansøgeren ikke udfylde  

 underskriftsrubrikken på grund af alder eller sygdom, forsynes rubrikken med  

 en  

 vandret streg.
§ 13.  

  

 Stamkortet påføres med tydelig  

 håndskrift oplysning om ansøgers personnummer.
Der foretages afkrydsning af  

 pastype.
På stamkortet angives, om ansøger vil afhente passet på paskontoret  

 eller ønsker passet tilsendt, jf. § 18. Ønskes passet tilsendt, anføres  

 tillige ansøgers navn og adresse med tydelig skrift.
 § 14.  

  

 Fotografi af ansøger påklæbes  

 stamkortet i det markerede felt.
§ 15.  

  

 Tilladelse til at bære  

 hovedbeklædning efter § 6, stk. 2, i pasbekendtgørelsen kan  

 meddeles  

 efter konkret vurdering, såfremt ansigtets hovedtræk tydeligt fremgår af  

 fotografiet.
Dette betyder, at ansigtets hageparti, næse, kindben, øjne og  

 øjenbryn ikke må være tildækket, og at panden skal være afdækket i et sådant  

 omfang, at ansigtsformen fremgår.
§ 16.  

  

 Politiet foretager prøvelsen af,  

 om betingelserne for udstedelse af pas er opfyldt.
Såfremt dette er  

 tilfældet,  

 registreres pasansøgningen i Det Centrale Pasregister efter de herom  

 fastsatte  

 retningslinjer.
Stk. 2.  

  

 Ved registreringen anvendes  

 nummeret på stamkortet som referencenummer.
Nummeret opdateres i Det Centrale  

 Pasregister.
Referencenummeret påføres tillige ansøgningsblanketten.
Kapitel 4 Pasudstedelsen § 17.  

  

 Pas udfærdiges kun på de dertil  

 godkendte pasblanketter.
 Stk. 2.  

  

 For personer, der har bopæl i  

 Grønland eller på Færøerne, udfærdiges pas på særlige grønlandske,  

 henholdsvis  

 færøske pasblanketter, medmindre ansøgeren måtte ønske at få udfærdiget et  

 pas  

 på en sædvanlig pasblanket.
 § 18.  

  

 Passet sendes til  

 ansøgeren på den adresse, som er anført på stamkortet.  

 Hvis ansøgeren har anmodet derom, eller ansøgeren ved ansøgningens indgivelse  

 har fået forlænget gyldighedstiden for et pas, jf. pasbekendtgørelsens  

 § 25, eller fået udstedt et provisorisk pas, jf. pasbekendtgørelsens  

 § 28, sendes passet dog til paskontoret med henblik på udlevering  

 derfra.
§ 19.  

  

 Ombytning af pas, jf.  

 pasbekendtgørelsens § 13, stk. 2, kan inden for 30 dage fra  

 udstedelsesdatoen  

 ske ved fremsendelse af det fejlbehæftede pas samt blanket P 504 til  

 Rigspolitichefen.
Indgives anmodning om ombytning først efter forløbet af de  

 30  

 dage, skal pasindehaveren indgive ny ansøgning om pas efter reglerne i  

 pasbekendtgørelsens §§ 6-12. Det fejlbehæftede pas annulleres og  

 opbevares  

 sammen med ansøgningsblanketten vedrørende det nye pas.
 Stk. 2.  

  

 Erklærer pasansøgeren, at et  

 bestilt pas ikke er modtaget, jf. pasbekendtgørelsens § 13, stk. 4,  

 afkræves den pågældende en erklæring herom, jf. § 3, stk. 1 og 2.  

 Erklæringen opbevares sammen med ansøgningsblanketten vedrørende det nye pas.
Kapitel 5 Forlængelsespåtegninger § 20.  

  

 Den i pasbekendtgørelsens  

 § 25 omhandlede forlængelse af gyldighedstiden for et pas indføres i  

 passet på side 1 i rubriknummer 12. I et pas udstedt før den 1. marts 1997  

 indføres forlængelsespåtegningen dog i passet på side 5.
Stk. 2.  

  

 Indførslen af forlængelsen skal  

 ske med tydelig håndskrift og sort farve.
Efter indførslen påføres dato for  

 indførslen og embedets stempel.
 Stk. 3.  

  

 Forlængelsen af gyldighedstiden  

 registreres i Det Centrale Pasregister.
Kapitel 6 Provisoriske pas § 21.  

  

 Provisoriske pas udfærdiges på  

 blanket P 287.
Stk. 2.  

  

 Udfyldelsen af det provisoriske  

 pas skal ske med tydelig håndskrift og sort farve.
Pasindehaverens navn skal  

 skrives med blokbogstaver.
 Stk. 3.  

  

 Det provisoriske pas registreres  

 i Det Centrale Pasregister i overensstemmelse med forskrifterne herfor.
 § 22.  

  

 Den i pasbekendtgørelsens  

 § 27, stk. 1, nævnte annullering sker ved, at passets omslagssider,  

 personsiden og side 1 - 2 gennemhulles.
Kapitel 7 Opbevaring af ansøgninger § 23.  

  

 De modtagne pasansøgninger  

 henlægges i nummerfølge i særlige arkivkasser og opbevares i overensstemmelse  

 med politiets arkivregler.
Kapitel 8 Gæsteprotokoller § 24.  

  

 Politiet kan som gæsteprotokol,  

 jf. pasbekendtgørelsens § 30, autorisere den protokol, der anvendes til  

 oplysninger om udenlandske statsborgere.
Danske og udenlandske gæster kan  

 optages  

 i samme protokol.
Kapitel 9 Regnskabsførelse § 25.  

  

 Med hensyn til regnskabsførelsen  

 henvises der til reglerne i Politiets Regnskabsinstruks.
Kapitel 10 Ikrafttræden § 26.  

  

 Cirkulæret træder i kraft den 1.  

 oktober 2004.
 Stk. 2.  

  

 Cirkulære nr. 21 af 25. februar  

 1997 om pas m.v. ophæves.
 Stk. 3.  

  

 § 17 i  

 cirkulære nr. 127 af 27. august 1987 om pas m.v. finder fortsat anvendelse på  

 pas, der er udstedt før den 1. marts 1997.
