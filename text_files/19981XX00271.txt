Skriftlig fremsættelse (28. januar 1999) Finansministeren (Mogens Lykketoft):
 Herved tillader jeg mig for Folketinget at  

 fremsætte:
 Forslag til lov om tillægsbevilling for  

 finansåret 1998.
(Lovforslag nr.
L 152).
 Tillægsbevillingslovforslaget (FTB) formaliserer de  

 økonomiske dispositioner, som i finansårets løb er  

 foretaget på forventet efterbevilling.
 En stor del af ændringerne i forhold til finansloven  

 for 1998 har således enten tidligere været forelagt Folketinget i  

 form af lovforslag eller aktstykker eller har karakter af udgiftsneutrale  

 overførsler mellem bevillinger efter reglerne herom.
Ændrede skøn for lovbundne udgifter og  

 skatter m.v. kræver efter TB-reformen fra 1996 ikke  

 bevillingsmæssig formalisering.
De optages derfor ikke på FTB,  

 men registreres direkte på regnskabet.
 Tillægsbevillingslovforslaget for 1998 indeholder  

 bevillingsændringer på i alt 5,4 mia.kr. i forhold til  

 finansloven 1998.
Tabel 1 Overskud på drifts-, anlægs og  

 udlånsbudgettet, 1998 Mia. kr.
FL98 23,1 Skøn, december 1998 22,9 Ændring -0,2 Heraf:
Ændrede bevillinger, FTB98 -5,4 Ændrede skøn m.v.
5,2 Bevillingsændringen på 5,4 mia.kr. var  

 medtaget i skønnet over statsfinanserne i den seneste Budgetoversigt  

 fra december 1998, jf. tabel 1. Den blev imidlertid modsvaret af en  

 forbedring af statsfinanserne af næsten samme størrelsesorden  

 på grund af ændrede skøn, der som nævnt ikke optages  

 på FTB.
Som følge af især øgede  

 indtægter forventes nu et endnu større overskud end de 22,9  

 mia.kr., der skønnedes i Budgetoversigten.
Sikre tal herfor vil dog  

 først foreligge i februar.
 Det ses i tabel 2, at bevillingsændringerne på  

 FTB98 især skyldes ny lovgivning, aktstykker samt andre  

 bevillingsforslag.
Tabel 2 Fordeling af tillægsbevillingslovforslaget på  

 kategorier Mill. kr.
Ny lovgivning 2.681,4 Aktstykker 1.659,8 Overførsel mellem ministerområder - Overførsel mellem hovedkonti - Dispositionsbegrænsninger -589,9 Direkte efterbevilling 522,5 Andre bevillingsforslag 1.174,5 I alt:
5.448,3 Folketinget er løbende blevet orienteret om  

 statsfinansernes udvikling i de tre budgetoversigter, som Finansministeriet  

 har udsendt i løbet af 1998. Der er heri blandt andet redegjort for  

 ændringerne i skønnene over statens udgifter og indtægter  

 på de lovbundne områder.
 I forbindelse med aflæggelsen af statsregnskabet i  

 maj 1999 vil der blive gjort endelig status for statsfinansernes udvikling i  

 1998.
Bevillingsændringer i 1998 Forslaget til lov om tillægsbevilling for 1998  

 udviser merudgifter på i alt 4,8 mia.kr. og mindreindtægter  

 på 0,6 mia. kr., jf. tabel 3.
Tabel 3 Hovedoversigt over statsbudgettet, FTB 1998 Mill.
Kr.
Udgift Indtægt Anlæg Folketinget 23,00 - - Statsministeriet -0,9 - - Udenrigsministeriet -142,5 - -30,1 Finansministeriet 1.307,5 2.399,6 - Økonomiministeriet -0,7 - - Skatteministeriet 240,3 2,3 - Justitsministeriet 3,5 11,5 -22,0 Forsvarsministeriet -63,3 - 38,8 Indenrigsministeriet 444,1 - -5,2 Boligministeriet -21,3 - 4,7 Socialministeriet -64,7 - - Sundhedsministeriet 142,8 - 6,3 Arbejdsministeriet 865,1 - -0,2 Forskningsministeriet 4.117,4 - 535,6 Undervisningsministeriet -3.472,3 - -628,1 Kulturministeriet 97,4 - 195,3 Kirkeministeriet -0,3 - - Miljø- og Energiministeriet -19,9 - 6,9 Ministeriet for Fødevarer, Landbrug og  

 Fiskeri -57,1 - -1,1 Erhvervsministeriet 580,6 - - Trafikministeriet 736,7 528,3 -578,1 Arbejdsmarkedsfonde - - - Generelle reserver m.v.
10,8 -1.000 500,0 Pensionsvæsenet 73,1 - - Renter -0,2 -154,3 3,0 Skatter og afgifter -15,0 -2.425,8 - I alt 4.784,1 -638,4 25,8 De væsentligste bevægelser på udgifts-  

 og indtægtsbudgettet gennemgås i det følgende.
Oversigt over bevægelser på udgiftsbudgettet Driftsudgiftsbudgettet Mindreudgiften på Udenrigsministeriet skyldes  

 hovedsagelig en reduktion i udviklingsbistanden på grund af et  

 nedjusteret BNI-skøn og korrektion for 1997.
 På Finansministeriets område skyldes  

 merudgiften på 1,3 mia.kr. aftalen med Færøerne.
 Merudgiften på 0,2 mia.kr. på  

Skatteministeriet kan hovedsagelig henføres til ny lovgivning  

 og aktstykker som følge af hhv. pinsepakken og statens overtagelse af  

 selskabsligningen.
 Merudgifterne på Indenrigsministeriet skyldes  

 oprettelsen af en integrationspulje i forbindelse med integrationsloven,  

 højere udgifter til indkvartering af asylansøgere og  

 integration af flygtninge end forventet samt midtvejsreguleringen af  

 bloktilskuddene for 1998.
 På Sundhedsministeriets område skyldes  

 merudgiften på 0,1 mia.kr. hovedsagelig en mindre besparelse på  

 medicinområdet end forudsat på finansloven.
 På Arbejdsministeriet er årsagen til  

 merudgiften en højere aktivitet end forventet på  

 arbejdsmarkedsuddannelserne.
 Nettoforøgelsen på 4,1 mia.kr. på  

Forskningsministeriet skyldes primært ressortoverførslen  

 af universiteterne fra Undervisningsministeriet.
Mindreudgiften på Undervisningsministeriet  

 skyldes hovedsagelig ressortændringer på 4,2 mia.kr. til  

 Forskningsministeriet samt mindre ressortændringer til  

 Kulturministeriet og Socialministeriet.
Hertil kommer en  

 dispositionsbegrænsning på 0,1 mia.kr. og meraktivitet på  

 taxameterstyrede uddannelser på 0,8 mia.kr.
 Bevillingsændringen på  

Kulturministeriet skyldes primært ressortoverførslen af  

 designskolerne fra Undervisningsministeriet.
 På Erhvervsministeriets område kan  

 merudgiften på 0,6 mia.kr. henføres til tilbagebetaling af  

 tidligere opkrævede gebyrer, indfrielse af statslige garantier på  

 skibsgarantiordningerne samt en ændring af regnskabsprincipperne for  

 eksportkreditordningerne.
Bevillingsændringen på udgiftsbudgettet  

 på Trafikministeriet kan henføres til en  

 tilbageførsel af en merbevilling til DSB, jf.
Akt 36 af 27. oktober  

 1998, samt DSB's ændrede sondring mellem drift og anlæg, der  

 indebærer en overførsel af 0,3 mia.kr. fra anlæg til  

 drift.
Anlægsbudgettet Forøgelsen af Forskningsministeriets  

 anlægsbudget skyldes ressortoverførsel af universiteterne fra  

 Undervisningsministeriet på 0,6 mia.kr. samt betaling af  

 anlægsafgift på 0,1 mia.kr.
 På Undervisningsministeriet er  

 overført 0,6 mia.kr. til Forskningsministeriet i forbindelse med  

 ressortændring.
 Årsagen til merudgiften på 0,2 mia.kr.  

 på Kulturministeriet er køb af grund til Rigsarkivet.
 Mindreudgiften på Trafikministeriet skyldes  

 hovedsagelig overførslen fra anlæg til drift på grund af  

 DSB's ændrede sondring mellem anlæg og drift.
 Merudgiften på de generelle reserver skyldes  

 en nulstilling af reserverne.
Oversigt over bevægelser på indtægtsbudgettet Forbedringen af indtægtsbudgettet på  

Finansministeriet skyldes afviklingen af Krigsforsikringen for danske  

 skibe i likvidation med et provenu på 2,2 mia.kr.
Dertil kommer en  

 dividendeudbetaling fra Den Europæiske Investeringsbank på 0,2  

 mia.kr.
 Indtægtsforbedringen på  

Trafikministeriet vedrører statens provenu fra fusionen mellem  

 Scandlines A/S og DFO, som overføres til finanslovens generelle  

 reserver.
 Mindreindtægten på de generelle  

 reserver skyldes en nulstilling af reserverne.
 Bevillingsændringerne på renter skyldes  

 en nedsættelse af morarentesatsen vedr. egne skatter og af  

 rentegodtgørelsen vedr. overskydende skat.
På skatte- og afgiftsområdet er der  

 samlet mindreindtægter på 2,4 mia. kr.
Mindreindtægterne  

 skyldes blandt andet loven om 5 pct.-afgift på aktieafkast af  

 pensionsformuer.
Herudover er der mindreindtægter på grund af  

 tilpasningen af erhvervslivets momskreditvilkår og ændrede regler  

 for tillægsafgift på privat anvendelse af varebiler.
 Der er merindtægter på grund af ændrede  

 fradragsregler for forsikringsselskaber, forhøjelse af energiafgifter,  

 harmonisering af kredittid for registreringsafgift samt en justering af  

 momskreditvilkårene ved overgangsordningen for landbruget.
Folketingets videre behandling af forslag til lov om  

 tillægsbevilling Ovenfor er givet en kortfattet gennemgang af de  

 væsentligste årsager til bevillingsændringerne i 1998, som  

 de kommer til udtryk i forslaget til tillægsbevillingslov for 1998. Der  

 henvises i øvrigt til lovforslagets enkelte bevillingsforslag med de  

 dertil hørende anmærkninger.
 Forslaget til lov om tillægsbevilling anbefales til  

 Folketingets velvillige behandling.
