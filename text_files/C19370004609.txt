I § 2 i Bekendtgørelse Nr. 244 af 24. Maj 1935 angaaende Auktionsledere  

 Sikkerhedsstillelse, Vederlag m. m. og i Afsnit II, § 12 i Instruks for  

 Auktionsledere Nr. 211 af 2. Juli 1935, jfr.
Lov Nr. 132 af 16. April 1935 om  

 offentlig Auktion ved Auktionsledere, er det fastsat, at naar Auktion holdes  

 udenfor Auktionslederens Kontor (Bopæl), har han Ret til fri Befordring eller  

 Vederlag herfor.
 Efter Justitsministeriets Formening har Auktionslederen ogsaa denne Ret,  

 selvom han er antaget som Inkassator, medmindre der ved Antagelsen som  

 Inkassator er truffet anden Aftale.
Ved Strandingsauktioner har der ikke hidtil været ydet den som Foged  

 fungerende Dommerfuldmægtig Godtgørelse for Befordring, naar han var antaget  

 som Inkassator og saaledes oppebar Inkassosalær.
Der vil som Regel heller  

 ikke være Grund til at tilstaa den som Inkassator antagne Auktionsleder  

 Befordringsgodtgørelse, og man skal derfor anmode D'Herrer om fremtidigt,  

 naar De i Medfør af § 9 i Anordning Nr. 135 af 1. Juli 1895 godkender en  

 Auktionsleder som Inkassator ved Strandingsauktioner og fastsætter det ham  

 som Inkassator tilkommende Salær, at drage Omsorg for, at det, medmindre  

 særlige Omstændigheder foreligger, stilles som Betingelse for Antagelsen, at  

 han selv afholder Udgifterne ved sin Befordring til og fra Auktionsstedet.
 Man skal derhos henlede Opmærksomheden paa, at efter § 2 i Lov Nr. 153 af  

 31. Marts 1928 om Ændringer i Strandingsloven af 10. April 1895 bør Auktion  

 over mindre Partier af løst Gods, Vrag eller Vragstykker, der er inddrevet  

 paa Forstranden, paa Landet afholdes af Sognefogden og i Købstæderne af  

 Politiet.
 Justitsministeriet, den 24. Marts 1937.
 Steincke.
 /Robert Hove.
