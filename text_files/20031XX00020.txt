Skriftlig  

 fremsættelse (8. oktober 2003) Økonomi- og  

 erhvervsministeren  

  

 (Bendt Bendtsen):
 Herved tillader jeg mig for  

 Folketinget at fremsætte:
Forslag til lov om ændring af lov om produktsikkerhed (Lovens  

 anvendelsesområde, styrkelse af markedskontrollen m.v.) (Lovforslag nr.
L 9).
Lovforslaget har til  

 formål at gennemføre direktiv 2001/95/EF om produktsikkerhed i almindelighed.  

 Med lovforslaget suppleres, skærpes og tydeliggøres den gældende  

 produktsikkerhedslovs bestemmelser, og der fastholdes et højt  

 forbrugerbeskyttelsesniveau ved at sikre, at der kun findes sikre produkter  

 på  

 markedet.
Da lovforslaget gennemfører produktsikkerhedsdirektivet har det  

 endvidere til formål at sikre varernes fri bevægelighed i det indre marked  

 ved  

 at fjerne handelshindringer og modvirke konkurrenceforvridning mellem de  

 erhvervsdrivende.
 Lovforslaget præciserer i  

 overensstemmelse med direktivet forholdet mellem produktsikkerhedsloven og de  

 love, som indeholder bestemmelser om bestemte produkters sikkerhed.  

 Produktsikkerhedsloven dækker det område, som lovgivningen om bestemte  

 produkters sikkerhed ikke omfatter.
Med lovforslaget indføres  

 en regel om, at der er formodning for, at et produkt, som er produceret efter  

 en europæisk standard, er sikkert.
Denne regel vil gøre det lettere for  

 producenterne at vurdere, om deres produkter er sikre og samtidig fremme den  

 fri bevægelighed af produkter i det indre marked.
Der er endvidere indført en  

 særlig procedure i produktsikkerhedsdirektivet, som sikrer, at disse  

 standarder  

 har et højt forbrugerbeskyttelsesniveau.
Hvis en erhvervsdrivende  

 bliver klar over, at han har markedsført et produkt, som senere viser sig at  

 være farligt, bliver han efter lovforslaget forpligtet til at meddele dette  

 til  

 den myndighed, der fører kontrol med det pågældende produkt.
Denne meddelelse  

 vil kunne gives elektronisk.
Myndigheden får hermed mulighed for at vurdere  

 om  

 de foranstaltninger, som den erhvervsdrivende har truffet, er tilstrækkelige.  

 Myndigheden får endvidere mulighed for at vurdere, om der er behov for  

 indgreb  

 overfor lignende produkter, som frembyder tilsvarende risici.
Den erhvervsdrivende skal  

 endvidere som hidtil selv træffe foranstaltninger til at sikre, at  

 forbrugerne  

 ikke kommer til skade, hvis et produkt senere viser sig at være farligt.  

 Dette  

 kan ske ved udsendelse af advarsler til forbrugerne og standsning af salget.  

 Med lovforslaget bliver det præciseret, at den erhvervsdrivende i yderste  

 konsekvens er forpligtet til at tilbagekalde produktet fra de forbrugere, der  

 allerede har erhvervet produktet.
Hvis den erhvervsdrivende ikke af egen  

 drift  

 træffer foranstaltninger mod et farligt produkt, har kontrolmyndigheden  

 mulighed for at påbyde den erhvervsdrivende at træffe passende  

 foranstaltninger.
Det præciseres med forslaget, at disse foranstaltninger kan  

 omfatte tilbagekaldelse af produkter, som forbrugeren allerede har modtaget.
Hvis det viser sig, at et  

 produkt, der allerede er distribueret og måske solgt til forbrugerne, er  

 farligt, er det vigtigt, at kontrolmyndighederne kan spore oprindelsen af det  

 farlige produkt.
Kun herved er det muligt at træffe effektive  

 foranstaltninger  

 mod produktet.
Den erhvervsdrivende skal derfor være i stand til at oplyse  

 kontrolmyndigheden, fra hvem han har erhvervet produktet.
Som efter  

 regnskabsloven foreslås det, at den erhvervsdrivende skal opbevare disse  

 oplysninger i 5 år.
 Det foreslås, at loven  

 træder i kraft 15. januar 2004.
Forslaget vil medføre  

 øgede udgifter for kontrolmyndighederne som følge af styrkelsen af kontrollen  

 med farlige produkter.
Dette gælder primært Sikkerhedsstyrelsen.
 Idet jeg i øvrigt  

 henviser til bemærkningerne i lovforslaget, skal jeg anbefale forslaget til  

 Folketingets velvillige behandling.
