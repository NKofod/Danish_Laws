 INDENRIGSMINISTEREN GØR VITTERLIGT: I Medfør af den mig  

 ved Lov af 12. Juni 1922 om Ændringer i og Tillæg til Lov af 5. September  

 1920 om Erhvervelse af dansk Indfødsret i Anledning af de sønderjydske  

 Landsdeles Indlemmelse i Danmark tillagte Bemyndigelse har jeg ladet  

 sidstnævnte Lov, ændret saaledes som Loven af 12. Juni 1922 medfører det,  

 optrykke og bekendtgør den her som:
 Lov om Erhvervelse af dansk Indfødsret i Anledning af de sønderjydske  

 Landsdeles Indlemmelse i Danmark.
§ 1 Dansk Indfødsret har de Personer, som den 15. Juni 1920 havde Bopæl i de  

 sønderjydske Landsdele og indtil dette Tidspunkt var i Besiddelse af tysk  

 Statsborgerret, medmindre de har bosat sig i Landsdelene efter 1. Oktober  

 1918.
 Ved Udtrykkene Bopæl eller fast Bopæl forstaas i denne Lov det Sted, hvor  

 den paagældende Person har sit faste og varige Hjem.
Personer, som den 15. Juni 1920 havde fast Bopæl i de sønderjydske  

 Landsdele, men som inden den 7. Juni 1922 har forlagt Bopælen til Tyskland,  

 erhverver dog ikke dansk Indfødsret i Henhold til denne Parafrafs 1ste  

 Stykke, medmindre de allerede har erholdt et af Indenrigsministeriet  

 udfærdiget Indfødsretsbevis eller inden den 14. Juni 1922 andrager  

 Ministeriet om et saadant Bevis.
Personer, som først er udvandret fra de  

 sønderjydske Landsdele efter Udgangen af Aaret 1920, er dog berettigede til  

 at andrage om dansk Indfødsretsbevis indtil den 15. August 1922.
 Indenrigsministeren bemyndiges til at foranledige, at der optages Registre  

 over de Personer, der opfylder de i denne Paragrafs 1ste Stykke fastsatte  

 Betingelser.
 Bevis for, at en Person har dansk Indfødsret i Medfør af denne Paragrafs  

 1ste Stykke, meddeles af Indenrigsministeren eller efter nærmere af  

 Indenrigsministeren givne Forskrifter af vedkommende Amtmand.
§ 2 Personer, der har dansk Indfødsret i Medfør af § 1, 1ste Stykke, men som  

 inden den 1. Januar 1923 opterer for Tyskland og i Løbet af de efter  

 Optionserklæringens Afgivelse følgende 12 Maaneder tager Bopæl i det tyske  

 Rige, fortaber dansk Indfødsret.
Den danske Indfødsret fortabes dog ogsaa,  

 selv om Bopælen ikke forelægges til det tyske Rige, naar den paagældende har  

 Bopæl udenfor Danmark og Tyskland og opnaar den tyske Regerings Fritagelse  

 for at tage Bopæl i Tyskland.
Fortabelsen regnes fra den Dag, da  

 Optionserklæringen er indleveret til kompetent tysk Myndighed, eller, for saa  

 vidt Erklæringen er ført til Protokol, fra Protokollationens Dato.
 Har Forlæggelsen af Bopæl ikke fundet Sted inden Udløbet af den i  

 foranstaaende Stykke nævnte Tidsfrist paa 12 Maaneder, og opnaas ej heller  

 Fritagelse i Henhold til Bestemmelsen i 1ste Stykke, 2. Punktum, i nærværende  

 Paragraf, anses Optionserklæringen som ikke afgivet, og Optanten betragtes,  

 som om han overhovedet ikke havde skiftet Statsborgerforhold.
Optionserklæring for Tyskland kan afgives af Mænd, ugifte Kvinder, Enker  

 og fraskilte Hustruer, dog kun for saa vidt de har fyldt 18 Aar; endvidere  

 kan for forældreløse Personer under 18 Aar Optionserklæring afgives af den  

 lovlige Værge, men denne Erklæring kan tilbakekaldes af Myndlingen indtil den  

 1. Januar 1923, saafremt den paagældende inden dette Tidspunkt har fyldt 18  

 Aar.
I øvrigt kan Optionserklæringerne ikke tilbagekaldes.
 Mandens Fortabelse af dansk Indfødsret i Medfør af denne Paragrafs 1ste  

 Stykke omfatter hans Hustru og Ægtebørn under 18 Aar; en Enke eller en  

 fraskilt Hustrus Fortabelse af Indfødsret omfatter paa samme Maade hendes  

 Ægtebørn under 18 Aar - for den fraskilte Hustrus Vedkommende dog kun, for  

 saa vidt hun har Forældremagten over Børnene.
§ 3 Personer, som er født i de sønderjydske Landsdele, men ikke har dansk  

 Indfødsret i Medfør af § 1, og som enten er i Besiddelse af tysk  

 Statsborgerret eller i Henhold til tyske Myndigheders Erklæringer har fortabt  

 tysk Statsborgerret som Følge af Udeblivelse eller Rømning fra tysk  

 Militærtjeneste (Faneflugt), erhverver dansk Indfødsret ved inden 15. Juni  

 1922 at afgive Optionserklæring under Forudsætning af, at de i Løbet af de  

 følgende 12 Maaneder efter Optionserklæringens Afgivelse tager Bopæl i  

 Danmark, for saa vidt de paagældende ikke allerede har Bopæl der.
For  

 Optanter, som ikke er bosat i Tyskland, kan Kravet om Bosættelse i Danmark  

 dog frafaldes af Indenrigsministeriet, for saa vidt de paagældende ikke  

 tillige er i Besiddelse af Statsborgerret i den Stat, hvor de har Bopæl.
 Erhvervelse af Indfødsret regnes fra den Dag, da Optionserklæringen er  

 indleveret til kompetent dansk Myndighed; med har Bopælsforlæggelsen ikke  

 fundet Sted inden Udløbet af den i foranstaaende Stykke nævnte Tidsfrist paa  

 12 Maaneder, eller er Bosættelseskravet ikke frafaldet af  

 Indenrigsministeriet, anses Optionserklæringen for ikke afgivet, og Optanten  

 betragtes, som om han overhovedet ikke havde skiftet Statsborgerforhold.
Optionserklæring for Danmark kan afgives af Mænd, ugifte Kvinder, Enker,  

 fraskilte og fraseparerede Hustruer, dog kun for saa vidt de har fyldt 18  

 Aar; endvidere kan for forældreløse Personer under 18 Aar Optionserklæring  

 afgives af den lovlige Værge, men denne Erklæring kan tilbagekaldes af  

 Myndlingen indtil den 15. Juni 1922, saafremt den paagældende inden dette  

 Tidspunkt har fyldt 18 Aar.
I øvrigt kan Optionserklæringerne ikke  

 tilbagekaldes.
 De nærmere Regler for Optionserklæringers Afvigelse for sanske Myndigheder  

 i Ind- eller Udland fastsættes af Indenrigsministeren efter Forhandling med  

 Udenrigsministeren.
§ 4 Den af en Mand i Medfør af nærværende Lov erhvervede Indfødsret omfatter  

 tillige hans med ham samlevende Hustru og Ægtebørn under 18 Aar; den af en  

 Enke, en frasepareret eller fraskilt Hustru erhvervede Indfødsret omfatter  

 paa samme Maade hendes Ægtebørn under 18 Aar - for den fraseparerede eller  

 fraskilte Hustrus Vedkommende dog kun, forsaavidt hus har Forældremagten over  

 Børnene.
§ 5 I de Tilfælde, hvor ifølge Bestemmelserne i nærværende Lov Ægtebarn følger  

 Faderen, retter det udenfor Ægteskab fødte Barns statsborgerlige Stilling sig  

 efter Moderens i Overensstemmelse med Reglerne i Lov Nr. 42 af 19. Marts 1898  

 § 9, jfr.
Bekendtgørelse Nr. 59 af 23. Marts 1908 § 7.
§ 6 Bevis for, at Indfødsret er erhvervet ved Option i Henhold til § 3,  

 meddeles af Indenrigsministeren.
§ 7 Paa Personer, som den 15. Juni 1920 var tyske eller preussiske  

 Statstjenestemænd, samt deres Ægtefæller og Børn under 21 Aar kommer  

 Bestemmelserne i denne Lovs § 1 ikke til Anvendelse, naar de forlader Danmark  

 inden 15. September 1920 eller forbliver sammesteds efter nævnte Tidspunkt,  

 fordi de efter Aftale med danske Myndigheder midlertidig fortsætter deres  

 Embedsvirksomhed i de sønderjydske Landsdele.
 INDENRIGSMINISTERIET, DEN 12. JUNI 1922.
 Kragh.
/R.
Lassen.
