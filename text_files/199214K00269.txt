Nr BTL 269 Betænkning over Forslag til lov om tilskud til Færøernes hjemmestyre   

 Nr L 269 1992-93, 1. samling Afgivet af Det Politisk-Økonomiske Udvalg Afgivet: 19930603 Udvalget har behandlet lovforslaget i nogle møder og har herunder stillet  

 spørgsmål til finansministeren, som denne har besvaret skriftligt.
 Der er af et mindretal stillet ændringsforslag, hvorom henvises til de  

 ledsagende bemærkninger.
 Herefter indstiller et flertal (udvalget med undtagelse af  

 Fremskridtspartiets medlem) lovforslaget til vedtagelse uændret .
 Et mindretal (Fremskridtspartiets medlem af udvalget) indstiller  

 lovforslaget til forkastelse ved 3. behandling, men vil stemme for det  

 af mindretallet stillede ændringsforslag.
 ÆndringsforslagAf et mindretal (FP):
 Til § 2 1) Paragraffen udgår.
Bemærkninger Til nr. 1 Det er Fremskridtspartiets opfattelse, at det tilskud, Danmark  

 yder til Færøerne, skal afvikles over en årrække.
Færøerne skal have frihed -  

 også økonomisk frihed.
Dette mål nås bedst ved, at Færøernes tilskud fra  

 Danmark reduceres.
Forslagets § 2 fastsætter, at bloktilskuddet til Færøerne skal reguleres  

 efter den danske pris- og lønregulering.
Hvorfor skal det det? Pris- og  

 lønudviklingen på Færøerne er markant anderledes end i Danmark.
Derfor er  

 selve fremgangsmåden helt ulogisk.
Tilskuddet til Færøerne må være en del af det årlige politiske slagsmål om  

 finansloven.
Fremskridtspartiet vil kæmpe for at få tilskuddet nedsat - og  

 andre partier vil givet søge at plyndre de danske skatteydere gennem større  

 og flere gaver til Færøerne - det er fair nok.
 Ved at fjerne § 2 udgår den automatiske regulering, og sagen overføres til  

 finanslovafgørelse.
