Ifølge apoteksassistenten blev det under telefonsamtalen oplyst, at  

 kunden havde reklameret den magistrelle mikstur, hvorfor apotek A spurgte, om  

 apotek B ville tage flasken retur og analysere indholdet.
Dette blev besvaret  

 bekræftende, og apotek A returnerede flasken sammen med en  

 reklamationsformular.
Apotek A bestilte samme dag hos apotek B en ny flaske Nitrazepam mikstur  

 til samme kunde.
Ved bestillingen blev det ikke oplyst, at apoteket tidligere  

 på dagen havde reklameret over den første flaske.
Apotek B  

 ekspederede den nye bestilling ved at sende en flaske fra samme produktion  

 (batch), idet der var blevet fremstillet et batch på i alt 3 flasker.  

 Moderen fik således senere udleveret en flaske fra samme batch hos  

 apotek A.
5 dage efter reklamationen blev den returnerede flaske modtaget på  

 apotek B.
Flasken blev analyseret, og det viste sig, at nitrazepamindholdet  

 var 4,46 mg/ml og ikke 0,5 mg/ml som anført i ordinationen.
Fejlen  

 skyldtes efter det oplyste en afvejningsfejl begået af en  

 apotekerassistent på apotek B.
Fremstillingen var blevet  

 overværet af en anden apotekerassistent, og miksturen var ikke blevet  

 analyseret inden udleveringen.
Fejlen var ikke blevet opdaget i forbindelse  

 med en farmaceutisk kontrol af fremstillingspapirerne.
Cirka 10-dobbelt dosering af Nitrazepam  

 mikstur Patientklagenævnet fandt, at de to  

 apotekerassistenter fra apotek B, som havde medvirket ved fremstilling af  

 Nitrazepam miksturen, ikke havde handlet faglig korrekt ved varetagelsen af  

 deres opgave.
Nævnet lagde vægt på, at miksturens  

 nitrazepamindhold havde været cirka 10 gange større end  

 ordineret.
Nævnet indskærpede overfor begge apotekerassistenter  

 at udvise større omhu i deres fremtidige virke.
Nævnet fandt ikke grundlag for at kritisere den  

 farmaceut, som havde kontrolleret fremstillingspapirerne.  

 Patientklagenævnet lagde vægt på, at det af  

 fremstillingspapirerne ikke kunne ses, at afvejningen af nitrazepamindholdet  

 ikke havde været korrekt.
Der havde således ikke været en  

 printer tilkoblet vægten, hvorfor afvejningsresultatet ikke var blevet  

 dokumenteret.
 Patientklagenævnet fandt endvidere, at den  

 apotekerassistent hos apotek B, som besvarede den telefoniske henvendelse fra  

 apotek A, ikke havde handlet faglig korrekt, idet hun burde have søgt  

 at få oplyst batchnummeret på den flaske, der var blevet  

 indleveret, for at sikre at der ikke blev udleveret medicin fra samme batch,  

 før en analyse af den returnerede flaske var foretaget, samt for at  

 vurdere, om der skulle foretages en tilbagekaldelse af flasker fra dette  

 batchnummer.
 Patientklagenævnet fandt ikke grundlag for kritik  

 af, at det ved apotek A s bestilling af en ny flaske ikke blev oplyst, at  

 apoteket samme dag havde reklameret over den 1. flaske med Nitrazepam  

 mikstur.
Nævnet fandt endelig ikke grundlag for kritik af, at  

 det på apotek A i forbindelse med udleveringen af den næste  

 flaske Nitrazepam mikstur ikke blev undersøgt om denne flaske var fra  

 samme batch som den returnerede flaske.
Nævnet fandt i den forbindelse,  

 at det måtte forventes, at en sådan kontrol var blevet foretaget  

 på apotek B før udleveringen til apotek.
