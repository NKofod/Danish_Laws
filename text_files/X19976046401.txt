 Voldgiftssag afgjort af voldgiftsnævnet  

 for bygge- og anlægsvirksomhed.
Anvendelse af AB 92 §40 nr.3 ved ophævelse af  

 entrepriseaftale Ved klageskrift af 27.2.1996 har klageren K, nedlagt  

 påstand om, at indklagede I skal betale 120.043,32 kr. med tillæg  

 af procesrente fra sagens anlæg den 28.2.1996 til betaling sker.
Klagen  

 var oprindeligt tillige rettet mod  malermestrene X og Y , men kravet mod  

 dette selskab er frafaldet under den mundtlige forhandling.
K har umiddelbart  

 før proceduren ønsket at forhøje denne påstand med  

 61.221 kr.
Indklagede har protesteret herimod, og voldgiftsretten har taget  

 denne protest til følge, jf. princippet i retsplejelovens § 363 stk.1.
Indklagede har påstået frifindelse for  

 klagerens krav og har nedlagt selvstændig påstand om, at K skal  

 betale 380.876,60 kr. med tillæg af sædvanlig procesrente fra  

 17.10.1995 tilbetaling sker.
Indklagede har under sagens forberedelse  

 frafaldet en oprindelig nedlagt afvisningspåstand.
 K har påstået frifindelse overfor indklagedes  

 modkrav.
 Der er under sagen opnået enighed mellem parterne  

 om, at AB 92 er vedtaget.
I henhold til " Regler for behandling af sager ved  

 Voldgiftsretten for Bygge- og Anlægsvirksomhed " er der til  

 behandling af klagen nedsat en voldgiftsret bestående af malermester  

 Leon Telvig, arkitekt m.a.a.
Lars Møller og landsdommer Ole Nicolaisen  

 med sidstnævnte som retsformand.
 Tvisten udspringer af indklagedes arbejde i forbindelse  

 med boligforbedrings- og påbudsarbejder på klagerens ejendom i  

 sommeren 1995, hvor arkitekt- og ingeniørfirmaet A var klagerens  

 tekniske rådgiver og tilsynsførende.
 En fuldstændig sagsfremstilling samt  

 fuldstændig gengivelse af de afgivne forklaringer er udeladt i denne  

 kendelse.
 Klageren har med henvisning til AB 92 § 40 nr.3  

 hævet entrepriseaftalen med indklagede i oktober 1995 og har under  

 henvisning til, at parternes aftalegrundlag er en entreprisesum på  

 260.825 kr. plus moms, opgjort sit krav således :
 Tilbudssum  

                                         260.825,00 kr.
 Ekstraarbejder i 9 lejligheder a`3.200 kr.  

                              28.800,00 kr.
 I alt  

                                                  289.625,00 kr.
 Dette beløb skal reduceres med :
 Mangler ved toiletter, skønsmæssigt nedsat  

                                      - 8.400,00 kr.
 Træværk ikke malet  

                                                - 25.113,00 kr.
 Gulvslibning udgået af entreprise  

                                     - 57.312,00 kr.
 Lejlighed ikke malet af klageren  

                               - 12.384,40 kr.
 Vaskeri ikke malet  

                                         - 4.812,00 kr.
 Beboerlokale ikke malet  

                                      - 7.318,00 kr.
 Fradrag i alt  

                                                - 115.339,40 kr.
 Til rest  

                                                 174.285,60 kr.
 Plus moms  

                                               43.571,40 kr.
 I alt  

                                                    217.857,00 kr.
 Modtaget aconto efter  15 % tilbageholdelse  

                           -90.312,50 kr.
 Indklagedes resttilgodehavende  

                                     127.544,50 kr.
 Klagerens erstatningskrav :
 Mangelsafhjælpning iflg.  

 skønserklæringer  

  187.741,00 kr.
 Udlæg afholdt af AI  

                                                 31.836,82 kr.
 Syns- og skønsomkostninger  

                                           13.000,00 kr.
 Advokatsalær i forbindelse med syn og skøn  

                                        15.000,00 kr.
 I alt  

                                                     247.587,82 kr.
 Indklagedes krav  

                                        - 127.544,50 kr.
 Klagerens påstand  

                                                     120.043,32 kr.
 Indklagede har oprindeligt opgjort sin  

 selvstændige påstand under henvisning til, at samtlige arbejder  

 er udført under regning.
Under proceduren har indklagede fastholdt påstandens  

 beløbsstørrelse, men har nu anført, at alene  

 ekstraarbejder for et beløb af 105.876,60 kr. kræves betalt  

 efter regning, idet det resterende beløb på 275.000 kr. svarende  

 til 10 lejligheder a´22.000 kr. plus moms tager udgangspunkt i  

  tilbudslistepriserne med tillæg af 28.735 kr. i mistet avance for  

 gulvslibning.
Den selvstændige påstand opgøres  

 således :
 Opgang nr.8  

                                              184.497,14 kr.
 Opgang nr. 16  

                                             145.781,14 kr.
 Ekstraarbejde i bad og vådrum  

                                           26.400,00 kr.
 I alt  

                                                      356.678,28 kr.
 Moms  

                                                  89.169,57 kr.
 445.847,85 kr.
 Betalt aconto  

                                                - 90.000,00 kr.
 Rentenota  

                                                     4.125,00 kr.
 Ekstraarbejde toiletter  

                                              20.903,75 kr.
 Indklagedes krav  

                                                380.876,60 kr.
Forud for voldgiftssagens anlæg har syns- og  

 skønsmand på grundlag af syns- og skønsforretning den  

 21.11.1995 afgivet en skønserklæring af 5.1.1996 og en  

 tillægserklæring af 20.2.1996. Af disse erklæringer  

 fremgår bl.a., at den samlede udgift til udbedring af fejl og mangler  

 vil udgøre 187.741 kr. inkl.
Moms.
Skønsmanden har endvidere  

 besvaret følgende spørgsmål benægtende :
 " Er der efter besigtigelsen efter  

 skønsmandens opfattelse udført ekstraarbejde udover de  

 beskrevne arbejder til en værdi af kr. 3.200 + moms pr. lejlighed ?  

 ".
 Mundtlig forhandling har fundet sted den. 28.2 og den  

 9.4.1997. Der er afgivet forklaringer som følger :
1. Arkitekten indgik aftaler med malerfirmaet på  

 klagerens vegne.
Efter at arkitektens dialog med indklagede var gået  

 helt i stykker, anbefalede arkitekten at arbejdet blev stoppet og det blev  

 derpå resultatet.
2. Indklagede har forklaret at nogle ønskede at  

 få opsat væv på toiletterne, hvilket de  

 pågældende beboere selv skulle betale.
Indklagede betingede sig  

 imidlertid udtrykkeligt overfor arkitekten, at regningen herfor som for  

 øvrige ekstraarbejder skulle sendes til arkitekten.
Skønsmanden  

 har misforstået det hele; der skulle selvfølgelig betales ekstra  

 for det arbejde, der går ud over det oprindeligt aftalte.
3. Arkitekten har forklaret, at der var utallige problemer  

 med indklagede.
Dette har vidnet drøftet med indklagede, der  

 imidlertid bagatelliserede problemerne og lovede forholdene forbedret,  

 hvilket ikke skete.
Han insisterede også på at afhjælpe  

 manglerne, men da beboerne satte sig kraftigt imod dette, endte det med at  

 vidnet satte indklagede fra arbejdet ved en skrivelse af 17.10.1995. Vidnet  

 har ikke forud for denne skrivelse været advaret skriftligt.
Vedrørende ekstraarbejder har vidnet forklaret, at  

 han har haft drøftelser med indklagede herom, hvorunder de er blevet  

 enige om en merpris i størrelsesordenen 150 kr. for farveskift,  

 ligesom der blev aftalt en timeløn på 210 kr. for afrensning af  

 cellotexplader, hvilket vistnok medførte et tidsforbrug på 14-15  

 timer.
Vidnet vil ikke afvise en merpris pr. lejlighed på 1.200 kr. for  

 stukreparationer.
Mange af beboerne ønskede glasvævsvægge  

 i køkkener og på toiletter.
Betaling herfor skulle imidlertid  

 afregnes med den enkelte beboer, da dette arbejde ikke var omfattet af  

 byggesagen.
Vidnet lovede dog indklagede at lave en afregning også for  

 disse arbejder, men det var forudsat, at indklagedes fakturaer skulle  

 opsplittes på byggesagen og beboerbetaling.
Vidnets firma har afholdt  

 de omhandlede udlæg på i alt 31.846,82 kr., der er specificeret i  

 oversigten af 22.2.1996. Vidnet havde orienteret indklagede herom  og regnede  

 med, at beløbet kunne modregnes  ved den endelige afregning.
Vidnet  

 følte, det var nødvendigt at betale de pågældende  

 beløb, ellers kunne beboerne ikke flytte ind.
Det udførte  

 arbejde var så mangelfuldt, at det var umuligt at udfærdige en  

 mangelsliste.
 De faglige dommere har besigtiget pågældende  

 ejendom den.28.2.1997.
Klageren har til støtte for sine  

 påstande bl.a. anført, at det efter syns- og  

 skønserklæringerne må lægges til grund, at  

 indklagedes arbejde ikke var klar til aflevering.
Herefter har det  

 været med rette, at klageren har ophævet entreprisen i  

 medfør af AB 92 § 40 nr.3. Der er ganske vist ikke givet skriftligt  

 påkrav forud for ophævelsen, men det kan ikke anses for  

 utvivlsomt, at kravet i § 40 herom også gælder en ophævelse  

 efter nr.3 . Under alle omstændigheder må det efter  

 bevisførelsen lægges til grund, at der er givet mundtlige  

 advarsler fra arkitekten til indklagede.
Skønsmandens udsagn må ligeledes lægges  

 til grund m.h.t., at der ikke er udført eksraarbejder udover 3.200 kr.  

 pr. lejlighed.
Ekstraarbejder i det omfang, som indklagede kræver  

 betalt, forekommer usandsynlige bedømt i forhold til entreprisesummen.  

 Indklagede har heller ikke godtgjort, at sådanne arbejder skulle  

 være aftalt eller godkendt af arkitekten.
 Klagerens opgørelse må i det hele  

 lægges til grund, dels på grundlag af skønsmandens  

 erklæringer, men også f.s.v. angår de rejste  

 erstatningskrav vedrørende arkitektens udlæg samt klagerens  

 omkostninger i forbindelse med syn og skøn.
Indklagede har bl.a. gjort gældende, at  

 indklagede har udført sit arbejde korrekt, selvom det har været  

 vanskeliggjort på grund af en helt uprofessionel styring fra klagerens  

 rådgiver.
Arbejdet er afleveret efter meddelelse til arkitekten.  

 Klageren har afvist denne aflevering uden at give indklagede en  

 afhjælpningsfrist og uden at fremkomme med en mangelsliste.
AB 92 § 40  

 er fuldstændig tilsidesat af klageren.
Det er først i  

 klageskriftet, at det overhoved tilkendegives fra klagerens side, at  

 entreprisen er ophævet.
 I en situation som den foreliggende, hvor indklagede  

 uberettiget er blevet afskåret fra at udføre afhjælpning,  

 vil et evt. mangelsansvar være begrænset til det beløb,  

 som det ville have kostet indklagede at udføre afhjælpningen  

 selv, d.v.s. kostprisen uden avance og moms.
 Det foretagne syn- og skøn, der er iværksat  

 af klageren mod indklagedes protest og med urette, må  

 tilsidesættes, idet skønsmanden lægger til grund, at der  

 skal leveres en bedre ydelse end aftalt, hvilket klageren ikke har krav  

 på.
Der må tilkomme indklagede betaling for de  

 omtvistede ekstraarbejder vedrørende cellotexplader, maling af  

 mørkt træværk, farveskift, væv i køkkener og  

 våde rum samt stukreparationer, idet det må anses for godtgjort,  

 at arkitekten har bestilt eller i hvert fald stiltiende har accepteret disse  

 arbejder.
Det må også, uanset skønsmandens opfattelse,  

 lægges til grund, at disse ekstraarbejder er udført, idet det  

 ikke kan antages, at skønsmanden efterfølgende har været  

 i stand til at bedømme, om dette har været tilfældet.
Opsætning af væv i køkkener og  

 toiletter må betales af klageren.
Arkitekten har ubestridt lovet at  

 sørge for opkrævning herfor hos de enkelte beboere, som  

 indklagede jo ikke har kontraktsforhold til.
 Da gulvslibning er udgået af entreprisen, må  

 indklagede i medfør af  AB 92 § 14, stk.5 have krav på den  

 avance på 28.735 kr., som derved blev mistet.
Klagerens krav på fradrag bestrides i det hele.
Der  

 mangler dokumentation for, at der skulle være mangler ved arbejdet  

 på toiletter, og det afvises, at træværk ikke skulle  

 være malet.
Arkitektens udlæg er foretaget uden aftale med  

 indklagede og er desuden fuldstændigt udokumenteret.
 Omkostningerne vedrørende syn- og skøn  

 må behandles som en del af sagens omkostninger og kan ikke  

 pålægges indklagede.
Voldgiftsrettens bemærkninger Det bemærkes indledningsvist, at klageren på  

 grundlag af skønsmandens erklæringer kunne have grund til at  

 antage, at indklagede ikke ville være i stand til at fuldføre  

 arbejdet uden væsentlige mangler, hvilket som udgangspunkt kunne  

 begrunde, at klageren ophævede entrepriseaftalen under henvisning til  

 AB 92 § 40 nr. 3. Klageren har imidlertid ikke givet indklagede mulighed for  

 at opfylde sin pligt og udøve sin ret til den i § 31 omhandlede  

 mangelsafhjælpning  eller fremsendt det i § 40 foreskrevne skriftlige  

 påkrav som en advarsel til indklagede før ophævelsen.
Det  

 bemærkes i den forbindelse, at klageren ikke efter bevisførelsen  

 findes at have godtgjort, at der på anden måde er tilgået  

 indklagede advarsel med en rimelig frist til afhjælpning af mangler.  

 Hertil kommer, at arkitektens skrivelse af 17.10.1995, som af klageren  

 påberåbes som en meddelelse om ophævelse af  

 entrepriseaftalen i medfør af AB 92 § 40 nr.3, ikke efter sin ordlyd  

 fremstår som en hæveskrivelse og ikke henviser til § 40 nr.3 Uanset om et hævegrundlag efter den anførte  

 bestemmelse måtte foreligge, findes klageren således ikke at have  

 fulgt den i AB 92 foreskrevne fremgangsmåde forbygherren til at  

 hæve en entrepriseaftale.
Da arbejdet imidlertid faktisk er bragt til  

 ophør ved at indklagede er sat fra arbejdet inden dette er afsluttet,  

 og da det, efter det der er oplyst om forholdet mellem parterne, må  

 antages, at det vil være praktisk uigennemførligt på  

 nuværende tidspunkt at lade indklagede udbedre de  

 pågældende mangler, finder voldgiftsretten, at der må  

 foretages en økonomisk opgørelse af parternes  

 mellemværende, hvor det både er tillagt betydning, at indklagedes  

  arbejde har været mangelfuldt, og at klageren ikke har overholdt de  

 anførte regler i AB 92.
Der tages ved den talmæssige opgørelse  

 udgangspunkt i, at det mellem klageren og indklagede har været aftalt,  

 at indklagede skulle udføre pågældende entreprise, og det  

 må efter bevisførelsen lægges til grund, at dette er sket  

 på grundlag af en aftalt entreprisesum på 260.825 kr. plus moms,  

 svarende til et beløbsspecificeret tilbud afgivet den19.12.1994 af  

 indklagede på grundlag af bl.a. entreprisebeskrivelse, arbejde-  

 bygningsdelbeskrivelse samt byggesagsbeskrivelse udarbejdet af klagerens  

 tekniske rådgiver A.
Den omstændighed, at en entreprisekontrakt  

 på disse vilkår mellem klageren som bygherre og indklagede som  

 entreprenør ikke er underskrevet af indklagede, kan på den  

 beskrevne baggrund ikke føre til, at hele indklagedes arbejde må  

 anses som udført efter regning.
 Til den anførte entreprisesum på 260.825 kr.  

 skal lægges 28.800 kr. for ubestridt udført ekstraarbejde i 9  

 lejligheder a´3.200 kr.
Det herefter fremkomne beløb skal reduceres med  

 24.514,40 kr. ekskl.
Moms i anledning af, at en lejlighed, et vaskeri og et  

 beboerlokale ikke er malet samt med et beløb på 52.000 kr.  

 ekskl.
Moms, fordi gulvslibning er udgået af entreprisen.  

 Sidstnævnte beløber skønsmæssigt ansat på  

 grundlag af tilbudsbeløbet for gulvslibning på 57.312 kr. med  

 reduktion af en rimelig avance til indklagede på knap 10 %, jf.  

 princippet i AB 92 § 14, stk.5.
Voldgiftsretten lægger efter bevisførelsen og  

 fagdommernes besigtigelse til grund, at træværket er malet, men  

 at arbejdet er behæftet med mangler, der som nedenfor anført  

 medfører en reduktion af indklagedes betalingskrav.
Der findes  

 således ikke grundlag for at lade denne post på 25.113 kr.  

 udgå, således som klageren har krævet.
Klageren har ikke  

 oplyst nærmere om det krævede fradrag vedrørende mangler  

 ved indklagedes arbejde på toiletter, hvorfor der ikke findes grundlag  

 for at imødekomme dette fradrag.
 Voldgiftsretten kan på grundlag af de faglige  

 dommeres besigtigelse tiltræde, at udbedringen af de fejl og mangler  

 ved indklagedes arbejde, som skønsmanden har konstateret, vil andrage  

 150.192,85 kr. plus moms 37.548,21 kr. = 187.741,06 kr.
På den ene side har indklagede   uden at ville  

 anerkende det   præsteret et arbejde, der er så mangelfuldt, at  

 klageren kunne have hævet entreprisen i medfør af AB 92 § 40,  

 nr.3. På den anden side har klageren sat indklagede fra arbejdet uden  

 at følge reglerne i § 40 om skriftligt påkrav og har yderligere  

 nægtet at specificere de påberåbte mangler, hvorved  

 indklagedes afhjælpningsret er blevet gjort illusorisk.
På denne  

 baggrund findes hver part at burde bære halvdelen af moms og avance i  

 forbindelse med udbedringsomkostningerne, således at klageren kun  

 delvis får dækket de udgifter til en ny entreprenørs  

 udbedring, der ville være sparet ved en afhjælpning foretaget af  

 indklagede.
Idet avancen skønnes ar udgøre 40.550 kr. svarende  

 til et dækningsbidrag på ca. 27 %, tilkommer der klageren  

 følgende beløb for mangelsudbedring :
Udbedringsomkostninger ekskl.
Moms  

       150.192 kr.
 Fratrukket halv avance  

                      -20.250 kr.
 Tillagt halv moms  

                        +18.775 kr.
 I alt  

                                   148.717 kr.
Skønsmandens erklæring om, at der ikke af  

 indklagede er udført ekstraarbejder udover anførte ubestridte  

 beløb på 28.800 kr. plus moms, findes afgivet på et  

 usikkert grundlag, allerede fordi det ikke i sagen nøjagtigt er  

 oplyst, hvilke arbejder, der er forudsat udført for dette  

 beløb.
Herefter finder voldgiftsretten på grundlag af  

 fagdommernes besigtigelse til dels sammenholdt med arkitektens forklaring, at  

 der må tilkomme indklagede betaling for ekstraarbejde vedrørende  

 afrensning af cellotexplader, der skønsmæssigt fastsættes  

 til 26 timer a` 210 kr., for ekstra maling af mørkt  

 træværk, der skønsmæssigt fastsættes til 600  

 kr. pr. lejlighed i 9 lejligheder, farveskift i 9 lejligheder a` 375 kr., som  

 krævet af indklagede, væv i 6 køkkener a` 1.200 kr.,  

 væv i våde rum i 8 lejligheder a`3.300 kr. og ekstra  

 stukreparationer i 9 lejligheder til et skønnet beløb på  

 2.000 kr. pr. lejlighed.
 Det af klageren fremsatte krav på 31.846,82 kr. for  

 udlæg afholdt af arkitekten er bestridt af indklagede  og kan ikke  

 tages til følge, allerede fordi der ikke foreligger dokumentation for,  

 at de beløb, som kravet angiver at vedrøre, er afholdt.
 Angående klagerens krav vedrørende erstatning  

 for udgifter afholdt i forbindelse med syn og skøn bemærkes, at  

 der ikke findes grundlag for at pålægge indklagede at betale  

 advokatens salær i denne forbindelse.  De øvrige  - egentlige  

 skønsudgifter skal ifølge AB 92 § 45, stk.5 tages i betragtning  

 ved voldgiftsrettens fastsættelse af sagsomkostninger, jf.  

 nedenfor.
 Efter det anførte skal klageren betale :
 Tilbudssum  

                260.825,00 kr.
 Ekstraarbejde i 9 lejligheder  

            28.800,00 kr.
 Lejlighed, vaskeri og beboerlokale ikke malet  

 -24.514,40 kr.
 Gulvslibning udgået  

                    -52.000,00 kr.
 I alt  

                          213.110,60 kr.
 Moms heraf  

                   53.277,65 kr.
 266.388,25 kr.
 betalt aconto  

                     -90.312,50 kr.
 reduktion for udbedring af mangler  

-148.717,00 kr.
 27.358,75 kr.
 Ekstraarbejder, der skal betales herudover :
 Afrensning af cellotexplader  

              5.460,00 kr.
 Ekstra maling af mørkt træværk  

                              5.400,00 kr.
 Farveskift i 9 lejligheder  

                  3.375,00 kr.
 Væv opsat i 6 køkkener  

                              7.200,00 kr.
 Væv opsat i våde rum i 8 lejligheder  

                    26.400,00 kr.
 Ekstra stukreparationer  

                 18.000,00 kr.
 65.835,00 kr.
 moms heraf  

                      16.458,75 kr.
 Ekstraarbejder i alt  

                         82.293,75 kr.
 Med tillæg af ovenanførte saldo  

                        27.358,75 kr.
 109.652,50 kr.
Der tilkommer herefter indklagede 109.652,50 kr. med  

 procesrente fra 15 arbejdsdage efter klagerens modtagelse af  

 slutopgørelse, d.v.s. fra den 26.10. 1995, jf.
AB 92 § 22. Der findes  

 ikke grundlag for herudover at tage indklagedes særskilte rentekrav  

 på 4.125 kr. fremsat i skrivelse af 16.10.1995 til følge.
Efter sagens udfald sammenholdt med parternes  

 påstande, og når der tillige tages hensyn til den måde,  

 sagen har været ført fra begge parters side, finder  

 voldgiftsretten, at hver part skal afholde egne sagsomkostninger, og at  

 parterne ligeligt skal afholde voldgiftsrettens omkostninger.
Dog findes  

 klagerens udlæg til skønsmandens honorar på i alt 15.250  

 kr. at burde udredes af indklagede henset til syns- og  

 skønserklæringens betydning for sagens afgørelse.
 THI BESTEMMES :
 Klageren skal til indklagede, betale 109.652,50 kr. med  

 procesrente fra den 26.10.1995 til betaling sker.
 Indklagede skal til klageren betale de syns- og  

 skønsomkostninger på 15.250 kr., som påhviler klageren.  

 Bortset herfra skal hver part betale egne sagsomkostninger.
 De omkostninger, der er forbundet med voldgiftsrettens  

 behandling af sagen, skal betales af klageren og indklagede med hver  

 halvdelen.
 Kendelsen skal opfyldes inden 14 dage efter dens  

 modtagelse.
