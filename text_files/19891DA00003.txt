Nr BTB 3 Betænkning over Forslag til folketingsbeslutning om offentlighed i  

 EF-anliggender   

 Nr B 3 1989-90, 1. samling Afgivet af Markedsudvalget Afgivet: 19900427 Udvalget har behandlet beslutningsforslaget på flere møder og har herunder stillet spørgsmål til udenrigsministeren og til justitsministeren, som disse har besvaret skriftligt.
Udenrigsministeren har endvidere besvaret spørgsmål under et samråd i udvalget.
 Der er af et flertal stillet et ændringsforslag.
 Herefter indstiller et flertal (Socialdemokratiets, Socialistisk  

 Folkepartis og Centrum-Demokraternes medlemmer af udvalget) forslaget til  

vedtagelse med det stillede ændringsforslag.
Et mindretal (Det Konservative Folkepartis, Venstres og Det  

 Radikale Venstres medlemmer af udvalget) kan gå ind for nr. 2 i  

 ændringsforslaget, men er imod nr. 1 og 3. Derfor vil mindretallet stemme  

 imod ændringsforslaget.
Mindretallet indstiller forslaget til forkastelse.
 Et andet mindretal (Fremskridtspartiets medlem af udvalget) vil  

 stemme imod ændringsforslaget, men indstiller forslaget til vedtagelse  

 uændret.
Ændringsforslag Af et flertal (S, SF og CD):
Til teksten 1) Teksten affattes således:
 »Folketinget pålægger regeringen at skabe større offentlighed om  

 EF-anliggender i overensstemmelse med nedenstående retningslinjer:
 1. De generelle undtagelser i lov om offentlighed i forvaltningen (§ 10,  

 stk. 1, nr. 3) og i forvaltningsloven (§ 14, nr. 3) om aktindsigt i EF-sager  

 ophæves.
 2. Regeringen pålægges i EF at foreslå, at der indføres almindelige  

 offentlighedsprincipper vedrørende EF's beslutningsproces og  

 enkeltsagsbehandling, således at disse udformes i overensstemmelse med  

 offentlighedsreglerne i det medlemsland, hvor der er den største grad af  

 åbenhed.
3. Skriftvekslingen i sager, der er anlagt ved EF-Domstolen mod Danmark,  

 udleveres efter anmodning i Markedsudvalget, eventuelt i fortrolig  

 form.« Grove (KF) fmd.
Flemming Hansen (KF) Aagaard (KF) Rønholt (KF)  

 Bjørn Elmquist (V) Niels Anker Kofoed (V) Annette Just (FP) Larsen-Ledet (RV)  

 Duetoft (CD) Svend Andersen (S) Risgaard Knudsen (S) Ivar Nørgaard (S)  

 nfmd.
Rosing (S) Birte Weiss (S) Bjørn Westh (S) Gade (SF) Holger K.  

 Nielsen (SF) Tilføjelse til betænkning Efter at 2. (sidste) behandling af beslutningsforslaget blev standset og det henvistes til fornyet udvalgsbehandling, har udvalget afholdt yderligere et møde.
 Herefter indstiller et flertal (Socialdemokratiets, Socialistisk  

 Folkepartis, Fremskridtspartiets og Centrum-Demokraternes medlemmer af  

 udvalget) forslaget til vedtagelse med det i betænkningen som nr. 1 og  

 det uden for betænkningen som nr. 2 stillede ændringsforslag.
 Et mindretal inden for flertallet (Fremskridtspartiets medlem af udvalget)  

 anser ikke betingelserne for afgivelse af betænkning for opfyldt, eftersom  

 der ikke fra Folketingets formand blev givet udtryk for, at forslaget blev  

 henvist til fornyet udvalgsbehandling, men har dog akkviesceret herved.
 Et mindretal (Det Konservative Folkepartis, Venstres og Det  

 Radikale Venstres medlemmer af udvalget) vil redegøre for sin stilling ved 2.  

 (sidste) behandling.
