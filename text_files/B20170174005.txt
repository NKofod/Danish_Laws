Bekendtgørelse om ændring af bekendtgørelse om tilskud til elektricitet produceret i industrielle kraft-varme-værker § 1 I bekendtgørelse nr. 1299 af 25. november 2015 om tilskud til elektricitet produceret i industrielle kraft-varme-værker foretages følgende ændringer:
 1. Indledningen affattes således:
»I medfør af § 58 c, stk. 9-12, § 64, § 65, stk. 2 og 4, § 65 a, stk. 4, § 85 a, § 88 og § 90 i lov om elforsyning, jf. lovbekendtgørelse nr. 418 af 25. april 2016, som ændret ved lov nr. 1667 af 26. december 2017, fastsættes:« 2. I § 4, stk. 1 og to steder i stk. 2, 1. pkt., stk. 4 og stk. 6, § 6, stk. 1, 1. pkt. og stk. 3, 2. pkt., § 7, stk. 1 og 2, § 8, stk. 4, 2. pkt. og stk. 5, 2. pkt., § 9, stk. 1 og stk. 2, 1. og 2. pkt., § 11, stk. 1, § 12, stk. 1, 2 og stk. 3, § 13, stk. 1, 1. og 2. pkt., stk. 3 og stk. 4, 1. pkt., § 14, stk. 1, 1. pkt., § 15, stk. 2, § 16, stk. 1, og § 17, stk. 1, 2 og 3, og stk. 4, 1. og 2. pkt., ændres »Energinet.dk« til: »Energistyrelsen«.
 3. I § 3, stk. 2 og § 13, stk. 4, 2. pkt., ændres »www.energinet.dk« til: »www.ens.dk«.
 4. I § 4, stk. 5 og § 10, stk. 3, ændres »Energinet.dks« til: »Energistyrelsens«.
5. I § 6, stk. 3, 1. pkt., udgår »Energinet.dk underretter Energistyrelsen om sådanne sager.« 6. I § 7, stk. 3, 1. pkt., udgår »Energinet.dk sender en årlig opgørelse over nettoproduktionsomkostninger til Energistyrelsen.« 7. I § 8, stk. 4, 1. pkt., udgår »Energistyrelsen orienterer Energinet.dk om afgørelser efter stk. 1.« 8. I § 8, stk. 5, 1. pkt., udgår »Energistyrelsen orienterer Energinet.dk om afgørelser efter stk. 3.« 9. § 11, stk. 2, ophæves.
 10. § 11, stk. 3, affattes således:
»Stk. 3. Værker skal indsende anmeldelse med fornøden dokumentation for, at værket er driftsklar, hvis der ikke foreligger oplysninger om regelmæssig produktion til Energistyrelsen.« 11. § 11, stk. 4, affattes således:
»Stk. 4. Energistyrelsen iværksætter stikprøvevis prøvestart af et eller flere anlæg i et værk, hvis det ikke på anden måde anses for godtgjort, at anlæggene er driftsklare.
Prøvestart iværksættes efter varsel fra Energistyrelsen.« 12. § 18 ophæves.
 13. § 19 affattes således:
»§ 19. Energistyrelsens afgørelser efter denne bekendtgørelse kan ikke påklages til energi-, forsynings- og klimaministeren jf. bekendtgørelse om Energistyrelsens opgaver og beføjelser.
Afgørelser nævnt i denne bekendtgørelse kan påklages til Energiklagenævnet, jf. § 89 i lov om elforsyning.« § 2 Bekendtgørelsen træder i kraft den 1. januar 2018.
