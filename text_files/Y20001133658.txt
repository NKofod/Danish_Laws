Dispensation fra fakturakravene Moms * faktureringskrav * passageafgift * Øresundsforbindelsen Told- og Skatteregion Frederiksberg har den 24. maj 2000  

 med hjemmel i momsbekendtgørelsens § 46 meddelt Øresundsbro  

 Konsortiet en dispensation fra fakturakravene, jf.  

 momsbekendtgørelsens § 40, stk. 1.
 Dispensationen omfatter fritagelse for at oplyse  

 købers navn og adresse på fakturaerne (kvitteringerne) fra  

 konsortiets automatiske betalingsanlæg ved benyttelse af den faste  

 vejforbindelse over Øresund.
 Som følge af dispensationen kan fakturaerne  

 herefter af momsregistrerede virksomheder anvendes som dokumentation for  

 indgående afgift i henhold til momsbekendtgørelsens § 55.
Dispensationen omfatter kun enkeltbilletter.
Ved salg af  

 flerturskort skal købers navn og adresse fortsat anføres  

 på fakturaen.
