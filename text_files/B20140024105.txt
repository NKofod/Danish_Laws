 Bekendtgørelse om ændring af bekendtgørelse om folkeregistrering m.v.
§ 1 I bekendtgørelse nr. 1153 af 23. november 2006 om folkeregistrering m.v., som ændret ved bekendtgørelse nr. 76 af 12. januar 2011 og bekendtgørelse nr. 1274 af 4. december 2012 foretages følgende ændringer:
 1. Indledningen affattes således:
»I medfør af § 2, stk. 1, § 3, stk. 6, § 11, stk. 4, § 14, stk. 2, § 15, stk. 3, § 23, stk. 1, § 27, stk. 1, og § 30, stk. 3, i lov om Det Centrale Personregister, jf. lovbekendtgørelse nr. 5 af 9. januar 2013, og § 51 a, stk. 3, i lov om planlægning, jf. lovbekendtgørelse nr. 587 af 27. maj 2013 fastsættes:« 2. I § 1 indsættes som stk. 5:
»Stk. 5. En udenlandsk statsborger, der i medfør af udlændingelovens § 47, stk.1, registreres i Udenrigsministeriets protokol, tildeles samtidig et personnummer og registreres i CPR, jf. lovens § 4. En udenlandsk statsborger, der i medfør af udlændingelovens § 47, stk.1, allerede er registreret i Udenrigsministeriets protokol, tildeles tillige et personnummer og registreres i CPR, jf. lovens § 4.« § 2 Bekendtgørelsen træder i kraft den 1. april 2014.
