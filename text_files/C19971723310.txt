Cirkulæreskrivelse om meddelelse om, at  

 et medlem ikke kan få dagpenge/feriedagpenge, så længe  

 medlemmet udebliver fra en vejledningssamtale/rådighedssamtale i  

 arbejdsløshedskassen.
Dette gælder også, selvom medlemmet  

 på grund af sprogvanskeligheder ikke forstår indholdet af de  

 breve, som arbejdsløshedskassen sender til medlemmet Kommentar m.v.:
 Et medlem, der ikke kan læse/forstå indholdet  

 af et brev fra arbejdsløshedskassen eller Arbejdsformidlingen,  

 må selv sørge for at gøre sig bekendt med indholdet  

 på anden vis.
 Meddelelse om afgørelsen:
 Arbejdsløshedskassen indkaldte medlemmet til en  

 vejledningssamtale og en rådighedssamtale henholdsvis den 4. og den 9.  

 august 1994.
 Af indkaldelserne fremgik det, at medlemmet ikke ville  

 kunne få dagpenge, hvis hun ikke mødte til samtalerne, og at  

 medlemmet først igen ville kunne få dagpenge, når hun  

 henvendte sig til arbejdsløshedskassen.
 Den 4. august 1994 udbetalte arbejdsløshedskassen  

 feriedagpenge til medlemmet til dækning af ovennævntes ferie i  

 perioden 12. august til 25. september 1994.
 Medlemmet rejste på ferie fra den 12. august til den  

 25. september 1994, og den 26. september 1994 påbegyndte medlemmet et  

 kursus i henhold til en individuel handlingsplan.
 Den 1. november 1994 henvendte medlemmet sig personligt i  

 arbejdsløshedskassen for at få oplyst, hvorfor hun ikke fik  

 udbetalt dagpenge.
 Det var oplyst, at medlemmets danskkundskaber var  

 dårlige, fordi hun i mere end 10 år ikke havde kunnet  

 følge danskundervisning på grund af sin mand, og at medlemmet  

 plejede at få hjælp fra familiemedlemmer til at oversætte  

 breve, men disse familiemedlemmer var flyttet på det tidspunkt, hvor  

 arbejdsløshedskassen sendte brevene til medlemmet.
 Direktoratet traf afgørelse om, at medlemmet ikke  

 var berettiget til dagpenge for perioden 4. august til 31. oktober 1994, idet  

 medlemmet først kontaktede arbejdsløshedskassen den 1. november  

 1994.
 I afgørelsen henviste direktoratet til, at det ikke  

 kunne tillægges betydning, at medlemmet den 26. september 1994  

 påbegyndte et kursus i henhold til en individuel handlingsplan.
Direktoratet henviste endvidere til, at et medlem skal  

 kunne overtage formidlet arbejde med dags varsel, og medlemmet har derfor  

 pligt til at gøre sig bekendt med indholdet af den daglige post.
I  

 tilfælde af, at medlemmet på grund af sprogvanskeligheder ikke  

 kan læse/forstå indholdet af et brev fra  

 arbejdsløshedskassen eller AF, påhviler det efter direktoratets  

 opfattelse medlemmet selv at sørge for at gøre sig bekendt med  

 indholdet på anden vis.
 Direktoratet traf endvidere afgørelse om, at  

 medlemmet ikke havde været berettiget til feriedagpenge i perioden 12.  

 august til 25. september 1994, idet medlemmet ikke var dagpengeberettiget i  

 tilfælde af ledighed.
 Ankenævnet tiltrådte direktoratets  

 afgørelse, og ankenævnet var enig i direktoratets begrundelse  

 for afgørelsen.
