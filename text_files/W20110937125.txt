Pressenævnets kendelse i sag nr. 11-70/118 Resumé Klager  en person  klagede over en artikel på bt.dk.
 Pressenævnets formand udtaler:
Det er en betingelse for at klage til Pressenævnet, at klageren har retlig interesse i det forhold, der klages over.
Det indebærer, at man som person, virksomhed, organisation eller lignende skal være omtalt, afbildet eller på anden måde identificeret i mediet.
Det er ikke tilstrækkeligt blot at have interesse i det emne, der er behandlet.
Da [Klager] ikke selv er omtalt eller afbilledet i artiklen, har hun ikke en sådan interesse, at der er grundlag for at behandle klagen.
Klagen afvises, jf. medieansvarsloven § 43, stk. 2, nr. 2.
 [Klager] har klaget til Pressenævnet over bt.dks artikel Jan Fog: Svært for Ghita Nørby at sælge huset den 17. august 2011, idet hun mener, at god presseskik er tilsidesat.
 [Klager] har til støtte for klagen bl.a. anført, at artiklen bevidst tilsigter at skade salget for sælgerne.
 Pressenævnets formand udtaler:
Det er en betingelse for at klage til Pressenævnet, at klageren har retlig interesse i det forhold, der klages over.
Det indebærer, at man som person, virksomhed, organisation eller lignende skal være omtalt, afbildet eller på anden måde identificeret i mediet.
Det er ikke tilstrækkeligt blot at have interesse i det emne, der er behandlet.
Da [Klager] ikke selv er omtalt eller afbilledet i artiklen, har hun ikke en sådan interesse, at der er grundlag for at behandle klagen.
Klagen afvises, jf. medieansvarsloven § 43, stk. 2, nr. 2.
