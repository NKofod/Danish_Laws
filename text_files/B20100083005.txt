Kapitel 1   Anvendelsesområde Kapitel 2   Opgørelsen af midtvejsreguleringen for 2010 Kapitel 3   Ny beregning af grundtilskuddet for 2010 Kapitel 4   Ny beregning af merudgiftsbehovet for 2010 Kapitel 5   Opgørelsen af beskæftigelsestilskuddet for 2011 Kapitel 6   Beregningen af grundtilskuddet for 2011 Kapitel 7   Beregningen af merudgiftsbehovet for 2011 Kapitel 8   Den særlige tilskudsordning Kapitel 9   Ikrafttræden Bilag Bekendtgørelse om midtvejsregulering og særlig tilskudsordning i forbindelse med opgørelsen af det kommunale beskæftigelsestilskud for 2010 samt opgørelsen af det kommunale beskæftigelsestilskud for 2011 I medfør af § 15, stk. 4, 5 og 7, i lov nr. 482 af 12. juni 2009 om ændring af lov om arbejdsløshedsforsikring m.v., lov om retssikkerhed og administration på det sociale område og forskellige andre love og § 23 b, stk. 2 og 4, i lov om kommunal udligning og generelle tilskud til kommuner, jf. lovbekendtgørelse nr. 561 af 19. juni 2009, fastsættes:
Kapitel 1 Anvendelsesområde § 1. Bekendtgørelsen finder anvendelse ved opgørelsen af midtvejsreguleringen og det særlige tilskud i forbindelse med beregningen af det kommunale beskæftigelsestilskud for 2010 efter § 23 a og b i lov om kommunal udligning og generelle tilskud til kommuner, jf. lovbekendtgørelse nr. 561 af 19. juni 2009. Herudover finder bekendtgørelsen anvendelse i forbindelse med opgørelsen og beregningen af det kommunale beskæftigelsestilskud for 2011.
Kapitel 2 Opgørelsen af midtvejsreguleringen for 2010 § 2. Midtvejsreguleringen af beskæftigelsestilskuddet for 2010 udgøres af forskellen mellem en fornyet beregning af beskæftigelsestilskuddet for 2010, der både omfatter en ny beregning af grundtilskuddet for 2010 og af merudgiftsbehovet for 2010, og det oprindeligt beregnede beskæftigelsestilskud for 2010, jf. § 15, stk. 5, i lov nr. 482 af 12. juni 2009 om ændring af lov om arbejdsløshedsforsikring m.v., lov om retssikkerhed og administration på det sociale område og forskellige andre love.
Kapitel 3 Ny beregning af grundtilskuddet for 2010 § 3. Den fornyede beregning af grundtilskuddet for 2010 foretages efter § 15, stk. 4 og 5, i lov nr. 482 af 12. juni 2009 om ændring af lov om arbejdsløshedsforsikring m.v., lov om retssikkerhed og administration på det sociale område og forskellige andre love på baggrund af en opgørelse af de beregnede nettoudgifter i hver enkelt kommune, såfremt de regler i denne lov og lov nr. 483 af 12. juni 2009 for finansiering af beskæftigelsesområdet i 2010 havde været gældende i 2009.
 Stk. 2. Grundtilskuddet beregnes som summen af kommunens nettoudgifter til:
1) Arbejdsløshedsdagpenge, jf. § 4 2) Aktivering af forsikrede ledige mv., jf. § 5 Stk. 3. Det nyberegnede grundtilskud reduceres med de beregnede administrative udgifter til andre aktører, som blev opgjort i forbindelse med det oprindeligt beregnede beskæftigelsestilskud for 2010, jf. § 6 i bekendtgørelse nr. 663 af 23. juni 2009 om beregningen af det kommunale beskæftigelsestilskud.
Stk. 4. Det nyberegnede grundtilskud opreguleres fra 2009- til 2010 pris- og lønniveau.
Korrektionen foretages på grundlag af den forventede udvikling i priser og lønninger i den kommunale sektor.
 § 4. Kommunerne bidrager ikke til finansieringen af arbejdsløshedsdagpenge i de første sammenlagte 18 uger efter indplaceringen i en dagpengeperiode i 2010, jf. § 15, stk. 3, i lov nr. 482 af 12. juni 2009. Herefter omfatter beregningen af kommunernes nettoudgifter til arbejdsløshedsdagpenge, jf. § 82 a i lov om arbejdsløshedsforsikring m.v.:
1) 50 pct. af udgifterne til dagpengene, 2) 25 pct. af udgifterne til dagpengene under tilbud omfattet af kapitel 10 og 11 i lov om en aktiv beskæftigelsesindsats.
 Stk. 2. Ved beregning af nettoudgifterne efter stk. 1, nr. 1 og 2, gælder følgende:
 1) Beregning af den enkelte kommunes nettoudgifter til arbejdsløshedsdagpenge i 2009, herunder opgørelsen af udgifterne til arbejdsløshedsdagpenge i de første 18 uger af et ledighedsforløb, sker på grundlag af statistiske oplysninger i Arbejdsmarkedsstyrelsens Register for ArbejdsMarkedet (RAM) og i Arbejdsmarkedsstyrelsens Centrale Register for Arbejdsmarkedsstatistik (CRAM).
 2) Dagpengemodtagernes kommunetilhørsforhold opgøres på dagpengemånedsbasis på grundlag af oplysninger fra CPR-registret om personens bopælskommune, som indgår i CRAM.
3) Opgørelsen af udgifter til dagpenge under tilbud efter kapitel 10 og 11 i lov om en aktiv beskæftigelsespolitik, som i 2009 blev udbetalt i form af aktiveringsydelse, er beregnet på grundlag af statistiske oplysninger i eIndkomstregisteret.
I opgørelsen korrigeres for udgifter til dagpenge i de første 18 uger af et ledighedsforløb, jf. nr. 1.
 4) Opgørelsen af udgifter til dagpenge under tilbud efter kapitel 10 og 11 i lov om en aktiv beskæftigelsesindsats, som i 2009 blev udbetalt som dagpenge, foretages på grundlag af statistiske oplysninger i Arbejdsmarkedsstyrelsens Bestandsstatistik om aktiveringsforløb i form af vejledning og opkvalificering samt virksomhedspraktik, hvor der ikke er udbetalt aktiveringsydelse, og en beregnet gennemsnitlig udgift til arbejdsløshedsdagpenge ifølge Arbejdsmarkedsstyrelsens Årsrapport for 2009.
 5) Dagpengemodtagernes kommunetilhørsforhold i Arbejdsmarkedsstyrelsens Bestandsstatistik, jf. nr. 4, opgøres ud fra det jobcenter, der har iværksat aktiveringen, jf. dog § 6, stk. 2, nr. 8, for så vidt angår jobcentre, der omfatter flere kommuner som følge af reglerne om forpligtende kommunale samarbejder.
 § 5. Beregningen af kommunernes nettoudgifter til aktivering af forsikrede ledige i 2009 omfatter:
 1) 25 pct. af udgifterne til løntilskud til private og offentlige arbejdsgivere, der ansætter forsikrede ledige efter kapitel 12 i lov om en aktiv beskæftigelsesindsats, jf. § 117 b, stk. 4, herunder forsikrede ledige, der er omfattet af lovens § 2, nr. 8, jf. § 122, stk. 1.
 2) 50 pct. af udgifterne til personlig assistance til handicappede efter kapitel 3 og 4 i lov om kompensation til handicappede i erhverv m.v., jf. § 17 b, til befordringsgodtgørelse efter lov om en aktiv beskæftigelsesindsats § 82, jf. § 109, stk. 3, og til hjælpemidler m.v. efter §§ 76, 77 og 100 bortset fra undervisningsmaterialer, jf. § 117 b, stk. 3, og § 123.
 3) 50 pct. af driftsudgifterne m.v. til aktivering af forsikrede ledige samt flyttehjælp inden for et rådighedsbeløb, jf. § 117 a, stk. 1 og 2, § 117 b, stk. 1 og 2, og § 122 a i lov om en aktiv beskæftigelsesindsats.
 Stk. 2. Ved beregning af kommunernes nettoudgifter efter stk. 1, nr. 1-3, gælder følgende:
 1) Den enkelte kommunes nettodriftsudgifter til aktivering i form af vejledning og opkvalificering efter kapitel 10 i lov om en aktiv beskæftigelsespolitik, herunder flaskehalsindsatsen, og nettoudgifter til driftstilskud til andre aktører, foretages på grundlag af regnskabsoplysninger vedrørende de statslige jobcentre fra Navision Stat for perioden fra 1. januar 2009 til 31. juli 2009. Beregning af nettoudgifterne vedrørende de nye kommunale jobcentre i perioden fra 1. august til 31. december 2009 og vedrørende pilotjobcentrene for hele 2009 foretages på grundlag af oplysninger fra kommunernes indberetninger til Socialministeriets refusionssystem i forbindelse med den foreløbige restafregning for 2009. Beregningen af nettoudgifterne til flaskehalsindsatsen vedrørende de nye kommunale jobcentre i perioden fra 1. august 2009 til 31. december 2009 og vedrørende pilotjobcentrene foretages dog på grundlag af de kommunale regnskaber for 2009 fra Indenrigs- og Sundhedsministeriet.
 2) Beregning af de tidligere statslige jobcentres nettoudgifter til bonusbetalinger til andre aktører, jf. § 4 b i lov om en aktiv beskæftigelsesindsats, i 2009 foretages dels på baggrund af regnskabsoplysninger vedrørende de statslige jobcentre fra Navision Stat, herunder oplysninger om de udgifter til tilsagn, som det enkelte statslige jobcenter havde i perioden fra 1. januar 2009 til 31. juli 2009, og dels på baggrund af jobcentrenes forventede udgifter til bonus vedrørende ledige henvist til anden aktør i perioden 1. august 2009 til 31. december 2009. Beregning af pilotjobcentrenes udgifter til bonus til andre aktører for 2009 foretages på grundlag af oplysninger fra kommunernes indberetninger til Socialministeriets refusionssystem i forbindelse med den foreløbige restafregning for 2009.
3) Beregning af den enkelte kommunes nettoudgifter til flyttehjælp efter § 8 i lov om en aktiv beskæftigelsesindsats, undervisningsmaterialer efter §§ 76 og 77 i lov om en aktiv beskæftigelsesindsats, udgifter til tilskud til virksomheder ved partnerskabsaftaler efter § 81 a i lov om en aktiv beskæftigelsesindsats, og udgifter til opkvalificering og introduktion ved ansættelse efter § 99 i lov om aktiv beskæftigelsesindsats foretages på grundlag af regnskabsoplysninger vedrørende de statslige jobcentre fra Navision Stat for perioden fra 1. januar til 31. juli 2009. Beregning af nettoudgifterne vedrørende de nye kommunale jobcentre i perioden fra 1. august til 31. december 2009 og vedrørende pilotjobcentrene for 2009 foretages på grundlag af oplysninger fra kommunernes indberetninger til Socialministeriets refusionssystem i forbindelse med den foreløbige restafregning for 2009. Fordelingen af udgifterne mellem udgifter til undervisningsmateriale og de øvrige udgifter til hjælpemidler m.v. efter §§ 76, 77 og 100, i lov om en aktiv beskæftigelsesindsats, jf. nr. 6, i pilotjobcentrene og i de nye kommunale jobcentre i perioden fra 1. august 2009 til 31. december 2009 er dog beregnet på grundlag af det tilsvarende forhold mellem udgifterne i de statslige jobcentre i perioden 1. januar til 31. juli 2009 under ét.
Andelen af aktivitetspuljen, som indgår i beregningen af den enkelte kommunes nettoudgifter i pilotjobcentrene for 2009 og i de nye kommunale jobcentre i perioden fra 1. august til 31. december 2009, er beregnet på grundlag af den tilsvarende andel af udgifter i de statslige jobcentre i perioden 1. januar til 31. juli 2009 under ét efter §§ 8, 81 a og 99 i lov om en aktiv beskæftigelsesindsats.
 4) Den enkelte kommunes samlede nettodriftsudgifter til aktivering m.v. beregnes under forudsætning af et rådighedsbeløb pr. bruttoledig på 18.200 kr. i PL 2009 og på grundlag af antallet af bruttoledige i 2009 fra Arbejdsmarkedsstyrelsens målesystem Jobindsats.dk.
 5) Beregning af den enkelte kommunes nettoudgifter til befordringsgodtgørelse efter § 82 i lov om en aktiv beskæftigelsesindsats foretages på grundlag af regnskabsoplysninger fra Navision Stat om de samlede udgifter til befordringsgodtgørelse og om antallet af aktiverede omregnet til helårspersoner i 2009 i de enkelte kommuner fra Arbejdsmarkedsstyrelsens Bestandsstatistik.
 6) Beregning af den enkelte kommunes nettoudgifter til hjælpemidler m.v. bortset fra undervisningsmateriale efter §§ 76, 77 og 100 i lov om en aktiv beskæftigelsesindsats, og til personlig assistance til handicappede efter kapitel 3 og 4 i lov om kompensation til handicappede i erhverv m.v. foretages på grundlag af regnskabsoplysninger vedrørende de statslige jobcentre fra Navision Stat for perioden fra 1. januar til 31. juli 2009. Beregning af nettoudgifterne vedrørende de nye kommunale jobcentre i perioden fra 1. august til 31. december 2009 og vedrørende pilotjobcentrene for 2009 foretages på grundlag af oplysninger fra kommunernes indberetninger til Socialministeriets refusionssystem i forbindelse med den foreløbige restafregning for 2009.
 7) Beregning af den enkelte kommunes nettoudgifter til løntilskud efter kapitel 12 i lov om en aktiv beskæftigelsesindsats, herunder forsikrede ledige der er omfattet af samme lovs § 2, nr. 8, foretages for de private og statslige arbejdsgivere på grundlag af regnskabsoplysninger vedrørende de statslige jobcentre fra Navision Stat for perioden fra 1. januar til 31. juli 2009. Beregning af nettoudgifterne vedrørende de nye kommunale jobcentre i perioden fra 1. august til 31. december 2009 og vedrørende pilotjobcentrene for 2009 foretages på grundlag af oplysninger fra kommunernes indberetninger til Socialministeriets refusionssystem i forbindelse med den foreløbige restafregning for 2009. For så vidt angår udgifterne for hele 2009 til løntilskud til kommunale og regionale arbejdsgivere foretages beregningen på grundlag af kommunernes og regionernes indberetninger til Socialministeriets refusionssystem i forbindelse med den foreløbige restafregning for 2009. De samlede udgifter til løntilskud til regionale arbejdsgivere fordeles efter antallet af aktiverede omregnet til helårspersoner i 2009 i de enkelte kommuner fra Arbejdsmarkedsstyrelsens Bestandsstatistik.
8) Regnskabsoplysningerne for de statslige jobcentre, de nye kommunale jobcentre og pilotjobcentre, som omfatter flere kommuner som følge af reglerne om forpligtende kommunale samarbejder, er opdelt forholdsmæssigt på de kommuner, som er omfattet af det forpligtende samarbejde i jobcenteret.
Opdelingen er foretaget på grundlag af oplysninger om det samlede antal aktiverede omregnet til helårspersoner i 2009 i de enkelte kommuner fra Arbejdsmarkedsstyrelsens Bestandsstatistik.
Kapitel 4 Ny beregning af merudgiftsbehovet for 2010 § 6. Merudgiftsbehovet beregnes som forskellen mellem det nyberegnede grundtilskud for 2010 og de skønnede kommunale nettoudgifter for tilskudsåret, jf. 15, stk. 5, i lov nr. 482 af 12. juni 2009 om ændring af lov om arbejdsløshedsforsikring m.v., lov om retssikkerhed og administration på det sociale område og forskellige andre love.
De skønnede kommunale nettoudgifter for tilskudsåret reduceres med de skønnede administrative udgifter til andre aktører, som blev opgjort i forbindelse med det foreløbige beskæftigelsestilskud for 2010, jf. § 6 i bekendtgørelse nr. 663 af 23. juni 2009 om beregningen af det kommunale beskæftigelsestilskud.
 Stk. 2. Merudgiftsbehovet fordeles på landsdele i forhold til den enkelte landsdels andel af udviklingen i antallet af bruttoledige dagpengemodtagere (ledige og aktiverede) omregnet til fuldtidspersoner fra 2009 til det rullende år 2. kvartal 2009  1. kvartal 2010, ifølge Arbejdsmarkedsstyrelsens målesystem Jobindsats.dk.
 Stk. 3. Der anvendes følgende landsdelsinddeling: København og Østsjælland, Nordsjælland, Vest- og Sydsjælland og Bornholm, Fyn, Sydjylland, Østjylland, Vestjylland og Nordjylland.Fordelingen af kommuner på de 8 landsdele fremgår af bilag.
 Stk. 4. Inden for landsdelen fordeles merudgiftsbehovet på kommunerne i forhold til bruttoledigheden for dagpengemodtagere (ledige og aktiverede) omregnet til fuldtidspersoner i 2009, ifølge Arbejdsmarkedsstyrelsens målesystem Jobindsats.dk.
Kapitel 5 Opgørelsen af beskæftigelsestilskuddet for 2011 § 7. Beskæftigelsestilskuddet for 2011 opgøres som summen af grundtilskuddet for 2011 og merudgiftsbehovet for 2011 jf. § 23 a, stk. 2, i lov om kommunal udligning og generelle tilskud til kommuner.
Kapitel 6 Beregningen af grundtilskuddet for 2011 § 8. Beregningen af grundstilskuddet for 2011 foretages efter reglerne i § 3, stk. 1-3, og §§ 4 og 5, idet der dog ved beregningen af grundtilskuddet for 2011 efter § 4, stk. 1, og § 4, stk. 2, nr. 1 og 3, indgår 12 uger i stedet for 18 uger.
 Stk. 2. Det beregnede grundtilskud efter stk. 1 opreguleres fra 2009- til 2011-pris og lønniveau med den forventede pris- og lønudvikling i den kommunale sektor.
Kapitel 7 Beregningen af merudgiftsbehovet for 2011 § 9. Merudgiftsbehovet for 2011 beregnes som forskellen mellem grundtilskuddet for 2011 og de skønnede kommunale nettoudgifter for tilskudsåret, jf. § 23 a, stk. 2, nr. 2, i lov om kommunal udligning og generelle tilskud, jf. f. lovbekendtgørelse nr. 561 af 19. juni 2009. De skønnede kommunale nettoudgifter for tilskudsåret reduceres med de skønnede administrative udgifter til andre aktører, som blev opgjort i forbindelse med det foreløbige beskæftigelsestilskud for 2010, jf. § 6 i bekendtgørelse nr. 663 af 23. juni 2009.
 Stk. 2. Merudgiftsbehovet fordeles på kommuner i forhold til bruttoledigheden for dagpengemodtagere (ledige og aktiverede) i 2009 omregnet til fuldtidspersoner, ifølge Arbejdsmarkedsstyrelsens målesystem Jobindsats.dk.
Kapitel 8 Den særlige tilskudsordning § 10. Det særlige tilskud ydes til kommuner, hvor udviklingen i bruttoledigheden for dagpengemodtagere (ledige og aktiverede) i perioden 4. kvartal 2009 til 1. kvartal 2010 overstiger udviklingen i landsdelen tillagt 5 procentpoint, jf. § 23 b, stk. 1, i lov om kommunal udligning og generelle tilskud til kommuner og § 15, stk. 8, i lov nr. 482 af 12. juni 2009 om ændring af lov om arbejdsløshedsforsikring m.v., lov om retssikkerhed og administration på det sociale område og forskellige andre love.
 § 11. Tilskuddet udgør 59.400 kr. pr. bruttoledig dagpengemodtager (ledige og aktiverede) ganget med det antal ledige, hvormed udviklingen i ledigheden i kommunen overstiger udviklingen i landsdelen tillagt 5 procentpoint dog fratrukket 0,01 pct. af kommunens budgetterede beskatningsgrundlag for tilskudsåret.
 Stk. 2. Tilskuddet pr. bruttoledig er fastsat på grundlag af de skønnede kommunale nettoudgifter for tilskudsåret 2010 og antallet af bruttoledige dagpengemodtagere (ledige og aktiverede), der ligger til grund for dette skøn.
 § 12. Samtlige kommuner bidrager til den særlige tilskudsordning i forhold til den enkelte kommunens andel af det samlede befolkningstal som opgjort af Danmarks Statistik.
 Stk. 2. Ved befolkningsopgørelsen henregnes personer, for hvilken en kommune har den generelle betalingsforpligtelse til folketallet i kommunen.
Kapitel 9 Ikrafttræden § 13. Bekendtgørelsen træder i kraft den 1. juli 2010 og har virkning for opgørelsen af midtvejsreguleringen og det særlige tilskud i forbindelse med beskæftigelsestilskuddet for 2010 og beskæftigelsestilskuddet for 2011.
