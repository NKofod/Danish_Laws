 Et vareautomobil med tilladt totalvægt ikke over 3 tons, anskaffet i  

 efteråret 1973, anvendes i forbindelse med en forretningsindehavers  

 virksomhed samt til kørsel mellem forretningsstedet og indehaverens bopæl.  

 Forretningsindehaveren udfører kontorarbejde for virksomheden i hjemmet.
Efter bekendtgørelsen om delvis fradragsret for merværdiafgift kan afgift,  

 der vedrører anskaffelse af vare- og lastmotorkøretøjer med tilladt totalvægt  

 ikke over 3 tons, ikke medregnes til den indgående afgift, medmindre  

 køretøjerne udelukkende anvendes i forbindelse med virksomhedens afsætning af  

 varer og afgiftspligtige ydelser.
Kørsel til bopæl anses som privatkørsel.
 Den merværdiafgift, der er betalt i forbindelse med anskaffelsen af det  

 omhandlede vareautomobil, kan ikke medregnes til virksomhedens indgående  

 afgift.
 Se også Mn.445, Mn.446, Mn.447, Mn.1021, Mn.1066, Mn.1068, Mn.1096 og  

 Mn.1099 samt Østre Landsrets dom af 26. april 1982.
