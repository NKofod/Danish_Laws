 I forbindelse med udenrigsministeriets bekendtgørelse nr. 51 af 25.  

 september 1958 og nr. 30 af 19. maj 1960, Lovtidende C, bringes det herved  

 til almindelig kundskab, at Cuba, Liechtenstein, Nicaragua og Den rumænske  

 Folkerepublik har tiltrådt den i Paris den 19. november 1948 undertegnede  

 protokol, hvorved narkotiske midler, der falder uden for konventionen af 13.  

 juli 1931 angående begrænsning i fabrikationen og regulering af fordelingen  

 af narkotiske midler, således som denne konvention er ændret ved protokol af  

 11. december 1946, bringes under international kontrol.
 Endvidere har Niger og Nigeria notificeret, at de anser sig bundne af  

 protokollens bestemmelser.
 Udenrigsministeriet, den 18. januar  

 1962.
 F.M.
 Paul Fischer.
