Bekendtgørelse om ændring af bekendtgørelse om restriktioner for skoler og uddannelsesinstitutioner på Kulturministeriets område i forbindelse med håndtering af covid-19 § 1 I bekendtgørelse nr. 593 af 8. april 2021 om restriktioner for skoler og uddannelsesinstitutioner på Kulturministeriets område i forbindelse med håndtering af covid-19 foretages følgende ændringer:
 1. § 1 affattes således:
 »§ 1.  Folkehøjskoler under lov om folkehøjskoler på Kulturministeriets område, der i en periode har været helt eller delvist lukket af hensyn til at forebygge eller inddæmme udbredelse af covid-19, genåbnes, jf. dog stk. 2 og 3.
 Stk. 2. Genåbningen af folkehøjskoler efter stk. 1, omfatter ikke:
 1) Kurser eller aktiviteter, som har en planlagt varighed på mindre end 3 uger, jf. dog stk. 4.
 2) Folkehøjskoler, der optager elever, som ikke overnatter på folkehøjskolen, jf. dog stk. 3.
 Stk. 3. Folkehøjskoler, der både optager elever, som overnatter på folkehøjskolen og elever, som ikke overnatter på folkehøjskolen, kan genåbne for elever, som overnatter på folkehøjskolen.
 Stk. 4. Folkehøjskoler, der i medfør af § 9 a, stk. 1, i lov om folkehøjskoler er undtaget fra kravet i § 9, stk. 5, i lov om folkehøjskoler, kan genåbne for elever.
Stk. 5. Folkehøjskolens ledelse iværksætter og tilrettelægger genåbningen efter stk. 1 under hensyntagen til sundhedsmyndighedernes retningslinjer herom.« 2. § 2 affattes således:
 »§ 2.  Videregående kunstneriske uddannelsesinstitutioner på Kulturministeriets område, der i en periode har været helt eller delvist lukket af hensyn til at forebygge eller inddæmme udbredelse af covid-19, genåbnes for:
 1) Afgangsstuderende, som i sommeren 2021 afslutter en bachelor, kandidat, solistafgang eller lignende således, at den ugentlige fysiske tilstedeværelsesprocent for disse studerende på hver geografisk lokalitet ikke overstiger 50 pct., jf. dog stk. 2 og stk. 4 og § 3.
 2) Alle øvrige studerende, der ikke er omfattet af nr. 1, dog således at den samlede ugentlige tilstedeværelsesprocent for disse studerende på hver geografisk lokalitet ikke overstiger 30 pct. jf. dog stk. 2 og stk. 4 og § 3.
 3) Studiegrupper m.v. i nærmere bestemt omfang har adgang til uddannelsesinstitutionen, herunder værksteder, øvefaciliteter, prøvesale m.v., jf. dog stk. 2 og § 3.
 4) Alle offentlige forskningsaktiviteter og kunstnerisk- og pædagogisk udviklingsvirksomhed, der kræver fysisk tilstedeværelse, jf. dog § 3.
 5) Afvikling af eksamener samt aflæggelse af prøver, der kræver fysisk fremmøde, hvor omlægning til digital eksamen ikke er praktisk mulig, jf. dog § 3.
 6) Anvendelse af institutionens udendørsarealer til undervisningsbrug, jf. dog stk. 2 og stk. 4 og § 3.
 Stk. 2. Afgrænsningen af hvilke studerende uddannelsesinstitutionen kan genåbnes for, jf. stk. 1, nr. 1-6, tilrettelægges af uddannelsesinstitutionen efter gældende retningslinjer.
 Stk. 3. Uddannelsesinstitutionen iværksætter og tilrettelægger genåbning efter stk. 1 under hensyntagen til sundhedsmyndighedernes retningslinjer herom.
 Stk. 4. For uddannelsesinstitutioner beliggende i landsdelene i Hovedstadsområdet gælder:
 1) At den ugentlige fysiske tilstedeværelsesprocent for studerende nævnt i stk. 1, nr. 2 ikke overstiger 20 pct.
2) At stk. 1, nr. 6 ikke finder anvendelse.« 3. I § 3, stk. 2, nr. 3, ændres »12 uger« til: »180 dage«.
 4. I § 3, stk. 2, indsættes som nr. 4:
»4) kan fremvise dokumentation for et gennemført vaccinationsforløb mod covid-19. Et vaccinationsforløb mod covid-19 anses for gennemført 14 dage efter den afsluttende dosis.« 5. I § 17, stk. 4, indsættes efter 1. pkt. som nyt punktum:
»For folkehøjskoler som er omfattet af § 1, stk. 4, skal kapaciteten være opbygget senest den 5. maj. 2021.« § 2 Bekendtgørelsen træder i kraft den 21. april 2021.
