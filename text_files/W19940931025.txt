Ankestyrelsens principafgørelse O-24-94 om tandbehandling - manglende tandanlæg - tidligere tandbehandlingsudgifter - samlede antal aplasier Resume:
 Der kunne ydes hjælp til tandbehandling (metalkeramikbro) af et manglende tandanlæg (højre hjørnetand i overkæben).
 Ved vurderingen heraf indgik, at der manglede anlæg til begge hjørnetænder i overkæben, og at det samlede antal aplasier burde indgå i vurderingen af, om der kunne ydes hjælp, selv om behandlingen ikke var foregået samtidig.
Ankestyrelsen lagde vægt på, at hjørnetænderne var væsentlige for at bære og styre tandsættets bevægelser til siderne, således at de manglende tandanlæg til begge hjørnetænder i overkæben måtte siges funktionelt at påvirke tyggeorganet i væsentlig grad.
Endvidere lagde Ankestyrelsen vægt på, at der ikke fandtes rimelige løsninger, som var billigere end den ansøgte behandling.
 Kassation:
Der er kommet nye regler på området Love:
Lov om social bistand - lovbekendtgørelse nr. 829 af 1. oktober 1992 - § 58, stk. 1 Vejledninger:
Socialstyrelsens vejledning nr. 1 af 14. juni 1988 om ydelse af hjælpemidler i henhold til bistandslovens § 58 - NKH 06.09.34 - Tandproteser Sagsfremstilling:
 En 47-årig kvinde manglede tandanlæg til de to permanente hjørne tænder i overkæben.
I 1988 blev det nødvendigt at fremstille et broarbejde til erstatning for den venstre hjørnetand, da den tilsvarende mælkehjørnetand, der indtil dette tidspunkt var forblevet på sin plads, måtte fjernes.
Kommunen gav afslag på hjælp efter bistandslovens § 58.
I november 1991 fandtes mælkehjørnetanden løsnet i højre side af overkæben, og tanden tabtes kort efter.
Behandling med broarbejde blev gennemført i april/maj 1992.
 Kommunen gav afslag med den begrundelse, at der manglede en enkelt tand, og at denne situation efter kommunens opfattelse ikke var omfattet af bistandslovens § 58. Kommunens tandkonsulent havde anført, at der var tale om samme behandling som tidligere, men i modsat side, og at det havde været ønskeligt, om det ved første behandling var blevet oplyst, at der manglede flere tænder, da der i så fald ville have været grundlag for at bevilge en unitor.
 Ankenævnet tiltrådte kommunens afslag på hjælp til tandbehandling, idet nævnet fandt, at det manglende tandanlæg ikke kunne siges funktionelt at påvirke tyggeorganet i en sådan grad som omfattet af § 10 i Socialministeriets bekendtgørelse nr. 303 af 10. juni 1988 om ydelse af hjælpemidler.
 Sagen blev behandlet i principielt møde med henblik på afklaring af i hvilket omfang, der ved vurderingen af et manglende tandanlægsbetydning kan indgå, at der tidligere har været tandbehandlingsud gifter som følge af manglende tandanlæg.
 Afgørelse:
 Ankestyrelsen fandt, at det samlede antal aplasier og disses pla cering burde indgå i vurderingen af, om der kunne ydes hjælp til den ansøgte tandbehandling.
 Ankestyrelsen fandt herefter, at der kunne ydes hjælp til tandbe handling (metalkeramikbro) på grund af det manglende tandanlæg til højre hjørnetand i overkæben.
 Ankestyrelsen lagde vægt på, at de manglende tandanlæg til beggehjørnetænder i overkæben måtte siges funktionelt at påvirke tygge organet i en sådan grad som omfattet af § 10 i Socialministeriets bekendtgørelse nr. 303 af 10. juni 1988 om ydelse af hjælpemidler, idet hjørnetænderne var væsentlige for at bære og styre tandsættets bevægelser til siderne.
 Ankestyrelsen lagde endvidere vægt på, at der ikke fandtes rimelige løsninger, som var billigere end den ansøgte behandling.
 Ankestyrelsen ændrede således nævnets afgørelse.
