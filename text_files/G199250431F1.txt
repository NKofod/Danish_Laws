Formålet med registeret er at rumme de for opkrævningen nødvendige stamdata vedrørende de af gebyrordningen omfattede selskaber og disses direktører, at kunne danne grundlag for udsendelse af opkrævninger og rykkeropkrævninger hos de enkelte selskaber, at kunne foretage betalingskontrol og rykkerprocedure m.v., samt at kunne anvendes til at tilvejebringe statistiske oplysninger.
Personkreds: Registeret må kun indeholde oplysninger om aktie- og anpartsselskaber, herunder filialer af udenlandske selskaber, og disse selskabers direktører.
 Ikrafttrædelsesdato: 23/12/1992.
