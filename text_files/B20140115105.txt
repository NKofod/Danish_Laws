Bekendtgørelse om ændring af bekendtgørelse om samhandel inden for Den Europæiske Union med får og geder samt indførsel af får og geder fra tredjelande (Scrapie) § 1 I bekendtgørelse nr. 1276 af 13. december 2004 om samhandel inden for Den Europæiske Union med får og geder samt indførsel af får og geder fra tredjelande foretages følgende ændringer:
 1. Fodnoten til bekendtgørelsens titel affattes således:
»Bekendtgørelsen indeholder bestemmelser, der gennemfører dele af Rådets direktiv nr. 91/68/EØF af 28. januar 1991 om dyresundhedsmæssige betingelser for samhandelen med får og geder inden for Fællesskabet, EF-Tidende 1991, L 46, side 19, Kommissionens beslutning nr. 94/164/EF af 18. februar 1994 om ændring af Rådets direktiv nr. 91/68/EØF for så vidt angår udformningen af sundhedscertifikaterne, EF-Tidende 1994, L 74, side 42, Kommissionens beslutning nr. 94/953/EF af 20. december 1994 om tredje ændring af direktiv 91/68/EØF om dyresundhedsmæssige betingelser for samhandelen med får og geder inden for Fællesskabet, EF-Tidende 1994, L 371, side 14, Kommissionens beslutning nr. 2001/298/EF af 30. marts 2001 om ændring af bilagene til Rådets direktiv 64/432/EØF, 90/426/EØF, 91/68/EØF og 92/65/EØF og til Kommissionens beslutning 94/273/EF om beskyttelse af dyr under transport, EF-Tidende 2001, L 202, side 63.« 2. Indledningen affattes således:
»I medfør af § 7, § 8, § 30, stk. 1 og 3, § 34, § 37, § 67 og § 70, stk. 3, i lov om hold af dyr, jf. lovbekendtgørelse nr. 466 af 15. maj 2014, fastsættes:« 3. I § 1, nr. 4, udgår »i fødevareregionerne og«.
 4. § 1, nr. 5, ophæves.
 Nr. 6 og 7 bliver herefter nr. 5 og 6.
 5. § 1, nr. 6, der bliver nr. 5, affattes således:
»5) TSE-Forordningen: Europa-Parlamentets og Rådets forordning (EF) nr. 999/2001 om fastsættelse af regler for forebyggelse af, kontrol med og udryddelse af visse transmissible spongiforme encephalopatier.« 6. § 1, nr. 7, der bliver nr. 6, ophæves.
 7. I § 5, stk. 3, ændres »fødevareregionen« til: »Fødevarestyrelsen«.
 8. § 7, stk. 1, affattes således:
 »Får og geder, der til og med 30. juni 2013 er blevet indført fra medlemsstater, der ikke er opført i bilaget til Kommissionens forordning (EF) nr. 546/2006 af 31. marts 2006 om gennemførelse af Europa-Parlamentets og Rådets forordning (EF) nr. 999/2001 for så vidt angår nationale scrapiebekæmpelsesprogrammer og supplerende garantier, om dispensation fra visse krav i beslutning 2003/100/EF og om ophævelse af forordning (EF) nr. 1874/2003, skal uafbrudt siden fødslen have opholdt sig på bedrifter, der i mindst 7 år inden afsendelsen af de pågældende dyr har opfyldt følgende supplerende bestemmelser:
 1) Der må ikke have været konstateret noget bekræftet tilfælde af scrapie på bedriften.
 2) Der må ikke have været anvendt udryddelsesforanstaltninger på bedriften på grund af scrapie.
3) Der findes ikke dyr på bedriften, som er potentielt identificeret som truede dyr, jf.
TSE-forordningen.« 9. I § 7, stk. 2, ændres »Fødevareregionens« til: »Fødevarestyrelsens«.
 10. Efter § 7 indsættes:
»§ 7 a.
Får og geder, der fra og med 1. juli 2013 indføres fra medlemsstater, og som ikke lever op til bestemmelserne i bilag VIII, kapitel A, afsnit A, nr. 4.1, litra b, i TSE-forordningen, vil der på modtagerbedriften i Danmark blive iværksat flytterestriktioner i 7 år fra seneste modtagelse af fårene eller gederne.
Disse flytterestriktioner medfører, at bedriften ikke kan omsætte får og geder, med mindre de er bestemt til slagtning og kun efter Fødevarestyrelsens anvisning.
 Stk. 2. Flytterestriktionerne finder ikke anvendelse på modtagelse af får, der har prionproteingenotypen ARR/ARR.
§ 7 b.
Bedrifter, der modtager får og geder fra bedrifter, der er omfattet af flytterestriktioner, jf. § 7, stk. 2, og § 7 a, stk. 1, vil blive pålagt tilsvarende flytterestriktioner som dem, der er beskrevet i henholdsvis § 7, stk. 2, og § 7 a, stk. 1.
 Stk. 2. Flytterestriktionerne finder ikke anvendelse på modtagelse af får, der har prionproteingenotypen ARR/ARR.
§ 7 c.
Bedrifter, der ønsker at samhandel får eller geder, og som opfylder betingelserne i bilag VIII, kapitel A, afsnit A, nr. 1.2, i TSE-forordningen, skal sende dokumentation herfor til Fødevarestyrelsen for at blive anerkendt som en bedrift med kontrolleret risiko for klassisk scrapie.
§ 7 d.
Bedrifter, der ønsker at samhandel får eller geder, og som opfylder betingelserne i bilag VIII, kapitel A, afsnit A, nr. 1.3, i TSE-forordningen, skal sende dokumentation herfor til Fødevarestyrelsen for at blive anerkendt som en bedrift med kontrolleret risiko for klassisk scrapie.« 11. I § 11, stk. 1, nr. 2, ændres »fødevareregionens« til: »Fødevarestyrelsens«.
 12. I § 11, stk. 1, nr. 3, ændres »fødevareregionen« til: »Fødevarestyrelsen«.
 13. I § 12, stk. 1, ændres hhv. »fødevareregionen« og »Fødevareregionen« til: »Fødevarestyrelsen«.
 14. I § 12, stk. 4, ændres »fødevareregionen« til: »Fødevarestyrelsen«.
 15. § 15 affattes således:
»§ 15. Med bøde straffes den, der 1) overtræder §§ 2-4, § 5, stk. 1, 3 eller 4, § 6, § 7, stk. 1, §§ 8-9, § 10, stk. 2-4, § 11, § 12, stk. 1-3, eller §§ 13-14, eller 2) underlader at efterkomme Fødevarestyrelsens anvisninger efter § 7, stk. 2, § 7 a, stk. 1, eller § 7 b, stk. 1.
Stk. 2. Straffen kan stige til fængsel i 2 år, hvis den ved handlingen eller undladelsen skete overtrædelse er begået med forsæt eller grov uagtsomhed, og der ved overtrædelsen er 1) forvoldt skade på menneskers eller dyrs sundhed eller fremkaldt fare herfor, eller 2) opnået eller tilsigtet opnået en økonomisk fordel for den pågældende selv eller andre, herunder ved besparelser.
Stk. 3. Der kan pålægges selskaber m.v. (juridiske personer) strafansvar efter reglerne i straffelovens 5. kapitel.« 16. Efter § 15 indsættes:
»§ 15 a.
Medmindre højere straf er forskyldt efter den øvrige lovgivning, straffes med bøde den, der overtræder bilag VIII og IX, jf. artikel 15, stk. 1, i TSE-forordningen.
Stk. 2. Straffen kan stige til fængsel i indtil 2 år, hvis den ved handlingen eller undladelsen skete overtrædelse er begået med forsæt eller grov uagtsomhed, og der ved overtrædelsen er 1) forvoldt skade på menneskers eller dyrs sundhed eller fremkaldt fare herfor, eller 2) opnået eller tilsigtet opnået en økonomisk fordel for den pågældende selv eller andre, herunder ved besparelser.
Stk. 3. Der kan pålægges selskaber m.v. (juridiske personer) strafansvar efter reglerne i straffelovens 5. kapitel.« § 2 Bekendtgørelsen træder i kraft den 1. november 2014.
