 Timelærere ved statsseminarierne og de private seminarier er hidtil blevet  

 aflønnet med en kvotadel af lønnen for tjenestemandsansatte  

 seminarieadjunkter og -lektorer, jfr. undervisningsministeriets cirkulære af  

 28. september 1971 om aflønning af visse timelærere,  eller med et vederlag  

 pr. time, jfr. finansministeriets cirkulære af 22. oktober 1975 om  

 vederlæggelse m.v. af timelønnet undervisning, eller - for så vidt angår  

 adjunkter og lektorer i gymnasieskolen m.fl. - med overtimebetaling efter de  

 for seminarieadjunkter og -lektorer gældende regler, jfr.  

 undervisningsministeriets cirkulære af 11. november 1971 om beregningen af  

 overtimebetaling m.v. til tjenestemandsansatte lærere ved statens seminarier  

 samt overenskomsten mellem Dansk psykologiforening, Dansk magisterforening og  

 finansministeriet af 11. november 1975 om ansættelse i statens tjeneste.
 Der er ved forhandling mellem magisterforeningen og  

 undervisningsministeriet opnået enighed om, at der - efter bortfaldet af den  

 tidligere sondering mellem akademisk og ikke-akademisk uddannede lærerkræfter  

 i forbindelse med aflønningen pr. time - bør etableres en mere ensartet  

 aflønningsordning for timelærere.
 Under henvisning hertil skal man meddele følgende:
 1. Timelærere, der fremtidig ansættes ved et  

 seminarium, skal aflønnes efter timelønsreglerne i finansministeriets  

 førnævnte cirkulære af 22. oktober 1975 med betaling pr. arbejdstime efter  

 sats II (for undervisning på de til seminarierne knyttede kursus til højere  

 forberedelseseksamen sats III).
Man henleder samtidig opmærksomheden på, at det arbejdstimetal , der er  

 forbundet med en timelønnet lærers undervisning, i henhold til punkt 12 i  

 finansministeriets cirkulære af 22. oktober 1975 ikke kan overstige 250 timer  

 pr. semester, medmindre der efter særlig aftale med magisterforeningen  

 fastsættes et højere arbejdstimetal.
I arbejdstimetallet indgår tillige  

 vejledningstimer og eksamination m.m.
2. a.
Timelærere, der har opnået ansættelse ved et  

 seminarium og aflønnes med en kvotadel af lønnen for seminarieadjunkter og -  

 lektorer, kan indtil videre bevare denne aflønningsform under forudsætning  

 af, at de har et timetal på mindst halvdelen af fuldt timetal. og at de ikke  

 har hovedstilling uden for seminariet.
 b. Øvrige timelærer, der har opnået ansættelse ved et seminar og aflønnes  

 med en kvotadel af lønnen eller efter overtimebetalingsreglerne for  

 seminarieadjunkter og -lektorer, kan bevare den bestående aflønningsform  

 indtil udgangen af undervisningsåret 1976-77. For så vidt  

 ansættelsesforholdet herefter ønskes opretholdt, må de hidtidige  

 aflønningsvilkår opsiges, således at de pågældende fra 1. august 1977 overgår  

 til aflønning efter timelønsreglerne, jfr. ovenfor under punkt 1.
Fremsættes der ønske derom, vil overgang til aflønning efter  

 timelønsreglerne kunne finde sted fra begyndelsen af et undervisningsår forud  

 for den 1. august 1977, dog tidligst fra 1. august 1975, såfremt  

 arbejdstimetallet ikke overstiger 250 timer pr. semester.
Der henvises til  

 økonomi- og budgetministeriets cirkulære af 27. september 1973 om  

 vederlæggelse m.v. af timelønnet undervisning for så vidt angår tiden før 1.  

 oktober 1975.
 3. Øvelsesskolelærer i lønrammerne 18 og 26 samt  

 praktiklærere ved faste øvelsesskoler m.fl., for hvilke timer på seminariet  

 indgår i det pligtige timetal, er ikke omfattet af ovenstående, men aflønnes  

 for timer på seminariet efter de hidtidige regler, jfr.  

 undervisningsministeriets cirkulære af 14. maj 1971 om tjenestetiden for  

 tjenestemandsansatte lærere ved statsøvelsesskolerne og praktiklærere ved de  

 faste kommunale øvelsesskoler m.fl. § 4 samt cirkulærskrivelse af 28. oktober  

 1971 punkt 3. a og b.
 Undervisningsministeriet, dem 17. december 1975.
 P.M.V.
 E.B.
