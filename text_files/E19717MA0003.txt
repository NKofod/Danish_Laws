 Når registrerede byggevirksomheder på egne grunde opfører huse, der er  

 bestemt til salg eller udlejning, skal værdien af de medgåede materialer og  

 arbejdsydelser medregnes i den afgiftspligtige omsætning for den  

 afgiftsperiode, i hvilken de er taget i anvendelse, jf merværdiafgiftslovens  

 § 13, stk 8, idet opførelse af huse på egne grunde betragtes som udførelse af  

 arbejde for egen regning.
Der skal derfor foretages løbende kvartalsvis afgiftsberigtigelse af  

 værdien af materialer og arbejdsydelser, der anvendes til opførelse af huse  

 på egne grunde.
Den kvartalsvise opgørelse af værdien af de anvendte  

 materialer og arbejdsydelser kan efter aftale med toldvæsenet ske summarisk  

 med endelig opgørelse ved byggearbejdets afslutning.
