Ved lov nr. 630 af 23. december 1980 om forsikringsvirksomhed, der trådte  

 i kraft den 1. oktober 1981 er der sket ændring af bestemmelserne om  

 forsikringsregisteret.
Efter lovens § 243, stk. 2 fastsætter  

 industriministeren bestemmelser om registerets førelse samt om udgivelse af  

 en fortegnelse over forsikringsselskaber, forretningsafdelinger for  

 udenlandske selskaber og de af loven omfattede pensionskasser.
 I medfør af denne bestemmelse har industriministeriet udstedt  

 bekendtgørelse nr. 463 af 10. september om anmeldelser til  

 forsikringsregisteret m.v., der ligeledes er trådt i kraft den 1. oktober  

 1981. Bekendtgørelsens § 8 er affattet således:
»For hvert kalenderår affattes en alfabetisk fortegnelse over  

 samtlige forsikringsselskaber og pensionskasser, hvis navne ved årets udgang  

 findes optagne i forsikringsregisteret og over de i årenes løb udslettede  

 selskaber.
Fortegnelsen optages i forsikringstilsynets årlige  

 beretning«.
 de foretagne ændringer indebærer, at de tidligere regler om udgivelse af  

 en registreringstidende for forsikringsselskaber er bortfaldet, og at  

 forsikringstilsynet fra den 1. oktober 1981 alene udfærdiger en årlig  

 fortegnelse over forsikringsselskaber og pensionskasser som nævnt i  

 bekendtgørelsens § 8.
 Man vil fortsat fremsende forsikringstilsynets årlige beretninger, der  

 indeholder en alfabetisk fortegnelse over de forsikringsselskaber og  

 pensionskasser, der ved årets udgang er optaget i forsikringsregistreret og  

 over de i årets løb udslettede selskaber.
 Nærværende cirkulærskrivelse erstatter cirkulærskrivelse herfra af 24.  

 september 1979.
 Forsikringstilsynet, den 1. august 1983.
N.
Christoffersen.
/K.
E.
Larsen.
