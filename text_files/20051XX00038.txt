Skriftlig fremsættelse (27.  

 oktober 2005) Kulturministeren  

  

 (Brian Mikkelsen):
 Herved tillader jeg mig for Folketinget at fremsætte:
Forslag til lov  

 om ændring af lov om radio- og  

 fjernsynsvirksomhed og medieansvarsloven (Ny lokalradio- og lokal-tv-ordning,  

 forhøjelse af strafferammen for pirateri m.v.) (Lovforslag nr.
L 38).
Lovforslaget er fortrinsvist en opfølgning på regeringens og  

 Dansk Folkepartis tillægsaftale til medieaftalen for perioden 2002-2006 af  

 17.  

 juni 2004 om en ny administrativ struktur på lokalradio- og tv-området, en ny  

 lokal-tv-ordning og en ny tilskudsordning.
Hovedformålet med forslaget er  

 således at gennemføre den politiske aftale.
 Hovedpunkterne i lovforslaget er nedlæggelse af de lokale  

 radio- og fjernsynsnævn, hvis opgaver overføres til Radio- og tv-nævnet,  

 forenkling af tilskudsordningen til ikke-kommerciel lokal programvirksomhed,  

 således at der fremover kun ydes én slags tilskud, samt afskaffelse af  

 must carry-forpligtelsen  

 for lokal-tv.
 De lokale radio- og fjernsynsnævn foreslås nedlagt pr. 1.  

 januar 2006, og den samlede administration af lokalradio- og lokal-tv-området  

 varetages herefter af Radio- og tv-nævnet.
Tilskudsordningen til ikke-kommerciel lokalradio- og  

 lokal-tv-produktion foreslås forenklet, således at der fremover kun ydes én  

 slags tilskud til de lokale radio- og tv-stationer.
Der sker ikke med  

 lovforslaget en ændring af tilskudspuljens størrelse.
Radio- og tv-nævnet  

 skal  

 i forbindelse med behandlingen af tilskudsansøgninger orientere de berørte  

 kommuner om, hvilke ansøgninger nævnet har modtaget, for herigennem at give  

 kommunerne lejlighed til at udtale sig, såfremt der er særlige lokale  

 forhold,  

 kommunerne ønsker at gøre opmærksom på i forbindelse med fordelingen af  

 tilskud.
Det foreslås, at must carry-forpligtelsen for lokal-tv  

 ophæves.
Fællesantenneanlæggene er herefter ikke forpligtede til at fordele  

 lokal-tv til de tilsluttede husstande.
Ophævelsen af must  

 carry-forpligtelsen  

 skal ses på baggrund af, at der i dag kun er et begrænset indhold af lokalt  

 programstof  

 på de kommercielle lokal-tv-stationer.
 Lovforslaget indeholder desuden forslag om forhøjelse af  

 strafferammen for pirateri, der således foreslås forhøjet til fængsel i  

 indtil  

 2 år under særligt skærpende omstændigheder, samt en præcisering/ajourføring  

 af  

 medieansvarslovens anvendelsesområde i forhold til radio- og tv-foretagender.
Herudover foreslås en mindre ændring af lovens bestemmelse  

 om udnyttelse af enerettigheder til begivenheder af væsentlig samfundsmæssig  

 interesse med henblik på Danmarks tiltrædelse og ratifikation af Europarådets  

 konvention om grænseoverskridende fjernsyn, således at bestemmelsen også  

 finder  

 anvendelse på konventionslande, der ikke er EU-lande.
Med forslaget til  

 gennemførelse af ændringen af radio- og fjernsynsloven indhentes samtidig  

 Folketingets samtykke til ratifikation af konventionen.
Hertil kommer, at det foreslås, at reglerne om konvertering  

 af digitale programmer i fællesantenneanlæg ændres således, at det på  

 tv-området pålægges alle fællesantenneanlæg  når det digitale  

 tv-sendenet  

 tages i brug i 2006, og analog udsendelse af DR2 som udgangspunkt ophører  

  at  

 fordele DR2 til de tilsluttede husstande.
På radioområdet vil  

 fællesantenneanlæggene kun være forpligtede til at fordele digitale  

 programmer,  

 såfremt der fordeles andre digitale radioprogrammer i anlægget.
 Idet jeg i øvrigt henviser til lovforslaget med  

 bemærkninger, anbefaler jeg forslaget til Tingets velvillige behandling.
