Pressenævnet bemærkede indledningsvis, at det  

 måtte anses for journalistik relevant i sagen at oplyse om parternes  

 indbyrdes forhold, herunder klagers erhvervsmæssige tilknytning til  

 Byggeriets Arbejdsgivere, BYG.
Nævnet bemærkede samtidig, at  

 bladet ikke havde handlet i strid med god presseskik ved at omtale, at  

 politiet havde modtaget en anmeldelse mod klager, uanset at anmeldelsen ikke  

 havde medført en indgriben fra politiets side.
 Tre medlemmer bemærkede   som sagen forelå  

 oplyst for Pressenævnet   at der herskede uenighed om årsagerne  

 til og forløbet af det håndgemæng mellem klager og  

 svenden, som førte til, at svenden efterfølgende modtog  

 lægebehandling.
Bladet havde imidlertid i både forsidehenvisning,  

 overskrift, billedtekst og i indledningen til artiklen betegnet det passerede  

 som et overfald begået af klager.
Uanset at denne var kommet til orde i  

 artiklen, fandt disse medlemmer, at bladet ved en sådan ensidig  

 fremstilling af et sagsforløb   hvorom der herskede uenighed, og hvis  

 virkelige forløb ikke kunne efterprøves   havde handlet i strid  

 med god presseskik, og nævnet udtalte derfor kritik af bladet.
Et medlem fandt, at klager i artiklen fuldt ud var kommet  

 til orde over for de alvorlige beskyldning, der blev rejst af svenden, og  

 bladet havde derfor ikke handlet i strid med god presseskik på dette  

 punkt.
Dette medlem fandt samtidig   henset til, at der var tale om et  

 fagblad samt til, at klager fuldt ud var kommet til orde i artiklen   at der  

 ikke var tilstrækkeligt grundlag for at udtale kritik af bladets  

 overskrifter Der blev afsagt kendelse efter stemmeflertallet, og  

 Pressenævnet udtalte sin kritik af Fagbladet Træ-Industri-Byg  

 (TIB). Dissens.
Kendelse fra Pressenævnet i sag nr.  

 123/2001 Byggeriets Arbejdsgivere (BYG) har ved advokat  Michael  

  Jakobsen som mandatar for K klaget til Pressenævnet over en artikel  

 bragt i Fagbladet TIB den 8. august 2001, idet man mener, at god presseskik  

 er tilsidesat.
 I artiklen fremgik følgende af en underrubrik:
"Da en tømrer i Helsingør en tidlig  

 morgen skulle møde på arbejde, blev han overfaldet af sin  

 tidligere arbejdsgiver.
Selv afviser mesteren overfaldet, men sagen er meldt  

 til politiet." I artiklen med overskriften "Mester overfalder  

 svend" hed det:
"Mens tømrer X står og venter på  

 sin cykel for at komme over Kongevejen i Helsingør, bliver han  

 overfaldet af sin tidligere arbejdsgiver, tømrermester K.
X falder med  

 cyklen og slår sig i ansigtet og i siden.
 Ifølge tømreren er episoden 17. maj  

 kulmination på flere års chikane fra hans tidligere mester.
 - K har uden held prøvet at få mig fyret fra  

 min nuværende arbejdsplads, Rammelisten, og i 1999 prøvede han  

 at stoppe min svendeprøve, siger X, der har følt sig  

 nødsaget til at ændre sin cykelrute til og fra arbejde.
 - Når K møder mig i sin bil, gasser han op og  

 kører ubehageligt tæt på mig, siger X.
 Sagen bliver ikke bedre af, at K er formand for den lokale  

 afdeling af Byggeriets Arbejdsgivere, BYG.
 Selv afviser han overfaldet på sin tidligere  

 lærling og kommer med en helt anden version af episoden på  

 Kongevejen i Helsingør den 17. maj.
- Da jeg kommer ud fra Rammelisten, møder jeg X,  

 som spytter mig lige i ansigtet, da jeg passerer ham.
Derefter skubber jeg  

 til ham, men det er ikke det, der får ham til at falde af cyklen.
Det  

 gør han først, når han begynder at løbe efter mig,  

 hævder K.
Dygtig håndværker Kimen til det anspændte forhold starter  

 åbenbart den næstsidste arbejdsdag, hvor X er på K´s værksted i Helsingør.
 - Mens jeg er i gang med at slibe mit  

 værktøj, generer K mig ved hele tiden at komme med nye opgaver.  

 Det vil jeg naturligvis ikke finde mig i, og når jeg nægter,  

 bliver han fuldstændig tosset, siger X.
 Også her får Fagbladet TIB s udsendte en anden  

 version fra mesteren, der trods kontroverserne betegner sin tidligere  

 lærling som en meget dygtig håndværker.
- Vi havde en arbejdsopgave, der skulle afleveres om  

 torsdagen, så X havde hele fredagen til at slibe sit  

 værktøj i.
Men fordi han nægtede, måtte jeg hyre en  

 anden mand til det arbejde, siger K Han beskylder X for at have krævet  

 500 kroner sort for at gøre arbejdet.
 - Det sagde jeg selvfølgelig nej til, og derfor  

 nægtede han at lave det, siger K.
 X beskriver det som en lodret løgn, at han skulle  

 have krævet sorte penge for at udføre den sidste arbejdsopgave  

 for K.
 Politiet i Helsingør bekræfter at have  

 modtaget en anmeldelse for vold og forfølgelse, men vil ikke oplyse,  

 om der bliver rejst sigtelse mod mesteren.
 Så vidt det forstås er der indtil videre ingen  

 vidner til episoden, og det gør sagen vanskelig for politiet at  

 efterforske.
Hvad udfaldet af sagen bliver er derfor svært at  

 vurdere, men det har allerede skabt røre i arbejdsgiverkredse i  

 Helsingør.
Hvis den politianmeldte mester K bliver dømt, vil  

 det uden tvivl få konsekvenser for ham som lokalformand for  

 BYG." Artiklen var ledsaget af to billeder af klager, hvortil  

 der var knyttet følgende tekst:
"Mens X står og venter på sin cykel for  

 at komme over til sin arbejdsplads på Kongevejen i Helsingør,  

 kommer hans tidligere mester og skubber til ham, så han vælter af  

 cyklen", og "X fotograferet umiddelbart efter  

 overfaldet".
 Endvidere var der i artiklen indsat to faktabokse med  

 overskrifterne "Afdeling gået ind i sagen" og  

"Fra lægejournalen", hvoraf fremgik  

 følgende:
"Tømrer X har bedt TIB´s afdeling 24 om  

 assistance i sagen.
Afdelingsformand  Bent  Rasmussen   siger:
- For at skaffe os et overblik over, hvad der er sket i  

 denne lidt specielle sag, har vi som partsrepræsentanter bedt  

 Helsingør Politi om fuld aktindsigt i sagen", og "17/5-01 kl. 7.00. Dags dato overfaldet af tidligere  

 mester K og vælter af cyklen.
Slår herved primært ansigtet.  

 Siden er der kommet smerter i højre side af lænden, let  

 hovedpine og svimmelhed.
Hudafskrabning ved kind, ømhed i musklen ved  

 siden af rygsøjlen og i lænden.
Tilrådes at tage det  

 roligt og blive hjemme weekenden over.
18/5-01. Siden i går tilkommet hævelse og  

 ømhed i håndroden.
Brud kan ikke udelukkes.
Håndleddet  

 skal røngtenfotograferes.
22/5-01. Blodansamling opstået ved den ene  

 tommelfinger.
Fortsat ømhed i højre side mellem hale- og  

 hofteben." Klageren har gjort gældende, at god presseskik er  

 tilsidesat ved, at bladet har offentliggjort artiklen under overskriften  

 "Mester overfalder tømrer" og ved offentliggørelse af  

 overskriften på bladets forside med ordlyden "Mester overfalder  

 svend". Overskriften på forsiden indeholder en udokumenteret  

 sigtelse mod K for overtrædelse af straffelovens § 244 eller § 245.  

 Denne sigtelse er gentaget med fremhævede skriftstyper i artiklen om  

 sagen.
Der er under ingen omstændigheder dækning i artiklen for  

 de anvendte overskrifter   et fremprovokeret "skub" kan ikke  

 sidestilles med et "overfald". Det er en yderligere skærpende  

 omstændighed, at den i artiklen omtalte sag på tidspunktet for  

 artiklens offentliggørelse var henlagt af politiet.
Klageren har oplyst, at artiklen gengiver den  

 påståede forulempedes version af sagsforløbet, som  

 også understøttes af de redaktionelle oplysninger i teksten til  

 billederne i artiklen.
Det fremgår længere inde i artiklen, at  

 sagsforløbet er bestridt af K.
Klageren har anført, at overfaldet redaktionelt  

 betragtes som et faktum og ikke som et postulat fra den ene af de to parter  

 involveret i episoden.
Overskriften og de redaktionelle bemærkninger  

 herom er alene baseret på svendens postulat.
Artiklen angiver endog, at  

 der indtil videre ingen vidner er til episoden.
Klageren har oplyst, at sagen har været anmeldt af  

 den påståede forurettede til politiet, som den 25. juli 2001  

 efter afhøring af begge parter besluttede at opgive videre  

 efterforskning.
Beslutningen blev altså truffet før  

 offentliggørelsen af historien.
Ved telefonisk henvendelse til TIB´s  

 formand umiddelbart efter offentliggørelsen fremhævede BYG s  

 administrerende direktør, at politiet ikke havde rejst og ej heller  

 ville rejse sigtelse mod K, og at den i artiklen rejste sigtelse  

 således var udokumenteret og grundløs.
Under samtalen blev  

 parterne enige om, at TIB´s formand ville træffe de nødvendige  

 foranstaltninger til at rydde misforståelser af vejen, hvilket BYG´s  

 administrerende direktør opfattede som en tilkendegivelse af, at TIB  

 efter en nærmere undersøgelse ville berigtige forholdet.
Ved  

 brev af 4. oktober 2001 anmodede BYG´s administrerende direktør bladet  

 om at berigtige historien.
Bladet misforstod tilsyneladende, at selve  

 artiklen indeholdt en sigtelse, idet BYG´s indsigelse herom blev afvist med  

 den begrundelse, at politiet ikke havde rejst sigtelse.
Ved brev af 12.  

 november 2001 anmodede BYG på ny bladet om at berigtige den sigtelse,  

 der var indeholdt i selve artiklen, hvortil bladet dagen efter svarede, at  

 man ikke ville foretage yderligere i sagen.
Klageren har yderligere anført, at  

 offentliggørelsen af, at politianmeldelse var indgivet imod en  

 navngiven person, er i strid med god presseskik, når redaktionen  

 samtidig burde vide, at anmeldelsen ikke havde medført indgriben fra  

 politiets eller anklagemyndighedens side.
Det fremgår af artiklen, at  

 artiklens forfatter ved henvendelse til politiet alene havde fået  

 bekræftet, at der var modtaget en anmeldelse, men ikke fået  

 oplyst, om der var rejst sigtelse mod den pågældende.
Klageren har videre anført, at det er irrelevant  

 for artiklen at gengive K s erhvervsmæssige tilknytning til Byggeriets  

 Arbejdsgivere, BYG, navnlig i sammenhæng med journalistens egen  

 vurdering af, at sagen ikke bliver bedre af denne tilknytning, samt at det  

 vil få konsekvenser for tilknytningen, hvis den pågældende  

 bliver dømt.
Ved at fremhæve pågældendes position i  

 lokalsamfundet får sigtelsen således et yderligere  

 nedsættende indhold.
Omtalen af K s erhvervsmæssige tilknytning  

 må yderligere forventes at have en skadelig effekt på hans  

 virksomhed og hans forhold til medarbejdere og kunder.
Bladet har anført, at artiklen holder vand.
Set fra  

 en journalistisk vinkel er det afgørende, at K bekræfter, at han  

 (de facto) griber til fysisk vold (skubber til svenden) i stedet for at  

 "vende den anden kind til" eller gå sin vej.
Dette er den  

 kendsgerning, som historien bygger på.
Hvad der gik forud og fulgte  

 derefter, er der delte meninger om, som bladet beskriver.
På baggrund  

 af svenden X påstand og mester K s bekræftelse konkluderer  

 bladet, at der er tilstrækkelig belæg for at karakterisere  

 episoden som et overfald - der ender med, at svenden må en tur på  

 skadestuen til behandling.
Efter episoden melder svenden mester til politiet  

 for vold, men trækker anmeldelsen tilbage, da han ifølge  

 politiet får mesters accept af, at mester fremover vil lade ham  

 være i fred.
Bladet har endvidere anført, at bladet først  

 blev bekendt med, at politiet den 25. juli 2001 havde droppet sagen og  

 således efter, at historien var skrevet, sendt i produktion og  

 distribueret til medlemmerne.
Deadline for den pågældende udgave  

 af bladet var den 21. juli 2001, hvilket er oplyst over for BYG.  

 Såfremt bladet havde kendt til sagens udvikling i ret tid, havde man  

 naturligvis oplyst læserne om sagens udvikling.
Det ændrer dog  

 ikke ved kernen i historien, som er i overensstemmelse med sandheden.
Bladet har yderligere anført, at mesters navn,  

 erhverv og tillidshverv er faktuelle oplysninger, som læserne i  

 Helsingør er bekendt med.
Bladet ser derfor ingen rimelig grund til at  

 "skjule" mesterens rolle i lokalsamfundet for læserne i  

 Helsingør eller andre steder.
Omvendt har bladet heller ikke  

 blæst det stort op.
Navn og titel er nævnt, fordi der er udsagn  

 fra den pågældende i artiklen.
Tillidshvervet som lokalformand  

 for BYG nævnes, fordi det er en vigtig oplysning til forståelse  

 af den pågældendes placering og indflydelse.
En lokal  

 repræsentant for arbejdsgiverne er en offentlig person, som bladet  

 naturligvis kan og skal skrive om og kontakte, hvis det er relevant for  

 bladets læsere.
 Bladet har afslutningsvis anført, at historien skal  

 ses i lyset af den stående debat om psykisk arbejdsmiljø,  

 trusler og vold på arbejdet og i samfundet, ligesom historien  

 sætter fokus på, hvordan et forhold mellem mester og  

 lærling/svend eskalerer og kulminerer med fysisk vold på  

 åben gade.
 I sagens behandling har følgende  

 nævnsmedlemmer deltaget: Axel Kierkegaard, Aage Lundgaard, Tage Clausen  

 og Ole Askvig.
 Pressenævnet udtaler:
 Pressenævnet bemærker indledningsvis, at det  

 må anses for journalistisk relevant i sagen at oplyse om parternes  

 indbyrdes forhold, herunder K s erhvervsmæssige tilknytning til  

 Byggeriets Arbejdsgivere, BYG.
 Nævnet finder, at bladet ikke har handlet i strid  

 med god presseskik ved at omtale, at politiet havde modtaget en anmeldelse  

 mod K, uanset at anmeldelsen ikke havde medført en indgriben fra  

 politiets side.
 Tre medlemmer   Axel Kierkegaard, Aage Lundgaard og  

 Tage Clausen   udtaler:
 Som sagen foreligger oplyst for Pressenævnet,  

 hersker der uenighed om årsagerne til og forløbet af det  

 håndgemæng mellem K og X som førte til, at X  

 efterfølgende modtog lægebehandling.
Bladet har imidlertid i både forsidehenvisning,  

 overskrift, billedtekst og i indledningen til artiklen betegnet det passerede  

 som et overfald begået af K.
Uanset at denne er kommet til orde i  

 artiklen, finder vi, at bladet ved en sådan ensidig fremstilling af et  

 sagsforløb   hvorom der hersker uenighed, og hvis virkelige  

 forløb ikke kan efterprøves   har handlet i strid med god  

 presseskik, og at nævnet derfor må udtale kritik af bladet.
 Et medlem   Ole Askvig   udtaler:
Jeg finder, at K i artiklen fuldt ud er kommet til orde  

 over for de alvorlige beskyldninger, der rejses af X, og bladet har derfor  

 ikke handlet i strid med god presseskik på dette punkt.
Når  

 henses til, at der er tale om et fagblad samt til, at K fuldt ud er kommet  

 til orde i artiklen, finder jeg ikke tilstrækkeligt grundlag for at  

 udtale kritik af bladets overskrifter.
 Der afsiges kendelse efter stemmeflertallet, og  

 Pressenævnet udtaler sin kritik af Fagbladet Træ-Industri-Byg  

 (TIB).
 I medfør af medieansvarslovens § 49  

 pålægges det herefter den ansvarshavende redaktør af  

 Fagbladet Træ-Industri-Byg (TIB) at offentliggøre  

 følgende:
"Kendelse fra  

 Pressenævnet Fagbladet Træ-Industri-Byg (TIB) bragte den 8.  

 august 2001 under overskriften "Mester overfalder svend" en omtale  

 af et håndgemæng mellem tømrer X og tømrermester K,  

 som fandt sted i Helsingør den 17. maj 2001.
 K har med Byggeriets Arbejdsgivere (BYG) som mandatar  

 klaget til Pressenævnet over, at god presseskik er tilsidesat.
 Tre medlemmer   Axel Kierkegaard, Aage Lundgaard og  

 Tage Clausen   udtaler:
 Som sagen foreligger oplyst for Pressenævnet,  

 hersker der uenighed om årsagerne til og forløbet af det  

 håndgemæng mellem K og X som førte til, at X  

 efterfølgende modtog lægebehandling.
Bladet har imidlertid i både forsidehenvisning,  

 overskrift, billedtekst og i indledningen til artiklen betegnet det passerede  

 som et overfald begået af K.
Uanset at denne er kommet til orde i  

 artiklen, finder vi, at bladet ved en sådan ensidig fremstilling af et  

 sagsforløb   hvorom der hersker uenighed, og hvis virkelige  

 forløb ikke kan efterprøves   har handlet i strid med god  

 presseskik, og at nævnet derfor må udtale kritik af bladet.
 Et medlem   Ole Askvig   udtaler:
Jeg finder, at K i artiklen fuldt ud er kommet til orde  

 over for de alvorlige beskyldninger, der rejses af X, og bladet har derfor  

 ikke handlet i strid med god presseskik på dette punkt.
Når  

 henses til, at der er tale om et fagblad samt til, at K fuldt ud er kommet  

 til orde i artiklen, finder jeg ikke tilstrækkeligt grundlag for at  

 udtale kritik af bladets overskrifter.
 Der afsiges kendelse efter stemmeflertallet, og  

 Pressenævnet udtaler sin kritik af Fagbladet Træ-Industri-Byg  

 (TIB).
