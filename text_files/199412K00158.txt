Nr LSF 158 Forslag til Lov om ændring af lov om valg til Folketinget (Ændring af  

 gyldighedsperioden for vælgererklæringer) Fremsat af Jette Gottlieb (EL Frank Aaen (EL) den 25. januar 1995 Vedtaget ved tredjebehandling den 18. maj 1995 Lov nr. 379 af 14/06/1995 § 1 I lov om valg til Folketinget, jf. lovbekendtgørelse nr. 759 af 19. august  

 1994, foretages følgende ændring:
 I § 12, stk. 5, nr. 1, ændres »1 år« til: »18  

 måneder«.
§ 2 Stk. 1. Loven træder i kraft den 15. juni 1995.
 Stk. 2. Loven får virkning for de vælgererklæringer, der afgives  

 på dagen for lovens ikrafttræden eller senere.
Oprindeligt fremsat forslag I lov om valg til Folketinget, jf. lovbekendtgørelse nr. 759 af 19. august  

 1994, foretages følgende ændring:
 I § 12, stk. 5, ændres »1 år« til »2 år«.
Bemærkninger til lovforslaget Loven om valg til Folketinget rummer mange begrænsninger, der gør det  

 vanskeligt for nye partier og strømninger at opstille til folketingsvalget.
Enhedslisten opfatter det som et væsentligt demokratisk problem, hvis  

 valglovsreglerne gør det så vanskeligt for nye partier og strømninger at få  

 afprøvet deres opbakning i befolkningen ved et valg, at det i praksis må  

 betegnes som umuligt.
Det gælder vel at mærke partier og strømninger, der er  

 i stand til at indsamle et antal vælgererklæringer, der svarer til 1/175 af  

 de gyldige stemmer ved det sidst afholdte valg.
 De stramninger, der senest er blevet indføjet i loven, rummer tre  

 hindringer for et nyt partis mulighed for opstilling.
For det første må partiet indsamle betydelig flere vælgererklæringer end  

 foreskrevet i loven, fordi der er et væsentligt svind i erklæringerne på  

 deres vej fra vælger til parti til folkeregister til vælger til parti til  

 Indenrigsministeriet.
Således måtte Enhedslisten til valget i 1994 indsamle  

 ca. 30.000 erklæringer for at opnå de ca. 19.000 nødvendige.
For det andet er det dyrt for partiet, da man nødvendigvis må have  

 frankeret svar på vælgererklæringen.
Således kostede det Enhedslisten ca.  

 200.000 kr. at blive opstillingsberettiget i 1994.
For det tredje er der tidsfaktoren.
Den lange vej fra vælger til  

 Indenrigsministeriet betyder, at en vælgererklæring ifølge Enhedslistens  

 erfaring kan være mange måneder undervejs.
Det betyder, at det reelle  

 tidsrum, man har til indsamlingen, er tilsvarende kortere.
 Det her foreliggende lovforslag retter sig alene mod tidsfristen.
Lovforslaget går ud på, at en vælgererklæring først bliver forældet efter  

 2 år i stedet for efter 1 år.
Såfremt dette forslag nyder fremme, vil det  

 fremover fortsat være vanskeligt, men dog ikke umuligt at opnå  

 opstillingsberettigelse, hvilket vil sikre nye strømninger i befolkningen  

 mulighed for at få afprøvet deres opslutning ved et folketingsvalg.
Efter 2. behandling den 11. maj 1995 § 1 I lov om valg til Folketinget, jf. lovbekendtgørelse nr. 759 af 19. august  

 1994, foretages følgende ændring:
 I § 12, stk. 5, nr. 1, ændres »1 år« til: »18  

 måneder«.
§ 2 Stk. 1. Loven træder i kraft den 15. juni 1995.
 Stk. 2. Loven får virkning for de vælgererklæringer, der afgives  

 på dagen for lovens ikrafttræden eller senere.
