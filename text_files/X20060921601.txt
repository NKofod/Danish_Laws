Vederlag til forhandlers ansatte til  

 gennemførelse af markedsføringskursusgodkendt som driftsomkostning for  

 grossist - skattepligtig værdi fastsat tilforhandlerens kostpris Spørgsmål Svar Anmodningens dato mv.
 Anmodningen er  

 modtaget d. 13. oktober 2005.
Gebyret er  

 registreret indbetalt d. 13. oktober 2005 Klagevejledning Der kan klages  

 både over svarets indhold og bindingsperiodens længde, hvis den er fastsat  

 til  

 mindre end 5 år.
Svaret kan indbringes for Landsskatteretten, Vester  

 Farimagsgade 7, 1606 København V.
Klagen skal være modtaget i  

 Landsskatteretten  

 senest 3 måneder efter forespørgerens modtagelse af det bindende svar.
De  

 skal  

 medsende det bindende svar i original eller kopi samt de dokumenter, som De  

 ønsker at anvende som bevis i sagen.
 Klagen skal være  

 skriftlig og angive, på hvilke punkter det bindende svar anses for urigtig  

 samt  

 en begrundelse herfor.
 Der skal betales  

 en klageafgift på 700 kr., der dog betales tilbage, hvis De får helt eller  

 delvist medhold af Landsskatteretten eller ved en efterfølgende  

 domstolsprøvelse af spørgsmålet.
Opmærksomheden  

 skal henledes på reglerne i skatteforvaltningslovens kap. 19 om  

 omkostningsgodtgørelse.  

 Reglerne indebærer, at det - under visse nærmere angivne betingelser - er  

 muligt at opnå tilskud til dækning af visse udgifter i forbindelse med  

 eventuel  

 påklage af afgørelsen.
Ansøgningsblanket skal indgives til SKAT.
Beskrivelse af de faktiske forhold Spørgerens  

 hovedaktivitet er at drive virksomhed med engrossalg af kvalitetsprodukter  

 med  

 alt til "køkkenet", dvs. kopper, tallerkener, knive, bestik,  

 husholdningsmaskiner mv.
 For at give  

 medarbejdere, der er ansat hos spørgerens primære kunder, som er  

 isenkræmmere,  

 butikskæder, mv., mulighed for at opnå en større faglig viden om spørgerens  

 produkter og samtidig medvirke til en endnu bedre markedsføring af  

 produkterne,  

 igangsættes et e-learnings-værktøj, hvor de ansatte via internettet tilmelder  

 sig forskellige kursusrækker.
De ansatte vil  

 kunne tilmelde sig 25 forskellige kurser og modtager på hvert kursus  

 informationer  

 mv. om produkterne.
Det hele afsluttes med en eksamen på internettet, hvor de  

 ansatte - hvis de består eksamen - opnår et vist antal point.
Hvis de dumper  

 til en eksamen, får de minuspoint.
Det vil kun være  

 de ansatte hos spørgerens kunder, der kan opnå adgang til denne e-learning  

 kursusrække.  

 Det vil for den enkelte kursusdeltager handle om dels en vedligeholdelse af  

 faglig  

 viden, men også en tilførsel af ny viden til den enkelte kursist.
Det vil i  

 høj  

 grad være af væsentlig interesse for den enkelte til varetagelse af jobbet  

 som  

 butiksansat med dette speciale.
De opnåede point  

 omregnes og overføres til en konto hos spørgeren og kan udbetales i form af  

 varer,  

 som forefindes i spørgerens produktsortiment.
Gennemføres samtlige kurser,  

 vil  

 der kunne optjenes point svarende til maksimalt ca. 4.000 kr. pr. ansat -  

 forudsat man består alle kurser første gang.
Hvis man dumper undervejs, vil  

 der  

 ikke kunne optjenes så stor en point-pulje, men det afhænger af antallet af  

 gange, man dumper.
Såfremt kontoen skulle blive negativ for en kursist, vil  

 den  

 blive nulstillet.
Der kan ikke opstå en situation, hvor spørgeren skal  

 godtgøres et beløb af den enkelte kursist.
Optjente point kan kun ombyttes  

 til  

 varer og kan ikke veksles til kontanter.
Spørgers opfattelse ifølge anmodning og bemærkninger til sagsfremstilling Spørgerens  

 repræsentant har gjort gældende, at såfremt Skatterådet finder, at den  

 enkelte  

 kursist skal beskattes af værdien af de udleverede varer, da skal den  

 skattepligtige værdi fastsættes til spørgerens salgspris for de pågældende  

 varer.
Dette synspunkt støttes på den omstændighed, at kursisten ville kunne  

 købe de pågældende varer gennem sin arbejdsgiver til indkøbsprisen uden at  

 blive beskattet af forskellen op til arbejdsgiverens salgspris, jf.  

 rabatreglen  

 i ligningslovens § 16, stk. 3, 2. pkt.
Værdien for kursisten kan derfor ikke  

 sættes højere end den pris, han ville kunne købe varerne for uden  

 skattemæssige  

 konsekvenser.
SKATs  

 indstilling og begrundelse Efter  

 statsskattelovens § 4 skal alle indtægter, såvel engangsindtægter som  

 tilbagevendende indtægter, medregnes ved indkomstopgørelsen uden hensyn til  

 om  

 indtægten er resultat af positive indkomstbestræbelser, fx virksomhed som  

 lønmodtager eller selvstændigt erhvervsdrivende eller en uventet erhvervelse,  

 fx en gevinst eller en gave.
Skattepligten  

 omfatter alle erhvervelser af økonomisk værdi, og det er derfor uden  

 betydning,  

 om indtægten fremtræder i form af penge eller et andet aktiv af økonomisk  

 værdi.
Den skattepligtige værdi fastsættes til den værdi, som godet har for  

 modtageren.
De ansatte hos  

 spørgerens primære kunder deltager i nogle e-learning kurser, som spørgeren  

 udbyder  

 med henblik på, at kursisterne skal opnå en større faglig viden om spørgerens  

 produkter og samtidig medvirke til en endnu bedre markedsføring af  

 produkterne.  

 Kursisterne optjener point, som kan ombyttes til varer, som forefindes i  

 spørgerens sortiment.
Kursusudbydelsen antages hovedsagelig at være begrundet  

 i  

 spørgerens interesse i at forøge salget af egne produkter hos forhandlerne,  

 og  

 de udleverede varer anses for at udgøre vederlag til kursisterne for deres  

 gennemførelse af kurserne.
Vederlaget er skattepligtigt efter  

 statsskattelovens  

 § 4, og den skattepligtige værdi af varerne vil efter SKAT's opfattelse som  

 udgangspunkt svare til den vejledende udsalgspris.
 Beskatningstidspunktet  

 vil være retserhvervelsestidspunktet - dvs. det tidspunkt, hvor antallet af  

 optjente point ligger fast og dermed kan opgøres til et bestemt beløb, som  

 kursisten kan råde over.
 Det indstilles  

 at svare ja til spørgsmål 1.
Da kursisterne  

 imidlertid uden beskatning ville kunne købe tilsvarende varer hos deres  

 arbejdsgiver med en rabat svarende til arbejdsgiverens avance, jf.  

 ligningslovens § 16, stk. 3, 2. pkt., kan SKAT tiltræde, at den  

 skattepligtige  

 værdi af varerne kan fastsættes til den værdi, som ville finde anvendelse i  

 relation til denne bestemmelse, såfremt kursisterne købte varerne af deres  

 arbejdsgiver.
Denne værdi anses i den konkrete situation for at udgøre  

 værdien  

 for kursisten.
 Det indstilles  

 at besvare spørgsmål 3 i overensstemmelse hermed.
 Den  

 skattepligtige værdi af de udleverede varer skal selvangives af modtagerne  

 som  

 personlig indkomst (B-indkomst). Indkomsten er ikke  

 arbejdsmarkedsbidragspligtig, idet der ikke er tale om arbejdsvederlag  

 omfattet  

 af bestemmelserne i arbejdsmarkedsfondslovens § 7.
Spørgsmål 2 om  

 indberetningspligt er ikke omfattet af skatteforvaltningslovens § 21, idet  

 der  

 alene gives bindende svar vedrørende den skattemæssige virkning af en  

 disposition.
Ifølge bemærkningerne til § 21 gives der ikke bindende svar om  

 faktisk forvaltningsvirksomhed eller om eksempelvis kontrol, straf, gebyrer  

 og  

 forrentning.
 Det indstilles  

 derfor at afvise spørgsmål 2.
For så vidt  

 angår spørgerens fradragsret for udgiften til bortgivelsen af varer til  

 kursisterne, finder SKAT som ovenfor nævnt, at der er tale om et vederlag,  

 der  

 ydes kursisterne for at tilskynde dem til at gennemføre kurserne, således at  

 de  

 kan medvirke til en forøgelse af salget af spørgerens produkter.
Der er ikke  

 tale om en reklameudgift i henhold til ligningslovens § 8, stk. 1, idet den  

 ikke er afholdt over for en ubestemt kreds af kunder eller potentielle  

 kunder.
 Repræsentationsudgifter,  

 jf. ligningslovens § 8, stk. 4, er karakteriseret ved, at udgifterne afholdes  

 over for andre end virksomhedens medarbejdere og har karakter af opmærksomhed  

 eller kommerciel gæstfrihed med henblik på at afslutte forretninger eller  

 knytte eller bevare forretningsforbindelser.
Ifølge  

 forarbejderne til ligningslovens § 8 kan forhandlere sidestilles med  

 virksomhedens medarbejdere i ganske særlige tilfælde, hvor der afholdes  

 udgifter til forhandlerkurser.
Sådanne udgifter er fuldt fradragsberettigede  

 efter statsskattelovens § 6, stk. 1, litra a, under forudsætning af, at  

 kurset  

 ikke har karakter af selskabelighed, og at afholdelsen af kurset er nødvendig  

 for de pågældende forhandleres varetagelse af deres salgsopgaver vedrørende  

 produktet.
SKAT finder, at  

 udgiften til afholdelse af kurser for forhandlernes ansatte kan anses for en  

 fuldt fradragsberettiget salgsfremmende foranstaltning, jf. statsskattelovens  

 §  

 6, stk. 1, litra a.
Udgiften til bortgivelse af varer i forbindelse med  

 kursisternes gennemførelse af kurserne anses for at have en direkte  

 driftsmæssig tilknytning til afholdelsen af kurserne.
Udgiften falder efter  

 SKAT's opfattelse ikke ind under begrebet repræsentation i ligningslovens §  

 8,  

 stk. 4, idet ydelsen ikke har karakter af opmærksomhed eller kommerciel  

 gæstfrihed.
Der er som oven for nævnt tale om et skattepligtigt vederlag, der  

 modsvares at kursistens tilegnelse af salgsfremmende viden om spørgerens  

 produkter.
Kurset har ikke karakter af selskabelighed og værdien af varerne  

 anses ikke at overstige den driftsmæssige værdi for spørgeren i form af  

 forventelig stigning i omsætningen.
SKAT indstiller  

 derfor at svare ja til spørgsmål 4, idet udgiften til bortgivelse af varer  

 anses for fuldt fradragsberettiget i henhold til statsskattelovens § 6, stk.  

 1,  

 litra a.
Der henvises til TfS 1995,272 LSR.
Udgiften kan fradrages, når  

 forpligtelsen  

 kan opgøres endeligt.
Skatterådets afgørelse og begrundelse Skatterådet  

  

 tiltræder  

 SKAT's indstillinger og begrundelser.
Svaret er bindende for skattemyndighederne i følgende periode 5 år.
