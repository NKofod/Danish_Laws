 I henhold til § 14 i lov om social bistand, jfr. lovbekendtgørelse nr. 413  

 af 5. juli 1984 som ændret ved § 38 i lov nr. 217 af 23. april 1986 og til §  

 2, jfr. § 4, i lov om adgangsregulering ved videregående uddannelser, jfr.  

 lovbekendtgørelse nr. 742 af 31. oktober 1986, fastsættes:
Optagelsesbetingelser § 1.  Optagelse på et seminarium til uddannelse til  

 socialpædagog er betinget af, at ansøgeren er fyldt 18 år ved uddannelsens  

 begyndelse samt enten:
 Stk. 2.  Erhvervserfaringen, jfr. stk. 1, litra a og e,  

 skal være opnået ved virksomhed, der opfylder betingelserne i §§ 6 og 7 for  

 at kunne medregnes som pointgivende, bortset fra § 6, stk. 4.
 Stk. 3.  Ved optagelse på grundlag af eksamen efter stk.  

 1, litra d, kan Undervisningsministeriet, Direktoratet for Folkeskolen og  

 Seminarier m.v. forlange, at ansøgeren aflægger en prøve i dansk inden  

 optagelsen.
 § 2.  Direktoratet kan ved særlig tilladelse give  

 adgang til uddannelsen for ansøgere, der er fyldt 18 år ved uddannelsens  

 begyndelse, som ikke har det i § 1, stk. 1, litra a-e, nævnte  

 adgangsgrundlag, men som skønnes på anden måde at have erhvervet sig de  

 nødvendige forudsætninger for at gennemføre uddannelsen.
 Stk. 2.  Ved optagelse på grundlag af særlig tilladelse  

 efter stk. 1 kan direktoratet forlange, at ansøgeren aflægger en eller flere  

 prøver inden optagelsen eller inden en vis tid efter optagelsen.
 Stk. 3.  Direktoratet kan nedsætte et rådgivende nævn  

 (dispensationsnævnet) til at bistå sig ved bedømmelsen af ansøgninger om  

 særlig tilladelse efter stk. 1.
Optagelsespladsen § 3.  Undervisningsministeren fastsætter hvert år  

 inden den 15. april antallet af optagelsespladser ved hvert socialpædagogisk  

 seminarium (hvert optagelsesområde).
Særlige bestemmelser om optagelse under  

 adgangsbegrænsning § 4.  Hvis antallet af ansøgere, der kan optages efter  

 kapitel 1, ved det enkelte optagelsesområde overstiger antallet af  

 optagelsespladser, opdeles pladserne i tre grupper for ansøgerkategorierne i  

 §§ 5 og 11. Direktoratet fastsætter hvert år inden den 15. april gruppernes  

 størrelse bl.a. under hensyntagen til det forrige års ansøgerfordeling.
Der  

 tillægges dog grupperne I og II hver mindst 20 pct. og gruppe III mindst 5 og  

 højst 10 pct. af optagelsespladserne.
Stk. 2.  Hvis antallet af optagelsespladser i gruppe I  

 ikke kan besættes fuldt ud med ansøgere i denne ansøgerkategori, flyttes de  

 overskydende optagelsespladser til gruppe II.
Hvis antallet af  

 optagelsespladser i gruppe II ikke kan besættes fuldt ud med ansøgere i denne  

 ansøgerkategori, flyttes de overskydende optagelsespladser til gruppe I.
Hvis  

 antallet af optagelsespladser i gruppe III ikke kan besættes fuldt ud med  

 ansøgere i denne ansøgerkategori, fordeles de overskydende optagelsespladser  

 forholdsmæssigt efter gruppernes størrelse på gruppe I og gruppe II.
§ 5.  Optagelsespladser i gruppe I tildeles ansøgere,  

 der opfylder betingelserne i § 1, stk. 1, litra a-d.
Optagelse sker efter  

 faldende pointtal.
Stk. 2.  Optagelsespladserne i gruppe II tildeles  

 ansøgere, der opfylder betingelserne i § 1, stk. 1, litra e, uden samtidig at  

 opfylde betingelserne i § 1, stk. 1, litra a-d.
Optagelse sker efter faldende  

 pointtal.
 Stk. 3.  Der kan i alt højst opnås 8 point, der gives  

 efter følgende regler:
 Stk. 4.  Pointgivningen foretages af seminariets rektor  

 eller efter rektors bemyndigelse.
 § 6.  Erhvervsarbejde godkendes som pointgivende under  

 følgende betingelser (alment erhvervsarbejde):
b.
Erhvervsarbejde i mindst 15-29 timer om ugen godkendes med halvdelen af  

 det antal måneder, som erhvervsarbejdet har varet, under forudsætning af, at  

 der indgår en arbejdsperiode på mindst 12 sammenhængende måneder.
 Timetallet kan beregnes som et gennemsnit over en periode på indtil 4  

 uger.
 Stk. 2.  I erhvervsarbejdet kan medregnes:
------------------------------------------------------------------- Stk. 3.  Erhvervsarbejde som led i et formaliseret  

 uddannelsesforløb kan ikke godkendes.
Stk. 4.  Ansøgere kan ikke få godkendt erhvervsarbejde,  

 som de har haft samtidig med, at de kvalificerede sig til den adgangsgivende  

 eksamen, medmindre de var fyldt 20 år på arbejdstidspunktet.
Dette gælder dog  

 ikke deltagere i aftenstudenterkursus, enkeltfagskursus til højere  

 forberedelseseksamen, handelsskolernes statskontrollerede enkeltfagskursus og  

 lignende.
 § 7.  I erhvervsarbejdet kan indgå indtil 15 måneders  

 ulønnet, studierelevant erhvervsarbejde, der opfylder betingelserne i § 6,  

 stk. 1, nr. 1, og som ikke falder ind under bestemmelserne i § 6, stk. 3 og  

 4.
 Stk. 2.  Som studierelevant erhvervsarbejde regnes  

 virksomhed som pædagogisk eller socialt arbejdende medhjælper ved en eller  

 flere af følgende institutioner m.v.:
a.
Folkeskoler, friskoler og private grundskoler eller grundskolekursus,  

 skole- og kursusformer under lov om fritidsundervisning m.v. (bortset fra  

 brevskoler), amtskommunale forberedelseskursus, folkehøjskoler,  

 landbrugsskoler, husholdningsskoler, efterskoler, institutioner med lærlinge  

 eller efg-undervisning eller lignende faglig undervisning, specialskoler,  

 værkstedsskoler, frivillig undervisning for skoleelever og lignende  

 undervisningsvirksomhed.
b.
De af bistandsloven omfattede dag- og døgninstitutioner (børnehaver,  

 fritidshjem, børne- og ungdomshjem, dagcentre og plejehjem for ældre,  

 særforsorgsinstitutioner m.v.).
c.
Andre institutioner med pædagogisk eller socialt sigte, f.eks. klubber,  

 omsorgsarbejde for ældre, vejledning, opsøgende arbejde, hospitaler og  

 fængsler.
 Stk. 3.  Ulønnet erhvervsarbejde dokumenteres ved en  

 attestation fra institutionens ledelse med angivelse af arbejdets art,  

 perioden og det gennemsnitlige antal ugentlige timer, hvori den pågældende  

 har deltaget i arbejde, samt bekræftelse af, at arbejdet er ulønnet.
 § 8.  Som fritidsledervirksomhed regnes lønnet eller  

 ulønnet leder eller instruktørvirksomhed i børne- og ungdomsorganisationer, i  

 politisk ungdomsarbejde, i gymnastik- og idrætsforeninger, i interessegrupper  

 for børn og unge samt anden lignende virksomhed med pædagogisk eller socialt  

 sigte, der ikke opfylder betingelserne for at kunne medregnes som  

 pointgivende efter §§ 6 og 7.
 Stk. 2.  Virksomhed efter stk. 1 medregnes som  

 pointgivende, hvis den ligger efter ansøgerens fyldte 15. år og har haft en  

 samlet varighed af mindst 3, henholdsvis 5 år.
 Stk. 3.  Direktoratet udsender nærmere vejledning om  

 pointgivningen for virksomhed efter stk. 1 og om dokumentation for  

 virksomheden.
 § 9.  Deltagelse i et godkendt kursus af mindst 16  

 ugers varighed på en folkehøjskole (herunder ungdomshøjskole)  

 husholdningsskole eller tilsvarende kursus medregnes som pointgivende.
 Stk. 2.  Deltagelse i rejser og ophold i udlandet af  

 mindst 4 måneders sammenhængende varighed medregnes som pointgivende.  

 Højskoleophold i udlandet er samtidig pointgivende efter stk. 1. Eventuelt  

 erhvervsarbejde under udlandsophold er samtidig pointgivende i henhold til §  

 6.
 Stk. 3.  Direktoratet udsender nærmere regler om  

 betingelserne for opnåelse af point og om dokumentation for deltagelse i  

 kurser, rejser m.v. efter stk. 1 og 2.
 § 10.  Hvis flere ansøgere til et seminarium har samme  

 pointtal, og de ikke alle kan optages inden for antallet af optagelsespladser  

 i gruppe I, henholdsvis gruppe II, optages der blandt disse ansøgere efter  

 kriterier, fastsat af seminariets rektor efter forhandling med  

 seminarierådet.
 Stk. 2.  Seminariets rektor indberetter til  

 direktoratet, hvilke kriterier der har været lagt til grund for udvælgelsen  

 efter stk. 1.
 § 11.  Optagelsespladserne i gruppe III tildeles  

 følgende:
 Stk. 2.  Seminariets rektor afgør efter forhandling med  

 seminarierådet, hvilke af ansøgerne efter stk. 1 der kan optages.
 Stk. 3.  Direktoratet fastsætter nærmere retningslinier  

 for seminariets afgørelser efter stk. 2.
Fremgangsmåden ved ansøgning og optagelse § 12.  Der optages studerende ved de socialpædagogiske  

 seminarier en gang om året, pr. 1. august.
 Stk. 2.  Optagelse sker ved det enkelte seminarium.
Stk. 3.  Der foretages en koordinering af tilmeldings-  

 og optagelsesproceduren ved de socialpædagogiske seminarier og andre  

 videregående uddannelsesinstitutioner.
Undervisningsministeriet, Direktoratet  

 for de Videregående Uddannelser fastsætter særlige regler herom.
Særlige ansøgnings- og svarfrister § 13.  Følgende ansøgere skal inden den 15. marts i  

 det år, hvor optagelse søges, indsende en foreløbig ansøgning til  

 Direktoratet for Folkeskolen og Seminarier m.v. med redegørelse og  

 dokumentation for deres kvalifikationer:
 Stk. 2.  Inden udgangen af maj giver direktoratet  

 ansøgerne meddelelse om, enten at de ikke kan optages på det foreliggende  

 grundlag, eller at de - eventuelt efter aflæggelse af visse nærmere angivne  

 prøver - har adgang til uddannelsen; men at de må søge optagelse på et  

 socialpædagogisk seminarium, og at optagelse afhænger af de særlige  

 bestemmelser i kapitel 3.
Forhåndsgodkendelse af erhvervsarbejde § 14.  Ansøgere skal have erhvervsarbejde godkendt,  

 inden ansøgning om optagelse sendes til de socialpædagogiske seminarier.  

 Ansøgning om godkendelse skal indsendes til Københavns, Århus eller Odense  

 Universitet eller til Aalborg Universitetscenter.
Fristen for ansøgning om  

 forhåndsgodkendelse er den 1. juni.
Men når der foreligger ganske særlige  

 forhold i forbindelse med overskridelse af fristen, kan  

 godkendelsesinstitutionerne behandle anmodninger om godkendelse efter denne  

 frist.
Ansøgere efter § 1, stk. 1, litra a og e, må over for institutionen  

 angive, om de søger erhvervsarbejde godkendt for en længere periode end 30  

 måneder (maksimalt 54, henholdsvis 63 måneder). Godkendelse gives ved en  

 godkendelsesattest, der også omfatter tidligere godkendt erhvervsarbejde.  

 Institutionen afgiver svar senest den 22. juni.
Stk. 2.  Erhvervsarbejde skal dokumenteres over for  

 universitetet/centret som angivet i § 6, stk. 1, nr. 4, og § 7, stk. 3.  

 Dokumentationen for erhvervsarbejde skal være i original.
Eventuelle  

 tidligere udstedte godkendelsesattester, jfr. stk. 1, vedlægges.
Godkendelse  

 for arbejde i juni måned kan ske på grundlag af en foreløbig dokumentation,  

 således at endelig dokumentation kan kræves fremlagt senere.
 Stk. 3.  Når erhvervsarbejde en gang er godkendt, kan  

 godkendelsesattesten anvendes som dokumentation for erhvervsarbejde efter §§  

 6 og 7 ved ansøgning om optagelse de følgende år ved institutioner under den  

 koordinerede tilmelding.
Almindelig ansøgningsfrist § 15.  Ansøgere skal i det år, hvor optagelse søges,  

 indsende et særligt ansøgningsskema til det socialpædagogiske seminarium, de  

 søger optagelse på.
Ansøgningsskemaet skal være seminariet i hænde inden den  

 1. juli kl. 12.00. Ansøgere, der søger optagelse på flere socialpædagogiske  

 seminarier eller både på et eller flere socialpædagogiske seminarier og ved  

 en eller flere andre uddannelsesinstitutioner under den koordinerede  

 tilmelding, skal indsende et ansøgningsskema til hver af de pågældende  

 uddannelsesinstitutioner.
Der skal på hvert ansøgningsskema angives en  

 prioritering af alle de ønskede institutioner og optagelsesområder m.v.
Det  

 højeste antal optagelsesområder m.v., der kan søges af den enkelte ansøger,  

 skal fremgå af skemaerne.
 Stk. 2.  Med ansøgningsskemaet indsendes dels  

 dokumentation for adgangsgrundlaget (eksamensbeviser m.v., særlig tilladelse  

 efter § 2), dels et eksemplar af godkendelsesattesten for eventuelt  

 erhvervsarbejde, jfr. § 14, og dels dokumentation for eventuel  

 fritidsledervirksomhed, jfr. § 8, samt eventuelt højskoleophold eller  

 udlandsophold, jfr. § 9. Der må kun medsendes en godkendelsesattest, jfr. §  

 14, stk. 1.
Stk. 3.  Dokumentationen for adgangsgrundlaget indsendes  

 i bekræftet kopi.
Hvis optagelse søges flere steder, skal dokumentationen  

 sendes til alle institutionerne.
Original dokumentation kan kræves forevist  

 af de optagne efter optagelsen.
Stk. 4.  Sammen med ansøgningsskema og dokumentation  

 indsendes et særskilt prioriteringsskema til den højest prioriterede  

 uddannelsesinstitution.
Prioriteringsskemaet skal indeholde samme oplysninger  

 om prioritering af de ønskede optagelsesområder og institutioner som  

 ansøgningsskemaet, jfr. stk. 1. Prioriteringsskemaet skal indsendes, selv om  

 ansøgeren kun søger optagelse ved en uddannelsesinstitution eller et  

 optagelsesområde.
Stk. 5.  Ansøgningsskemaer og prioriteringsskema  

 udleveres af uddannelsesinstitutionerne.
Med ansøgningsskemaet følger en  

 vejledning, hvoraf det bl.a. fremgår, hvilke institutioner der er omfattet af  

 den koordinerede tilmelding, og hvori der gives oplysning om klageadgangen,  

 jfr. § 19.
Svarfrist § 16.  Senest den 28. juli giver det enkelte  

 socialpædagogiske seminarium meddelelse til de ansøgere, der optages på  

 seminariet.
 Stk. 2.  Til de ansøgere, der ikke kan optages ved nogen  

 af de søgte institutioner, sender sekretariatet for den koordinerede  

 tilmelding (Tilmeldingssekretariatet) meddelelse om afvisningen.
 Sygeeksamen m.v.
§ 17.  Ansøgere, der skal til sygeeksamen, og  

 ansøgere, der afslutter eksamen i eksamensterminen ved optagelsen, men som  

 ikke ved ansøgningsfristens udløb har modtaget det endelige eksamensbevis,  

 skal indsende ansøgningsskemaer og prioriteringsskema inden fristen i § 15,  

 stk. 1. Sådanne ansøgere får ikke svar inden for fristen i § 16, men skal  

 snarest efter sygeeksamen m.v. indsende eksamensbeviset til den eller de  

 søgte institutioner.
Ansøgerne optages derefter på det højest prioriterede  

 optagelsesområde m.v., hvor ansøgere med tilsvarende point m.v., jfr. §§ 5,  

 10 og 11, har kunnet optages.
Sådanne ansøgere kan optages uden for det  

 fastsatte antal optagelsespladser.
Dispensation § 18.  Direktoratet for Folkeskolen og Seminarier m.v.  

 kan fravige bestemmelserne i §§ 4 og 13-17, når det findes begrundet i  

 usædvanlige forhold.
Klage § 19.  Klager over en seminarierektors afgørelser  

 efter denne bekendtgørelse indgives til rektor senest 4 uger, efter at  

 afgørelsen er meddelt den pågældende.
Hvis klagen ikke tages til følge, og  

 klageren fastholder klagen, videresender rektor straks denne - bilagt en  

 udtalelse - til Direktoratet for Folkeskolen og Seminarier m.v.
 Stk. 2.  Direktoratets afgørelser efter denne  

 bekendtgørelse kan ikke indbringes for højere administrativ myndighed.
 Ikrafttræden og overgangsbestemmelser m.v.
 § 20.  Bekendtgørelsen træder i kraft den 1. marts  

 1987.
 Stk. 2.  Bekendtgørelse nr. 510 af 12. oktober 1981 om  

 optagelse på de socialpædagogiske seminarier ophæves.
Undervisningsministeriet, den 21. januar  

 1987 P.M.V.
