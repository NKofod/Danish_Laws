 I medfør af § 24, stk. 1 og 2, i lov nr. 343 af 14. maj 1992 om kød  

 (kødloven) og tekstanmærkning nr. 59 ad § 24 på finansloven for 1994 samt  

 efter bemyndigelse fra landbrugsministeren fastsættes:
 § 1.  En virksomhed autoriseret eller godkendt til  

 slagtning, opskæring m.v., tilvirkning, engrosoplagring, herunder pakning, af  

 kød, kødvarer m.v., skal betale en afgift til dækning af udgifterne til den  

 offentlige kødkontrol ved virksomheden.
 § 2.  Ved kontroludgifter forstås samtlige udgifter  

 til løn m.v. til kontrolpersonalet, herunder også udgifter til  

 helbredsundersøgelser, efteruddannelse m.v. af kontrolpersonalet og udgifter  

 til bakteriologisk undersøgelse, undersøgelse for antibiotika og  

 kemoterapeutika, andre restkoncentrationsundersøgelser og lignende  

 laboratoriemæssige undersøgelser samt vederlag til de kommunale  

 levnedsmiddelkontrolenheder for disses kontrol.
§ 3.  Hvor der i Det Europæiske Fællesskabs regler er  

 fastsat satser for kontrol med de i § 1 nævnte virksomheder, opkræves  

 afgiften med disse satser.
Virksomhedens afgiftsydelse kan dog nedsættes  

 eller forhøjes, hvor Det Europæiske Fællesskabs regler åbner mulighed herfor,  

 under hensyn til de faktisk afholdte udgifter til kontrollen ved de enkelte  

 virksomheder.
 Stk. 2.  Såfremt der ikke i Det Europæiske Fællesskabs  

 regler er fastsat satser, opkræves afgifter svarende til de faktiske udgifter  

 ved kontrollen.
 Stk. 3.  Virksomhedernes deltagelse i de faktiske  

 kontroludgifter fastsættes på de årlige finanslove.
 § 4.  For en virksomhed omfattet af § 1, som i medfør  

 af kødlovens § 18 tillige er autoriseret eller godkendt efter  

 levnedsmiddelloven, kan Veterinærdirektoratet nedsætte de samlede  

 kontroludgifter for virksomheden.
§ 5.  Afgifterne opkræves af Veterinærdirektoratet som  

 månedlige acontobeløb, efterfulgt af korrektion på grundlag af efterfølgende  

 årsopgørelse.
Virksomhederne underrettes forud for hvert finansår om  

 acontobeløbenes størrelse.
 Stk. 2.  Veterinærdirektoratet kan afkræve  

 virksomhederne de oplysninger om arbejdstid m.v., slagtetal, producerede og  

 behandlede samt oplagrede mængder m.v., som er nødvendige for fastsættelsen  

 af virksomhedernes afgiftsbetaling.
 Stk. 3.  For erindringsskrivelser vedrørende ikke  

 rettidig betaling opkræves et gebyr på 40,00 kr.
 Stk. 4.  Ved for sen betaling opkræves 1,3% pr.  

 påbegyndt måned fra kravets forfaldsdag.
 § 6.  Bekendtgørelsen træder i kraft den 1. januar  

 1994.
 Stk. 2.  Bekendtgørelse nr. 302 af 10. maj 1991 om  

 afgifter ved offentlig kontrol med kød m.m. ophæves.
Veterinærdirektoratet, den 14. december  

 1993 Erik Stougaard / Lene Broberg (* 1) Bekendtgørelsen indeholder bestemmelser, der gennemfører Rådets  

 direktiv 85/73, EF-Tidende 1985 L 32, s. 14, Rådets beslutning 88/408,  

 EF-Tidende 1988 L 194, s. 24, og Rådets direktiv 88/409, EF-Tidende 1988 L  

 194, s. 28.
