Bekendtgørelse  

 om indhentelse af børneattest ved ansættelse  

  

 og beskæftigelse af personer i myndigheder og anerkendte og  

  

 godkendte trossamfund/menigheder m.fl. indenfor  

  

 Kirkeministeriets ressortområde I medfør af § 2, stk. 1, i lov nr. 520 af 21.  

 juni 2005 om indhentelse af børneattest i forbindelse med ansættelse af  

 personale m.v. fastsættes:
 § 1.  

  

 Myndigheder og anerkendte og godkendte trossamfund/menigheder m.fl. indenfor  

 Kirkeministeriets ressortområde skal indhente børneattest, inden de ansætter  

 eller beskæftiger personer, der som led i udførelsen af deres opgaver skal  

 have  

 direkte kontakt med børn under 15 år, jf. § 2.
 Stk. 2.  

  

 Indhentelse  

 af børneattest skal ske i overensstemmelse med de regler, der gælder for  

 sådanne  

 attester i § 36 i bekendtgørelse om behandling af personoplysninger i  

 Det  

 Centrale Kriminalregister (Kriminalregisteret), herunder, at den  

 oplysningerne  

 angår, har meddelt skriftligt samtykke til indhentelsen.
 § 2.  

  

 Biskoppen indhenter børneattest for præster, der ansættes i den danske  

 folkekirke.
 Stk. 2.  

  

 Menighedsråd og andre folkekirkelige myndigheder, valgmenigheder,  

 døvemenigheder og andre særlige menigheder indenfor folkekirken skal indhente  

 børneattest for personer, der fungerer som undervisere, ledere eller  

 vejledere  

 for børn under 15 år.
Stk. 3.  

  

 Ansøgning om anerkendelse som  

 præst i et anerkendt trossamfund eller om vielsesbemyndigelse til en præst i  

 et  

 anerkendt eller godkendte trossamfund skal være vedlagt børneattest for den  

 pågældende præst.
Attesten indhentes af trossamfundet/menigheden, hvis den  

 pågældende som led i udførelsen af sine opgaver skal have direkte kontakt med  

 børn under 15 år, jf. § 3.
 Stk. 4.  

  

 Ved  

 ordination af teologiske kandidater til andre stillinger end  

 sognepræstestillinger på tjenestemandsvilkår og overenskomstvilkår i  

 folkekirken samt ved stadfæstelser af præster i folkekirken, skal  

 ansættelsesmyndigheden indhente børneattest for vedkommende.
 § 3.  

  

 Børneattesten skal indhentes,  

 inden personen enten ansættes eller beskæftiges, såfremt der er tale om en  

 fast  

 tilknytning.
 Stk. 2.  

  

 Ved fast  

 tilknytning efter stk. 1 forstås, at det fra ansættelsens eller  

 beskæftigelsens begyndelse er hensigten, at personens tilknytning til  

 myndigheden eller trossamfundet/menigheden skal have mere end enkeltstående  

 eller kortvarig karakter.
 Stk. 3.  

  

 Børneattest  

 skal dog under alle omstændigheder indhentes efter § 2, senest 3 uger  

 efter det tidspunkt, hvor en person har været tilknyttet myndigheden eller  

 trossamfundet/menigheden i mere end 3 måneder og inden for dette tidsrum i  

 mindst 3 tilfælde har fungeret som underviser, leder eller vejleder for børn  

 under 15 år, forudsat at personen fortsat skal være tilknyttet myndigheden  

 eller trossamfundet/menigheden.
 Stk. 4.  

  

 Der skal  

 ikke på ny indhentes børneattest for en person som nævnt i § 2, hvis  

 vedkommende umiddelbart overgår til anden ansættelse eller beskæftigelse  

 inden  

 for samme ansættelsesområde.
 § 4.  

  

 Forsætlig overtrædelse af bekendtgørelsens §§ 2 og 3 straffes med bøde.  

 Dette gælder dog ikke for offentlige forvaltningsmyndigheders overtrædelser.  

 Der kan pålægges selskaber m.v. (juridiske personer) strafansvar efter  

 reglerne  

 i straffelovens 5. kapitel.
 Stk. 2.  

  

 Overtrædelser,  

 som omfattes af § 4, stk. 1, påtales af det offentlige.
 § 5.  

  

 Bekendtgørelsen træder i kraft den 2. juli 2005.
