Bekendtgørelse om regulering pr. 1. januar 2010 af beløb i henhold til repatrieringsloven og Kosovonødloven I medfør af § 14 i repatrieringsloven, jf. lovbekendtgørelse nr. 4 af 5. januar 2006, som ændret ved lov nr. 248 af 23. marts 2010, og § 4, stk. 1, i lov nr. 427 af 31. maj 2000 om ophævelse af lov om midlertidig opholdstilladelse til nødstedte fra Kosovoprovinsen i Forbundsrepublikken Jugoslavien (Kosovonødloven) og lov om ændring af udlændingeloven (Ophævelse af Kosovonødloven), jf. § 15, stk. 5, og § 17, stk. 4, i lov nr. 251 af 28. april 1999 om midlertidig opholdstilladelse til nødstedte fra Kosovoprovinsen i Forbundsrepublikken Jugoslavien (Kosovonødloven), fastsættes:
 § 1. For udlændinge, som modtager støtte efter repatrieringsloven, gælder følgende med virkning for beløb, der udbetales i perioden fra den 1. januar 2010 til den 31. december 2010:
 1) Det i § 7, stk. 2, nr. 3, nævnte beløb udgør 13.613 kr.
 2) De i § 7, stk. 2, nr. 4, nævnte beløb udgør henholdsvis 117.581 kr. og 35.860 kr.
 3) De i § 7, stk. 2, nr. 5, nævnte beløb udgør henholdsvis 13.613 kr. og 17.581 kr.
 4) Det i § 7, stk. 2, nr. 8, nævnte beløb udgør 5.745 kr.
 5) De i § 7, stk. 3, nævnte beløb udgør henholdsvis 17.581 kr. og 5.860 kr.
 6) Det i § 7, stk. 4, nævnte beløb udgør 5.860 kr.
 § 2. For udlændinge, som modtager støtte efter Kosovonødloven, gælder følgende med virkning for beløb, der udbetales i perioden 1. januar 2010 til 31. december 2010:
 1) Det i § 15, stk. 2, nr. 3, nævnte beløb udgør 13.613 kr.
 2) De i § 15, stk. 2, nr. 4, nævnte beløb udgør henholdsvis 24.505 kr. og 8.167 kr.
 3) Det i § 15, stk. 2, nr. 5, nævnte beløb udgør 13.613 kr.
 4) Det i § 17, stk. 2, nr. 3, nævnte beløb udgør 6.805 kr.
 § 3. Bekendtgørelsen træder i kraft den 2. april 2010.
 Stk. 2. Bekendtgørelsen finder anvendelse for støtte, der udbetales fra den 1. januar 2010 til udlændinge, der er repatrieret den 1. januar 2010 eller senere.
 Stk. 3. Samtidig ophæves bekendtgørelse nr. 1435 af 8. december 2009 om regulering pr. 1. januar 2010 af beløb i henhold til repatrieringsloven og Kosovonødloven.
