Resumé  



  

 En advokat klagede på vegne af sin klient, en zairisk statsborger, over at  

 Indenrigsministeriet havde afslået at genoptage behandlingen af en sag om  

 inddragelse af klientens opholds- og arbejdstilladelse.
Advokaten meddelte i  

 forbindelse med sin genoptagelsesanmodning at de oplysninger som klienten  

 havde  

 givet i forbindelse med behandlingen af asylsagen, om at han var rejst ind i  

 Danmark fra Zaire, var forkerte idet klienten havde boet i Frankrig siden  

 1972  

 og var indrejst derfra.
 Indenrigsministeriet mente ikke at oplysningerne kunne føre til  

 at sagen skulle genoptages, og henviste til hvad klienten havde forklaret  

 under  

 asylsagen.
 Ombudsmanden mente at Indenrigsministeriet som følge af  

 officialprincippet burde have forsøgt at kontrollere rigtigheden af de nye  

 oplysninger og have vurderet deres betydning i forbindelse med spørgsmålet om  

 inddragelse af opholds- og arbejdstilladelse.
 Ombudsmanden henstillede på den baggrund til Indenrigsministeriet  

 at genoptage behandlingen af sagen. (J.nr. 1999-0205-642).
Genoptagelse.
Officialprincippet Det fremgik af sagen at den  

 zairiske statsborger A indrejste i Danmark den 7. november 1993 og indgav  

 ansøgning om asyl.
Den 7. december 1994 indgik han ægteskab med den herboende  

 finske statsborger B.
A indgav på baggrund af ægteskabet den 24. januar 1995  

 ansøgning om opholds- og arbejdstilladelse i Danmark.
Ansøgningen blev  

 afslået  

 af Direktoratet for Udlændinge (nu Udlændingestyrelsen) ved brev af samme  

 dato  

 under henvisning til at A ikke var i besiddelse af et gyldigt  

 nationalitetspas.
Den 28. februar 1995 indgav A  

 en ny ansøgning om opholds- og arbejdstilladelse.
Denne ansøgning blev ved  

 brev  

 af 15. marts 1995 imødekommet således at A fik opholds- og arbejdstilladelse  

 med henblik på varigt ophold indtil den 28. februar 1996.
Udlændingestyrelsen afslog  

 den 31. marts 1995 asylansøgningen.
Denne afgørelse blev den 6. september  

 1995  

 stadfæstet af Flygtningenævnet.
Nævnet gav følgende begrundelse for sin  

 afgørelse:
 ...
Flygtningenævnet finder, at  

 ansøgeren ikke på troværdig måde har sandsynliggjort, at han var eftersøgt af  

 myndighederne i Zaire, da han udrejste af landet.
Nævnet har herved lagt vægt  

 på, at ansøgeren har afgivet skiftende og usammenhængende forklaringer om  

 sine  

 angivelige fængselsophold, om brevet til den ukendte onkel og om den  

 angivelige  

 flugt fra det seneste fængselsophold.
Ansøgerens forklaring under  

 nævnsbehandlingen har på flere punkter virket afglidende, når han blev  

 stillet  

 konkrete spørgsmål om egne aktiviteter.
På den baggrund finder nævnet det  

 heller ikke sandsynliggjort, at ansøgeren ved en tilbagevenden til hjemlandet  

 risikerer at bliver udsat for asylbegrundende forhold.
Ansøgeren opfylder  

 således ikke betingelserne for at få meddelt opholdstilladelse efter  

 udlændingelovens  

 § 7.
... As opholds- og  

 arbejdstilladelse blev den 29. januar 1996 forlænget til den 28. februar  

 1997,  

 den 12. februar 1997 blev den forlænget til 16. december 1997, og den 9.  

 december 1997 blev den forlænget til den 28. februar 1998.
B meddelte ved personligt  

 fremmøde i Udlændingestyrelsen den 22. januar 1998 at hun havde indgivet  

 ansøgning om separation.
A oplyste den 27. januar 1998 til  

 Udlændingestyrelsen  

 at hustruen havde smidt ham ud fra deres fælles bopæl.
 Udlændingestyrelsen traf den  

 29. januar 1998 afgørelse om inddragelse af As opholds- og  

 arbejdstilladelse.  

 Udlændingestyrelsen gav følgende begrundelse for afgørelsen:
 ...
 Styrelsen har ved afgørelsen  

 lagt vægt på, at De ikke længere samlever på fælles bopæl med Deres  

 ægtefælle,  

 og at Deres ægtefælle har indgivet ansøgning om separation.
 Styrelsen finder efter det  

 oplyste ikke, at der foreligger særlige forhold, der kan begrunde, at  

 inddragelse af Deres opholds- eller arbejdstilladelse bør undlades, jf.  

 udlændingelovens § 19, stk. 5, jf. § 26.
 Styrelsen har ikke fundet, at  

 Deres tilknytning til landet efter de foreliggende oplysninger er af en sådan  

 styrke, at inddragelsen må antages at virke særligt belastende for Dem.
 Styrelsen har herved lagt  

 vægt på, at Deres ophold  

 her i landet  

 ikke har været af en sådan længde, at De herved har opnået en nær tilknytning  

 til Danmark.
 Styrelsen har endvidere lagt  

 vægt på, at De ikke har nogen familie her i landet.
... A klagede ved personligt  

 fremmøde i Indenrigsministeriet den 29. januar 1998 over afgørelsen.
As  

 advokat klagede over afgørelsen ved telefax af 2. februar 1998 til  

 Udlændingestyrelsen.  

 Han anmodede samtidig om aktindsigt.
 I brev af 11. februar 1998  

 til Udlændingestyrelsen skrev advokaten at den periode som A havde opholdt  

 sig  

 i Danmark med henblik på varigt ophold måtte anses for at være længere end 3  

 år, og at hans opholdstilladelse derfor ikke kunne inddrages.
Udlændingestyrelsen sendte  

 den 13. februar 1998 advokatens henvendelse videre til Indenrigsministeriet  

 sammen med en udtalelse om fristberegningsspørgsmålet.
Af denne fremgik bl.a.  

 følgende:
 ...
 Efter styrelsens praksis skal  

 fristen i de tilfælde, hvor ansøgeren ikke opfylder betingelserne for  

 meddelelse af opholdstilladelse på tidspunktet for ansøgningens indgivelse,  

 idet betingelserne først opfyldes efterfølgende, beregnes fra det tidspunkt,  

 hvor ansøgeren rent faktisk opfylder betingelserne for at opnå  

 opholdstilladelse.
 (A) indgav den 24. januar  

 1995 ansøgning om opholds- og arbejdstilladelse her i landet, og han blev  

 samme  

 dag meddelt afslag herpå under henvisning til, at han ikke var i besiddelse  

 af  

 et gyldigt nationalitetspas.
 Under henvisning til, at (A)  

 først ved indgivelsen af ansøgningen om opholds- og arbejdstilladelse den 28.  

 februar 1995 var i besiddelse af et gyldigt nationalitetspas, og således  

 først  

 den 28. februar 1995 rent faktisk opfyldte betingelserne for meddelelse af  

 opholds- og arbejdstilladelse, skal styrelsen bemærke, at (A) først den 28.  

 februar 1998 ville have boet lovligt her i landet i 3 år med henblik på  

 varigt  

 ophold.
... Udtalelsen blev den 17.  

 februar 1998 sendt til As advokat med henblik på eventuelle  

 bemærkninger.
 Indenrigsministeriet  

 stadfæstede den 26. oktober 1998 Udlændingestyrelsens afgørelse om  

 inddragelse  

 af As opholds- og arbejdstilladelse med følgende begrundelse:
 ...
Indenrigsministeriet har  

 herved lagt vægt på, at Deres klient ikke længere samlever på fælles bopæl  

 med  

 sin ægtefælle.
Grundlaget for Deres klients opholds- og arbejdstilladelse er  

 således ikke længere til stede, og tilladelsen kan inddrages, jf.  

 udlændingelovens § 19, stk. 1, nr. 1, jf. § 21.
For så vidt angår Deres  

 bemærkning om, hvornår 3-årsfristen i udlændingelovens § 19, stk. 2, jf. §  

 27,  

 stk. 1, skal regnes fra, skal Indenrigsministeriet bemærke, at fristen  

 beregnes  

 fra tidspunktet for indgivelse af ansøgningen om opholdstilladelse.
Det er  

 imidlertid en betingelse, at ansøgningen om opholdstilladelse imødekommes, og  

 at betingelserne for meddelelse af opholdstilladelse således var til stede på  

 ansøgningstidspunktet.
 Det fremgår af sagen, at  

 Deres klients ansøgning om opholdstilladelse indgivet den 24. januar 1995  

 blev  

 afslået under henvisning til, at Deres klient ikke på daværende tidspunkt  

 opfyldte betingelserne for at få meddelt opholdstilladelse.
 Det fremgår endvidere af  

 sagen, at Deres klient indgav ny ansøgning om opholdstilladelse den 28.  

 februar 1995, og at denne ansøgning efterfølgende blev imødekommet.
 Indenrigsministeriet skal i  

 den forbindelse bemærke, at 3-årsfristen i Deres klients sag skal regnes fra  

 den 28. februar 1995, jf. udlændingelovens § 19, stk. 2, jf. § 27, stk. 1.
 Indenrigsministeriet kan i  

 øvrigt henholde sig til Udlændingestyrelsens udtalelse af 13. februar 1998 om  

 dette spørgsmål.
 Indenrigsministeriet finder  

 efter en gennemgang af sagen ikke, at der foreligger særlige omstændigheder,  

 som kan begrunde, at inddragelse af Deres klients opholds- og  

 arbejdstilladelse undlades, jf. herved udlændingelovens § 19, stk. 5, jf. §  

 26,  

 stk. 1.
... Indenrigsministeriet pålagde  

 samtidig A at udrejse af Danmark senest den 30. november 1998.
I brev af 2. november 1998  

 rettede A henvendelse til Justitsministeriet vedrørende fortolkningen af  

 fristreglerne i udlændingeloven.
Justitsministeriet oversendte den 5.  

 november  

 1998 hans henvendelse til Indenrigsministeriet til besvarelse.
A anmodede i brev af 9.  

 november 1998 Indenrigsministeren om at genoptage sagens behandling og  

 udsætte  

 hans udrejsefrist.
Den 11. november 1998 skrev han til dronningen og  

 statsministeren med anmodning om at hjælpe ham med hans sag.
I brevet til  

 statsministeren spurgte han bl.a. om han kunne søge humanitær  

 opholdstilladelse.
Begge breve blev sendt til Indenrigsministeriet til  

 besvarelse.
I brev af 12. november 1998  

 anmodede As advokat Udlændingestyrelsen om at genoptage sagen og bad  

 samtidig om at A måtte få tilladelse til at opholde sig her i landet under  

 sagens behandling.
Til støtte for ansøgningen skrev advokaten bl.a. at der  

 var  

 fremkommet nye oplysninger om at A havde boet i Frankrig siden 1972, og at  

 han  

 således ikke havde boet i Zaire siden dette tidspunkt.
A bad den 16. november 1998  

 Udlændingestyrelsen om at genoptage sagen.
Udlændingestyrelsen sendte samme  

 dag anmodningerne videre til Indenrigsministeriet.
 Indenrigsministeriet afslog  

 den 26. november 1998 at tillægge genoptagelsesanmodningerne opsættende  

 virkning med hensyn til As udrejsefrist.
 Den 30. november 1998 klagede  

 As advokat til mig over Indenrigsministeriets afgørelse af 26. november  

 1998.  

 Ministeriet tillagde den 3. december 1998 efter omstændighederne klagen til  

 mig opsættende virkning med hensyn til udrejsefristen.
Jeg oplyste i brev af 15.  

 december 1998 at jeg efter fast praksis først tager stilling til eventuelle  

 afslag på at tillægge klager opsættende virkning i forbindelse med en senere  

 klage over ministeriets realitetsafgørelse af genoptagelsesspørgsmålet.
Jeg  

 meddelte at jeg derfor ikke på daværende tidspunkt fandt grundlag for at  

 foretage mig mere i anledning af advokatens klage for A, og at sagen var  

 henlagt her ved embedet.
 Den 7. januar 1999 meddelte  

 Indenrigsministeriet herefter at A skulle udrejse af Danmark senest den 23.  

 januar 1999.
A mødte den 15. januar 1999  

 personligt i Indenrigsministeriet sammen med sin samlever C.
De oplyste bl.a.  

 at As fraseparerede ægtefælle B forsøgte at trække skilsmissen i  

 langdrag.
De  

 bad om at afgørelsen om genoptagelsesspørgsmålet måtte blive sendt til C.
I et brev af 18. januar 1999  

 til C afslog Indenrigsministeriet at meddele A opholdstilladelse efter  

 udlændingelovens § 9, stk. 2, nr. 2, og afviste samtidig at genoptage sagen  

 om  

 inddragelse af hans opholdstilladelse.
Af afgørelsen fremgik bl.a. følgende:
 ...
 Efter en gennemgang af sagen  

 har Indenrigsministeriet ikke fundet, at der foreligger humanitære hensyn af  

 en  

 sådan styrke, at disse afgørende taler for, at opholdstilladelse bør gives.  

 Indenrigsministeriet bemærker herved, at bestemmelsen er tiltænkt et snævert  

 anvendelsesområde.
Det bemærkes i den  

 forbindelse, at Udlændingestyrelsen og Flygtningenævnet ved behandlingen af  

 (A)s asylsag har taget stilling til spørgsmålet om, hvorvidt (A)  

 risikerer  

 forfølgelse ved en tilbagevenden til hjemlandet.
En eventuel  

 opholdstilladelse  

 i medfør af udlændingelovens § 9, stk. 2, nr. 2, skal således være begrundet  

 i  

 andre humanitære hensyn.
 For så vidt angår (A)s  

 spørgsmål om, hvornår 3-årsfristen i udlændingelovens § 19 regnes fra  

 tilmeldingen til folkeregistret, og hvornår den regnes fra indgivelse af  

 ansøgning om opholds- og arbejdstilladelse, jf. udlændingelovens § 27, skal  

 Indenrigsministeriet oplyse, at det fremgår af udlændingelovens § 27, stk. 1,  

 at det i § 19, stk. 2, nævnte tidsrum regnes fra tidspunktet for udlændingens  

 tilmelding til folkeregistret eller, hvis ansøgningen om opholdstilladelse er  

 indgivet her i landet, fra tidspunktet for ansøgningens indgivelse.
 3-årsfristen regnes således  

 fra tidspunktet for tilmeldingen til folkeregistret, såfremt udlændingen har  

 søgt om og er blevet meddelt opholdstilladelse, medens den pågældende befandt  

 sig i udlandet, medens 3-årsfristen regnes fra tidspunktet for ansøgningens  

 indgivelse,  

 såfremt udlændingen har kunnet indgive ansøgningen i Danmark, og ansøgningen  

 imødekommes.
 Indenrigsministeriet skal  

 bemærke, at i (A)s sag beregnes fristen for indgivelse af ansøgning om  

 opholdsstilladelse,  

 idet (A) indgav ansøgning om opholdstilladelse i Danmark.
 Det er imidlertid en  

 betingelse, at ansøgningen om opholdstilladelse imødekommes, og at  

 betingelserne for meddelelse af opholdstilladelse således var opfyldt på  

 ansøgningstidspunktet.
 Det fremgår af sagen, at (A)  

 indgav ansøgning om opholdstilladelse den 24. januar 1995, men at ansøgningen  

 blev afslået under henvisning til, at han ikke på daværende tidspunkt  

 opfyldte  

 betingelserne for at få meddelt opholdstilladelse.
 Det fremgår endvidere af  

 sagen, at (A) indgav en ny ansøgning om opholdstilladelse den 28. februar  

 1995,  

 og at denne ansøgning efterfølgende blev imødekommet.
 Indenrigsministeriet skal i  

 den forbindelse bemærke, at 3-årsfristen i (A)s sag skal regnes fra den  

 28.  

 januar 1995, jf. udlændingelovens § 19, stk. 2, jf. § 27, stk. 1.
 ...
 Indenrigsministeriet har ved  

 afgørelsen lagt vægt på, at der ikke i forbindelse med  

 genoptagelsesanmodningen  

 er fremkommet nye væsentlige oplysninger, der kan begrunde en ændret  

 vurdering  

 af sagen.
 Det af (A) oplyste vedrørende  

 baggrunden for samlivet med hans ægtefælle samt oplysningerne om, at hans  

 ægtefælle har psykiske problemer, kan ikke føre til en ændret vurdering af  

 sagen.
 Det forhold, at (A) taler  

 godt dansk, at han arbejder for ISS Rengøringsservice og er  

 sikkerhedsrepræsentant dér, findes ikke at kunne føre til en ændret vurdering  

 af sagen.
 Det forhold, at (A)s  

 skilsmisse nu afventer hans ægtefælles underskrift, og at hans udrejse vil  

 være  

 meget hård for Dem samt for Deres 3 børn, findes ikke at kunne føre til en  

 ændret vurdering af sagen.
Det af (A) oplyste om, at han  

 opholdt sig i Frankrig siden han var seks år, findes ikke at kunne føre til  

 en  

 ændret vurdering af sagen.
Indenrigsministeriet har herved lagt vægt på, at  

 (A)  

 ved asylansøgningssskema af 15. december 1993 oplyste, at han var udrejst fra  

 sit hjemland den 29. september 1993, samt at han til politirapport af 10.  

 januar 1994 oplyste, at han havde boet i sit hjemland indtil udrejsen.
... Den 19. januar 1999 klagede  

 As advokat til mig over Indenrigsministeriets afgørelser af 7. og 18.  

 januar  

 1999. Hvad angik afgørelsen af 18. januar 1999 anførte han bl.a. følgende:
 ...
 Til støtte for klagen over  

 afgørelsen af 18 ds., hvorved ministeriet behandler opholdssagen i  

 realiteten,  

 skal jeg for det første anføre, at ministeriet (side 4, sidste afsnit) synes  

 at  

 have lagt vægt på, at min klient under sin asylsag har meddelt oplysninger  

 om,  

 at han havde boet i sit hjemland til udrejsen til Danmark i 1993, og således  

 ikke i Frankrig.
 For så vidt ministeriet  

 herved vil give udtryk for, at min klient under asylsagen har meddelt  

 forkerte  

 oplysninger, skal jeg gøre gældende, at dette kriterium ikke synes at kunne  

 finde anvendelse ved afgørelsen om genoptagelse af min klients sag om  

 inddragelse  

 af den opholdstilladelse, der blev meddelt i henhold til udlændingelovens §  

 9,  

 stk. 1, nr. 2, på grundlag af indgået ægteskab.
 For så vidt ministeriet ved  

 bemærkningerne på side 4, sidste afsnit i skrivelsen af 18 ds. har villet  

 give  

 udtryk for, at det er de oplysninger, der er afgivet under asylsagen, der må  

 lægges til grund, således at man må se bort fra det, jeg har anført i min  

 genoptagelsesbegæring af 12. november 1998, skal jeg anføre følgende.
 Dels vil ministeriets  

 afgørelse i så fald være truffet på et forkert faktisk grundlag, idet min  

 klient har boet i Frankrig fra han var 6 år gammel i 1972 til han indrejste i  

 Danmark i 1993.
 Desuden er afgørelsen  

 truffet, uden at ministeriet har foretaget sig noget for at få belyst det  

 nævnte spørgsmål om min klients bopæl i perioden 1972 til 1993.
 Såfremt ministeriet skulle  

 være af den opfattelse, at ministeriet ikke er forpligtet til at foretage  

 sådanne undersøgelser, skal jeg anføre, at ministeriet i det mindste forud  

 for  

 afgørelsen burde have opfordret min klient til at dokumentere  

 bopælsforholdene  

 for perioden fra 1972 til 1993.
... Advokaten anførte desuden at  

 3-års-fristen skulle regnes fra den 9. december 1994 hvor A bestilte tid til  

 indgivelse af sin ansøgning.
Hvad angik afgørelsen af 7. januar  

 1999 skrev advokaten bl.a. at ministeriet ikke kunne lægge til grund for sin  

 afgørelse at jeg havde afsluttet min behandling af sagen.
Han henviste til at  

 jeg i mit brev af 15. december 1998 havde anført at jeg gik ud fra at sagen  

 ville blive indbragt for mig igen hvis ministeriet afsluttede sin behandling  

 med at erklære sig enig i Udlændingestyrelsens afgørelse af sagen.
Advokaten  

 sendte en kopi af klagen til Indenrigsministeriet med anmodning om at den  

 måtte blive tillagt opsættende virkning for den fastsatte udrejsefrist, eller  

 at udrejsefristen på andet grundlag måtte blive udsat.
Ved personligt fremmøde i  

 Indenrigsministeriet den 22. januar 1999 afleverede A et brev fra C.
Det  

 fremgik heraf at de af sagsbehandleren i Indenrigsministeriet skulle være  

 blevet vejledt om at det ville være muligt at få udrejsefristen udsat hvis de  

 fremviste en underskrevet anmodning om skilsmisse.
Sagsbehandleren oplyste at  

 hun ikke havde vejledt dem som beskrevet i brevet.
Indenrigsministeriet meddelte  

 den 22. januar 1999 at klagen til mig efter udlændingelovens regler ikke  

 havde  

 opsættende virkning, og at man i øvrigt ikke fandt grundlag for at ændre den  

 fastsatte udrejsefrist.
Ministeriet beklagede at det af ministeriets  

 afgørelse  

 af 18. januar 1999 fremgik at 3-års-fristen i As sag skulle regnes fra  

 den 28.  

 januar 1995 idet der retteligt skulle have stået at fristen skulle regnes fra  

 den 28. februar 1995.
 I brev af 22. januar 1999 bad  

 As advokat mig tillige tage stilling til Indenrigsministeriets  

 afgørelse af  

 26. oktober 1998. Han bad mig endvidere tage stilling til  

 Indenrigsministeriets  

 vejledning af A og hans samlever C vedrørende muligheden for at udsætte  

 As  

 udrejsefrist hvis han viste en underskrevet anmodning om skilsmisse.  

 Advokaten sendte en kopi til Indenrigsministeriet med anmodning om at hans  

 klage måtte blive tillagt opsættende virkning.
Advokaten anmodede den 22.  

 januar 1999 på As vegne Udlændingestyrelsen om at kunne indgive en ny  

 ansøgning om opholdstilladelse efter udlændingelovens § 9, stk. 1, nr. 2, på  

 baggrund af hans samliv og forestående ægteskab med C.
Udlændingestyrelsen  

 afviste samme dag anmodningen under henvisning til at opholdstilladelse efter  

 § 9, stk. 1, nr. 2, skal være opnået inden indrejsen.
Udlændingestyrelsen  

 oplyste  

 at man ikke havde fundet at der forelå sådanne ganske særlige forhold der  

 kunne  

 føre til at ansøgning om opholdstilladelse kunne indgives her i landet.
 Den 27. januar 1999 anmodede  

 As advokat Flygtningenævnet om at genoptage As asylsag.
 Indenrigsministeriet oplyste  

 i brev af 27. januar 1999 at klagen til mig af 22. januar 1999 ikke havde  

 opsættende virkning efter udlændingelovens regler.
Den 28. januar 1999 indgik A  

 og C ægteskab.
Samme dag ansøgte As advokat og A selv  

 Udlændingestyrelsen om  

 at kunne indgive ansøgning om opholdstilladelse i medfør af udlændingelovens  

 §  

 9, stk. 1, nr. 2, på baggrund af det indgåede ægteskab.
Udlændingestyrelsen meddelte  

 den 29. januar 1999 at anmodningen om at indgive ansøgning om  

 opholdstilladelse  

 afvistes idet opholdstilladelse efter § 9, stk. 1, nr. 2, skal være opnået  

 inden indrejsen.
Styrelsen fandt i øvrigt ikke at der var oplyst sådanne  

 ganske  

 særlige omstændigheder der kunne føre til at ansøgning om opholdstilladelse  

 kunne indgives her i landet.
Udlændingestyrelsen fastsatte ingen udrejsefrist  

 under henvisning til at As advokat havde søgt om genoptagelse af  

 asylsagen.
 Advokaten klagede den 29.  

 januar 1999 over afgørelsen til Indenrigsministeriet.
 Den 2. februar 1999 bad jeg  

 Indenrigsministeriet og Udlændingestyrelsen om udtalelser i anledning af  

 advokatens klage til mig.
 Flygtningenævnet meddelte den  

 4. februar 1999 at man snarest ville vende tilbage med en besvarelse af  

 genoptagelsesanmodningen.
I brev af 8. februar 1999 til  

 Indenrigsministeriet skrev As advokat at der efter hans opfattelse var  

 særlige  

 forhold efter udlændingelovens § 9, stk. 7, der gjorde sig gældende, således  

 at det burde tillades at A kunne indgive ansøgning om opholdstilladelse her i  

 landet.
Advokaten henviste bl.a. til den lange sagsbehandlingstid ved  

 indlevering af ansøgning til den danske repræsentation i hjemlandet, og til  

 at  

 det ville være en urimelig hård belastning for C og hendes børn hvis A blev  

 henvist til at indgive ansøgningen i hjemlandet.
Flygtningenævnet afslog den  

 9. marts 1999 at genoptage asylsagen.
Nævnet skrev bl.a. følgende:
 ...
Det bemærkes i den  

 forbindelse, at nævnet under den oprindelige behandling af sagen ikke kunne  

 lægge til grund, at Deres klient havde været eftersøgt af myndighederne i  

 Zaire.  

 Nævnet lagde herved vægt på, at Deres klient havde afgivet skiftende og  

 usammenhængende forklaringer om sine angivelige fængselsophold og om en  

 angivelig flugt fra det seneste fængselsophold.
Nævnet bemærkede videre, at  

 Deres klients forklaring under nævnsbehandlingen på flere punkter havde  

 virket  

 afglidende, når han var blevet stillet konkrete spørgsmål om sine  

 aktiviteter.  

 På denne baggrund fandt nævnet det heller ikke sandsynligt, at ansøgeren ved  

 en  

 tilbagevenden til hjemlandet risikerede at blive udsat for asylbegrundende  

 forhold.
... I sin udtalelse af 20. april  

 1999 henholdt Indenrigsministeriet sig til de trufne afgørelser.
Ombudsmandens udtalelse Jeg har ved min undersøgelse af sagen valgt at koncentrere mig om  

 Indenrigsministeriets afgørelse af 18. januar 1999 om afslag på at genoptage  

 sagen om inddragelse af (A)s opholds- og arbejdstilladelse (§ 16, stk.  

 1, i lov nr. 473 af 12. juni 1996 om Folketingets Ombudsmand).
Om der er grundlag for at genoptage en sag, hviler især på en vurdering af om  

 der i forhold til den oprindelige behandling af sagen er kommet væsentlige  

 nye oplysninger som må antages at kunne medføre en ændret bedømmelse af  

 sagen.
En afgørelse om genoptagelse bygger på vurderinger og afvejninger af  

 en række forskellige hensyn og omstændigheder.
Jeg kan kun kritisere sådanne  

 vurderinger og afvejninger hvis der er særlige omstændigheder i sagen.
 Ved afgørelser om inddragelse af opholdstilladelser finder bestemmelsen i  

 udlændingelovens § 26, stk. 1, tilsvarende anvendelse, jf. udlændingelovens §  

 19, stk. 5. Bestemmelsen i § 26, stk. 1, nr. 4, har følgende ordlyd:
   

  

 § 26.  

  

 Ved afgørelsen om udvisning skal der foruden til udlændingens tilhørsforhold  

 til det danske samfund, herunder varigheden af opholdet her i landet, tages  

 hensyn til, om udvisningen må antages at virke særlig belastende navnlig på  

 grund af:
 ...
 4) udlændingens manglende eller ringe tilknytning til hjemlandet eller andre  

 lande, hvor udlændingen kan ventes at tage ophold.
... I forbindelse med genoptagelsesanmodningen fra (A)s advokat meddelte  

 advokaten at de oplysninger som (A) havde givet under behandlingen af  

 asylsagen om at han var indrejst i Danmark fra Zaire, var forkerte idet (A)  

 havde boet i Frankrig siden 1972 og var indrejst derfra.
Indenrigsministeriet  

 fandt ikke at disse oplysninger kunne føre til at sagen blev genoptaget og  

 henviste herved til at (A) under asylsagen havde forklaret at han havde boet  

 i sit hjemland indtil  

 udrejsen til Danmark.
Det grundlæggende  

 forvaltningsretlige officialprincip forpligter den myndighed der skal træffe  

 afgørelse i en sag, til at tilvejebringe korrekte og tilstrækkelige  

 oplysninger til at der kan træffes en materielt rigtig afgørelse.
Dette kan  

 eventuelt ske i samarbejde med parten eller med andre myndigheder.
Princippet forudsætter ikke  

 alene at alle relevante forhold er belyst ved det foreliggende materiale, men  

 også at oplysningerne er pålidelige.
Er der tvivl om holdbarheden af et  

 væsentligt faktum, hører det med til sagsoplysningen at søge denne tvivl  

 afklaret således at det ved en sædvanlig bevismæssig vurdering kan afgøres om  

 den pågældende oplysning kan lægges til grund ved afgørelsen.
Dette gælder  

 også  

 oplysninger indhentet fra en anden myndighed.
Se bl.a.
Kaj Larsen mfl.,  

 Forvaltningsret (1994), s. 298.
 Spørgsmålet om (A)s  

 tilknytning til sit hjemland skal indgå i vurderingen af om der foreligger  

 sådanne særlige omstændigheder at inddragelse skal undlades, jf.  

 udlændingelovens § 26.
Jeg forstår  

 Indenrigsministeriets afgørelse sådan at ministeriet ikke har tillagt  

 oplysningerne om at (A) har opholdt sig i Frankrig siden hans tidlige barndom  

 nogen betydning.
Begrundelsen herfor er  

  

 alene  

  

 at (A) i sin asylsag har forklaret at han har boet i sit hjemland (Zaire)  

 indtil udrejsen.
Jeg må derfor lægge til grund at Indenrigsministeriet uden  

 nærmere undersøgelse har afvist oplysningerne fra (A)s advokat og lagt  

 - de  

 nu bestridte - oplysninger fra (A)s asylsag til grund.
Jeg mener at Indenrigsministeriet  

 burde have forsøgt at kontrollere rigtigheden af de nye oplysninger og have  

 vurderet deres betydning i forbindelse med spørgsmålet om inddragelse.
Dette  

 må gælde så meget desto mere da Flygtningenævnet generelt fandt (A)s  

 forklaringer i asylsagen utroværdige og bl.a. ikke fandt at kunne lægge hans  

 oplysninger om hvordan han var indrejst til Danmark fra Zaire til grund for  

 behandlingen af sagen.
Jeg har gjort  

 Indenrigsministeriet bekendt med min opfattelse.
Jeg har samtidig henstillet  

 til Indenrigsministeriet at genoptage sagens behandling med henblik på at  

 forsøge at kontrollere rigtigheden af de nye oplysninger om (A)s  

 tilknytning  

 til Zaire og vurdere deres betydning for spørgsmålet om inddragelse af hans  

 opholds- og arbejdstilladelse.
Jeg foretager mig herefter  

 ikke mere i anledning af henvendelsen fra (A)s advokat. Den 17. juni 1999 modtog jeg  

 kopi af Indenrigsministeriets brev af 16. juni 1999 til As nye advokat.  

 Af  

 brevet fremgik at Indenrigsministeriet havde besluttet at genoptage sagen.
