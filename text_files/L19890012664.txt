Ved notevekslinger i Harare og Lilongwe henholdsvis den 17. januar og den 22. maj samt den 8. juni og den 26. juli 1989 er der indgået en overenskomst mellem Danmark og Malawi, ifølge hvilken den danske regering yder et beløb på 19,5 millioner kr. til istandsættelsesarbejde, indkøb af udstyr samt rådgiverbistand i form af 3 udsendte rådgivere (i alt 12 årsværk) med henblik på istandsættelse af en række overrislingsanlæg i Malawi.
 Hovedformålet med projektet er at fremme produktions- og  

 indtægtsmulighederne for småbrugere, der ernærer sig ved risdyrkning på  

 overrislingsbrug.
 Projektet forventes gennemført i perioden 1989-94.
