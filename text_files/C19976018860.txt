Selvklassificering af farlige kemiske stoffer  

   frivillige oplysninger Vejledning samt Skema Ia til selvklassificering Miljøstyr. vejl. nr. 11 af 1997 Indhold 1 Indledning 2 Almindelig § 7-meddelelse 2.1 Fysisk-kemiske egenskaber 2.2 Epidemiologiske observationer 2.3 Humantoksikologiske data 2.4 Økotoksikologiske data 2.5 Andre bemærkninger 2.6 Referencer 3 Indberetning af § 7-meddelelse Bilag 1 Skema Ia 1. Indledning I henhold til Miljø- og Energiministeriets bekendtgørelse  

 nr. 801 af 23. oktober 1997 om klassificering, emballering, mærkning,  

 salg og opbevaring af kemiske stoffer og produkter, § 4, stk. 1, skal...
»Enhver producent eller importør af et kemisk stof eller produkt  

 skal forud for salg eller import heraf skaffe sig sådanne oplysninger  

 om stoffets eller produktets egenskaber og virkninger, at den  

 pågældende kan vurdere om stoffet er farligt.« Vurderes det kemiske stof at være farligt, skal dette meddeles  

 Miljøstyrelsen når det pågældende stof bringes  

 på markedet.
Til dette formål har Miljøstyrelsen  

 udarbejdet en række skemaer, som producenter/importører bedes  

 udfylde med så mange informationer som muligt.
 Udarbejdelsen af skemaer til virksomhedernes selvklassificering  

 (også kaldet § 7-meddelelse) udspringer dels af et ønske fra  

 erhvervslivets side om større klarhed over hvad myndighederne  

 forventer i forbindelse med en § 7-meddelelse, dels af et ønske fra  

 Miljøstyrelsens side om større ensartethed og et højere  

 informationsniveau i virksomhedernes selvklassificering.
Producenter og importører er ikke forpligtet til at anvende  

 skemaerne.
Miljøstyrelsen håber imidlertid, at producenter og  

 importører vil indgå i arbejdet for hurtigere, systematisk  

 klassificering af farlige kemiske stoffer og minimering af dobbelt arbejde,  

 ved at anvende skemaerne.
Miljøstyrelsen har udarbejdet to typer af skemaer til §  

 7-meddelelser.
Et til en såkaldt »almindelig« § 7-meddelelse og et til  

 § 7-meddelelse af stoffer som udviser carcinogene, mutagene eller  

 reproduktionstoksiske effekter (CMR-stoffer).
§ 7-meddelelse af et CMR-stof kræver en række mere specifikke  

 informationer end en »almindelig« § 7-meddelelse.
Derfor - såfremt  

 producenten/importøren i forbindelse med selvklassificeringen af et  

 givent stof bliver opmærksom på, at dette stof besidder én  

 eller flere af ovennævnte egenskaber, skal skemaerne II eller III til §  

 7-meddelelsen anvendes (rekvireres hos Miljøstyrelsen).
 Fører vurderingen ikke til en klassificering af stoffet som  

 carcinogent, mutagent eller reproduktionstoksisk, benyttes i stedet skema  

 I.
En lang række producenter/importører og konsulenter har  

 imidlertid udtrykt undren over den tilsyneladende manglende interesse for  

 baggrundsmaterialet til den »almindelige« § 7-meddelelse.  

 Miljøstyrelsen har taget denne undren til efterretning, og har  

 udarbejdet et skema til frivillig meddelelse af de data som typisk ligger bag  

 en »almindelig« § 7-meddelelse (se bilag). Skemaet skal ses som et appendiks  

 til Skema I - Lovpligtige oplysninger.
Det skal pointeres, at interessen for  

 disse data i høj grad er til stede i Miljøstyrelsen, blot  

 indeholder bekendtgørelse nr. 801 ikke hjemmel til indhentning  

 heraf.
 Til hjælp for klassificering af det aktuelle stof skal henvises til  

 ovenstående bekendtgørelse, samt Miljøstyrelsens  

 vejledning om klassificering m.v. af kemiske stoffer og produkter (Vejl. nr.  

 6:1995).
 Det er Miljøstyrelsens håb, at mere akkurate og præcise  

 oplysninger vil føre til hurtigere klassificering og mærkning af  

 flere stoffer, samt hurtigere optagelse af relevante stoffer på Listen  

 over farlige stoffer.
2. Almindelige § 7-meddelelser I forlængelse af Skema I - Lovpligtige oplysninger 1)  - har Miljøstyrelsen udarbejdet  

 et skema til en række frivillige ekstraoplysninger om det  

 pågældende stof ((Skema Ia - Frivillige ekstraoplysninger). De  

 frivillige ekstraoplysninger indeholder en yderligere identifikation af  

 stoffet hvad angår dets fysisk-kemiske, human- og  

 økotoksikologiske egenskaber.
Miljøstyrelsen understreger, at  

 det står producenten/ importøren frit for at indhente og meddele  

 disse oplysninger.
I det omfang oplysningerne er til stede, vil  

 Miljøstyrelsen imidlertid gerne bede om, at skemaet udfyldes med  

 så mange informationer som muligt, og indsendes sammen med de  

 lovpligtige oplysninger.
 Skemaet er inddelt i følgende »sektioner«:
Stoffets fysisk-kemiske egenskaber Epidemiologiske observationer Humantoksikologiske data Økotoksikologiske data Andre bemærkninger Referencer 2.1. Fysisk-kemiske egenskaber Molekylformel Til yderligere identifikation af stoffet ønskes stoffets  

 molekylformel (eks.
C3H6O). I litteraturen kaldes  

 molekylærformlen også sumformel og bruttoformel.
Molekylvægt Stoffets molekylvægt kan umiddelbart findes i den tilgængelige  

 håndbogslitteratur.
Strukturformel Stoffets strukturformel (eks.
CH3-CO-CH3) noteres i  

 den dertil indrettede kolonne.
Stoffets renhedsgrad Stoffets renhedsgrad (purity) anføres i vægtprocent.
Der kan  

 være tale om vægt/vægt eller vægt/volume alt efter  

 stoffets karakter.
Urenheder og additiver Stoffets signifikante urenheder og additiver anføres ligeledes i  

 vægtprocent.
Fysisk form Herefter beskrives stoffets fysiske form.
Der tænkes på  

 stoffets farve, lugt (skarp, sød etc.) og form (flydende, fast  

 etc.).
Smelte- og kogepunkt Data for stoffets smelte- og kogepunkt vil umiddelbart være at finde  

 i håndbogslitteraturen.
Damptryk Stoffets damptryk (vapour pressure) måles i Pascal ved 20° C.
Denne  

 værdi vil ofte også være tilgængelig i  

 håndbogslitteraturen.
Eksisterer værdien ikke ved 20° C angives  

 den aktuelle temperatur i parentes.
Massefylde Stoffets massefylde (relative density) angives ved 20° C svarende til en  

 vandtemperatur på 4° C.
Denne værdi er ligeledes  

 tilgængelig i håndbogslitteraturen.
Dampmassefylde Damp massefylden (vapour density) angives i forhold til 1 atmosfæres  

 tryk.
Dampmassefylden kaldes også dampvægtfylden.
Også  

 denne værdi er ofte tilgængelig i håndbogslitteraturen.
Omregningsfaktor Omregningsfaktorerne (conversion factors) angives ved 25° C og 1  

 atmosfæres tryk.
Der er tale om forholdet mellem enhederne ppm,  

 mg/m3 som mg/l.
Opløselighed I kolonnerne for stoffets opløselighed anføres, ved hvilken  

 koncentration opløsningen er mættet, det pågældende  

 opløsningsmiddel samt temperaturen ved målingen.
Som minimum  

 skal stoffets opløselighed med vand anføres.
Eksisterer der  

 data, der påpeger at stoffet ikke er opløseligt med et givent  

 opløsningsmiddel, anføres det ligeledes i kolonnen »ikke  

 opløselig med...«.
Producenten/importøren skal være  

 opmærksom på, at stoffet kan være opløselig/ikke  

 opløseligt med en række opløsningsmidler.
Fordelingskoefficient Værdien for stoffets fordelingskoefficient (partition coefficient -  

 log Pow) anføres i den kolonne, som svarer til måden,  

 værdien er fremkommet på.
Brandfarlighed Stoffets brandfarlighed er inddelt i tre underkategorier: flammepunkt,  

 eksplosionsgrænser og selvantændelsestemperatur.
Værdien  

 for stoffets flammepunkt (flashpoint) anføres i kolonnen svarende til  

 den metode, hvorved værdien er fremkommet.
Dette gør sig  

 også gældende for værdierne for stoffets  

 eksplosionsgrænser (explosivity limits). Producenten/importøren  

 skal være opmærksom på, at der er to værdier for  

 stoffets eksplosionsgrænser, men kun en værdi for stoffets  

 flammepunkt.
Endelig noteres stoffets selvantændelsestemperatur.  

 Ovenstående oplysninger om stoffet vil ofte være  

 tilgængelig i håndbogslitteraturen.
Eksplosive egenskaber Stoffets eksplosive egenskaber er inddelt i eksplosive egenskaber som  

 følge af chok, friktion eller antændelse og eksplosive  

 egenskaber ved høje temperaturer.
De tre førstnævnte  

 markeres ved afkrydsning i de(t) for det pågældende stof  

 relevante forhold.
Besidder stoffet eksplosive egenskaber ved høje  

 temperaturer, gives en kort beskrivelse af graden af disse (eks. moderat  

 eksplosiv når stoffet udsættes for varme eller åben  

 ild).
Oxiderende egenskaber Stoffets oxiderende egenskaber besvares ligeledes med en kort  

 karakteristik af disse.
Andre fysisk-kemiske egenskaber Endelig indeholder skemaet mulighed for at notere eventuelt andre  

 fysisk-kemiske egenskaber ved stoffet, af relevans for klassificeringen, som  

 skemaet ikke fangede ind.
2.2. Epidemiologiske observationer Epidemiologiske observationer Epidemiologiske data anses for at være den mest relevante form for  

 data i bestemmelsen af et kemisk stofs potentielle effekt på  

 befolkningen.
Epidemiologiske data fremkommer oftest ved ulykker eller ved  

 arbejdspladsmålinger, hvor befolkningen eksponeres direkte for et  

 givent stof.
 Såfremt der foreligger epidemiologiske data for det aktuelle stof,  

 udfærdiges et kort resumé af de(n) enkelte  

 undersøgelse(r). Dette/disse resumé anføres i kolonnen  

 svarende til, hvorvidt data er fremkommet via henholdsvis  

 erhvervsmæssig eller generel eksponering af befolkningen.  

 Miljøstyrelsen må her understrege vigtigheden af, at der  

 anføre præcis kildeangivelse, og at der skal være tale om  

 originalkilder/studier.
VIGTIGT! Indikerer data, at stoffet er carcinogent, mutagent eller  

 reproduktionstoksisk, skift da til skema II eller III: »§ 7-meddelelse  

 for CMR-stoffer«.
Ovenstående er ikke spildt af den grund.
2.3. Humantoksikologiske data Akut toksicitet Data for stoffets akutte toksicitet er opbygget af en række skemaer  

 for forskellige eksponeringsveje.
Eksisterer der data for den samme  

 toksikologiske effekt på flere forskellige dyrearter, forlænges  

 det aktuelle skema, så der bliver den ønskede plads.
Se kapitel  

 3.
Oral Foreligger der data for stoffets akutte toksicitet via oral eksponering  

 (4.1), anføres i de dertil indrettede kolonner: hvilken dyreart der er  

 anvendt i forsøget (rotte, mus etc.), den LD502)   værdi forsøget resulterer  

 i, samt eventuelle andre vigtige observationer i forsøget.
Igen  

 anføres præcis kildeangivelse af originallitteratur/studier.
Inhalation Foreligger der data for stoffets akutte toksicitet via inhalation (4.2),  

 anføres i de dertil indrettede kolonner: hvilken dyreart der er  

 anvendt i forsøget (rotte, mus etc.), den LC503)  værdi forsøget resulterer  

 i, den tid forsøgsdyrene faktisk blev eksponeret i løbet af en  

 dag, samt eventuelle andre vigtige observationer i forsøget.
Igen  

 anføres præcis kildeangivelse af originallitteratur/studier.
Dermal Foreligger der data for stoffets akutte toksicitet via dermal eksponering  

 (4.3), anføres i de dertil indrettede kolonner: hvilken dyreart der er  

 anvendt i forsøget (rotte, mus etc.), den LD50 værdi  

 forsøget resulterer i, samt eventuelle andre vigtige observationer i  

 forsøget.
Igen anføres præcis kildeangivelse af  

 originallitteratur/studier.
Hudirritation Foreligger der data for at stoffet er meget ætsende, ætsende  

 eller hudirriterende (4.4), anføres i de dertil indrettede kolonner:  

 hvilken dyreart der er anvendt i forsøget (rotte, mus etc.), antallet  

 af forsøgsdyr, den tid forsøgsdyrene faktisk blev eksponeret  

 (eks. 8 timer), de i forsøget anvendte dosisniveauer samt eventuelle  

 andre vigtige observationer (eks. scoringssystem i forsøget). Igen  

 anføres præcis kildeangivelse af originallitteratur/studier.
Øjenirritation Foreligger der data for at stoffet er øjenirriterende (4.5),  

 anføres i de dertil indrettede kolonner: hvilken dyreart der er  

 anvendt i forsøget (rotte, mus etc.), antallet af forsøgsdyr,  

 den tid forsøgsdyrene faktisk blev eksponeret (eks. 8 timer), de i  

 forsøget anvendte dosisniveauer samt eventuelle andre vigtige  

 observationer (eks. varighed af effekten, og scoringssystem i  

 forsøget). Igen anføres præcis kildeangivelse af  

 originallitteratur/studier.
Andre eksponeringsveje Foreligger der data for at stoffet er akut toksisk via andre  

 eksponeringsveje (4.6) end de ovenfor nævnte, anføres i de  

 dertil indrettede kolonner: hvilken dyreart der er anvendt i forsøget  

 (rotte, mus etc.), antallet af forsøgsdyr, den tid  

 forsøgsdyrene faktisk blev eksponeret i løbet af en dag (eks. 8  

 timer), de i forsøget anvendte dosisniveauer samt eventuelle andre  

 vigtige observationer i forsøget.
Et vigtig notat i denne  

 sammenhæng er, hvilken eksponeringsvej der er tale om.
Igen  

 anføres præcis kildeangivelse af originallitteratur/studier.
2.4. Økotoksikologiske data Eksisterer der data for den samme økotoksikologiske effekt på  

 flere forskellige dyrearter, forlænges det aktuelle skema, så der  

 bliver den ønskede plads.
Se kapitel 3.
 Stoffets bionedbrydelighed er opdelt på følgende:
BOD5/COD Stoffets BOD5/COD angives som BOD5, COD og  

 BOD5/COD i de respektive kasser.
Relevante kommentarer for  

 eksempel angående forsøgsbetingelserne noteres, ligesom metoden  

 hvorved værdierne er fremkommet anføres.
Biotisk nedbrydning Værdien for stoffets biotiske nedbrydning inden for 10 dage noteres,  

 og ved afkrydsning markeres, hvorvidt forsøget overholder  

 »tidsvinduet« eller ej.
Ved afkrydsning markeres ligeledes hvilken test type  

 der ligger til grund for forsøget.
Er der tale om en anden test type  

 end de listede, anføres hvilken.
Relevante kommentarer i forhold til  

 forsøget noteres og referencen angives.
 Stoffets andre nedbrydningsprocesser omfatter:
Abiotisk nedbrydning Ved afkrydsning markeres hvilken test type der er anvendt i  

 forsøget.
Er der anvendt en anden metode end de listede,  

 anføres hvilken.
Relevante kommentarer som procentvise nedbrydning  

 over x antal dage, anføres under kommentarer og referencen  

 angives.
Biokoncentrationsfaktor For stoffets biokoncentrationsfaktor noteres hvilken dyreart der er  

 anvendt i forsøget.
Dernæst angives hvilke koncentrationer der  

 er anvendt i forsøget.
Ved afkrydsning markeres hvilket test design  

 der er tale om for det pågældende forsøg.
Værdien  

 for stoffets biokoncentrationsfaktor noteres i den for værdien  

 relevante kolonne - beregnet eller eksperimentel.
Det anføres hvilken  

 metode der er anvendt ved forsøget.
Relevante kommentarer noteres og  

 referencen angives.
Mobilitet Stoffets mobilitet vurderes bl.a. ud fra adsorptions/desorptions studier.  

 Stoffets log Koc værdi samt den aktuelle temperatur.
Det  

 anføres hvilken metode der er anvendt ved forsøget.
Relevante  

 kommentarer noteres og referencen angives.
Herefter følger en række oplysninger om stoffets akutte og  

 kroniske økotoksikologiske effekter.
Skulle der eksistere f.eks.  

 akutte toksikologiske data for mere end en dyreart, kopieres skemaet, og der  

 udfyldes ét skema for hver dyreart.
Akut toksicitet for vandlevende organismer Det anføres hvilken dyreart der er anvendt i forsøget.
Der  

 vil oftest være tale om fisk, daphnier og alger.
Ved afkrydsning  

 markeres hvorvidt den fundne værdi er en målt eller nominel  

 værdi.
Afhængigt af hvilken dyreart der er tale om, skal  

 LC50/IC50/EC5O værdien anføres med tilhørende  

 tidsangivelse.
Ligeledes noteres NOEC (No observed effect concentration) med  

 tilhørende tidsangivelse.
Ved afkrydsning markeres den aktuelle  

 testtype.
Hvor muligt anføres data for en række  

 forsøgsbetingelser såsom vandets hårdhed, temperatur,  

 salinitet (saltindhold) og pH.
Det anføres hvilken metoder der er  

 anvendt i forsøget.
Relevante kommentarer noteres og referencen  

 angives.
Kronisk toksicitet for vandlevende organismer Det anføres hvilken dyreart der er anvendt i forsøget.
Der  

 vil oftest være tale om fisk, daphnier og alger.
Ved afkrydsning  

 markeres hvorvidt den fundne værdi er en målt eller nominel  

 værdi.
Forsøgets resultat (End point) noteres.
Forsøgets  

 EC5O værdi anføres med tilhørende tidsangivelse.  

 Ligeledes noteres NOEC (No observed effect concentration) med  

 tilhørende tidsangivelse.
Ved afkrydsning markeres den aktuelle  

 testtype.
Hvor muligt anføres data for en række  

 forsøgsbetingelser såsom vandets hårdhed, temperatur,  

 salinitet (saltindhold) og pH.
Det anføres hvilken metoder der er  

 anvendt i forsøget.
Relevante kommentarer noteres og referencen  

 angives.
Akut toksicitet for andre økosystemer end  

 vandmiljøet Det anføres hvilken dyreart der er anvendt i forsøget.
Der  

 kan f.eks. være tale om fugle, regnorme og planter.
Ved afkrydsning  

 markeres hvorvidt den fundne værdi er en målt eller nominel  

 værdi.
Herefter noteres hvilke(n) koncentrationer/doser der er anvendt  

 i forsøget.
Hvorvidt der er tale om koncentrationer eller doser,  

 afhænger af hvilken dyreart der er anvendt i forsøget.
Dyrearten  

 er også afgørende for hvorvidt det er en LC50, IC50 eller EC5O  

 værdi der skal anføres med tilhørende tidsangivelse.
NOEC  

 (No observed effect concentration) med tilhørende tidsangivelse.  

 Oplysninger om relevante forsøgsbetingelser som temperatur, pH og  

 lignende noteres.
Det anføres hvilken metoder der er anvendt i  

 forsøget.
Relevante kommentarer noteres og referencen angives.
Kronisk toksicitet for andre økosystemer end  

 vandmiljøet Det anføres hvilken dyreart der er anvendt i forsøget.
Der  

 kan f.eks. være tale om fugle, regnorme og planter.
Ved afkrydsning  

 markeres hvorvidt den fundne værdi er en målt eller nominel  

 værdi.
Hvorvidt der er tale om koncentrationer eller doser,  

 afhænger af hvilken dyreart der er anvendt i forsøget.  

 Undersøgelsens resultat (End point) noteres.
Forsøgets EC5O  

 værdi anføres med tilhørende tidsangivelse.
Ligeledes  

 noteres forsøgets NOEC (No observed effect concentration) med  

 tilhørende tidsangivelse.
Oplysninger om relevante  

 forsøgsbetingelser som temperatur, pH og lignende noteres.
Det  

 anføres hvilken metoder der er anvendt i forsøget.
Relevante  

 kommentarer noteres og referencen angives.
Farlig for ozonlaget Ved afkrydsning markeres hvorvidt stoffet besidder ozonlagsnedbrydende  

 egenskaber eller ej, samt hvorvidt stoffet mærkes med R59.
Andre effekter Skulle stoffet besidde andre miljømæssige effekter, noteres  

 undersøgelsens resultat.
Det angives hvilken metode der er anvendt i  

 forsøget.
Relevante kommentarer omkring forsøget noteres og  

 referencen angives.
 For yderligere forklaring af de økotoksikologiske data henvises til  

 Nordic Counsil of Ministers rapport om »Environmental Hazard Classification -  

 data collection and interpretation guide.« TemaNord 1995:581, 2nd  

 edition.
2.5. Andre bemærkninger Andre bemærkninger Endelig rummer skemaet plads til oplysninger af anden relevant art, som  

 f.eks. argumentation for manglende data, oplysninger om leverandør,  

 vedlagt information etc., som producenten/importøren finder det  

 relevant at meddele Miljøstyrelsen.
2.6. Referencer Til skemaet hører en referenceliste over samtlige kilder til  

 ovenstående oplysninger.
Denne liste skal minimum indeholde:
Forfatterens efternavn, fornavn Artiklens titel Publikationens navn, nummer, sidetal (for artiklen),  

 udgivelsesår Eks.:
 Sina, JF., Bean, C.L., Dysart, G.R., Taylor, V.I. and Bradley, M.O.  

 »Evaluation of the alkaline elution/rat hepatocyte assay as a predictor of  

 carcinogenic potential.« Mutation Research, 113, pp 357-391, 1983.
 Hver enkelt kilde nummereres (1, 2, 3...).
 Det er herefter nemt at anføre den aktuelle references nummer i  

 parentes, i forlængelse af oplysningerne.
 Håndbogsopslag er ikke tilstrækkeligt, som  

 baggrundsmateriale til de toksikologiske oplysninger og vurderinger.
3. Indberetning af § 7-meddelelser Ovenstående er resultatet af et ønske om at standardisere og  

 styrke informationsniveauet i § 7-meddelelserne.
For at lette processen  

 yderligere er skemaet gjort tilgængelig på diskette.
Skemaet er konstrueret i en såkaldt Microsoft Excel 5.0.  

 projektmappe.
Skemaets kolonner er ikke »låst« fast, og kan  

 således tilpasses producentens/importørens aktuelle  

 pladsmæssige behov.
Producenten/importøren har ikke pligt til at anvende  

 disketteformen.
Miljøstyrelsen håber imidlertid denne  

 konstruktion vil inspirere virksomhederne til at indsende § 7-meddelelserne  

 på diskette.
Det er endvidere muligt at indsende § 7-meddelelserne via  

 e-mail. Ønsker producenten/importøren at benytte denne  

 mulighed, rettes henvendelse til Miljøstyrelsens Kemikaliekontor for  

 den aktuelle e-mail addresse.
Bilag Skema Ia Frivillige oplysninger 2. STOFFETS FYSISK-KEMISKE EGENSKABER 2.1 Molekylformel:
 2.2 Molekylvægt:
 2.3 Strukturformel:
 2.4 Renhedsgrad (vægt/vægt):
2.5 Urenheder og additiver (angiv koncentrationer vægt/ vægt):
2.6 Fysisk form (farve, form, lugt):
 2.7 Smeltepunkt (oC):
 2.8 Kogepunkt (oC):
 2.9 Damptryk (Pa(20 oC)):
 2.10 Massefylde (D420):
2.11 Dampmassefylde (luft=1):
2.12 Omregningsfaktor (11011 hPa ved 25 oC) 1 ppm = 1 mg/l mg/l ppm 2.13 Opløselighed Konc. ved mætning (g/l):
 Opløsningsmiddel:
 Temperatur (oC):
Vand Stoffet er ikke opløselig med:
2.14 Fordelings koefficient (log Pow) Eksperimentel:
 Beregnet:
2.15 Brandfarlighed Flammepunkt Open cup:
 Closed cup:
Eksplosionsgrænser (% vol/vol) Nedre grænse:
 Øvre grænse:
Selvantændelses temp. (oC) 2.16 Eksplosive egenskaber Fare for eksplosion som følge af Chok:
 Friktion:
 Antændelse:
Eksplosive egenskaber ved høje temp.
 2.17 Oxiderende egenskaber:
 2.18 Andre fysisk-kemiske egenskaber:
3. EPIDEMIOLOGISKE OBSERVATIONER VIGTIGT Indikerer data, at stoffet er carcinogent, mutagent eller  

 reproduktionstoksisk, skift da til skema II eller III: § 7-meddelelse for  

 CMR-stoffer.
 Hvor sådanne er tilgængelige, anses epidemiologiske data for  

 at være mest relevante i bestemmelsen af et kemisk stofs potentielle  

 effekter på befolkningen (Annex V, 67/548/EEC).
 3.1 Erhvervsmæssig eksponering:
 Reference:
 3.2 Eksponering af befolkningen generelt:
 Reference:
4. HUMANTOKSIKOLOGISKE DATA Akut toksicitet 4.1 Oral Art Ld50 (mg/kg) Observationer og bemærkninger Ref.:
4.2 Inhalation Art Ld50 (mg/ kg) Eksp.tid (timer/dag) Observationer og bemærkninger Ref.:
4.3 Dermal Art Ld50 (mg/ kg) Eksp.tid (timer/ dag) Observationer og bemærkninger Ref.:
4.4 Hudiiritation Art Antal dyr Eksp.tid (timer/ dag) Dose v/v Observationer og bemærkninger Ref.:
4.5 Øjenirritation Art Antal dyr Eksp.tid (timer/ dag) Dose v/v Observationer og bemærkninger Ref.:
4.6 Andre eksponeringsveje Art Eksp.vej Dose v/v Eksp.tid Observationer og bemærkninger Ref.:
4.7 Sensibilisering Art Metode Dose v/v Eksp.tid Observationer og bemærkninger Ref.:
5. ØKOTOKSIKOLOGISKE DATA 5.1 Bionedbrydelighed 5.1.1 BOD5/COD BOD5:
g/g BOD5/COD:
 COD:
g/g Kommentarer:
 Metode:
5.1.2 Biotisk nedbrydelighed % Nedbrydning observeret inden for 10 dage tidsvindue:
Ja Nej modificeret OECD screening test Manometrisk test modificeret Strum test closed bottle test modificeret MITI test anden metode:___________________________________ Kommentarer:
 Referencer:
5.2 Andre nedbrydningsprocesser 5.2.1	Abiotisk  

 nedbrydelighed photolyse hydrolyse anden metode: ________________________________ Kommentarer:
 Referencer:
5.3 Biokoncentrationsfaktor Art Koncentration Test design statisk semi-statisk flow through Beregnet Eksperi- mentel Metode/ guideline Kommentarer:
 Referencer:
5.4 Mobilitet 5.4.1 Adsorp- tion/ desorpti- ons studier log Koc = ved ?C Metode/guideline Kommentarer:
 Referencer:
5.5 Akut toksicitet for vandlevende organismer Art Koncentration målt nominel LC50/IC50/EC50 mg/l timer/dage No observed effect concentration mg/l timer/dage Testtype static semi- static flow-through Forsøgsbetingelser (Vandets-) Hårdhed:
 Temperatur:
 Salinitet:
 pH:
Metode/guideline Kommentarer:
 Referencer:
5.6 Kronisk toksicitet for vandlevende organismer Art Koncentration målt nominel Undersøgelsens resultater (end point) EC50 mg/l timer/dage No observed effect concentration mg/l timer/dage Forsøgs- betingelser (Vandets-) Hårdhed:
 Temperatur:
 Salinitet:
 pH:
Metode/guideline Kommentarer:
 Referencer:
5.7 Akut toksicitet for andre økosystemer end  

 vandmiljøet Art Koncentration/dose målt nominel LC50/IC50/EC50 mg/l timer/dage No observed effect concentration mg/l timer/dage Test type static semi-static flow-through Forsøgsbetingelser Metode/guideline Kommentarer:
 Referencer:
5.8 Kronisk toksicitet for andre økosystemer end  

 vandmiljøet Art Koncentration/dose målt nominel Undersøgelsens resultater (end point) EC50 mg/l i dage No observed effect concentration mg/l i dage Forsøgsbetingelser Metode/guideline Kommentarer:
 Referencer:
5.9 Øvrige miljømæssige effekter 5.9.1 Farlig for ozonlaget Ja Nej R59 Ref.:
5.9.2 Andre effekter Undersøgelsens resultater Metode/guideline Kommentarer Referencer 6. ANDRE BEMÆRKNINGER 7. REFERENCER 1)   I henhold til  

 Miljø- og Energiministeriet (1997): Bekendtgørelse nr. 80 1 af  

 23. oktober 1997 om klassificering, emballering, mærkning, salg og  

 opbevaring af kemiske stoffer og produkter, § 7 stk. 1 2)   LD50 = Lethal Dose.
Den  

 værdi ved hvilken 50 % af forsøgsdyrene er døde.
3)   LC50 = Lethal  

 Concentration.
Den værdi ved hvilken 50 % af forsøgsdyrene er  

 døde.
