 Ref.: Instruks for »Afgifts- og Samhandelskontrollen for  

 Grønland« af 1 DEC 1986.
 Erstatter: FKOBST Ø.073-2 af JAN 1978.
 1. I henhold til Grønlands Landsting varetager  

 GRØNLANDS HANDEL = KALAALLIT NIUERFIAT = KNI kontrollen med ind- og udførsel  

 af varer til og fra Grønland.
De nærmere regler herfor er fastsat i Instruks for AFGIFTS- OG SAMHANDELSKONTROLLEN FOR GRØNLAND (ASK) hvor instruksens afsnit 1, 8 og 9 er af særlig interesse for forsvaret og  

 forsvarets personel til tjeneste i Grønland, hvorfor afsnittene vedlægges som  

 bilag 1, 2 og 3.
2. I tilslutning til bilag 1, pkt. 1.3 bemærkes, at  

 »Kontrolmyndigheden i Grønnedal/Ivigtut området« på KNI vegne  

 varetages af Grønlands Kommando, og at Chefen for Forvaltningsafdelingen og Økonomiofficeren i den anledning er forsynet med »Særligt Legitimationskort«.
 3. For så vidt angår de nordlige områder af Grønland,  

 varetages kontrolfunktionerne af Chefen for Slædepatruljen SIRIUS og Lederen  

 af Station Nord, idet kontrollen for SIRIUS vedkommende begrænses til kun at  

 omfatte indførselskontrol med post og gods, der modtages/losses ved  

 stationerne DANEBORG og ELLA Ø.
 For Station Nords vedkommende begrænses kontrolopgaverne til kun at  

 omfatte indførselskontrol med post og gods, der ankommer til/afsendes fra  

 Station Nord.
 Personel ved SIRIUS og Station Nord er ikke forsynet med »Særligt  

 Legitimationskort« fra KNI, men foretager kontrol m.v. på grundlag af  

 deres militære myndighed og for SIRIUS vedkommende den tillagte  

 politimyndighed.
 4. Fra Landstingsloven vedrørende afgifter ved  

 indførsel af visse varer til Grønland skal fremhæves følgende, idet  

 efternævnte varer generelt p.t. er belagt med afgift.
 Sukker, chokolade, øl, vin, spiritus, tobak, cigaretter, kaffe, the,  

 mineralvand, parfume/kosmetik, knallerter, motorkøretøjer, snescootere,  

 personbiler, kød af forskellig art, fjerkræ, videooptagere, båndoptagere,  

 grammofonplader, kassettebånd og spilleautomater m.fl.
 Landstingslovens § 1.
 Stk. 1.  Afgiftsområdet omfatter det grønlandske  

 landområde, det grønlandske søterritorium samt luftrummet over de nævnte  

 områder.
 Stk. 2.  Afgiftsområdet omfatter ikke områder, der i  

 henhold til traktat af 27 APR 1951 om forsvaret af Grønland er  

 forsvarsområder.
 Stk. 3.  Landsstyret kan træffe bestemmelse om, at dele  

 af de i stk. 1 nævnte områder skal holdes uden for afgiftsområdet og om  

 oprettelse af frilagre.
FKO bemærkning: Forsvarsområderne, der er afgiftsfrie områder i henhold  

 til stk. 2 omfatter p.t. alene Sdr.
Strømfjord (SAB) og Thule Airbase (TAB)  

 (Dundas).
 Der er p.t. ikke andre områder, der er fritaget for afgift i henhold til  

 pkt. 3.
 5. Følgende varer - normalt benævnt som Eneretsvarer -  

 må kun indføres i Grønland af KNI:
Øl, der indeholder over 1,75 vægtprocent alkohol.
Vin, spiritus,  

 tobaksvarer, cigaretpapir, chokoladevarer og sukkervarer af enhver art og  

 glykose.
6. a.
Følgende varer må ikke indføres i Grønland:
- Narkotika, - pistoler samt ammunition hertil, - motorcykler, - malt og maltekstrakt, - humle, - ekstrakter, der sædvanligvis alene anvendes til hjemmefremstilling af  

 stærke drikke (koncentrater til vinfremstilling).
 Der gælder dog særlige regler for indførsel til forsvarsområderne SAB og  

 TAB (jf. bilag 2).
b.
Levende dyr så som:
- Hunde, - katte, - kaniner, - marsvin, egern, hamstere, almindelige akvariefisk og skildpadder, - fugle, - høns, - andre levende dyr, må kun indføres til Grønland, såfremt der foreligger en forud indhentet  

 tilladelse fra Grønlandsdepartementet under Statsministeriet.
 For så vidt angår hunde kan disse indføres til Ivigtut Kommune/Grønlands  

 Kommando efter forud indhentet tilladelse fra:
Grønlands Kommando, Ivigtut Kommune og Grønlandsdepartementet under Statsministeriet.
 Nærmere oplysninger om attester m.v. som kræves før indførelse må finde  

 sted, kan gives ved henvendelse til FKO eller GLK.
 7. Landstingslovens § 3 .
Stk. 1.  b.
Fritaget for afgift er: »Varer, der  

 leveres til og forbruges i danske orlogsskibe, som opholder sig i Grønland  

 mindre end 8 måneder årligt«.
 FKO bemærkning: Inspektionsskibe m.fl. er således fritaget for afgifter  

 efter grønlandsk lov, medens inspektionskuttere og SKA-både vil være omfattet  

 af afgiftspligten fra ankomst til Grønland.
 8. Landstingslovens § 8 .
 Landstyret kan, hvor ganske særlige forhold gør sig gældende, fritage for  

 betaling af afgifter.
 FKO bemærkning: Forsvaret eller forsvarets personel er p.t. ikke fritaget  

 for nogen form for afgifter i henhold til denne paragraf.
 9. Udstationering til tjeneste i Grønland .
For så vidt angår personel og lønmæssige forhold i forbindelse med  

 udstationering til tjeneste i Grønland henvises til FKOBST Ø.560-2. afsnit 3-7. Godtgørelse af udgifter til kost m.v. under  

 tjenesterejser til, i og fra Grønland (Grønlandsaftalen).
 Skattetræk under tjeneste i Grønland.
EB N.K.SKOV generalmajor Chef for Økonomistaben Fordeling : Standardfordeling + Rigsrevisionen (2) Direktoratet for Toldvæsenet (5) Bilag 1 1. INDLEDNING 1.1. Kontrolloven  Side 1.03 1.1.1. Kontrollovens  

 ikrafttrædelse - 1.03 1.1.2. Danske afgifter - 1.04 1.2. Afgifts- og samhandelskontrollen for Grønland  - 1.04 1.3. Kontrolmyndigheden i Grønland  - 1.05  1.3.1.  

 Kontrolmyndighedens kompetence - 1.05 1.3.2. Kontrol af skibe og fly  

 - 1.06 1.3.3. Kontrol af varer - 1.06 1.3.4. Kontrol af  

 passagerer og rejsego - 1.06 DENNE INSTRUKS INDEHOLDER DE REGLER, DER SKAL IAGTTAGES VED AFGIFTS-  

  OG STATISTIKBEHANDLING AF VARER, DER INDFØRES I ELLER UDFØRES FRA  

 GRØNLAND.
 1.1.1. Landstingsloven om registrering af og kontrol med ind- og  

  udførsel af varer til og fra Grønland.
 Grønlands Landsting vedtog i 1984, at loven om registrering af og  

  kontrol med ind- og udførsel af varer til og fra Grønland, blev sat i kraft  

 med virkning fra 1. januar 1985.
Kontrolområde Kontrolområdet omfatter det grønlandske landområde, det grønlandske  

  søterritorium samt luftrummet over de nævnte områder.
Afgifts- og statistikbehandling Alle varer, der indføres til Grønland eller som udføres fra Grønland  

  skal gennemgå en afgifts- og statistikbehandling, som danner grundlag  

 for såvel en eventuel afgiftsopkrævning som for udenrigshandelsstatistikken.
 Afgifs- og statistikbehandlingen foretages på grundlag af:
a.
Landstingslovene b.
Landstingsbekendtgørelserne c.
Brugstariffen Varer til Danmark Varer, der forsendes til Danmark og som har oprindelsesstatus i  

  henhold til OLT-ordningen, skal ledsages af et i Grønland udstedt  

 varecertifikat EUR 1 eller EUR 2.
 På varer henhørende under Brugstariffens kapitel 2, 3, 5, 15, 16,  

 22,  23, 25, 26, 41, 43, og 53 og som forsendes pr. skib til Danmark skal  

 der afgives udførselsangivelse i Grønland.
Varer til EF Varer til de øvrige EF-lande (Belgien, England, Frankrig,  

 Grækenland,  Holland, Irland, Italien, Luxemburg, Portugal, Spanien,  

 Vesttyskland) der har oprindelsesstatus i henhold til OLT-ordningen, skal  

 ledsages af et i Grønland udstedt varecertifikat EUR 1 eller EUR 2.
Varer til Finland, Island, Norge og Sverige Varer til Finland, Island, Norge og Sverige, der har  

  oprindelsesstatus i henhold til aftalerne, skal ledsages af et i Grønland  

 udstedt varecertifikat EUR 1 eller EUR 2.
Varer fra udlandet via Danmark Varer fra udlandet, der skal videresendes fra Danmark pr. skib og  

 pr.  post skal afgifts- og statistikbehandles i Danmark, inden  

 videreforsendelse til Grønland.
Varer fra Færøerne Varer fra Færøerne skal afgifs- og statistikbehandles efter de  

  almindelige regler.
1.1.2. Danske afgifter De danske afgifter (moms og punktafgifter m.v.) er ikke gældende for  

  Grønland.
1.2. Afgifts- og Samhandelskontrollen for Grønland Ansvaret for administrationen af Landstingslovene påhviler:
KALAALLIT NIUERFIAT - GRØNLANDS HANDEL og varetages af:
KALAALLIT NIUERFIAT - GRØNLANDS HANDEL Afgifts- og Samhandelskontrollen for Grønland Grønlandshavnen Postboks 8100 9220 AALBORG ØST tlf. 08 - 15 76 77 telex 69688 (KNIAAL DK) 1. 3 Kontrolmyndigheden i Grønland Kontrolmyndigheden i Grønland varetages af KALAALLIT NIUERFIAT -  

  GRØNLANDS HANDEL De til kontrolmyndigheden tilknyttede personer, er forsynet med et  

  særligt tjenestetegn (legitimationskort), hvormed de kan legitimere sig.
1.3.1. Kontrolmyndighedens kompetence Uhindret adgang Kontrolmyndigheden har uhindret adgang til overalt på pladser,  

  heliporte, pakhuse samt i skibe, fly og automobiler at udøve kontrol, når  

 dette skønnes nødvendigt af kontrolhensyn.
Undersøgelse Kontrolmyndigheden kan forlange godsforsendelser åbnet for  

 kontrol.
 Det påhviler varemodtagere og vareafsendere at foretage det  

  nødvendige arbejde (ud- og indpakning, opvejning, opmåling m.v.) i  

 forbindelse med undersøgelse af varer.
 Varer, der ved åbning af emballagen vil blive beskadiget eller  

  ødelagt eller som vil kunne forvolde skade på ting eller personer må dog  

 ikke åbnes ved godsregistreringen.
 Dette gælder for eksempel:
- natrium - gasser i trykbeholdere - radioaktive stoffer - smitstoffer - lysfølsomme film - plastsprøjtepulver i hermetisk lukkede beholdere Såfremt forsendelser indeholdende nævnte varer ønskes åbnet, må  

  modtageren underrettes af kontrolmyndigheden, således at denne kan instruere  

 om, hvorledes varerne kan åbnes på forsvarlig måde.
 Enhver indførsel af varer til Grønland skal anmeldes til  

  kontrolmyndigheden i henhold til de efterfølgende regler.
 Alle varer der ønskes udført fra Grønland, hvad enten det er til  

  Danmark eller udlandet, skal principielt kontrolleres af kontrolmyndigheden  

 forinden de indlades i transportmidlet.
Overtrædelse af Landstingslovene Kontrolmyndigheden anmelder overtrædelser af Landstingslovene til  

  Politiet i Grønland, herfra dog undtaget de i instruksen nævnte undtagelser  

 ligesom ASK holdes underrettet.
 Alle oplysninger, som kommer kontrolmyndigheden i hænde i  

  forbindelse med udøvelsen af kontrolmyndigheden SKAL behandles STRENGT  

 FORTROLIGT.
1.3.2. Kontrol af skibe og fly De kontrolopgaver, der skal udføres i Grønland af skibe og fly,  

  foretages af kontrolmyndigheden.
 Politiet yder efter anmodning fra ASK bistand i forbindelse med  

  visitation af skibe og fly.
 Overtrædelsessager behandles af Politiet.
 1.3.3. Kontrol af varer.
 De kontrolopgaver, der skal udføres i Grønland i forbindelse med  

  vareindførsel og vareudførsel foretages af kontrolmyndigheden.
 1.3.4. Kontrol af passagerer og rejsegods.
 Kontrollen med passagerer og rejsegods varetages af Politiet i  

  Grønland i henhold til de af Grønlands Landsstyre udgivne særlige  

 bestemmelser.
BILAG 2 8. FORSVARSOMRÅDERNE SDR.
STRØMFJORD OG THULE AIR BASE (DUNDAS) 8.1. AMERIKAS FORENEDE STATERS STYRKER  Side 8.02 8.1.1.  

 Varer til den militære styrke - 8.02 8.1.2. Varer til militært  

 personel og - 8.02  disses pårørende 8.2. ANDRE PERSONER MED FAST BOPÆL I FORSVARSOMRÅDERNE  - 8.03
8.2.1. Indkøb i forsvarsområderne - 8.03 8.3. KONTROLBESTEMMELSER   - 8.04 8. FORSVARSOMRÅDERNE SDR.
STRØMFJORD OG THULE AIR BASE.
 Ind- og udførsel af varer til og fra forsvarsområderne i Sdr.  

  Strømfjord og Thule Air Base skal, med undtagelse af de i nedennævnte  

 tilfælde anførte, behandles efter de samme bestemmelser som gælder for ind-  

 og udførsel af varer til og fra det øvrige Grønland.
 Følgende forsendelser kan ind- og udføres uden kontrolmyndighedens  

  mellemkomst og uden afgivelse af ind- og udførselsdokumenter:
8.1 Amerikas Forenede Staters styrker Varer og materiel, der indføres til brug i forbindelse med den  

  virksomhed, som er omfattet af overenskomsten om forsvaret af Grønland.
 Varer til militært personel samt disses pårørende på betingelse af,  

  at varerne er til de pågældendes eget brug eller forbrug.
8.1.1. Varer til den militære styrke Varer og materiel, der indføres til den militære styrke, kan  

 indføres  uden formaliteter.
Varerne skal ikke frembydes for  

 kontrolmyndigheden til godsregistrering, ligesom der ikke skal afgives  

 indførselsangivelse (Afgifs- og statistikanmeldelse).
 Såfremt varerne er blevet godsregistreret, frigives de uden  

 afgivelse  af indførselsangivelse mod fremlæggelse af den pågældende  

 godsdeklaration (rød advistalon), der forsynes med påtegning om, at varerne  

 er udleveret.
 Kontroltalonen attesteres med kontrolmyndighedens stempel og  

  underskrift, og ekspeditionen afsluttes efter reglerne om udførsel af  

 godsregisterede varer.
8.1.2. Varer til militært personel og disses pårørende Medlemmer af den militære styrke samt disses pårørende kan fra  

  udlandet få leveret varer, der er til deres eget brug eller forbrug.
 De varer, der indføres fra udlandet, kan udleveres til den  

 pågældende  uden formaliteter.
 Varerne skal ikke godsregistreres eller afgiftsbehandles.
Er varerne blevet godsregistreret, kan de frigives uden afgivelse af  

  indførselsangivelse.
Godsregistreringsekspeditionen afsluttes efter  

 samme regler som nævnt under varer til den militære styrke.
8.2. Andre personer med fast bopæl i forsvars områderne Ind- og udførsel af varer, behandles efter samme bestemmelser som  

  gælder for ind- og udførsel af varer til og fra det øvrige Grønland.
8.2.1. Indkøb i forsvarsområderne Indkøb af afgiftsfrie varer må kun foretages af personer, der har  

  fast bopæl i forsvarsområderne og som har afgivet følgende erklæring:
»Undertegnede, der har fast bopæl i forsvarsområdet, erklærer  

  herved, at de varer som jeg indkøber i forretninger i forsvarsområdet, og  

 som er afgiftsbelagt i det øvrige Grønland, er bestemt til mit eller min  

 husstands personlige brug eller forbrug.
Jeg er bekendt med, at misbrug,  

 herunder videresalg, af de pågældende varer er strafbart efter loven om  

 afgifter til Den grønlandske Landskasse.« +++SKEMA+++ Erklæringen, som afgives på blanket ASK 13, opbevares hos  

  kontrolmyndigheden i aktuelle område.
8.3. Kontrolbestemmelser Der skal i almindelighed ikke føres kontrol med varernes anvendelse,  

  men i tilfælde, hvor kontrolmyndigheden bliver opmærksom på misbrug,  

 skal der afgives indberetning til ASK, Aalborg.
 Misbrug kan f.eks. bestå i, at der foretages videresalg til den  

  øvrige del af Grønland af varer, der er indkøbt afgifsfrit.
BILAG 3 9. KONTROL MED REJSENDE 9.1. Kontrolregler  Side 9.02 9.1.2. Diplomater m.v. -  

 9.03 9.2. Afgiftsfri indførsel af varer   - 9.03 9.3. Transportpersonale   - 9.04 9. KONTROL MED REJSENDE Persontrafikken mellem udlandet og Grønland samt mellem Danmark og  

  Grønland er undergivet Politiets kontrol.
9.1. Kontrolregler Kontrollen udføres i forbindelse med den kontrol, der gennemføres  

 med  hensyn til de grønlandske indførselsafgifter m.v., jfr. § 5 i  

 Grønlands Hjemmestyres landstingslov nr. 16 af 29. oktober 1985.
 Efter disse kontrolregler skal personer, der rejser til eller fra  

  Grønland, på Politiets forlangende standse op for kontrol.
 Endvidere har personer, der rejser til eller fra Grønland, eller som  

  ankommer fra et afgifsfrit område i Grønland, pligt til at angive  

 samtlige medbragte varer og til at give de for kontrollens udøvelse  

 nødvendige oplysninger.
 De skal endelig påvise alle rum og gemmer i bagage m.v. og deres  

  eventuelle befordringsmiddel samt i det omfang, det ønskes, udpakke bagage  

 m.v.
 Politiet er berettiget til at foretage eftersyn på personer.
 Eftersynet skal ske med størst mulig hensynsfuldhed og må ikke være  

  videregående, end de kontrolmæssige formål nødvendiggør.
 Eftersyn, der ikke begrænses til den ydre beklædning, må kun  

  foretages, når der findes rimelig grund til at antage, at vedkommende  

 ulovligt medfører varer m.v. skjult på sin person.
 Den, der skal efterses, kan kræve, at eftersynet overværes af  et  

 vidne udpeget af vedkommende.
 Eftersynet må kun udføres og overværes af personer af samme køn, som  

  den person, der skal efterses.
 9.1.2. Diplomater m.v.
 Fremmede staters diplomatiske udsendinge og udsendte lønnede  

 konsuler  og disses familiemedlemmer samt personer, der udfører hverv for  

 internationale organisationer og institutioner og medlemsstaternes  

 repræsentanter i sådanne organisationer og institutioner er fritaget for  

 eftersyn af person og bagage, men de er ikke fritaget for at angive medbragte  

 varer.
 9.2. Afgiftsfri indførsel af varer.
 Ved indrejse i Grønland kan rejsende afgiftsfrit medføre varer i  

  følgende omfang:
 Ved afgiftsfrihed for rejsegods i medfør af ovenstående omfatter  

  betegnelsen spiritus: destillerede drikkevarer og andre spiritusholdige  

 drikkevarer med et alkoholindhold på over 22%, hedvin: destillerede  

 drikkevarer, andre spiritusholdige drikkevarer, aperitiffer på basis af vin  

 eller alkohol, med et alkoholindhold af 22% eller derunder mousserende vin og  

 hedvin, bordvin: anden (ikke- mousserende) vin.
 Afgiftsfri indførsel af spiritus, vin og tobaksvarer kan kun  

  foretages af personer, der er fyldt 18 år.
 Til personlig brug under rejsen kan afgiftsfrit indføres kosmetik og  

  toiletmidler, der er afgifspligtige efter loven, såfremt genstandene,  

 under hensyn til deres mængde og beskaffenhed kan betragtes som sædvanligt  

 rejseudstyr.
 Såfremt rejsende ved indrejse medfører varer, der overstiger de  

  tilladte mængder, konfiskeres varen og der pålægges bøde.
 Det er en forudsætning for afgiftsfrihed som rejsegods, at:
 - varerne medbringes på personen eller i håndbagagen (den ved  

  indrejsen personligt medbragte bagage), således at de kan frembydes til  

 samtidig afgiftsbehandling på indrejsestedet.
 - indførslen ikke har erhvervsmæssig karakter.
Som indførsel af ikke-erhvervsmæssig karakter anses indførsel Det påhviler personer, der anser sig berettiget til afgiftsfrihed  

 for  varer som rejsegods, ved afgiftsbehandlingen på efter Politiets skøn  

 fyldestgørende måde at godtgøre, at de herfor fastsatte betingelser er  

 opfyldt.
 9.3. Transportpersonale.
 Som transportpersonale anses personale på transportmidler (skibe og  

  fly, der er indsat i international trafik) som udfører arbejde, der  

 hænger sammen med transportmidlets drift eller betjening om bord.
 Sådant personale kan, når indrejsen sker i forbindelse med deres  

  beskæftigelse medføre varer i følgende omfang:
I.
Efter ophold uden for Grønland i mindre end 15 dage:
II.
Efter ophold uden for Grønland i 15 dage eller derover:
 Afgiftsfri indførsel af spiritus, vin og tobaksvarer kan kun  

  foretages af personer der er fyldt 18 år.
