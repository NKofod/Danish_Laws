En 16-årig pige afgav falsk forklaring om faderskabet til sit barn for  

 at skjule, at stedfaderen var barnefaderen.
Tiltalefrafald meddelt. (* 2) En 15-årig pige S fødte et barn og afgav under flere retsmøder falsk  

 forklaring, senest efter at hun var fyldt 16 år.
Den mand, hun først opgav  

 som barnefader, erkendte at have haft samleje med hende, men kunne udelukkes  

 ved blodtypeundersøgelse.
Herefter angav hun fornavnet på en anden mand, hun  

 angiveligt havde haft samleje med, hvilket førte til, at en mand fra hendes  

 omgangskreds med et sådant fornavn blev inddraget i faderskabssagen,  

 hvorunder S forklarede, at det ikke var den rigtige.
Der blev nu fra anden  

 side givet oplysning om, at S.s stedfader kunne være barnefaderen, og han  

 blev på grundlag af blodtypebestemmelse dømt som barnefader.
S erkendte sig  

 skyldig i falsk forklaring efter straffelovens § 158, idet hun og stedfaderen  

 havde været enige om, at hans faderskab ikke måtte komme frem.
Tiltalefrafald  

 i medfør af retsplejelovens § 722, stk. 2, blev meddelt.
 (* 1) Offentliggøres i Anklagemyndighedens Årsberetning 1992.
