(Forlystelsescirkulæret) (Til politidirektøren i København og politimestrene).
Efter de gældende politivedtægter må en række forlystelser ikke afholdes  

 offentligt uden polititilladelse.
I det omfang sådan tilladelse er fornøden,  

 vil følgende regler være at iagttage ved meddelelse af tilladelser til  

 forlystelser på offentlige forlystelsessteder, ved markeder, dyrskuer og  

 lignende.
 1. Personlige betingelser (markedspas).
§ 1.  Tilladelse til at søge erhverv - det være sig  

 selvstændigt eller som medhjælper - ved at give publikum adgang til  

 forlystelser som karruseller, gynger, skydebaner, lykkespil, behændighedsspil  

 og lignende eller ved at forevise seværdigheder må kun meddeles personer, der  

 er forsynet med markedspas, eller som har bopæl i vedkommende politikreds og  

 opfylder de i § 2 angivne betingelser for at få markedspas.
Herved forstås et  

 af politiet i den politikreds, hvor den pågældende er hjemmehørende, udstedt  

 bevis for, at der ikke er politiet noget bekendt, der kan være til hinder for  

 hans adgang til at drive erhverv på den nævnte måde.
§ 2.  Markedspas udstedes kun til personer, der er  

 fyldt 18 år, har bopæl her i landet og enten har dansk indfødsret eller  

 statsborgerret i et af de andre nordiske lande.
Politiet kan nægte  

 udstedelsen, når politimæssige hensyn taler mod at give den pågældende adgang  

 til sådant erhverv; ved afgørelsen bør tidligere straffedomme alene tages i  

 betragtning, såfremt det udviste forhold begrunder en nærliggende fare for,  

 at den pågældende under udøvelsen af det omhandlede erhverv påny vil forse  

 sig.
 Stk. 2.  Inden beviset udstedes til personer, med hvis  

 forhold politiet ikke er bekendt, skal der rettes henvendelse til  

 rigsregistraturen om de pågældende samt for statsborgere i de andre nordiske  

 lande eventuelt tillige søges oplysninger tilvejebragt fra hjemlandets  

 politimyndigheder.
§ 3.  Beviset skal indeholde nøjagtig oplysning om  

 indehaverens fulde navn, fødselsår og -dag samt fødested, bopæl og erhverv og  

 om, hvad der i øvrigt måtte have interesse om hans forhold i den omhandlede  

 forbindelse.
Der bør ikke i beviset gøres bemærkninger om straffedomme.
Stk. 2.  Endvidere skal det i beviset anføres, at  

 indehaveren ikke må udøve sit erhverv, forinden han har indhentet tilladelse  

 fra politimyndigheden på det sted, hvor erhvervet i hvert enkelt tilfælde  

 agtes udøvet.
Endelig skal beviset indeholde en bemærkning om, at det ikke  

 hjemler indehaveren adgang til at udøve nogen salgsvirksomhed, hvortil der  

 ifølge næringsloven udkræves næringsbrev, vandrebrev eller anden særlig  

 adkomst.
Stk. 3.  Beviset udfærdiges i bogform på blanket P 468  

 og skal være forsynet med et af den udstedende politimyndighed afstemplet  

 fotografi af indehaveren samt med dennes underskrift.
For udfærdigelsen af  

 beviset vil være at erlægge et gebyr af 5 kr., der indføres i en særlig  

 journal, jfr. § 71, stk. 2, i cirkulære nr. 33 af 24. februar 1960 om  

 politimestereembedernes kasse- og regnskabsvæsen m.v.
For fornyelse af  

 beviset erlægges intet gebyr.
§ 4.  Beviset har gyldighed for 1 år ad gangen.
Dog  

 kan det til enhver tid kræves tilbageleveret af den udstedende  

 politimyndighed, til hvilken der derfor bør ske indbereting, såfremt et  

 sådant skridt over for den pågældende måtte anses for påkrævet.
Endvidere kan  

 den stedlige politimyndighed, når der skønnes anledning dertil, midlertidigt  

 inddrage et forevist bevis, indtil den udstedende politimyndighed har truffet  

 afgørelse om, hvorvidt beviset bør inddrages.
I alle tilfælde, hvor et  

 markedspas inddrages, indsendes meddelelse herom til rigsregistraturen.
II.
Forlystelser.
 § 5.  Tilladelser til forlystelser på markeder og  

 dyrskuer bør kun meddeles i passende omfang ved hvert enkelt marked eller  

 dyrskue, således at der navnlig tages hensyn til, at øjemedet med markederne  

 og dyrskuerne ikke tilsidesættes.
§ 6.  Politiet bør holde sig underrettet om de enkelte  

 kommunalbestyrelsers almindelige stilling til, at der meddeles tilladelser  

 til at opstille forlystelser i kommunen, og det af kommunalbestyrelsen hertil  

 indtagne standpunkt vil være af vejledende betydning ved afgørelsen af de  

 enkelte andragender.
Såfremt politiet finder grund til, at der tilvejebringes  

 vejledende erklæring fra kommunalbestyrelsen om de enkelte andragender, skal  

 politiet selv indhente erklæringen og må ikke henvise andrageren til at rette  

 henvendelse til kommunalbestyrelsen om samtykke.
§ 7.  Ved udfærdigelse af tilladelser til opstilling  

 af ambulante tivoli, karruseller og lignende støjende forlystelser bør det  

 fremhæves, at benyttelsen af højttaleranlæg, mekaniske musikinstrumenter  

 eller lignende straks vil blive forbudt, såfremt den giver anledning til  

 berettiget klage.
Tilladelsen udfærdiges på blanket P 469. Det bør fastsættes  

 som vilkår, at al musik skal ophøre på et af politiet nærmere fastsat  

 klokkeslet.
Fremdeles skal pladsen for forlystelsernes anbringelse godkendes  

 af politiet, og det bør herved iagttages, at der ikke godkendes pladser, der  

 er beliggende i umiddelbar nærhed af beboelseshuse; dog kan markedspladser og  

 lignende steder, der fra tidligere tid har været benyttet til forlystelser af  

 denne art, godkendes, for så vidt det måtte være vanskeligt at finde en anden  

 egnet plads.
 § 8.  Politiet bør ikke tillade spil om penge under  

 nogen form - ej heller ved automater - være sig på markeder eller andetsteds.
Stk. 2.  Lykkespil om varer vil kunne tillades på  

 offentlige forlystelsessteder, ved markeder, dyrskuer og lignende, men kun  

 under forudsætning af, at indkøbsprisen for den enkelte gevinst ikke  

 overstiger 25 kr., at hver spillers indsats ikke overstiger 50 øre, og at  

 spillets underholdende karakter er så overvejende, at spillet har karakter af  

 en forlystelse.
Såfremt gevinsterne udleveres i form af spillemærker, må  

 spillerens indsats dog ikke overstige 25 øre, og spillemærkerne må kun  

 anvendes til betaling for indkøb af varer og for adgang til forlystelser på  

 samme markedsplads, dyrskueplads eller lignende, hvor spillet finder sted, og  

 de må ikke anvendes som hel eller delvis betaling for spise- og drikkevarer i  

 de på eller ved markedspladsen eller andetstedsværende beværtningstelte eller  

 restaurationer.
 Stk. 3.  Tilladelse til opstilling af spilleautomater  

 med gevinstudbetaling bør i almindelighed kun meddeles, såfremt 1) automaten  

 ikke tidligere har været benyttet, og der forevises oprindelseserklæring fra  

 vedkommende fabrikant, eller 2) der forevises en inden for de sidste 3 år af  

 statsprøveanstalten eller af et andet institut under statsprøveanstaltens  

 ansvar udstedt erklæring om, at automaten ikke kan give gevinst i form af  

 rede penge, at gevinstchancen svarer til den på automaten anbragte  

 gevinsttabel, og at apparatets tekniske tilstand i øvrigt er  

 tilfredsstillende.
 Stk. 4.  Med hensyn til de forskellige behændighedsspil  

 som pladespil, ringspil og lignende bør tilladelse kun gives, når spillernes  

 indsats og gevinsternes værdi holdes inden for snævre grænser.
§ 9.  Der bør ikke gives tilladelse til afholdelse af  

 professionelle bokseopvisninger eller boksekampe.
I øvrigt henvises om  

 boksekampe til justitsministeriets cirkulære nr. 43 af 20. marts 1956.
 Stk. 2.  Vedrørende hypnotiske og spiritistiske  

 forestillinger m.v. henvises til justitsministeriets cirkulære nr. 9 af 19.  

 januar 1945.
III.
Forlystelsesapparater.
 § 10.  Tilladelse til anvendelse af karruseller,  

 luftgynger og lignende forlystelsesapparater, jfr. socialministeriets  

 bekendtgørelse nr. 267 af 19. august 1958 om politiets tilsyn med sådanne  

 apparater, bør betinges af, 1) at der, inden forlystelsesapparaterne tages i  

 brug, forevises godkendelse i henhold til § 11 og eventuelt tillige attest i  

 henhold til § 13, 2) at det inden samme tidspunkt ved forevisning af policer  

 og præmiekvitteringer godtgøres, at de i § 14 nævnte forsikringer er tegnede,  

 og 3) at ændringer i forlystelsesapparaternes konstruktion godkendes af  

 politiet, jfr. § 12. Tilladelsen udfærdiges på blanket P 466.
 § 11.  Ansøgning om godkendelse af  

 forlystelsesapparater, der ikke tidligere har været benyttet her i landet,  

 indgives af ejeren eller brugeren bilagt tegninger, beskrivelse og beregning  

 samt en af leverandøren udarbejdet betjeningsvejledning alt i to eksemplarer  

 til politimesteren (politidirektøren) i den politikreds, hvor han har bopæl,  

 hvor apparatet er fremstillet, eller hvor det første gang agtes taget i brug.
 Stk. 2.  Apparatet synes ved politimesterens  

 (politidirektørens) foranstaltning af en sagkyndig til sikring af, at  

 benyttelsen ikke frembyder fare for publikum eller for det personale, der  

 skal betjene det.
 Stk. 3.  Såfremt det pågældende apparat er af særlig  

 kompliceret karakter, bør politimesteren (politidirektøren) indhente en  

 erklæring fra statsprøveanstalten eller fra et af de teknologiske institutter  

 i København og Århus.
Stk. 4.  Hvis apparatet herefter kan godkendes, udsteder  

 politimesteren (politidirektøren) en skriftlig godkendelse, som dels skal  

 angive de betingelser, der af sikkerhedsmæssige grunde stilles med hensyn til  

 apparatets konstruktion, opstilling og anvendelse, dels skal indeholde pålæg  

 om, at enhver ændring af apparatets konstruktion straks skal anmeldes til  

 politiet, jfr. § 12, og at apparatet med nærmere angivne mellemrum skal synes  

 af politiet, jfr. § 15. Samtidig med godkendelsen forsynes de medfulgte bilag  

 med politiets stempel, hvorefter det ene sæt bilag udleveres til ejeren  

 (brugeren) af apparatet.
Endvidere udleveres der til ejeren (brugeren) af  

 apparatet en af den sagkyndige udfyldt tilsynsbog.
Tilsynsbogen skal  

 indeholde de i godkendelsesskrivelsen anførte betingelser og pålæg, rubrikker  

 til notering af senere eftersyn og af envtuelle mangler, der vil være at  

 afhjælpe, samt en skitse med angivelse af apparatets hovedmål og en  

 betjeningsvejledning, jfr. § 17, stk. 2, i lov nr. 226 af 11. juni 1954 om  

 almindelig arbejderbeskyttelse.
Tilsynsbogen skal endvidere på første side  

 være forsynet med følgende påtegning: »Ejeren eller brugeren af det i  

 nærværende tilsynsbog omhandlede forlystelsesapparat er pligtig at give det  

 personale, der betjener apparatet, fornøden vejledning om dets betjening og  

 at føre et efter forholdene rimeligt tilsyn, jfr. § 5 i lov nr. 226 af 11.  

 juni 1954 om almindelig arbejderbeskyttelse.
Tilsynsbogen skal opbevares ved  

 forlystelsesapparatet og på forlangende forevises for politiet«.  

 Tilsynsbogen udfærdiges på blanket P 467.
 Stk. 5.  For så vidt angår forlystelsesapparater, der  

 allerede er taget i anvendelse inden nærværende cirkulæres ikrafttræden,  

 udstedes der tilsynsbog ved førstkommende syning af apparatet.
§ 12.  Når der sker anmeldelse til politiet om ændring  

 af et forlystelsesapparats konstruktion, lader politiet en sagkyndig foretage  

 syning og indhenter om fornødent en erklæring fra statsprøveanstalten eller  

 et af de teknologiske institutter.
Hvis den stedfundne ændring godkendes,  

 tilføres der tilsynsbogen fornøden bemærkning herom, ligesom de i forbindelse  

 med apparatets første godkendelse tilbageleverede tegninger og beskrivelser  

 berigtiges.
§ 13.  Såfremt et forlystelsesapparat efter den første  

 godkendelse eller efter et senere syn flyttes til et andet sted, skal  

 politiet på stedet, inden apparatet tages i brug, konstatere, om det er  

 forsvarligt vedligeholdt og opstillet.
Dette eftersyn foretages af en dertil  

 kvalificeret polititjenestemand.
Hvis polititjenestemanden er i tvivl om,  

 hvorvidt det er forsvarligt, at apparatet tages i brug, kan han kræve det  

 synet af en sagkyndig.
 Stk. 2.  Findes apparatet i orden, udstedes attest  

 herom.
§ 14.  Der bør tegnes behørig lovpligtig  

 ulykkesforsikring for eventuel medhjælp og en passende ansvarsforsikring til  

 dækning af eventuelt erstatningsansvar over for publikum.
Det er over for  

 justitsministeriet oplyst, at forsikringsselskaberne normalt overtager ansvar  

 for karruseller og luftgynger på sædvanlige ansvarsforsikringsvilkår, således  

 at der for skade på en enkelt person ydes dækning indtil 150.000 kr., for  

 skade på flere personer indtil 450.000 kr. og for tingsskade indtil 50.000  

 kr.
§ 15.  Et forlystelsesapparat bør ved politiets  

 foranstaltning synes hvert kalenderår, umiddelbart inden det tages i brug,  

 til sikring af, at der ikke er foretaget ændringer i den godkendte  

 konstruktion, at det er forsvarligt vedligeholdt, og at det i øvrigt ikke  

 frembyder fare for publikum eller for det personale, der skal betjene det.  

 Hvor særlige forhold gør det påkrævet (komplicerede eller særlig stærkt  

 benyttede apparater), kan politiet stille krav om syning flere gange i løbet  

 af et kalenderår.
Om disse syn tilføres der tilsynsbogen bemærkning.
§ 16.  Alt efter apparatets mere eller mindre  

 komplicerede karakter kan som sagkyndig anvendes justitsministeriets  

 bilinspektører, ingeniører eller fagkyndige håndværkere.
De i §§ 12 og l5  

 nævnte syn foretages normalt i den politikreds, hvor ejeren (brugeren) af  

 apparatet bor, eller hvor apparatet første gang i året agtes taget i brug.  

 Ved de i §§ 12, 13 og 15 nævnte syn skal den oprindelige  

 godkendelsesskrivelse og tilsynsbogen forevises.
Stk. 2.  Politimesteren (politidirektøren) fastsætter  

 den sagkyndiges honorar for syning af et forlystelsesapparat.
Honoraret  

 tillige med eventuelle befordringsudgifter samt alle udgifter, der måtte være  

 forbundet med tilvejebringelsen af erklæring fra statsprøveanstalten eller et  

 teknologisk institut, afholdes af indehaveren af apparatet og erlægges, inden  

 politiets godkendelse meddeles, og inden apparatet tages i brug.
For det i §  

 13 omhandlede eftersyn, der foretages af polititjenestemænd, erlægges intet  

 honorar.
For udlevering af tilsynsbog erlægges et gebyr på 5 kr., der  

 indføres i den for markedspas førte journal under iagttagelse af  

 bestemmelserne i § 71 i cirkulære nr. 33 af 24. februar 1960 om  

 politimesterembedernes kasse- og regnskabsvæsen m.v.
IV.
Tilsyn.
§ 17.  På markeds- og dyrskuepladser bør der i så vidt  

 omfang som muligt føres virksomt polititilsyn.
Politiet bør herunder have  

 opmærksomheden henvendt på, at stadeplads kun indehaves af personer, som er i  

 besiddelse af markedspas, medmindre de er hjemmehørende i politikredsen, at  

 der ikke af de personer, som kun er i besiddelse af markedspas, udøves nogen  

 næring, til hvilken der ifølge næringslovgivningen udkræves næringsadkomst,  

 og at der ikke fra telte og lignende drives erhvervsmæssig utugt.
Stk. 2.  Om gebyr for polititilsyn,  

 bespisningsgodtgørelse og vederlag for arbejde med tilrettelæggelse af  

 markeder, dyrskuer og lignende gælder de i justitsministeriets cirkulære nr.  

 175 af 12. august 1938 jfr. cirkulære nr. 145 af 5. juli 1951 og cirkulære  

 nr. 33 af 24. februar 1960 §§ 61-66, og i cirkulære nr. 105 af 9. juni 1939  

 herom givne regler.
Størrelsen af den hver enkelt markedsrejsende påhvilende  

 betaling for polititilsyn m.v. fastsættes af politimesteren  

 (politidirektøren) således, at den samlede udgift, opgjort efter disse  

 regler, fordeles på de markedsrejsende efter antallet af disse.
 Stk. 3.  Også kriminalpolitiet bør i så vidt omfang som  

 muligt føre et virksomt polititilsyn ved markeder, dyrskuer og lignende,  

 navnlig med hensyn til efterlyste personer, personer med polititilhold,  

 omrejsende alfonser og spillere, personer, der driver erhvervsmæssig utugt  

 m.v.
 § 18.  De i dette cirkulære nævnte blanketter  

 rekvireres hos rigspolitichefen.
 § 19.  Nærværende cirkulære træder i stedet for  

 justitsministeriets cirkulære nr. 197 af 29. september 1959.
 Justitsministeriet, den 30. april 1964.
 Hans Hækkerup.
 /Borg Hansen.
