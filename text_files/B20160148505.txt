Bekendtgørelse om Trafik- og Byggestyrelsens gebyrer på byggeområdet I medfør af § 25 F, stk. 4, i byggeloven, jf. lovbekendtgørelse nr. 1178 af 23. september 2016, fastsættes efter bemyndigelse i henhold til § 31 D, stk. 1:
 Anvendelsesområde m.v.
 § 1. Denne bekendtgørelse fastsætter bestemmelser om Trafik- og Byggestyrelsens gebyr for byggeskadeforsikring.
 Stk. 2. Forsikringsselskaber betaler gebyrer efter satserne i denne bekendtgørelse.
Betaling af gebyrer § 2. Til dækning af Trafik- og Byggestyrelsens udgifter til bearbejdning af oplysninger om eftersyn og kontrol i henhold til byggelovens § 25 F, stk. 3, betaler forsikringsselskaberne et gebyr til Trafik- og Byggestyrelsen for bebyggelse omfattet af forsikringspligt efter byggelovens § 25 A.
 Stk. 2. Forsikringsselskaberne skal for hver måned indberette opkrævningsgrundlag for antallet af tegnede byggeskadeforsikringer til Trafik- og Byggestyrelsen senest den 10. dag i den efterfølgende måned.
 Stk. 3. Gebyret anført i stk. 1 opkræves en gang om måneden af Trafik- og Byggestyrelsen med en betalingsfrist på 30 dage på baggrund af forsikringsselskabernes indberetning som angivet i stk. 2.
 Stk. 4. Gebyret anført i stk. 1 udgør 0 kr.
Klageadgang § 3. Afgørelser truffet af Trafik- og Byggestyrelsen efter denne bekendtgørelse kan ikke indbringes for transport-, bygnings- og boligministeren.
Ikrafttræden § 4. Bekendtgørelsen træder i kraft den 1. januar 2017.
