Klage  

 over brystforstørrende operation Nævnet lagde vægt på, at patienten ifølge journalen  

 blev informeret om tre forskellige operationstyper, henholdsvis brystløft,  

 indsætning af protese og en kombination af de to operationer.
 Det fremgår af Sundhedsstyrelsens vejledning af 6.  

 januar 2000, at der er skærpede krav til den patientinformation, der skal  

 gives  

 forud for kosmetiske indgreb, idet patienter, der ønsker kosmetiske indgreb,  

 som regel ikke har en helbredsforringende sygdom.
Videre fremgår det af vejledningen, at kosmetiske  

 indgreb i alle tilfælde tilsiger fyldestgørende information om det pågældende  

 indgreb, herunder hvilke realistiske forventninger patienten kan have til  

 resultatet af indgrebet og om risikoen for komplikationer og bivirkninger,  

 herunder senfølger/langtidskomplikationer.
Lægen skal således informere  

 patienten om det forventede behandlingsresultat ved det pågældende indgreb.
Nævnet fandt, at speciallægen ikke i tilstrækkelig grad  

 informerede patienten om det forventede resultat af operationen.
Nævnet fandt  

 således, at han burde have foreslået patienten en anden operation, da der var  

 en meget stor sandsynlighed for, at brysthuden vil give sig, så brysterne  

 ville  

 komme til at hænge endnu mere efter indgrebet, og forskellen på brysterne  

 ville  

 blive endnu større.
 Nævnet fandt ikke anledning til kritik af den tekniske  

 udførelse af operationen og den efterfølgende behandling med en stram bandage  

 for at undgå, at proteserne tyngede alt for meget i huden.
