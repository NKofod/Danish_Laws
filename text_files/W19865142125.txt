 Udtalt, at nogle indlæg fra amtsrådets partier i amtskommunens årlige  

 redegørelse (en pjece) for indholdet af årsbudgettet og budgetoverslagene  

 havde karakter af politiske udtalelser, der retter sig mod kommunalvalget.
Videre uddtalt, at det faldt uden for kommunens opgave at yde støtte  

 til publikationer med et sådant indhold.
Det var i den forbindelse uden  

 betydning, om alle de i kommunevalget deltagende lister haved haft mulighed  

 for at bidrage til pjecen.
Besvarelse af spørgsmål nr.
S 162 stillet af folketingsmedlem Lenger (VS)  

 til indenrigsministeren den 25. oktober 1985.
 Spørgsmål:
Finder ministeren, at Frederiksborg amtsråd er berettiget til for  

 skatteydermidler at udgive en pjece om amtskommunen, hvori kun de partier,  

 der er repræsenteret i amtsrådet, kommer til orde? Svar:
 Som nævnt i mit foreløbige svar af 6. november 1985 ville jeg vende  

 tilbage til det stillede spørgsmål, når Frederiksborg amtsråd havde haft  

 lejlighed til at udtale sig om den konkrete sag.
Frederiksborg amtsråd har over for mig henvist til bestemmelsen i § 39,  

 stk.2, i lov om kommunernes styrelse, hvorefter en kort redegørelse for  

 indholdet af årsbudgettet og budgetoverslagene skal udsendes til kommunens  

 beboere eller inddrykkes i lokalpressen.
Amtsrådet har opfyldt denne  

 lovbestemmelse ved i oktober måned 1985 at udsende en husstandsomdelt  

 brochure, som indeholder oplysninger om budgettet og budgetoverslagene og om  

 amtsrådets aktiviteter i almindelighed.
Amtsrådet har oplyst, at der i september måned blev indkaldt bidrag fra  

 amtsrådsmedlemmerne om deres syn på budgettet og dets tilblivelse samt  

 eventuelt om planerne i budgetoverslagene.
Der blev således kun rettet  

 henvendelse til de politikere, der har deltaget i budgetbehandlingen som  

 medlemmer af amtsrådet, og det var ikke muligt at rette henvendelse til  

 repræsentanter for de kandidatlister, som har opstillet til amtsrådsvalget  

 den 19. november 1985, da anmeldelsesfristen for listerne udløb den 5.  

 november 1985.
 Det er min opfattelse, at partiindlæggene i den nævnte pjece har karakter  

 af politiske udtalelser, der retter sig mod kommunalvalget.
Det falder uden for kommunens opgave at yde finansiel støtte til  

 publikationer med et sådant indhold.
Dette har jeg meddelt Frederiksborg  

 amtsråd.
 Det er i denne forbindelse uden betydning, om alle de i valget deltagende  

 lister har haft mulighed for at bidrage til pjecen.
