 VI MARGRETHE DEN ANDEN, af Guds Nåde Danmarks Dronning,  

 gør vitterligt: Folketinget har vedtaget og Vi ved Vort samtykke stadfæstet  

 følgende lov:
§ 1.  Kulturfondens formål er at støtte og opmuntre en  

 levende og aktiv kulturudvikling i alle dele af det danske samfund ved at give økonomisk støtte til § 2.  Til de i § 1 nævnte formål yder staten et årligt  

 tilskud til Kulturfonden.
Beløbet fastsættes på de årlige finanslove.  

 Kulturfonden kan herudover modtage midler, f.eks. tips- og lottomidler.  

 Beløb, der ikke anvendes i et år, kan overføres til næste finansår.
 Stk. 2.  Kulturfondens administrations- og  

 sekretariatsudgifter afholdes af statskassen.
 § 3.  Af Kulturfondens samlede årlige  

 tilskudsbevilling skal mindst 2/3 anvendes til initiativer, hvortil der fra  

 ikkestatslig side ydes medfinansiering på mindst 50 pct. af udgifterne.  

 Kulturfonden kan anvende indtil 1/3 af sine bevillinger til initiativer, hvor  

 den statslige finansiering overstiger 50 pct. af udgifterne.
§ 4.  Kulturfonden ledes af en bestyrelse på syv  

 medlemmer, som udpeges af kulturministeren.
Bestyrelsen foretager uddeling af  

 fondens midler.
 Stk. 2.  Kulturministeren udpeger formanden.
 Stk. 3.  Bestyrelsens medlemmer beskikkes for 3 år.  

 Umiddelbar genbeskikkelse kan ikke finde sted.
 Stk. 4.  Afgår et medlem inden beskikkelsesperiodens  

 udløb, foretages nybeskikkelse kun for den resterende del af  

 beskikkelsesperioden, og den pågældende kan ikke umiddelbart genbeskikkes.
 Stk. 5.  Afgørelser om fordeling af støtte træffes af  

 Kulturfondens bestyrelse og kan ikke indbringes for kulturministeren eller  

 anden administrativ myndighed.
 Stk. 6.  Bestyrelsen aflægger årligt regnskab og  

 beretning til kulturministeren.
 Stk. 7.  Kulturministeren kan fastsætte nærmere regler  

 for Kulturfondens virksomhed, regnskabsaflæggelse m.v.
 § 5.  Loven om Kulturfonden træder i kraft den 1.  

 januar 1994.
Givet på Christiansborg Slot, den 22.  

 december 1993 Under Vor Kongelige Hånd og Segl MARGRETHE R.
