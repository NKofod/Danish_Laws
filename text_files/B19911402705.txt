I medfør af §§ 35 og 51, stk. 4, i lov om jagt og vildtforvaltning, jf. lovbekendtgørelse nr. 801 af 11. december 1987 fastsættes:
Formål § 1.  Bekendtgørelsen har til formål at sikre Roskilde  

 Vig samt dele af de omkringliggende landarealer som jagtfrit område af hensyn  

 til bl.a. rastende ande- og vadefugle samt områdets bynære beliggenhed.
Afgrænsning § 2.  Roskilde Vildtreservat i Roskilde Amt omfatter  

 som angivet på kortbilag:
a.
Søterritoriet øst og sydøst for en ret linje fra Veddelev Hage  

 beliggende 70 m nordvest for det vestligste punkt af skellet mellem matr. nr.  

 11 l og 12 k , Veddelev by, Himmelev, til det nordøstligste  

 punkt på Tugholt og herfra følgende højeste, daglige vandstandslinje til det  

 punkt, hvor det nordøstlige skel for Skt.
Hans Hospitals kirkegård i  

 forlænget linie rammer kysten.
b.
De landarealer, der mod nord, øst og syd er beliggende på strækningen  

 mellem de i litra a. beskrevne skel ved Veddelev Hage og Skt.
Hans Hospitals  

 kirkegård, i en bredde af 50 m, mod øst dog ikke længere end til  

 Frederiksborgvej.
c.
Matr. nr. 11 l og 11 k , Veddelev by, Himmelev.
Reservatbestemmelser § 3.  På vildtreservatets område er det forbudt at  

 udøve jagt eller på anden måde at ombringe, indfange eller forjage svømme- og  

 vadefugle.
 Stk. 2.  På det i § 2, litra a., nævnte vandområde er  

 færdsel med ladt skydevåben forbudt.
 § 4.  På det i § 2, litra a., nævnte vandområde er  

 sejlads med motordrevet fartøj med højere hastighed end 10 knob forbudt.
 § 5.  Det er forbudt at ødelægge eller indsamle æg.
Dispensation § 6.  Skov- og Naturstyrelsen kan, når særlige forhold  

 taler derfor, dispensere fra bestemmelserne i §§ 3, 4 og 5.
Straf og ikrafttrædelse § 7.  Overtrædelse af bestemmelserne i §§ 3, 4 og 5  

 straffes med bøde, medmindre strengere straf er forskyldt efter den øvrige  

 lovgivning.
 § 8.  Bekendtgørelsen træder i kraft den 1. august  

 1991.
