(Til stiftsøvrighederne) I medfør af § 24 i lov nr. 268 af 22. maj 1986 om folkekirkens  

 kirkebygninger og kirkegårde afholder menighedsrådet sammen med en  

 bygningskyndig årligt syn over kirken og kirkegården.
Provsten og en  

 bygningskyndig person, der er valgt af provstiudvalget, deltager med ikke  

 over 3 års mellemrum i synet, jf. § 26.
 Ifølge lovens § 32 fastsættes bestemmelser om ydelse af vederlag, diæter  

 og befordringsgodtgørelse til deltagere i synsforretninger af  

 kirkeministeren.
 I medfør af nævnte bestemmelse fastsættes herved følgende regler, der  

 tillige finder anvendelse ved syn over præsteboliger, jf. § 2 i  

 bekendtgørelse nr. 128 af 3. marts 1989 om provstiudvalgenes virksomhed.
 § 1.  Der ydes vederlag til bygningskyndige deltagere  

 i synsforretninger over kirker og præsteboliger efter takster, der fastsættes  

 af kirkeministeren.
 § 2.  Der ydes time- og dagpenge m.v. i henhold til  

 aftale mellem Finansministeriet og tjenestemændenes centralorganisationer.
 § 3.  Der ydes befordringsgodtgørelse efter de regler,  

 der er fastsat for statens tjenestemænd.
 § 4.  Bygningskyndige deltagere, der oppebærer time-  

 og dagpenge i medfør af § 2, kan ikke samtidig modtage andre diæter.
 § 5.  Vederlag, time- og dagpenge m.v. og  

 befordringsgodtgørelse i henhold til §§ 1-3 afholdes af vedkommende  

 kirkekasse.
Kirkeministeriet, den 17. april 1989 P.M.V.
 E.B.
