Kendelse fra Pressenævnet i sag nr.  

 4/1999 Vordingborg Idræts Forenings 3. hold har ved (en af  

 spillerne) klaget til Pressenævnet over spisesedlen, forsiden og en  

 artikel bragt i Vordingborg Dagblad den 13. januar 1999 samt over en artikel  

 den 15. januar 1999, idet holdet mener, at god presseskik er tilsidesat.
 Bladet indeholdt på forsiden følgende  

 notits:
"Vild og vovet Vordingborgfest Hvis der var lige så meget krudt i Vordingborg  

 Idræts Forenings tredjehold på grønsværen, som  

 når holdet holder afslutningsfest, så det skidt ud for  

 modstanderne i rækken.
 Men nu er der jo også forskel på at halse  

 svendende og stønnende rundt efter en læderkugle og så  

 forlyste sig med en god omgang strip og body-tequila sammen med gutterne i  

 klubhuset.
 Og at folkene på tredjeholdet forstår at  

 feste, kan det ganske land forvisse sig om i det nyeste nummer af "Super  

 Rapport" i en reportage under overskriften "Vild og vovet i Vordingborg".
 Else-Marie  L.  Sørensen, formand for Vordingborg  

 Idræts Forening, er knapt så begejstret for reklamen   så  

 nu overvejer bestyrelsen at stramme op om afslutningsfester i klubhuset.
 I hvert fald hvis der er en fotograf i nærheden.
 SIDE 11".
 Side 11 var forsiden af sektion 2, hvor overskriften til  

 artiklen, der fyldte øverste halvdel af siden var "3. holdet er  

 bedre til strip end til fodbold".
 I artiklen hed det bl.a.:
 "Hvis den entusiasme, som træner og spillere  

 på Vordingborg Idræts Forenings 3. hold lagde for dagen i  

 forbindelse med den årlige afslutningsfest i klubhuset, var blevet  

 brugt på grønsværen, var det nok blevet til andet end en  

 middelmådig placering midt i rækken   men nu er der jo også  

 forskel på strip og fodbold.
 Og fræk strip for alle pengene, det var hvad  

 træner (navn) og hans tropper indhallerede både visuelt og i  

 fysisk nærkontakt af tredje grad.
 Beviset leveres i det seneste nummer af bladet "Super  

 Rapport" under overskriften "Vild og vovet i Vordingborg".
Let genkendelige Til overflod er det ikke bare stripper-pigerne  Dina og  

  René, der er let genkendelige   det er " fodbolddrengene,  

 Vordingborgs svar på Chippendales, med en godt pløret  

 træner i spidsen for festlighederne ", så sandelig  

 også.
 Monstro, at én enkelt eller to ikke alene er  

 vågnet op med almindelige, gode gammeldags tømmermænd.
 Efter at "Super Rapport" er kommet på gaden, kan det  

 da være, at de moralske også melder sig, hvis lillemor eller  

 kæresten ser de nydelige fotos i sex-magasinet.
Formanden: Uheldigt Else-Marie  L.  Sørensen, formand for Vordingborg  

 Idræts Forening, er ikke ubetinget taknemmelige for den  

 landsdækkende reklame, Vordingborg Idræts Forening har fået  

 i "Super Rapport":
 - Jeg synes, at det er uheldigt, at Vordingborg  

 Idræts Forenings navn er med i dét her.
Slikkede og suttede Normalt koster et strip-show med " heftige  

 afklædningsnumre  og body-tequila for alle pengene" 6.000 kroner.
 Men Chippendales-drengene fra 3. holdet fik lov til at "  

 slikke salt, sutte ungpige-bryster og drikke tequila " for 1.000 kroner   mod  

 at "Super Rapport" måtte fotografere under løjerne og  

 offentliggøre resultatet i bladet.
Og som bladet noterer, blev " de dribleglade gutter  

 underholdt med et par dybdepirrende afklædningsnumre.. sådan  

 fester fodbold-drenge på Sydsjælland"." Som illustration til artiklen bragtes i faximile uddrag af  

 reportagen i "Super Rapport".
 Teksten til reportagen lød:
 "Party Patruljen på banen igen:
VILD OG VOVET I VORDINGBORG Efter en kort kunstpause er de frække party-piger i  

 vælten igen Første stop på strip-turen var Vordingborg  

 på Sjælland Hvor fodboldklubbens 3. hold fejrede våd  

 afslutningsfest Inviteret var også stipperne dejlige  Dina og  

 frække  René Som underholdt de dribleglade gutter med et par  

 dybdepirrende afklædningsnumre Efterfulgt af bodytequilaer til både forsvar,  

 midbane, angreb og en godt pløret træner Så nåede de frække party-piger til  

 Vordingborg på Sydsjælland, hvor mørkhårede  

  René og lyslokkede  Dina gav den hele barmen   og mere til   til det  

 lokale 3. Holds afslutningsfest anno 1998.
 Fodbolddrengene, Vordingborgs svar på Chippendales,  

 med en godt pløret træner i spidsen for festlighederne, tog vel  

 imod de unge underholdere, som kvitterede med et par saftige, dybdepirrende  

 stripshows, hvor alle klude behørigt blev smidt.
Da tøsernes heftige afklædningsnumre var til  

 ende, var det blevet tid for body-tequilaer.
Med struttende babser og  

 strittende vorter, satte  Dina sig tilrette på et bord og lod de  

 tørstige drenge komme til fadet.
Og så blev der ellers slikket  

 salt, suttet ungpige-bryster og drukket tequila for alle pengene.
Sådan  

 fester fodbolddrenge på Sydsjælland." Samme faximile blev anvendt på bladets spiseseddel i  

 forbindelse med teksten: "Fodboldspillere til strip-fest".
 Den 15. januar 1998 bragtes ligeledes samme faximile   i  

 mindre størrelse   som illustration til en artikel med overskriften  

 "Der snakkes mens blad-salget stiger Afslutningsfesten i Vordingborg  

 IFs klubhus med strip og body-tequila har skabt debat i lokalsamfundet".
 Klagerne har anført, at det var meget "sjovt", at  

 billederne af festen blev bragt i "Super Rapport", idet de vidste, at bladet  

 kun udkom til et lille publikum, hvor man normalt ikke går og  

 råber op om, at man har købt bladet.
 Klagerne har anført, at de kun har givet "Super  

 Rapport" tilladelse til at tage billeder og bringe dem, men ikke har givet  

 Vordingborg Dagblad lov til at "bruge" dem og skabe en historie.
 Klagerne har videre anført, at "Super Rapport" ikke  

 har givet bladet ret til at bruge billederne til deres artikel.
 Bladet har i en udtalelse anført, at klagerne ikke  

 har krav på at blive spurgt i forbindelse med ny  

 offentliggørelse af allerede offentliggjort materiale, og anvendelsen  

 af billedcitatet er udelukkende et anliggende mellem bladet og "Super  

 Rapport".
 Klagerne har selv indvilget i   og betalt for   at lade  

 sig fotografere til "Super Rapport", som er offentligt til salg i enhver  

 kiosk, så holdet har meget kontant fraskrevet sig retten til  

 privatlivets fred i den forbindelse.
 Bladet har videre anført, at sagen har principiel  

 offentlig interesse i lokalsamfundet, hvilket fremgår af udtalelserne  

 fra idrætsforeningens formand.
 Bladet har endelig anført, at det forhold, at  

 klagerne har betalt et medie for at dække en begivenhed ikke er  

 ensbetydende med, at andre medier dermed skulle være udelukket fra at  

 omtale pågældende.
 I sagens behandling har følgende  

 nævnsmedlemmer deltaget: Axel Kierkegaard, Aage Lundgaard, Kaare R.  

 Skou og Ole Askvig.
 Pressenævnet udtaler:
 Pressenævnet bemærker indledningsvis, at  

 nævnet ikke har kompetence til at behandle spørgsmål om,  

 hvorvidt bladet har overtrådt ophavsretlige regler i relation til  

 bladet "Super Rapport".
 Pressenævnet bemærker videre, at en gengivelse  

 af et andet medies reportage må ske på en måde, der ikke  

 indebærer tilsidesættelse af god presseskik.
 Ved at give tilladelse til, at "Super Rapport" måtte  

 optage og bringe billeder fra festen, måtte klagerne være  

 forberedt på den offentlige omtale, der kunne komme, efter at "Super  

 Rapport" var udkommet.
 Da kopien af "Super Rapport" i denne sag blev anvendt til  

 at illustrere klagernes medvirken i bladet "Super Rapport", finder  

 nævnet, at offentliggørelsen i Vordingborg Dagblad ikke var i  

 strid med god presseskik.
 Afsagt den 24. februar 1999.
