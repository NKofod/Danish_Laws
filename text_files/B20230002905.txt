Bekendtgørelse om ikrafttræden af bestemmelser i lov om ændring af søloven og lov om mortifikation af værdipapirer vedrørende digital skibsregistrering I medfør af § 5, stk. 1, i lov nr. 526 af 7. juni 2006 om ændring af søloven og forskellige andre love (Digital skibsregistrering, pant, udlæg m.v. i fiskerirettigheder, fordeling af bjærgeløn og skibes hjemsted), § 3 i lov nr. 205 af 5. marts 2019 om ændring af søloven og lov om mortifikation af værdipapirer (Digital skibsregistrering) og § 7, stk. 2, i lov nr. 569 af 10. maj 2022 om ændring af selskabsloven, søloven, lov om tjenester i informationssamfundet, herunder visse aspekter af elektronisk handel, og forskellige andre love (Styrket grænseoverskridende håndhævelse over for tjenesteudbydere etableret i øvrige EU-lande m.v.) fastsættes efter bemyndigelse i henhold til § 1, stk. 1, nr. 8, i bekendtgørelse nr. 261 af 23. marts 2020 om henlæggelse af visse beføjelser til Søfartsstyrelsen og om klageadgang m.v. og efter forhandling med justitsministeren:
 § 1. § 1, nr. 2-9, nr. 12-16, nr. 19-22, nr. 23, med undtagelse af sølovens § 46 c og § 46 d, nr. 24 og 26, i lov nr. 526 af 7. juni 2006 om ændring af søloven og forskellige andre love (Digital skibsregistrering, pant, udlæg m.v. i fiskerirettigheder, fordeling af bjærgeløn og skibes hjemsted) sættes i kraft.
 § 2. § 1 og § 2 i lov nr. 205 af 5. marts 2019 om ændring af søloven og lov om mortifikation af værdipapirer (Digital skibsregistrering) sættes i kraft.
 § 3. § 2, nr. 2, og nr. 4-9, i lov nr. 569 af 10. maj 2022 om ændring af selskabsloven, søloven, lov om tjenester i informationssamfundet, herunder visse aspekter af elektronisk handel, og forskellige andre love (Styrket grænseoverskridende håndhævelse over for tjenesteudbydere etableret i øvrige EU-lande m.v.) sættes i kraft.
 § 4. Bekendtgørelsen træder i kraft den 16. januar 2023.
