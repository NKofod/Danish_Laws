Bekendtgørelse om ændring af bekendtgørelse om betaling for kontrol af foder og foderstofvirksomheder § 1 I bekendtgørelse nr. 1723 af 21. december 2006 om betaling for kontrol af foder og foderstofvirksomheder foretages følgende ændringer:
 1. Indledningen affattes således:
»I medfør af § 1, stk. 3, nr. 11, i lov om foderstoffer, jf. lovbekendtgørelse nr. 762 af 29. juni 2006, § 1 i midlertidig bevillingslov for finansåret 2008 af 19. december 2007, og efter bemyndigelse fastsættes:« 2. § 1, affattes således:
»Foderstofvirksomheder, der er godkendt eller registreret efter bekendtgørelse om foder og foderstofvirksomheder, skal betale afgifter og gebyrer som fastsat i bilag 1 til dækning af Plantedirektoratets udgifter til administration og kontrol m.m. i henhold til bekendtgørelse om foder og foderstofvirksomheder, bekendtgørelse om pesticidrester i foderstoffer, Europa-Parlamentets og Rådets forordning (EF) nr. 999/2001 af 22. maj 2001 om fastsættelse af regler for forebyggelse af, kontrol med og udryddelse af visse transmissible spongiforme encephalopatier, som senest ændret ved Kommissionens forordning nr. 1292/2005/EF af 5. august 2005 for så vidt angår foder, Europa-Parlamentets og Rådets forordning (EF) nr. 178/2002 af 28. januar 2002 om generelle principper og krav i fødevarelovgivningen, om oprettelse af Den Europæiske Fødevaresikkerhedsautoritet og om procedurer vedrørende fødevaresikkerhed, som senest ændret ved Kommissionens forordning (EF) nr. 575/2006 af 7. april 2006, Europa-Parlamentets og Rådets forordning nr. 1774/2002/EF af 3. oktober 2002 om sundhedsbestemmelser for animalske biprodukter, som ikke er bestemt til konsum, som senest ændret ved Kommissions forordning (EF) nr. 1192/2006 af 4. august 2006, Europa-Parlamentets og Rådets forordning (EF) nr. 1829/2003 af 22. september 2003 om genetisk modificerede fødevarer og foderstoffer som senest ændret ved Kommissionens forordning (EF) nr. 641/2004 af 6. april 2004, Europa-Parlamentets og Rådets forordning (EF) nr. 1830/2003 af 22. september 2003 om sporbarhed og mærkning af genetisk modificerede organismer og sporbarhed af fødevarer og foder fremstillet af genetisk modificerede organismer og om ændring af direktiv 2001/18/EF, Europa-Parlamentets og Rådets forordning (EF) nr. 1831/2003 af 22. september 2003 om fodertilsætningsstoffer som senest ændret ved Kommissionens forordning (EF) nr. 378/2005 af 4. marts 2005, samt Europa-Parlamentets og Rådets forordning (EF) nr. 183/2005 af 12. januar 2005 om krav til foderstofhygiejne.« § 2 Bekendtgørelsen træder i kraft den 1. januar 2008.
