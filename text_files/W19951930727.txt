 I denne artikel behandles spørgsmålet om bevisvurdering ved ændret  

 forklaring i sager om anerkendelse af ulykkestilfælde efter  

 arbejdsskadeforsikringsloven.
 I denne artikel behandles spørgsmålet om bevisvurdering ved ændret  

 forklaring i sager om anerkendelse af ulykkestilfælde efter  

 arbejdsskadeforsikringsloven.
- - - Ved Højesterets dom af 11. januar 1993 er det fastslået, at der ved et  

 ulykkestilfælde i arbejdsskadeforsikringslovens forstand forstås »en  

 tilfældig, af den forsikredes vilje uafhængig, pludselig udefra kommende  

 indvirkning på legemet, som har en påviselig beskadigelse af dette til  

 følge.« (* 1) Afgørelsen af, om der foreligger et ulykkestilfælde i en  

 arbejdsskadeforsikringsssag træffes normalt på grundlag af følgende akter:
 En anmeldelse udfyldt af arbejdsgiver eller undertiden af tilskadekomne  

 selv, en lægeerklæring, der er udarbejdet i tilslutning til anmeldelsen, og  

 tilskadekomnes besvarelse af et spørgeskema fra Arbejdsskadestyrelsen  

 og/eller fra forsikringsselskabet, hvor der er tegnet lovpligtig  

 arbejdsskadeforsikring.
I hovedparten af ulykkessager er der ikke tvivl om, hvorvidt der er sket  

 et ulykkestilfælde i lovens forstand.
Særligt i sager om anerkendelse af  

 løfteskader opstår der imidlertid hyppigt bevismæssig tvivl om, hvorvidt der  

 er indtrådt en forsikringsbegivenhed, der kan anerkendes som ulykkestilfælde.
Nye oplysninger Der fremkommer i flere tilfælde som led i anken og efter sagens behandling  

 og afgørelse i Arbejdsskadestyrelsen nye oplysninger om det faktiske  

 hændelsesforløb fra tilskadekomne, dennes partsrepræsentant, arbejdsgiveren,  

 forsikringsselskabet eller andre.
Der må derfor foretages en bevismæssig  

 vurdering af disse oplysninger, ved Ankestyrelsens afgørelse af, om det kan  

 anses for tilstrækkeligt sandsynliggjort, at der har foreligget et  

 ulykkestilfælde i arbejdsskadeforsikringslovens forstand.
Praksis Ankestyrelsens praksis er tidligere beskrevet i Social Meddelelse SM  

 U-3-88. I denne sag fandt An-kestyrelsen, at et anmeldt rygtilfælde i maj  

 1984 ikke kunne anerkendes som en arbejdsskade i  

 arbejdsskadeforsikringslovens forstand.
 Ankestyrelsen henviste til, at der ved bedømmelsen af, om tilfældet kunne  

 henføres under arbejdsskadeforsikringsloven, måtte lægges mest vægt på de  

 oplysninger om hændelsesforløbet, som fremgik af den skriftlige anmeldelse,  

 tilskadekomnes svar på forsikringsselskabets spørgeskema og hendes brev til  

 Sikringsstyrelsen (nu Arbejdsskadestyrelsen).
 Af disse beskrivelser fremgik det ikke, at tilskadekomne skulle have været  

 udsat for et ulykkestilfælde, eller hvad dermed kunne ligestilles, i  

 forbindelse med rygsmerternes opståen.
 Ved afgørelsen kunne Ankestyrelsen således ikke lægge vægt på den ændrede  

 beskrivelse af hændelsesforløbet, som tilskadekomne efterfølgende havde  

 givet.
 Tilskadekomne anlagde sag mod Ankestyrelsen ved Østre Landsret.
 Under domsforhandlingen tilkendegav landsretten efter votering, at  

 tilskadekomne ikke havde løftet bevisbyrden for, at den ryglidelse, hun havde  

 pådraget sig, var en arbejdsskade i arbejdsskadeforsikringslovens forstand.  

 Retten lagde herved vægt på, at tilskadekomne/sagsøgeren efterfølgende havde  

 uddybet og ændret sin forklaring vedrørende årsagen til skadens opståen.  

 Landsretten henstillede derfor til tilskadekomne, at hun hævede sagen,  

 hvilket hun gjorde.
Siden 1988 har Ankestyrelsen haft mange lignende sager til behandling.
Der  

 kan bl.a. henvises til SM U-15-94, sag nr. 5.
 I denne sag fandt Ankestyrelsen, at et forløftningstilfælde ikke kunne  

 anerkendes som et ulykkestilfælde efter lovens § 9, nr. 1.
 Ankestyrelsen lagde ved afgørelsen til grund, at der efter beskrivelsen i  

 anmeldelsen, i lægeerklæring I og i spørgeskemaet fra forsikringsselskabet,  

 ikke ved den anmeldte lejlighed var tale om en udefra kommende, pludselig  

 indtrædende begivenhed med skadelig påvirkning til følge.
 Der var således ikke indtruffet et ulykkestilfælde i lovens forstand.
Ankestyrelsen lagde afgørende vægt på, at tilskadekomne oprindelig på  

 spørgsmålet om, hvad der skete ved den pågældende lejlighed, som efter hendes  

 mening havde forårsaget lidelsen, havde oplyst, at det kunne hun ikke svare  

 på.
Kvinden havde endvidere oplyst, at der ikke indtraf noget, som afveg fra  

 arbejdets sædvanlige gang.
 Ankestyrelsen kunne således ikke lægge vægt på den ændrede beskrivelse af  

 hændelsesforløbet, som tilskadekomnes forbund efterfølgende havde givet i et  

 brev til Arbejdsskadestyrelsen.
Folketingets Ombudsmand En del af disse afviste anerkendelsessager bliver indbragt for  

 Folketingets Ombudsmand, der i sine svar ofte har tilkendegivet, at  

 ombudsmandsinstitutionen er et mindre egnet forum for afklaring af eventuelle  

 bevisspørgsmål, bl.a. fordi Ombudsmanden i almindelighed ikke har mulighed  

 for at afhøre vidner i sagen, da han behandler klager på et skriftligt  

 grundlag.
 Ombudsmanden har endvidere bemærket, at den endelige afgørelse af, hvad  

 der skete ved den anmeldte lejlighed, og om hændelsesforløbet retligt kan  

 karakteriseres som en ulykke, henhører under domstolene.
Senere sager Siden Ankestyrelsen i marts 1988 udsendte den ovenfor nævnte Sociale  

 Meddelelse SM U-3-88 har der været anlagt en del sager mod styrelsen ved  

 Østre Landsret med påstand om, at styrelsen skulle anerkende en anmeldt  

 hændelse som et ulykkestilfælde på grundlag af en ændret forklaring om  

 hændelsesforløbet.
 Alle disse sager er blevet hævet, efter at Landsretten har tilkendegivet,  

 at Ankestyrelsen ved en eventuel dom ville blive frifundet.
 Det er fremhævet i tilkendegivelserne, at Landsretten ved bevisvurderingen  

 må tillægge de først afgivne oplysninger om hændelsesforløbet afgørende  

 betydning.
Afsluttende bemærkninger Ved vurderingen af om der er beskrevet et ulykkestilfælde gælder de  

 almindelige bevisbyrderegler, dvs. at det er den, der rejser  

 erstatningskravet, der som udgangspunkt skal bevise eller sandsynliggøre, at  

 der er indtruffet et ulykkestilfælde i arbejdsskadeforsikringslovens  

 forstand.
Bevisbyrden lettes dog ved, at Arbejds-skadestyrelsen og  

 Ankestyrelsen medvirker ved fremskaffelse af de nødvendige oplysninger til  

 sagens afgørelse.
 Hvis det efter de første forklarin-ger i sagen ikke er tilstrækkeligt  

 sandsynliggjort, at der er sket et ulykkestilfælde i lovens forstand, vil  

 der, hvis de senere forklaringer må betegnes som ændrede forklaringer i  

 forhold til de oprindelige beskrivelser af hændelsesforløbet, med støtte i  

 Østre Landsrets tilkendegivelser blive lagt vægt på de forklaringer, som  

 tidsmæssigt ligger tættest på hændelsestidspunktet.
 Det er derfor af afgørende betydning for den bevismæssige vurdering af  

 sagerne, at de nærmere omstændigheder ved den anmeldte hændelse er beskrevet  

 så præcist og på et så tidligt tidspunkt i sagsforløbet som muligt.
 (* 1) Højesteretsdommen er trykt i Ugeskrift for Retsvæsen 1993, side 226  

 med kommentarer i Ugeskrift for Retsvæsen 1993, afdeling B, side 220.  

 Ankestyrelsen har i SM U-1-93 orienteret om sagen.
