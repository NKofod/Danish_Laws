Cirkulære om morarente ved forsinket betaling eller tilbagebetaling af løn, pension m.v.
 Efter at der ved lov nr. 658 af 21. december 1977 om renter ved forsinket  

 betaling m.v. er blevet indført morarenteregler, gældende generelt for rente  

 af pengekrav på formuerettens område, skal man på given foranledning anmode  

 ministerier og styrelser om at ville forholde efter denne lovs bestemmelser  

 og i øvrigt i overensstemmelse med retningslinierne i dette cirkulære i  

 tilfælde af forsinket udbetaling af ydelser, der udspringer af et  

 ansættelsesforhold i statens, folkeskolens eller folkekirkens tjeneste.
Loven om renter ved forsinket betaling er optrykt som bilag.
Om lovens  

 bestemmelser bemærkes følgende:
1.a.
Ifølge lovens § lo finder loven anvendelse på pengekrav, som  

 forfalder den 1. juli 1978 eller senere.
b.
Morarenter ydes ved forsinket betaling til alle ansatte i staten,  

 folkeskolen og folkekirken, d.v.s. såvel tjenestemænd, overenskomstansatte  

 som personer ansat på andre vilkår.
c.
Der betales morarenter ved forsinket udbetaling af ydelser af enhver  

 art, d.v.s. løn, pension m.v.
d.
Betaling af morarenter forudsætter, at forsinkelsen med hovedkravet er  

 opstået på grund af forhold på administrationens side.
2.a.
Ifølge lovens § 3, stk. 1, skal rente betales fra forfaldsdatoen,  

 hvis denne er fastsat i forvejen.
b.
Såfremt der ikke er fastsat en forfaldsdato, skal der ifølge lovens §  

 3, stk. 2, betales rente, når der er gået en måned efter den dag, da  

 fordringshaveren har afsendt eller fremsat anmodning om betaling med  

 angivelse af, at manglende betaling medfører pligt til at betale rente.
c.
For så vidt angår andre ydelser end den faste løn eller pension, f.eks.  

 overtidsbetaling, natpenge o.lign., der kun kan beregnes på grundlag af  

 særlig indberetning, afhænger det af praksis ved den enkelte  

 styrelse/institution, om forfaldsdagen kan siges at være »fastsat i forvejen« med den virkning, at også sådanne ydelser  

 vil være omfattet af § 5, stk. 1.
d.
Da morarenter kun skal betales af forfaldne pengekrav, vil lovens bestemmelser ikke få betydning i aftale/overenskomstfornyelsessituationer.  

 Så længe der forhandles, løber opsagte aftaler/overenskomster uændret videre,  

 og kravet på de nye ydelser forfalder ikke, før ny aftale/overenskomst er indgået tillige med vedtagelse om, pr. hvilken dato de nye lønninger samt efterbetalinger skal komme til udbetaling (forfaldsdagen).
e.
Ifølge lovens § 4, stk. 1, skal der, hvis fordringshaverens forhold  

 hindrer betaling, ikke betales rente, så længe hindringen varer.
3.a.
For så vidt angår ydelser, der er forfaldet den 1. juli 1978 eller  

 senere, erlægges morarenter uopfordret samtidig med en efterbetaling fra og  

 med nærværende cirkulæres dato.
b.
Morarenter betales efter påkrav for så vidt angår ydelser, der er  

 forfaldet efter den 1. juli 1978, og hvor efterbetaling har fundet sted i  

 perioden indtil nærværende cirkulæres dato.
 4. Ifølge lovens § 5 fastsættes renten til en årlig  

 rente, der svarer til den til enhver tid fastsatte officielle diskonto med et  

 tillæg på 2 pct.
Diskontoens størrelse fra 1. juli 1978 og indtil nærværende cirkulæres  

 dato fremgår af nedenstående oversigt: +++OPSTILBEG +++OPSTILSLUT Oplysninger om diskontoens størrelse kan i øvrigt fås ved henvendelse til  

 Kongeriget Danmarks Hypotekbank og Finansforvaltning.
 Det bemærkes i den forbindelse, at der ikke skal beregnes renters rente.
 5. Ved betaling af morarenter er der ikke tale om  

 vederlag for personligt arbejde i tjenesteforhold, jfr. § 43 i  

 kildeskatteloven (lovbekendtgørelse nr. 453 af 9. oktober 1972), og der  

 består således ikke indeholdelsespligt.
 6. Principielt består der en forpligtelse til at  

 betale rente, uden at krav derom er fremsat, ved en hvilken som helst  

 forsinkelse i udbetalingen af en ydelse, der kan henføres til § 3, stk. 1,  

 d.v.s. hvor forfaldsdagen er fastsat i forvejen.
I praksis antages det imidlertid, at dersom der er tale om forsinkelse med  

 et stort beløb eller en forsinkelse af længere varighed, således at rentebeløbet ikke vil være af en ganske ubetydelig  

 størrelsesorden, betales morarenter uopfordret, medens ubetydelige rentebeløb  

 betales efter påkrav.
 7. Opmærksomheden henledes på den 5-årige  

 forældelsesfrist i lov nr. 274 af 22. december 1908 om forældelse af visse  

 fordringer, der dog på grund af skæringsdatoen 1. juli 1978 i nærværende  

 cirkulære først kan blive aktuel 5 år efter denne data.
 8. Vedrørende det offentliges krav på tilbagebetaling  

 af for meget udbetalt løn, pension m.v. bemærkes, at tilbagesøgningskrav af  

 denne art vil være omfattet af lovens § 1, sammenholdt med § 3, stk. 2,  

 således at der først skal betales rente, når der er gået 1 måned efter at  

 fordringshaveren har fremsat anmodning om tilbagebetaling med angivelse af,  

 at manglende betaling medfører pligt til at betale rente.
P.
M.
V.
K.
J.
Christensen / Inge Pridal Lov om renter ved forsinket betaling m.v.
 § 1.  Loven gælder for rente af pengekrav på  

 formuerettens område, jfr. dog § 8.
 Stk. 2.  Loven finder kun anvendelse, hvis andet ikke er  

 aftalt eller følger af handelsbrug eller anden sædvane eller er bestemt ved  

 eller i henhold til lov, jfr. dog § 7.
 § 2.  Der skal ikke betales rente for det tidsrum, der  

 ligger forud for forfaldsdagen, jfr. dog § 1, stk. 2.
 § 3.  Rente skal betales fra forfaldsdagen, hvis denne  

 er fastsat i forvejen.
Stk. 2.  I andre tilfælde skal der betales rente, når  

 der er gået 1 måned efter den dag, da fordringshaveren har afsendt eller  

 fremsat anmodning om betaling med angivelse af, at manglende betaling  

 medfører pligt til at betale rente.
Har fordringshaveren afsendt eller  

 fremsat anmodningen på en månedsdag, som ikke findes i den følgende måned,  

 skal skyldneren betale rente fra denne måneds sidste dag.
Skyldneren skal dog  

 ikke betale rente for det tidsrum, der ligger forud for modtagelsen af  

 anmodningen.
 Stk. 3.  Uanset stk. 1 og 2 skal der tidligst betales  

 rente, når der er gået 1 måned efter den dag, hvor skyldneren var i stand til  

 at indhente de oplysninger, som må anses for nødvendige for at bedømme  

 kravets berettigelse og størrelse.
 Stk. 4.  Uanset stk. 2 og 3 skal der senest betales  

 rente fra den dag, da fordringshaveren begyndte retsforfølgning til betaling  

 af gælden.
 Stk. 5.  Hvor særlige forhold begrunder det, kan retten  

 bestemme, at rente skal betales fra et tidligere eller senere tidspunkt.
§ 4.  Hvis fordringshaverens forhold hindrer betaling,  

 skal der ikke betales rente, så længe hindringen varer.
Dette gælder, uanset  

 det er aftalt, at gælden forrentes forud for forfaldsdagen.
 Stk. 2.  Hvis rimelig hensyntagen til fordringshaveren  

 efter hindringens særlige beskaffenhed kræver, at skyldneren indsætter  

 beløbet i bank eller sparekasse, skal han betale fordringshaveren, hvad der  

 ville være indvundet herved.
§ 5.  Renten efter forfaldsdagen fastsættes til en  

 årlig rente, der svarer til den til enhver tid fastsatte officielle diskonto  

 med et tillæg på 2 pct.
Hvor særlige forhold begrunder det, kan retten  

 bestemme, at der skal betales en højere eller lavere rente.
 § 6.  Kunne fordringshaveren på andet grundlag kræve  

 højere rente, bevarer han retten hertil.
§ 7.  § 5 kan ikke fraviges til skade for en skyldner  

 ved aftale, som en erhvervsdrivende indgår i sit erhverv, når den  

 erhvervsdrivendes ydelse hovedsagelig er bestemt til ikke-erhvervsmæssig  

 anvendelse for skyldneren og den erhvervsdrivende vidste eller burde vide  

 dette.
Den erhvervsdrivende har bevisbyrden for, at en aftale, han har  

 indgået, ikke er omfattet af 1. pkt.
 Stk. 2.  Vedtagelse i de aftaler, der er nævnt i stk. 1,  

 om, at skyldneren efter forfaldsdagen i stedet for eller i tillæg til rente  

 skal betale en løbende provision eller lignende, er ikke bindende for  

 skyldneren i det omfang, summen af rente og provision overstiger renten efter  

 § 5.
Stk. 3.  Skal skyldneren for det tidsrum, der ligger forud for forfaldsdagen, betale en fast eller variabel rente,  

 der, eventuelt med tillæg af en løbende provision eller lignende, er højere  

 end den rente, der er nævnt i § 5, 1. pkt., bevarer fordringshaveren dog  

 retten til den højere rente m. v. efter forfaldsdagen.
 Stk. 4.  Stk. 1-3 gælder ikke for aftaler, der indgås af  

 banker, sparekasser, andelskasser samt realkreditinstitutter, der er godkendt  

 af staten.
 § 8.  Hvis pengekrav uden for formuerettens område  

 ikke betales i rette tid, skal rente som nævnt i § 5, 1. pkt., betales fra  

 den dag, da fordringshaveren begyndte retsforfølgning til betaling af gælden.
 Stk. 2.  § 3, stk. 5, § 4, stk. 1, § 5, 2. pkt., og § 6  

 gælder også for pengekrav uden for formuerettens område.
§ 9.  Fører lovbestemmelser om rente for særlige krav  

 til en lavere rente end den, der er nævnt i § 5, 1. pkt., skal skyldneren dog betale den der nævnte rente fra den dag, da fordringshaveren begyndte  

 retsforfølgning til betaling af gælden. § 5, 2. pkt., finder tilsvarende  

 anvendelse.
 § 10.  Loven finder anvendelse på pengekrav, som  

 forfalder den 1. juli 1978 eller senere.
 Stk. 2.  § 7 finder også anvendelse på aftaler, der er  

 indgået før den 1. juli 1978, hvis kravet forfalder den 1. juli 1978 eller  

 senere.
 Stk. 3.  § 38 i lov nr. 102 af 6. april 1906 om køb, som  

 ændret ved lov nr. 212 af 26. april 1973, og §§ 6 og 62 i lov nr. 146 af13.  

 april 1938 om gældsbreve, som ændret ved lov nr. 212 af 26. april 1973,  

 ophæves.
§ 11.  Loven gælder ikke for Færøerne og Grønland, men  

 kan ved kgl. anordning sættes i kraft for disse landsdele med de afvigelser, som de særlige  

 fæerøske og grønlandske forhold tilsiger.
 Givet på Amalienborg, den 21. december  

 1977.
Under Vor Kongelig Hånd og Segl MARGRETHE R.
