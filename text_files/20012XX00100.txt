Skriftlig fremsættelse (8. februar  

 2002) Skatteministeren Herved tillader jeg mig for Folketinget at  

 fremsætte:
 Forslag til lov om ændring af  

 ejendomsværdiskatteloven og andre skattelove (Loft over  

 ejendomsværdiskatten og ejendomsværdiskat ved flytning).
(Lovforslag nr.
L 100).
 Formålet med lovforslaget er at indføre et  

 loft over ejendomsværdiskatten.
Regeringen har indført et skattestop, der som  

 udgangspunkt indebærer, at regeringen ikke vil hæve nogen skat  

 eller afgift.
Med dette lovforslag gennemføres skattestoppet på  

 ejendomsværdiskatteområdet.
 Loftet over ejendomsværdiskatten betyder, at  

 grundlaget for ejendomsværdibeskatningen for den samme ejendom i den  

 samme stand med den samme ejer ikke vil kunne stige udover det grundlag, der  

 fremgår af den automatiske forskudsregistrering for 2002.
 Uanset om ejendomsmarkedet fortsat vil være  

 stigende, vil boligejerne herefter være sikre på, at  stigninger  

 i handelsværdierne ikke vil udløse stigende  

 ejendomsværdiskattebetaling.
 Hvis boligejeren bygger om eller flytter, kan der ske  

 stigninger i ejendomsværdiskatten for den enkelte skatteyder, men der  

 er tale om stigninger, der er forudsigelige for boligejeren.
Loftet udgør først og fremmest et loft over  

 beregningsgrundlaget for ejendomsværdiskatten.
Alle boligejere er  

 sikret, at grundlaget for beregning af ejendomsværdiskatten ikke kan  

 overstige den værdi, der indgår i forskudsregistreringen for  

 2002. Den værdi, der indgår i forskudsregistreringen, er  

 vurderingen for 2001 med tillæg af 5 pct.
Den 5 pct.-stigning, der er indregnet i  

 forskudsgrundlaget, er en gennemsnitlig stigning for hele landet.
I nogle  

 områder stiger ejendomspriserne ikke helt så meget, og i visse  

 områder er priserne endog faldende.
For disse områder vil loftet  

 over beregningsgrundlaget være den faktiske vurdering for 2002.
Loftet over beregningsgrundlaget betyder, at  for den  

 enkelte ejendom kan ejendomsværdiskatten ikke opgøres på  

 et højere grundlag.
Dette skaber sikkerhed for boligejerne.
 Hvis vurderingen efterfølgende falder, så  

 ejendomsværdien kommer under loftet, falder beregningsgrundlaget og  

 dermed ejendomsværdiskatten.
Ved efterfølgende stigninger, er boligejeren  

 sikret, at beregningsgrundlaget aldrig kan overstige det opgjorte loft.
Dette  

 betyder, at boligejeren altid ved, hvor meget  beregningsgrundlaget og dermed  

 ejendomsværdiskatten maksimalt kan udgøre.
Ved salg af en ejendom indtræder den nye ejer i den  

 tidligere ejers beregningsgrundlag.
Fremtidige stigninger i selve  

 ejendomsværdierne vil således heller ikke i forbindelse med salg  

 bevirke en højere ejendomsværdibeskatning for den enkelte  

 ejendom.
Køberen ved inden købet, hvor stort  

 beregningsgrundlaget for den enkelte ejendom er.
Det giver også nye  

 ejere større sikkerhed ved køb.
 Den nye ejer overtager ikke de særlige nedslag som  

 den tidligere ejer har haft bl.a. fordi ejendommen var erhvervet før  

 1. juli 1998.
Lovforslaget ændrer ikke de  

 begrænsningsregler, der gælder ved opgørelsen af  

  ejendomsværdiskatten.
Store stigninger i vurderingen som ikke har  

 udløst stigning i ejendomsværdiskatten i senest 2002 vil dog  

 ikke udløse stigninger efter 2002.
Som en særlig overgangsordning i  

 ejendomsværdiskatteloven er den indkomstafhængige nedslagsprocent  

 for pensionister blevet indfaset over en årrække.
Indfasningen  

 skulle afsluttes i 2003 med en nedslagsprocent på 6. Det  

 foreslås, at nedslagsprocenten fastfryses på 2002-niveauet, dvs.  

 5 pct.
For udenlandske ejendomme anvendes handelsprisen i stedet  

 for den offentlige vurdering.
For ejendomme, der beskattes efter  

 statsskattelovens lejeværdiregler anvendes markedslejen.
Loftet  

 opgøres for disse ejendomme efter en forenklet model, hvor  

 årsopgørelsen for 2001 anvendes i stedet for  

 forskudsregistreringen, og hvor om-, til- og nybygninger indgår med  

 værdien i opførselsåret.
Der er tale om et begrænset  

 antal ejendomme med atypiske forskudsregistreringer.
 Desuden har lovforslaget til formål, at sikre, at  

 ejere af en fast ejendom, der flytter fra en ejendom til en anden ikke skal  

 betale dobbelt ejendomsværdiskat, og at ejendomsværdiskat  ikke  

 skal betales af ubeboelige ejendomme.
Ved flytning fra  en ejendom foreslås, at der alene  

 skal betales ejendomsværdiskat af den gamle bolig indtil udflytningen,  

 og at ejendomsværdiskat af den nye bolig først skal betales fra  

 indflytningen.
Ved sommerhuse, hvor sæsonen ikke varer hele året,  

 er det fundet uhensigtsmæssigt at lægge vægt på ind-  

 og udflytning.
Endvidere foreslås, at der ikke skal betales  

 ejendomsværdiskat af ubeboelige ejendomme.
Loftet over ejendomsværdiskatten skønnes i  

 2002 at medføre et provenutab på ca. 150 mill. kr.
Hele  

 provenutabet vedrører kommunerne, heraf 2/3 kommunerne og 1/3  

 amtskommunerne.
For finansåret 2002 skønnes der ikke at  

 fremkomme et provenutab.
I 2003 skønnes provenutabet at udgøre  

 ca. 0,6 mia. kr. under forudsætning af, at ejendomsvurderingerne i  

 gennemsnit stiger 3 pct. i 2003.
Ophævelsen af ejendomsværdiskat ved  

 fraflytning mv. skønnes at medføre et årligt provenutab  

 på ca. 50 mill. kr.
Hele provenutabet vedrører kommunerne, heraf  

 2/3 primærkommunerne og 1/3 amtskommunerne.
For finansåret 2002  

 skønnes lovforslaget at medføre et provenutab på ca. 40  

 mill. kr.
Lovforslaget skønnes samlet at medføre  

 engangsudgifter for Told og Skat på mellem 15 og 20 mill. kr. til  

 edb-udvikling.
Dertil kommer årlige driftsudgifter på 200.000  

 kr.
 Det foreslås, at lovændringerne får  

 virkning fra og med indkomståret 2002. De foreslåede  

 ændringer af vurderingsloven har dog virkning fra den1. januar  

 2001.
 Idet jeg i øvrigt henviser til lovforslagets  

 bemærkninger, skal jeg anbefale forslaget til Folketingets velvillige  

 behandling.
