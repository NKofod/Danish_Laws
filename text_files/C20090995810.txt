Indkomstoversigt for fastsættelse af børne- og ægtefællebidrag i 2010 1. indledning Som det fremgår af Familiestyrelsens vejledning om børne- og ægtefællebidrag, udsender styrelsen hvert år en indkomstoversigt for fastsættelse af børne- og ægtefællebidrag i det kommende år.
Familiestyrelsen har i denne oversigt for 2010 fastsat nedenstående vejledende indkomstbeløb.
Oversigten indeholder også for 2010 oplysninger om størrelsen af de fleste bidrag, der kan fastsættes efter lov om børns forsørgelse.
 For yderligere information om regler og praksis for fastsættelse af bidrag henvises der til Familiestyrelsens vejledning om børne- og ægtefællebidrag  navnlig pkt. 6.1. om vejledende retningslinjer for fastsættelse af børnebidrag og pkt. 7.1. om vejledende retningslinjer for fastsættelse af ægtefællebidrag.
2. børnebidrag 2.1. Normalbidraget Pensionsstyrelsen har for 2010 fastsat størrelsen af normalbidraget til 1.170 kr. om måneden.
 Normalbidraget består af et grundbeløb og et tillæg, der i 2010 er følgende:
  Grundbeløbet: 12.432 kr. årligt (6.216 kr. halvårligt og 1.036 kr. om måneden).
  Tillægget: 1.608 kr. årligt (804 kr. halvårligt og 134 kr. om måneden).
 Der henvises til pkt. 6.1.1.1. i Familiestyrelsens vejledning om børne- og ægtefællebidrag.
2.2. Forhøjet børnebidrag Der henvises til pkt. 6.1.1.2. i Familiestyrelsens vejledning om børne- og ægtefællebidrag 2.3. Uddannelsesbidrag Der henvises til pkt. 6.1.2. i Familiestyrelsens vejledning om børne- og ægtefællebidrag.
2.4. Konfirmations- og beklædningsbidrag I 2010 er det normale konfirmationsbidrags- og beklædningsbidrag 3.108 kr. (3 gange normalbidragets grundbeløb). De forhøjede bidrag er 4.144 kr. (4 gange normalbidragets grundbeløb) og 5.180 kr. (5 gange normalbidragets grundbeløb).
 Der henvises til pkt. 6.1.3. i Familiestyrelsens vejledning om børne- og ægtefællebidrag.
2.5. Fødselsbidrag og barselsbidrag Pensionsstyrelsen har for 2010 fastsat størrelsen af fødselsbidraget til 711 kr.
Størrelsen af barselsbidraget er fastsat til 1.240 kr. om måneden.
 Der henvises til pkt. 6.1.4. i Familiestyrelsens vejledning om børne- og ægtefællebidrag.
2.6. Dåbs- og navngivningsbidrag I 2010 er et dåbs- og navngivningsbidrag 1.036 kr.
 Der henvises til pkt. 6.1.5. i Familiestyrelsens vejledning om børne- og ægtefællebidrag.
2.7. Barnets indkomst Er barnets indkomst i 2010 ca. 5.000 kr. om måneden, kan et børne- eller uddannelsesbidrag, der er fastsat til normalbidraget bortfalde.
 Hvis et bidrag er fastsat højere end normalbidraget, kan bidraget blive nedsat, hvis barnet har en indkomst, der er ca. 4.000 kr. om måneden.
 Er et bidrag fastsat højere end normalbidraget, kan bidraget efter en konkret vurdering normalt kun bortfalde, hvis barnet har en indkomst, der er væsentligt overstiger ca. 5.000 kr. om måneden.
 Der henvises til pkt. 6.1.6. i Familiestyrelsens vejledning om børne- og ægtefællebidrag.
3. Ægtefællebidrag 3.1. Lav indkomst hos bidragsbetaleren Hvis bidragsbetaleren har en lav indkomst, vil statsforvaltningen normalt ikke fastsætte et bidrag, da bidragsbetaleren skal have mulighed for at forsørge sig selv.
Overstiger bidragsbetalerens årlige indkomst i 2010 ikke ca. 250.000 kr., bør der ikke fastsættes bidrag.
 Er bidragsbetalerens indkomst i 2010 mellem ca. 250.000 kr. og ca. 270.000 kr. om året, fastsætter statsforvaltningen skønsmæssigt bidraget til et mindre beløb end ellers.
 Statsforvaltningen vil som udgangspunkt ikke fastsætte et bidrag så højt, at bidragsbetalerens bruttoindkomst  efter fradrag af ægtefællebidrag samt bidrags- og forsørgelsespligter over for børn  bringes ned under ca. 250.000 kr. om året.
 Der henvises til pkt. 7.1.2. i Familiestyrelsens vejledning om børne- og ægtefællebidrag.
3.2. Bidragsmodtagerens behov for bidrag (bidragsloftet) 3.2.1. Bidragsmodtagerens indkomst Hvis bidragsmodtageren i 2010 har en årlig indkomst på ca. 260.000 kr. til ca. 300.000 kr. eller derover, anses bidragsmodtagerens økonomiske forhold for at være så gode, at bidragsmodtageren ikke har et rimeligt behov for bidrag.
Statsforvaltningen vil i en sådan situation normalt afslå at fastsætte bidrag.
 Der henvises til pkt. 7.1.3.1. i Familiestyrelsens vejledning om børne- og ægtefællebidrag.
3.2.2. Betydningen af bidragsbetalerens indkomst Hvis bidragsbetalerens indkomst er under ca. 700.000 kr. om året, fastsætter statsforvaltningen normalt bidraget skønsmæssigt sådan, at bidragsmodtagerens samlede indkomst inklusive bidrag ligger i den nedre halvdel af intervallet  det vil sige ca. 260.000 kr. til ca. 280.000 kr. om året.
 Overstiger bidragsbetalerens indkomst ca. 7-800.000 kr. om året, fastsætter statsforvaltningen normalt bidraget skønsmæssigt sådan, at bidragsmodtagerens samlede indkomst inklusive bidrag ligger i den øvre halvdel af intervallet  det vil sige ca. 280.000 kr. til ca. 300.000 kr. om året.
 Har bidragsbetaleren en meget høj indkomst, kan der være grundlag for at fastsætte bidrag, selvom bidragsmodtagerens samlede indkomst derved overstiger ca. 300.000 kr. om året.
 Overstiger bidragsbetalerens indkomst ca. 1,1 til 1,2 mio. kr. om året, fastsætter statsforvaltningen normalt bidraget skønsmæssigt sådan, at bidragsmodtagerens samlede indkomst inklusive bidrag er ca. 300.000 kr. til ca. 320.000 kr. om året.
 Har bidragsbetaleren en væsentlig højere indkomst, kan statsforvaltningen efter en konkret vurdering fastsætte bidrag sådan, at bidragsmodtagerens samlede indkomst inklusive bidrag overstiger ca. 320.000 kr. om året.
 Der henvises til pkt. 7.1.4. i Familiestyrelsens vejledning om børne- og ægtefællebidrag.
3.3. Lav indkomst hos bidragsmodtageren Familiestyrelsen har for 2010 fastsat en fiktiv indkomst til ca. 105.000 kr. om året (8.750 kr. om måneden).
 Der henvises til pkt. 7.1.6. i Familiestyrelsens vejledning om børne- og ægtefællebidrag.
