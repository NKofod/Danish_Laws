Betænkning afgivet af Arbejdsmarkedsudvalget den 15. marts  

 2006 Betænkning over Forslag til lov om ændring af lov om  

 arbejdsmiljø (Begrænsning af arbejdsgiverens strafansvar og skærpelse  

 af straffene for visse overtrædelser, der begås af ansatte m.v.) [af  

 beskæftigelsesministeren (Claus Hjorth Frederiksen)] 1. Ændringsforslag Beskæftigelsesministeren har stillet 4 ændringsforslag til lovforslaget.
2. Udvalgsarbejdet Lovforslaget blev fremsat den 5. oktober 2005 og var til 1.  

 behandling den 3. november 2005. Lovforslaget blev efter 1. behandling  

 henvist  

 til behandling i Arbejdsmarkedsudvalget.
Møder Udvalget har behandlet lovforslaget i 8 møder.
Høring Et udkast til lovforslaget har inden fremsættelsen været sendt i  

 høring, og beskæftigelsesministeren sendte den 21. juli 2005 dette udkast til  

 udvalget, jf. alm. del  bilag 146 (folketingsåret 2004-05, 2. samling).  

 Den 5.  

 oktober 2005 sendte beskæftigelsesministeren de indkomne høringssvar og et  

 notat herom til udvalget.
Skriftlige henvendelser Udvalget har i forbindelse med udvalgsarbejdet modtaget  

 skriftlige henvendelser fra:
3F  


  

 Esbjerg og Byggefagenes Samvirke i Ribe Amt  

, 3F  

 Industri og Service København, 3F  

 Kolding, 3F,  

 Lager-, Post- og Servicearbejdernes Forbund, 3F  

 Slagelse, 3F,  

 Social- og Miljøpolitisk Sekretariat, Elmer & Partnere, Fagligt Ansvar, Kurt Kløve Sørensen, Solrød Strand, Metal København, Murersvendenes Fagforening af 1919, Rejsearbejdere.dk og Samarbejdsudvalget for Sikkerhed og Miljø i  

 København/Frederiksberg og Københavns Amt.
 Beskæftigelsesministeren har over for udvalget kommenteret de  

 skriftlige henvendelser.
Deputationer Endvidere har følgende mundtligt over for udvalget redegjort for  

 deres holdning til lovforslaget:
3F  

 Esbjerg og Byggefagenes Samvirke i Ribe Amt, 3F  

 Horsens, 3F  

 Industri og Service København, 3F  

 Kolding, 3F,  

 Lager-, Post- og Servicearbejdernes Forbund, 3F  

 Nordjylland, 3F  

 Rymarken Århus, 3F  

 Slagelse, 3F,  

 Social- og Miljøpolitisk Sekretariat, 3F  

 Transport, Logistik & Byg, Benny Rosberg, advokat, København, Fagligt Ansvar, Metal København, Murersvendenes Fagforening af 1919 og Samarbejdsudvalget for Sikkerhed og Miljø  

 København/Frederiksberg og Københavns Amt.
Spørgsmål Udvalget har stillet 26 spørgsmål til beskæftigelsesministeren  

 til skriftlig besvarelse, som denne har besvaret.
Nogle af udvalgets  

 spørgsmål  

 og beskæftigelsesministerens svar herpå er optrykt i bilag 2 til  

 betænkningen.
3. Lovforslagets mulige erstatningsretlige  

 konsekvenser Ekspertmøde Udvalget afholdt den 1. februar 2006 et lukket ekspertmøde hvor  

 lovforslagets mulige konsekvenser i forhold til henholdsvis  

 arbejdskadesikringsloven og erstatningsansvarsloven blev belyst gennem oplæg  

 fra Peter Nisbeth, Landsorganisationen i Danmark, Thomas Philbert Nielsen,  

 Dansk Arbejdsgiverforening, Preben Hansen, Arbejdsskadestyrelsen og Henrik  

 Øe,  

 Justitsministeriet.
Efter oplæggene besvarede oplægsholderne spørgsmål fra  

 udvalgets medlemmer.
Beskæftigelsesministeren var ligeledes til stede under  

 mødet.
Udtalelse fra beskæftigelsesministeren Beskæftigelsesministeren har over for udvalget oplyst, at det  

 ikke er hensigten med lovforslaget at ændre på arbejdsgiveres eller ansattes  

 erstatningsretlige ansvar eller på ansattes muligheder for at få erstatning.  

 Det er alene hensigten at ændre på de strafferetlige regler i  

 arbejdsmiljøloven.
Arbejdsskadestyrelsen  som er den ansvarlige myndighed inden  

 for arbejdsskadeområdet  har oplyst, at styrelsen vurderer, at  

 lovforslaget  

 ikke vil få konsekvenser for mulighederne for at få erstatning efter  

 arbejdsskadesikringsloven.
Justitsministeriet  som er ansvarligt for  

 erstatningsansvarsloven  vurderer, at indførelsen af den foreslåede  

 begrænsning af arbejdsgiverens strafansvar ikke vil ændre mulighederne for at  

 få erstatning efter erstatningsansvarsloven i forhold til i dag.
I forbindelse med de mange spørgsmål til lovforslaget, de mange  

 deputationer i udvalget og ekspertmødet den 1. februar 2006 har der været  

 foretaget en grundig juridisk analyse af de problemstillinger, som  

 lovforslaget  

 har givet anledning til.
Dette gælder ikke kun de arbejdsmiljøretlige  

 aspekter,  

 men også de strafferetlige, arbejdsretlige og erstatningsretlige aspekter.  

 Lovforslaget vurderes ikke at indebære utilsigtede konsekvenser inden for  

 andre  

 områder.
4. Indstillinger og politiske bemærkninger Et  

  

 flertal  

  

 i udvalget  

 (V, DF og KF) indstiller lovforslaget til  

  

 vedtagelse  

  

 med de stillede ændringsforslag.
Et  

  

 mindretal  

  

 i  

 udvalget (S, RV, SF og EL) indstiller lovforslaget til  

  

 forkastelse  

  

 ved 3. behandling.
Mindretallet stemmer dog for de  

 stillede ændringsforslag.
Socialdemokratiets, Det Radikale Ventres, Socialistisk  

 Folkepartis og Enhedslistens medlemmer af udvalget finder, at det vil være et  

 alvorligt tilbageskridt for arbejdsmiljøet, hvis arbejdsgiveren ikke længere  

 er  

 ansvarlig for de overtrædelser af arbejdsmiljølovgivningen, som sker i  

 virksomheden.  

 Det er partiernes opfattelse, at lovforslaget vil være med til at underminere  

 en fortsat udvikling af sikkerhedskulturen på de enkelte virksomheder.  

 Lovforslaget udhuler arbejdsgiverens ansvar for at sikre et sundt og sikkert  

 arbejdsmiljø. Arbejdsgiveren har fordelen af virksomhedens driftsresultat, og  

 arbejdsgiveren har via sin ledelsesret ansvaret og muligheden for at sikre,  

 at  

 et sundt og sikkert arbejdsmiljø bliver et ansættelsesvilkår.
Straffereglerne  

 i  

 dag er med til at mindske risikoen for sløseri med sikkerhedskulturen.
Lovforslaget vil gøre det vanskeligere at opklare og  

 retsforfølge overtrædelser af arbejdsmiljøloven.
Hidtil har politiet og  

 arbejdstilsynet  

 blot skulle undersøge, om der er sket en overtrædelse af  

 arbejdsmiljølovgivningen,  

 og om der har været handlet uagtsomt i virksomheden.
Fremover skal det  

 efterforskes, hvem der er ansvarlig for lovovertrædelsen.
Dermed bliver  

 konflikten ført ind på arbejdspladsen.
Straffesagerne vil blive vanskeligere  

 at  

 opklare, mere tidkrævende og omkostningstunge.
Der er risiko for, at  

 medarbejderne og ledelsen skal til at vidne mod hinanden for selv at undgå at  

 blive straffet.
Det vil ikke være fremmende for et bedre arbejdsmiljø  

 fremover.  

 I dag er medarbejderne ikke sigtede, og de har derfor pligt til at udtale  

 sig.  

 Det vil alt sammen betyde, at der vil være færre sager, som kan sluttes med  

 et  

 bødeforelæg, og flere sager, som ender i en egentlig retssag eller må opgives  

 på grund af uklare beviser for, hvem der er ansvarlig for lovovertrædelsen.
Partierne tillægger det dog stor betydning, at det i  

 lovforslaget fremhæves, at arbejdsgiveren fortsat skal føre effektivt tilsyn.  

 Det er altså ikke nok at udlevere sikkerhedsudstyr eller sende de ansatte på  

 sikkerhedskursus.
Som udgangspunkt har en arbejdsgivers tilsyn ikke været  

 effektivt, hvis en medarbejder kan udføre arbejdet i strid med  

 arbejdsmiljølovgivningen.  

 Derfor forventes det, at efterforskningen i arbejdsmiljøsager vil komme til  

 at  

 omfatte andet, end om arbejdsgiveren f.eks. kan fremvise en bekræftelse fra  

 medarbejderen på, at der er udleveret sikkerhedsudstyr eller givet  

 instruktion.
Arbejdsgiveransvaret i arbejdsmiljøloven er i dag identisk med  

 straffebestemmelser i en lang række særlove.
Virksomheden straffes, hvis  

 ledelsen  

 eller de ansatte gør noget strafbart på arbejdet.
Med forslaget skabes et i  

 strafferetten helt ukendt system, hvor virksomhedens ansvar bliver gjort  

 afhængigt af ledelsens ansvar.
Partierne ser ingen grund til at lempe  

 arbejdsgiverens almindelige ansvar netop på arbejdsmiljøområdet.
 På baggrund af beskæftigelsesministerens erklæring om, at  

 lovforslaget ikke vil ændre lønmodtageres mulighed for at få erstatning for  

 arbejdsskader efter erstatningsansvarsloven og arbejdsskadesikringsloven, vil  

 partierne følge udviklingen i erstatningssager meget nøje og løbende bede  

 ministeren  

 redegøre herfor over for Arbejdsmarkedsudvalget.
 Siumut, Tjóðveldisflokkurin, Fólkaflokkurin og Inuit Ataqatigiit  

 var på tidspunktet for betænkningens afgivelse ikke repræsenteret med  

 medlemmer  

 i udvalget og havde dermed ikke adgang til at komme med indstillinger eller  

 politiske udtalelser i betænkningen.
 En oversigt over Folketingets sammensætning er optrykt i  

 betænkningen.
5. Ændringsforslag med bemærkninger Ændringsforslag Af  

 	  

  

 beskæftigelsesministeren,  

  

 tiltrådt af  

  

 udvalget:
Til § 1 1)  

  

 Efter nr. 8 indsættes som nyt  

 nummer:
»01.  

  

 I  

  

 § 83, stk. 2,  

  

 ændres »§ 82, stk. 3 og 4«  

 til: »§ 82, stk. 4 og 5«.« [Redaktionel ændring] Til § 2 2)  

  

 I  

  

 stk. 1  

  

 ændres »1. januar« til: »28. april«.
[Udskudt ikrafttræden] 3)  

  

 I  

  

 stk. 3  

  

 indsættes efter »nr. 5-10«: »og 01«.
[Konsekvens af ændringsforslag nr. 1] 4)  

  

 I  

  

 stk. 3  

  

 ændres »1. januar« til: »28. april«.
[Udskudt ikrafttræden] Bemærkninger Til nr. 1 og 3 Af redaktionelle grunde skal henvisningen til § 82, stk. 3 og 4,  

 i § 83, stk. 2, ændres til § 82, stk. 4 og 5.
Til nr. 2 og 4 Ikrafttrædelsestidspunktet for lovforslaget er blevet udskudt,  

 idet Arbejdsmarkedsudvalget mellem 1. og 2. behandling af lovforslaget har  

 ønsket de erstatningsretlige aspekter af lovforslaget belyst yderligere.
Charlotte Antonsen (V)   

 Erling Bonnesen (V) fmd.  

 Tina Nedergaard (V)   

 Marion Pedersen (V)   

 Jens Vibjerg (V)   

 Bent Bøgsted (DF)   

 Colette L.
Brix (DF)   

 Jakob Axel Nielsen (KF)   

 Tom Behnke (KF)   

 Thomas Adelskov (S)   

 Kim Mortensen (S) nfmd.  

 Jytte Andersen (S)   

  

 Lise von Seelen (S)   

 Lone Møller (S)   

 Elisabeth Geday (RV)   

 Ole Sohn (SF)   

 Jørgen Arbo‑Bæhr (EL) Siumut, Tjóðveldisflokkurin, Fólkaflokkurin og Inuit  

 Ataqatigiit havde ikke medlemmer i udvalget.
Folketingets sammensætning Venstre, Danmarks Liberale Parti (V) 52 Enhedslisten (EL) 6 Socialdemokratiet (S) 47 Siumut (SIU) 1 Dansk Folkeparti (DF) 24 Tjóðveldisflokkurin (TF) 1 Det Konservative Folkeparti (KF) 18 Fólkaflokkurin (FF) 1 Det Radikale Venstre (RV) 17 Inuit Ataqatigiit (IA) 1 Socialistisk Folkeparti (SF) 11 Bilag 1 Oversigt over bilag vedrørende L 14 Bilagsnr.
Titel 1 Høringssvar og høringsnotat, fra beskæftigelsesministeren 2 Henvendelse af 28/9-05 fra  

 3F  

 Esbjerg og Byggefagenes Samvirke i  

 Ribe Amt 3 Henvendelse af 13/10-05 fra Samarbejdsudvalget for  

 Sikkerhed og Miljø i København/Frederiksberg og Københavns Amt 4 Henvendelse af 17/10-05 fra  

 3F  

 Industri og Service København 5 Henvendelse af 21/10-05 fra Metal København 6 Materiale udleveret under foretrædet 26/10-05 fra  

 3F  

 Esbjerg og Byggefagenes Samvirke i  

 Ribe Amt 7 Henvendelse af 26/10-05 fra Murersvendenes Fagforening af  

 1919 8 Henvendelse af 25/10-05 fra Fagligt Ansvar 9 Udkast til tidsplan for udvalgets behandling af  

 lovforslaget 10 Henvendelse af 1/11-05 fra  

 3F, Social- og Miljøpolitisk Sekretariat 11 Tidsplan for udvalgets behandling af lovforslaget 12 Henvendelse af 8/11-05 fra  

 3F  

 Slagelse 13 Henvendelse af 16/11-05 fra Metal København 14 Henvendelse af 15/11-05 fra  

 3F  

 Kolding og  

 3F  

 Horsens 15 Materiale udleveret i forbindelse med foretræde 16/11-05  

 fra Metal København 16 Henvendelse af 22/11-05 fra  

 3F, Lager-, Post- og Servicearbejdernes  

 Forbund 17 Materiale udleveret under foretrædet 23/11-05 fra Murersvendenes  

 Fagforening af 1919 18 Ændringsforslag fra beskæftigelsesministeren 19 Henvendelse af 28/11-05 fra Rejsearbejdere.dk 20 1. udkast til betænkning 21 Henvendelse af 17/11-05 fra Metal København 22 Notat om forsvarlige arbejdsmetoder fra beskæftigelsesministeren 23 Udskrift af dom i arbejdsmiljøsag 24 Henvendelse af 11/12-05 fra Kurt Kløve Sørensen, Solrød  

 Strand 25 Henvendelse af 9/1-06 fra Rejsearbejdere.dk 26 Ekspertmøde den 1. februar 2006 kl. 10.00 27 Ekspertmøde den 1. februar 2006 kl. 11.30 28 Henvendelse af 25/1-06 fra Elmer & Partnere m.fl.
29 Bidrag til betænkning over lovforslaget, fra  

 beskæftigelsesministeren 30 Ændringsforslag fra beskæftigelsesministeren 31 2. udkast til betænkning Oversigt over spørgsmål og svar vedrørende L 14 Spm.nr.
Titel 1 Spm. om kommentar til henvendelse af 13/10-05 fra  

 Samarbejdsudvalget for Sikkerhed og Miljø i København/Frederiksberg og  

 Københavns  

 Amt, til beskæftigelsesministeren, og ministerens svar herpå 2 Spm. om kommentar til henvendelse af 17/10-05 fra  

 3F  

 Industri og Service København, og  

 ministerens svar herpå 3 Spm. om kommentar til henvendelse af 21/10-05 fra Metal  

 København, til beskæftigelsesministeren, og ministerens svar herpå 4 Spm. om kommentar til henvendelse af 26/10-05 fra  

 3F  

 Esbjerg og Byggefagenes Samvirke i  

 Ribe Amt, til beskæftigelsesministeren, og ministerens svar herpå 5 Spm. om kommentar til henvendelse af 26/10-05 fra  

 Murersvendenes Fagforening af 1919, til beskæftigelsesministeren, og  

 ministerens svar herpå 6 Spm. om kommentar til henvendelse af 27/10-05 fra Fagligt  

 Ansvar, til beskæftigelsesministeren, og ministerens svar herpå 7 Spm. om kommentar til henvendelse af 1/11-05 fra  

 3F, Social- og Miljøpolitisk Sekretariat,  

 til beskæftigelsesministeren, og ministerens svar herpå 8 Spm. om at indføre omvendt bevisbyrde i forbindelse med  

 begrænsningen af arbejdsgiverens ansvar, til beskæftigelsesministeren, og  

 ministerens svar herpå 9 Spm. om juridisk vurdering fra Justitsministeriet, til  

 beskæftigelsesministeren, og ministerens svar herpå 10 Spm. om kommentar til henvendelse af 16/11-05 fra Metal  

 København, til beskæftigelsesministeren, og ministerens svar herpå 11 Spm. om oversendelse af ministerens svar på de spørgsmål,  

 som LO stillede i sit høringssvar til lovforslaget, til  

 beskæftigelsesministeren, og ministerens svar herpå 12 Spm. om oversendelse af ministerens svar på de spørgsmål,  

 som FTF stillede i sit høringssvar til lovforslaget, til  

 beskæftigelsesministeren,  

 og ministerens svar herpå 13 Spm. om Københavns Politis bemærkninger i høringssvaret  

 om, at man forventer, at nogle straffesager må opgives på grund af bevisets  

 stilling, til beskæftigelsesministeren, og ministerens svar herpå 14 Spm., om ministeren vil støtte en ændring af det  

 foreslåede nye stk. 3 i § 83, til beskæftigelsesministeren, og ministerens  

 svar herpå 15 Spm. om kommentar til henvendelse af 15/11-05 fra  

 3F  

 Kolding og  

 3F  

 Horsens, til  

 beskæftigelsesministeren, og ministerens svar herpå 16 Spm. om begrænsning af arbejdsgivernes strafansvar, til  

 beskæftigelsesministeren, og ministerens svar herpå 17 Spm. om kommentar til henvendelse af 22/11-05 fra  

 3F, Lager-, Post- og Servicearbejdernes  

 Forbund, til beskæftigelsesministeren, og ministerens svar herpå 18 Spm. om kommentar til henvendelse af 28/11-05 fra  

 Rejsearbejdere.dk, til beskæftigelsesministeren, og ministerens svar herpå 19 Spm. om kommentar til henvendelse af 17/11-05 fra Metal  

 København, til beskæftigelsesministeren, og ministerens svar herpå 20 Spm. om dokumentation for behovet for en lovændring, til  

 beskæftigelsesministeren, og ministerens svar herpå 21 Spm. om, hvorledes ministeren vil sikre, at  

 forsikringsselskaber ikke sagsøger lønmodtagere i forbindelse med  

 arbejdsmiljølovgivningen, til beskæftigelsesministeren, og ministerens svar  

 herpå 22 Spm., om arbejdsgiverorganisationer angiveligt har været  

 medvirkende til, at der er rejst sager over for »pæne« arbejdsgivere, til  

 beskæftigelsesministeren, og ministerens svar herpå 23 Spm., om der er parallelitet mellem lovforslaget og L 45  

 om sikkerhed m.v. for offshoreanlæg til efterforskning, produktion og  

 transport af kulbrinter, til beskæftigelsesministeren, og ministerens svar  

 herpå 24 Spm., om der er et egenkontrolsystem for medarbejdere på  

 land, f.eks. byggefirmaer, til beskæftigelsesministeren, og ministerens svar  

 herpå 25 Spm. om kommentar til henvendelse af 11/12-05 fra Kurt  

 Kløve Sørensen, Solrød Strand, og ministerens svar herpå 26 Spm. om teknisk bistand til udarbejdelse af  

 ændringsforslag, til beskæftigelsesministeren, og ministerens svar herpå Bilag 2 2 af udvalgets spørgsmål til  

 beskæftigelsesministeren og dennes svar herpå Spørgsmålene er optrykt efter ønske fra udvalget.
 Spørgsmål 9:
Vil ministeren indhente en  

 juridisk vurdering fra Justitsministeriet af, om lovforslagets begrænsning af  

 arbejdsgiverens strafansvar på nogen måde kan få konsekvenser i forhold til  

 arbejdsskadeloven og erstatningsansvarsloven? Svar:
 Jeg har indhentet nedenstående juridiske vurderinger fra  

 henholdsvis Arbejdsskadestyrelsen, som er ressortansvarlig myndighed for  

 arbejdsskadesikringsloven, og Justitsministeriet, som er ansvarlig for  

 erstatningsansvarsloven.
 Arbejdsskadestyrelsen har  

 oplyst følgende om Arbejdsskadesikringsloven:
Arbejdsskadesikringen er en lovbestemt ordning, der hviler på  

 objektivt ansvar for arbejdsgiveren, kombineret med sikringspligt.
Enhver,  

 der  

 arbejder i en arbejdsgivers tjeneste, er sikret, hvis pågældende kommer til  

 skade på arbejde eller pådrager sig en sygdom som følge af arbejdet.  

 Arbejdsskadesikringsloven  

 administreres af Arbejdsskadestyrelsen.
Det er uden betydning for den tilskadekomnes ret til erstatning,  

 om arbejdsgiveren efter almindelige erstatningsretlige regler kan gøres  

 ansvarlig for skaden.
Udtrykt på en anden måde bliver arbejdsgiveren  

 ansvarlig  

 for skaden, uanset at pågældende har gjort alt, hvad der er muligt, for at  

 forhindre  

 skaden.
En tilskadekommen vil derfor få arbejdsskadeerstatning  også  

 selvom  

 tilskadekomne ikke har anvendt eksempelvis sikkerhedsudstyr.
Arbejdsgiveren er dog kun ansvarlig for de skader, der skyldes  

 arbejdet eller de forhold, hvorunder arbejdet foregår.
Som arbejdsskade  

 regnes  

 også skader forvoldt ved andre ansattes forsætlige eller uagtsomme adfærd.
 I medfør af lovens § 14 kan en erstatning nedsættes eller  

 bortfalde, hvis tilskadekomne forsætligt eller ved retsstridig handling eller  

 undladelse har fremkaldt eller væsentligt bidraget til arbejdsskadens  

 indtræden.
Bestemmelsen forudsætter således en forsætlig handling eller  

 undladelse eller en retsstridig handling eller undladelse.
Det indebærer, at  

 erstatningen ikke kan nedsættes ved  

  

 hændelige  

  

 skader eller ved skader, der opstår som følge af  

  

 »uagtsom«  

  

 adfærd.
Det er Arbejdsskadestyrelsen, der skal bevise, at en skade er  

 indtruffet på grund af den forsætlige eller retsstridige handling.
Denne  

 bevisbyrde er i praksis vanskelig at løfte.
Som eksempel på, hvornår egenskyldreglen er anvendt i nyere tid  

 i forbindelse med retsstridige handlinger, kan nævnes chauffører, der kører i  

 spirituspåvirket tilstand og som følge heraf kommer ud for skader.
Ved disse  

 ulykker ligger der politirapporter (spiritusprøver), der kan hjælpe ved  

 bevisbedømmelsen  

 med henblik på en eventuel nedsættelse.
Det er handlinger af en sådan karakter, der vil give grundlag  

 for nedsættelse af erstatningen.
Det er yderst sjældent, at bestemmelsen om  

 nedsættelse anvendes.
I de få tilfælde, hvor bestemmelsen har været anvendt,  

 er  

 erstatningen som udgangspunkt nedsat med 1/4.
Arbejdsgivers strafferetlige ansvar efter arbejdsmiljøloven har  

 ikke noget at gøre med arbejdsskadesikring.
Det skyldes, at der i  

 arbejdsskadesikringsloven ikke indgår nogen skyldvurdering.
 Indførelsen af en begrænsning af arbejdsgiverens strafansvar i  

 visse situationer (lovforslagets § 1, nr. 9 (forslaget til ny § 83, stk. 3, i  

 arbejdsmiljøloven)) vil ikke ændre på mulighederne for at få  

 arbejdsskadeerstatning  

 i forhold til i dag.
 De ansatte vil derfor fortsat være dækket af  

 arbejdsskadesikringen, hvis de kommer til skade som følge af arbejdet,  

 uafhængigt af, om arbejdsgiveren kan straffes for overtrædelse af  

 arbejdsmiljøloven.  

 Det har derfor ingen indflydelse på de tilskadekomnes ret til erstatning fra  

 arbejdsskadesikringen, at arbejdsgivers strafansvar efter arbejdsmiljøloven  

 begrænses.
 Bortset fra de ganske få ovennævnte tilfælde, hvor tilskadekomne  

 forsætligt eller ved retsstridig handling har fremkaldt arbejdsskaden, er  

 skyldsspørgsmål uden betydning for anerkendelsen af en arbejdsskade samt  

 udmålingen af arbejdsskadeerstatningen.
 Lovforslaget vil derfor ikke få konsekvenser for mulighederne  

 for at få arbejdsskadeerstatning.
 Justitsministeriet har oplyst følgende vedrørende mulighederne for at  

 få erstatning efter reglerne i erstatningsansvarsloven:
 Hvis en arbejdsulykke  

 forvoldes af en ansvarlig skadevolder, kan der i tilknytning til erstatning  

 efter arbejdsskadesikringsloven rejses krav om supplerende erstatning i  

 medfør  

 af erstatningsansvarsloven, i det omfang sidstnævnte lov giver ret til højere  

 erstatningsbeløb eller andre erstatnings-poster.
 Det følger af arbejdsskadesikringslovens  

 § 77, 2. pkt., der lyder således:
»Tilskadekomnes  

 eller de efterladtes krav mod den erstatningsansvarlige nedsættes, i det  

 omfang  

 der er betalt eller er pligt til at betale ydelser til de pågældende efter  

[arbejdsskadesikringsloven].« Efter erstatningsansvarsloven kan der bl.a. rejses krav om  

 udbetaling af såkaldte differencebeløb i de tilfælde, hvor f.eks. erstatning  

 for tab af erhvervsevne opgøres til et højere beløb efter  

 erstatningsansvarsloven  

 end efter arbejdsskadesikringsloven.
Derudover kan der i medfør af  

 erstatnings-ansvarsloven  

 ydes erstatning for helbredelsesudgifter og tabt arbejdsfortjeneste samt  

 godtgørelse for svie og smerte, som ikke kan erstattes eller godtgøres i  

 medfør  

 af arbejdsskadesikringsloven.
 Det er en grundlæggende betingelse for at opnå erstatning i  

 medfør af erstatningsansvarsloven, at der er en ansvarlig skadevolder, dvs.  

 at der  

 som udgangspunkt foreligger et såkaldt culpa-ansvar.
I arbejdsskadesager kan det f.eks. være tilfældet, såfremt en  

 arbejdsgiver ikke har tilrettelagt arbejdet på forsvarlig vis og en  

 arbejdstager som følge heraf lider skade.
Det beror på de nærmere  

 omstændigheder i en sag, hvorvidt arbejdsgiveren kan blive pålagt ansvar i  

 medfør af erstatnings-ansvarsloven.
Dette var f.eks. tilfældet i en  

 højesteretssag, hvor en arbejdstager faldt over en palleløfter og derved  

 pådrog  

 sig en rygskade.
To af flertallets dommere udtalte, at arbejdsgiveren ikke  

 havde tilrettelagt arbejdet sikkerheds- og sundhedsmæssigt fuldt forsvarligt,  

 og  

 arbejdsgiveren blev derfor pålagt erstatningsansvar i medfør af  

 erstatningsansvarsloven.
Dommen er refereret i UfR 2002, side 519 H.
 Arbejdstagerens erstatningskrav vil eventuelt kunne nedsættes på  

 grund af egen skyld, jf. erstatningsansvarslovens § 24.
En arbejdsgiver kan også blive ansvarlig for skader, der skyldes  

 de ansattes uforsvarlige handlinger.
Det følger således af Danske Lov 3-19-2  

 om  

 arbejdsgiveransvar, at arbejdsgiveren hæfter for det erstatningsansvar, som  

 hans arbejdstagere måtte pådrage sig for uforsvarlige skadegørende  

 handlinger,  

 der er foretaget i forbindelse med arbejdets udførelse.
Den pågældende arbejdstager vil i disse tilfælde som  

 udgangspunkt også være erstatningsansvarlig.
Det følger imidlertid af  

 erstatningsansvarslovens § 19, stk. 3, at i det omfang skaden er dækket af en  

 forsikring (en tingsforsikring, driftstabsforsikring eller arbejdsgiverens  

 ansvarsforsikring),  

 bortfalder arbejdstagerens erstatningsansvar, medmindre arbejdstageren har  

 forvoldt skaden forsætligt eller ved grov uagtsomhed.
Endvidere vil  

 arbejdstagerens  

 erstatningsansvar kunne nedsættes eller bortfalde i medfør af  

 erstatningsansvarslovens § 23, stk. 2, hvis det findes rimeligt under hensyn  

 til dels den udviste skyld, arbejdstagerens stilling og omstændighederne i  

 øvrigt, dels skadelidtes interesse.
 Indførelsen af en begrænsning af arbejdsgiverens strafansvar i  

 visse situationer (lovforslagets § 1, nr. 9 (forslaget til ny § 83, stk. 3, i  

 arbejdsmiljøloven)) vil ikke ændre på mulighederne for at få erstatning i  

 forhold til i dag.
 Man skal dog være opmærksom på, at i de tilfælde, hvor skaden  

 ikke skyldes andre ansattes uforsvarlige handlinger, og hvor arbejdsgiveren  

 har  

 tilrettelagt arbejdet på fuld forsvarlig vis, hvilket i øvrigt efter  

 omstændighederne vil kunne begrunde anvendelsen af den foreslåede  

 undtagelsesbestemmelse  

 i § 83, stk. 3, vil der  ligesom i dag  ofte ikke være grundlag  

 for at rejse  

 et erstatningskrav i medfør af erstatningsansvarsloven.
 Spørgsmål 11:
 Ministeren bedes sende svarene på  

 de spørgsmål, som LO stillede i sit høringssvar til lovforslaget.
 Svar:
 Der vedlægges notat af 11. oktober 2005 fra Arbejdstilsynet med  

 svar på de spørgsmål, som LO stillede i forbindelse med høringen af  

 lovforslaget.
Notat vedrørende LOs spørgsmål fremsendt i forbindelse med den eksterne  

 høring af lovforslaget om ændring af arbejdsmiljøloven (begrænsning af  

 arbejdsgiverens strafansvar og skærpelse af straffene for visse  

 overtrædelser,  

 der begås af ansatte m.v.) Det fremgår af LOs specielle bemærkninger og spørgsmål til  

 lovforslaget,  

 at LO mener, at det bør præciseres, at der er omvendt bevisbyrde for  

 arbejdsgivere, som ønsker at påberåbe sig den nye straffrihedsbestemmelse.
Inden for  

  

 strafferetten  

 er det et almindeligt gældende  

 princip, at bevisbyrden for tiltaltes skyld påhviler  

  

 anklagemyndigheden,  

 hvilket også kommer til udtryk i Den Europæiske Menneskeretskonvention.  

 Princippet kaldes  

  

 ligefrem bevisbyrde.
Der må antages, at der skal  

 vægtige grunde til for at fravige dette princip.
Sådanne vigtige grunde  

 foreligger ikke i dette tilfælde.
 Omvendt bevisbyrde indebærer, at tiltalte skal bevise, at  

 vedkommende er uskyldig.
 Lovforslaget indeholder  

  

 ikke  

 en bestemmelse om omvendt  

 bevisbyrde.
 En betingelse for at anvende de foreslåede bestemmelser om  

 begrænsning af arbejdsgiverens strafansvar er, at arbejdsgiveren har opfyldt  

 alle sine pligter efter arbejdsmiljølovens kapitel 4.
 I overensstemmelse med gældende strafferetlige principper  

 påhviler det  

  

 anklagemyndigheden  

 at oplyse sagen.
Som i alle andre arbejdsmiljøretlige straffesager vil  

 arbejdsgiveren (tiltalte) alt andet lige argumentere for, godtgøre, fremlægge  

 dokumentation m.v. for, at kravene i arbejdsmiljølovgivningen er opfyldt.  

 Vurderer anklagemyndigheden  på baggrund heraf og på baggrund af  

 politiets  

 efterforskning i øvrigt  at dette  

  

 ikke  

  

 er tilfældet, vil anklagemyndigheden fremsende sagen til retten.
I retten vil  

 anklagemyndigheden skulle bevise, at arbejdsgiveren  

  

 ikke  

  

 har opfyldt alle sine pligter efter arbejdsmiljølovens kapitel  

 4, før arbejdsgiveren kan dømmes.
 Det almindelige princip om ligefrem bevisbyrde er således  

 anvendt i lovforslaget.
1. Ministeren bedes fremlægge en oversigt for de  

 sidste 10 år over antal af administrative bøder, udenretlige bødevedtagelser  

 og  

 domme, der er afgivet for overtrædelser af arbejdsmiljøloven.
Oversigten  

 bedes  

 udspecificeret med angivelse af ansvarssubjekter, samt hvilke overtrædelser  

 der  

 har udløst den retlige reaktion.
En sådan oversigt findes ikke.
Arbejdstilsynet kan dog henvise  

 til, hvor dele af det efterspurgte materiale findes.
Det drejer sig om  

 Arbejdstilsynets Virksomhedsregnskaber/Årsrapporter fra 2001-2004 samt  

 Arbejdstilsynets  

 lovovervågningsredegørelse om Arbejdstilsynets bemyndigelse til at afgøre  

 visse  

 sager om overtrædelse af arbejdsmiljølovgivningen med administrative  

 bødeforelæg.  

 Uddrag heraf følger nedenfor.
For så vidt angår overtrædelser af arbejdsmiljøloven fra  

 1995-2000, der er afgjort ved udenretlige bødevedtagelser og domme henvises  

 til  

 Arbejdstilsynets trykte domssamlinger.
Disse indeholder samtlige  

 landsretsdomme  

 og højesteretsdomme for disse år.
Domssamlingerne indeholder endvidere  

 forskellige  

 skematiske oversigter, herunder hvilke ansvarssubjekter sagerne har været  

 rejst  

 imod, samt inden for hvilke områder overtrædelserne er sket.
Overtrædelser af arbejdsmiljøloven fra 2001-2005, der er afgjort  

 ved landsrets- eller højesteretsdomme findes på Arbejdstilsynets hjemmeside.  

 Dommene er her sorteret efter årstal, kapitel i arbejdsmiljøloven for den  

 skete  

 overtrædelse, ligesom der findes et stikordsregister.
Der foreligger ikke en  

 statistisk oversigt over, hvor mange udenretlige bødevedtagelser der har  

 været  

 i årene 2001-2005.
 Følgende er  

  

 uddrag  

  

 fra  

 Arbejdstilsynets virksomhedsregnskab fra 2001-2004 vedrørende domme og  

 udenretlige bødevedtagelser:
 2001:
 391 sager blev afsluttet i 2001, heraf blev 57 pct. afsluttet  

 med udenretlig bødevedtagelse.
 2002:
 475 sager blev afsluttet i 2002, heraf blev 62 pct. afsluttet  

 med udenretlig bødevedtagelse.
 2003:
 364 sager blev afsluttet i 2003, heraf blev ca. 69 pct.  

 afsluttet med udenretlig bødevedtagelse.
 2004:
 409 sager blev afsluttet i 2004, heraf blev ca. 67 pct.  

 afsluttet med udenretlig bødevedtagelse.
 Følgende er  

  

 uddrag  

  

 af  

 Arbejdstilsynets lovovervågningsredegørelse om administrative bødeforelæg:
Arbejdstilsynet har fra d.  

 1. april 2002  31. januar 2005 fremsendt 331 administrative bødeforelæg  

 vedrørende materielle overtrædelser og manglende efterkommelse af påbud om  

 formelle overtrædelser.
Af de 331 administrative bødeforelæg er de 291  

 afgivet  

 til virksomheder.
De resterende 40 bødeforelæg, som alle angår materielle  

 overtrædelser, er afgivet til ansatte.
 ./.  

 	  

 Endvidere vedlægges notat om statistik over straffe til ansatte  

 og arbejdsledere og arbejdsgivere, hvoraf fremgår, mod hvem straffesagerne  

 har  

 været ført.
2. Det har i medierne været beskrevet, at en  

 arbejdsgiver med de nuværende regler kan idømmes en bøde på 30.000 kr., hvis  

 en  

 ansat ikke bruger sikkerhedshjelm eller sikkerhedsline.
Ministeren bedes  

 fremlægge dokumentation for sager, der alene er afgjort på et sådant  

 grundlag.
 Praksis i straffesager er på nuværende tidspunkt følgende:
Arbejdes der sikkerhedsmæssigt uforsvarligt  

  

 uden hjelm,  

 bliver arbejdsgiveren normalt idømt en bøde på 10.000 kr. og den ansatte en  

 bøde på 1.000 kr., såfremt hjelmen var udleveret til den ansatte. (Jf.
Vestre  

 Landsrets  

 dom af 7. juni 2000.) Arbejdes der i højden, hvor der  

  

 ikke er truffet  

 foranstaltninger til hindring af nedstyrtning, er den normale bøde 20.000  

 kr. med tillæg af 5.000 kr., hvis der foreligger skærpende omstændigheder  

 efter  

 § 82, stk. 3, nr. 1. Der vil typisk foreligge en skærpende omstændighed, hvis  

 der ikke er truffet foranstaltninger til hindring mod nedstyrtningsfare,  

 således  

 at den normale bødestraf er på 25.000 kr. til arbejdsgiveren. (Jf.
Vestre  

 Landsrets dom af 4. september 2000.) Hvis der er flere skærpende omstændigheder, hvis arbejdsgiveren  

 tidligere er straffet for tilsvarende overtrædelser, eller hvis der er flere  

 forhold, kan straffen stige yderligere.
Hvor det er lovligt og i øvrigt er muligt at benytte en  

 sikkerhedsline, vil der normalt også blive rejst tiltale mod den ansatte,  

 såfremt det personlige værnemiddel er stillet til rådighed for den ansatte  

 men  

 ikke er blevet brugt.
Den ansatte vil normalt blive idømt en bøde på 1.000  

 kr.
 3. Ministeren bedes fremlægge dokumentation i form  

 af eksempler på nyere sager, hvor arbejdsgiveren alene er blevet dømt for  

 forhold som skyldes ansattes overtrædelser af lovgivningen, og hvor  

 arbejdsgiveren har gjort alt for at sikre forsvarlige arbejdsforhold.
 Praksis er på nuværende tidspunkt følgende:
 Det er arbejdsgiveren, der  som juridisk person (selskab,  

 større personligt ejet virksomhed m.v.) eller som personligt ejet virksomhed  

  er  

 ansvarlig for de ansattes handlinger begået under arbejdets udførelse.  

 Arbejdsgiveren er uanset virksomhedsform ansvarlig for overtrædelser begået  

 af  

 virksomheden som sådan eller personer ansat i eller tilknyttet virksomheden,  

 jf. arbejdsmiljølovens §§ 83 og 86.
 Det vil ikke være muligt at finde domme, hvor en arbejdsgiver,  

 der er dømt efter de nugældende regler, ville være blevet frifundet, såfremt  

 sagen havde været pådømt efter de nye regler i lovforslaget.
 Dette skyldes, at der ikke hidtil under efterforskningen har  

 været fokuseret på, om arbejdsgiveren har opfyldte alle sine pligter efter  

 arbejdsmiljølovens  

 kapitel 4. Dette har været uden betydning for rettens afgørelse, fordi  

 rettens  

 afgørelser bygger på arbejdsmiljølovens nuværende §§ 83 og 86.
 4. Ministeren bedes fremlægge oversigt for de sidste  

 10 år for bøder og retslige afgørelser, hvor ansatte er blevet dømt for  

 overtrædelser  

 af arbejdsmiljøloven, suppleret med angivelse af, hvorledes og på hvilket  

 grundlag arbejdsgiveren samtidig er blevet sanktioneret.
En oversigt som den, LO efterspørger, findes ikke.
Der henvises  

 til besvarelsen af spørgsmål 1 og det nævnte bilag vedrørende statistik over  

 straffe til ansatte, arbejdsledere og arbejdsgivere, hvoraf det fremgår, hvem  

 straffesagerne har været ført mod.
Endvidere henvises til Arbejdstilsynets  

 domssamling  

 på Arbejdstilsynets hjemmeside.
 Arbejdstilsynet kan oplyse, at den nuværende praksis er, at der  

 alene rejses tiltale mod ansatte, hvis der samtidig rejses tiltale mod  

 arbejdsgiveren.
5. I bemærkningerne til lovforslaget nævnes, at »regeringen  

 finder det ikke rimeligt, at arbejdsgivere, der har gjort alt for at sikre et  

 sikkert og sundt arbejdsmiljø, skal straffes, når det alene er de ansatte,  

 der  

 overtræder arbejdsmiljøreglerne«.
Hvilken dokumentation finder ministeren er  

 fyldestgørende for, at en arbejdsgiver har gjort »alt« og ikke blot »næsten  

 alt«? Afhængigt af den konkrete situation vil dokumentationskravet  

 kunne opfyldes på mange forskellige måder.
Det forventes, at  

 domstolene vil lægge vægt på, hvorvidt det fremgår af sagens oplysninger, at  

 arbejdsgiveren  

 har opfyldt alle sine forpligtigelser i arbejdsmiljølovens kapitel 4,  

 herunder  

 navnlig   

 	  

 at arbejdsgiveren har  

 sørget for, at arbejdsforholdene er sikkerheds- og sundhedsmæssigt fuldt  

 forsvarlige,   

 	  

 at arbejdsgiveren har  

 udarbejdet skriftlig arbejdspladsvurdering,   

 	  

 at arbejdsgiveren  

 fyldestgørende har instrueret de ansatte,   

 	  

 at arbejdsgiveren har  

 ført et effektivt tilsyn med, at arbejdet udføres sikkerheds- og  

 sundhedsmæssigt  

 fuldt forsvarligt, samt   

 	  

 at arbejdsgiveren har  

 sørget for, at samarbejdet om sikkerhed og sundhed kan finde sted, og  

 deltager  

 i samarbejdet.
 Det skal i den forbindelses understreges, at det i sidste ende  

 er domstolene, der skal vurdere, hvornår dokumentationskravet er opfyldt.
6. Hvordan vil ministeren med lovforslaget sikre  

 ansattes retstilstand i erstatningssager vedrørende ulykker, herunder deres  

 forsikringsforhold? Forslaget ændrer ikke på mulighederne for at få erstatning.
 Arbejdsskadestyrelsen har oplyst følgende vedrørende erstatning  

 efter arbejdsskadeloven:
 Tilskadekomnes ret til erstatning og godtgørelse efter  

 arbejdsskadesikringsloven påvirkes normalt ikke af pågældendes egen strafbare  

 adfærd.
Bortset fra i ganske få tilfælde, hvor tilskadekomne forsætligt  

 eller ved ulovlig handling har fremkaldt arbejdsskaden, er skyldspørgsmålet  

 uden betydning for anerkendelsen af en arbejdsskade samt udmålingen af  

 arbejdsskadeerstatningen.
Lovforslaget vil derfor ikke få konsekvenser for  

 mulighederne for at få arbejdsskadeerstatning.
 Justitsministeriet har oplyst følgende vedrørende erstatning  

 efter erstatningsansvarsloven:
Erstatning i medfør af  

 erstatningsansvarsloven, herunder erstatning for tabt arbejdsfortjeneste og  

 godtgørelse for svie og smerte, forudsætter helt grundlæggende, at der er en  

 ansvarlig skadevolder (det vil sige, at der foreligger et såkaldt  

 culpa-ansvar),  

 hvilket f.eks. kan være tilfældet, hvis arbejdsgiveren ikke har tilrettelagt  

 arbejdet på forsvarlig vis.
Det beror på en konkret vurdering, hvorvidt det  

 er  

 tilfældet.
En arbejdsgiver vil også kunne blive ansvarlig for skader, der  

 skyldes andre ansattes culpøse handlinger.
Indførelsen af en  

 begrænsning af arbejdsgiverens strafansvar i visse situationer (udkastet til  

 ny  

  

 § 83, stk. 3, i arbejdsmiljøloven) vil ikke ændre på mulighederne for at få  

 erstatning i forhold til i dag.
Man skal dog være opmærksom på, at i de  

 situationer,  

 der opregnes i bestemmelsens nr. 1-5, vil der formentlig i mange tilfælde  

 ikke  

 være tale om en ansvarspådragende handling fra arbejdsgiverens side.  

 Endvidere  

 vil en eventuel erstatning kunne nedsættes pga. den ansattes egen skyld.
 På baggrund af oplysningerne  

 fra Justitsministeriet vurderer Arbejdstilsynet, at i det omfang  

 arbejdsgiveren  

 har opfyldt sine pligter efter arbejdsmiljølovens kapitel 4  og den  

 foreslåede  

 § 83, stk. 3, derfor vil finde anvendelse  vil arbejdsgiveren  

 formentlig i  

 mange tilfælde ikke være erstatningsansvarlig efter erstatningsansvarsloven  

 for  

 svie og smerte samt tabt arbejdsfortjeneste.
Dette gælder også efter de  

 nuværende regler.
Som reglerne er udformet, kan en arbejdsgiver således godt  

 ifalde straf efter arbejdsmiljøloven uden nødvendigvis at være  

 erstatningsansvarlig.
Lovforslaget ændrer således ikke på mulighederne for at  

 få erstatning efter erstatningsansvarsloven.
 Muligheden for at få  

  

 erstatning  

 fra private ulykkesforsikringer  

 afhænger af vilkårene for den pågældende ulykkesforsikring.
7. I hvilken udstrækning vil en eller flere ansatte  

 kunne pålægges ansvar, jf. erstatningsansvarsloven? Og vil ministeren sikre,  

 at  

 man kan forsikre sig mod erstatningsansvar? Forslaget ændrer ikke på mulighederne for at få erstatning.
Ansatte vil derfor fremover i samme udstrækning som i dag kunne  

 pålægges ansvar efter erstatningsansvarsloven.
Dette betyder, at den ansattes  

 erstatningsansvar efter erstatningsansvarsloven vil blive afgjort efter  

 bestemmelserne i erstatningsansvarslovens §§ 19, 23 og 24.
Der påtænkes ikke at  

 tage initiativ på forsikringsområdet.
Dette vil være op til de private  

 forsikringsaktører.
 Bemærkningerne til følgende spørgsmål er afgivet på baggrund af de  

 arbejdsmiljøretlige regler, sådan som de forventes at se ud efter  

 lovforslagets  

 planlagte ikrafttræden d. 1. januar 2006.
8. Ministeren bedes kommentere retstilstanden i  

 følgende situation; Et stillads opsættes af ansatte i firma A uden den  

 nødvendige uddannelse  

  

 ,  

  

 som reglerne foreskriver.
Stilladset anvendes senere  

 af ansatte i firma B og C.
Ved besøg konstaterer Arbejdstilsynet alvorlige  

 mangler ved stilladsets sikkerhed.
Vil de ansatte i firma A herefter kunne  

 pålægges bødeansvar? Vil de ansatte i firma B og C kunne pålægges bødeansvar? Der kan ikke svares konkret på, hvem der kan gøres ansvarlig.
 Afgørende vil være, hvem der er ansvarligt for de  

 sikkerhedsmæssige mangler.
 Hvis A er stilladsopstiller af profession, gælder lovforslaget  

 ikke for denne situation, idet A så vil ifalde et leverandøransvar.  

 Lovforslaget  

 gælder kun for arbejdsgivere.
 Svaret på spørgsmålet vil bl.a. afhænge af, hvorvidt manglerne  

 var umiddelbart synlige, hvorvidt den enkelte arbejdsgiver har opfyldt sine  

 pligter efter kapitel 4 i arbejdsmiljøloven, og hvorvidt den eller de ansatte  

 har handlet forsætligt eller groft uagtsomt ved at arbejde på stilladset.
9. Ministeren bedes kommentere retstilstanden i  

 følgende situation: 17 stilladsarbejdere stiller i fællesskab et stillads op.  

 Det viser sig at være opstillet forkert, og der sker en ulykke.  

 De 17 kollegaer vil stå og pege ad hinanden, for hvem har  

 ansvaret for fejlen? Sagen vil ikke kunne opklares, hvem har ansvaret? Hvem  

 vil  

 blive straffet? Spørgsmålet er ikke tilstrækkelig konkret til at kunne besvares  

 entydigt.
Det er bl.a. nødvendigt at vide, hvori manglerne ved det opstillede  

 stillads bestod.
 Stilladsopstillingsfirmaet vil formentlig være ansvarligt efter  

 de gældende leverandørregler.
10. Ministeren bedes kommentere retstilstanden i  

 følgende situation: En bygningsarbejder på et stillads falder over en spand,  

 som en anden kollega  i strid med arbejdsgivers instruktion  har  

 stillet på  

 et uhensigtsmæssigt sted.
Hvem skal gøres ansvarlig for den slags anonyme  

 fejl.
Spørgsmålet er ikke tilstrækkeligt konkret til at kunne besvares  

 entydigt.
Spanden skal udgøre en farlig situation for de ansatte.  

 Lovforslaget  

 indebærer dog, at en arbejdsgiver, der har opfyldt alle sine pligter efter  

 arbejdsmiljølovens kapitel 4, vil være omfattet af den nye  

 strafbegrænsningsregel.
I tilfælde af, at overtrædelsen er en anonym fejl,  

 vil  

 ingen ansat kunne blive gjort ansvarlig.
11. Ministeren bedes kommentere retstilstanden i  

 følgende situation: En social- og sundhedshjælper kommer i et dilemma, hvis  

 en  

 kollega er blevet syg og der skal være to til at hjælpe fru Hansen, som er på  

 toilettet.
Skal hun så lade fru Hansen sidde, indtil der kan komme hjælp,  

 eller  

 skal hun løfte fru  

 Hansen op fra toilettet, med risikoen for at få en  

 arbejdsskade? Handlingen der ligger til grund for denne arbejdsskade, er en  

 skærpende omstændighed i lovforslaget, og det overlades helt til fantasien at  

 gisne om der her bliver dømt forsætligt eller groft uagtsomt.
Det er helt  

 uacceptabelt.
Det samme vil være tilfældet for en plejer, der griber ind og  

 pacificerer en psykiatrisk patient, hvor man skal være to.
Eller en ansat på  

 et  

 plejehjem, som spontant griber ud efter en dement, der er ved at falde.
 Lovforslaget omfatter alene de straffesager, som kan medføre  

 direkte politianmeldelse i dag efter arbejdstilsynets praksis.  

 Arbejdsmiljøovertrædelser, der vedrører personløft, er ikke omfattet af  

 området  

 for direkte politianmeldelse, hvorfor ansatte som udgangspunkt ikke vil blive  

 straffet for en sådan overtrædelse.
 Arbejdstilsynets reaktion i de i spørgsmålet nævnte situationer  

 vil typisk være et påbud.
12. Har en certificeret virksomhed pr. definition  

 opfyldt sine pligter efter lovens kapitel 4, således at ved konstaterede  

 alvorlige overtrædelser på sådanne firmaers arbejdssteder vil der herefter  

 udelukkende  

 kunne pålægges ansatte i certificerede firmaer bødeansvar? Certificeringen er ikke en garanti for, at arbejdsgiveren har  

 opfyldt alle sine pligter efter kap. 4.
Om arbejdsgiveren har opfyldt sine pligter, skal afgøres ud fra  

 konkrete oplysninger og undersøgelser.
Om de ansatte vil blive gjort  

 ansvarlige,  

 afgøres ud fra de konkrete oplysninger.
Arbejdstilsynets eller politiets  

 undersøgelser  

 over for en certificeret virksomhed vil ikke adskille sig fra de  

 undersøgelser,  

 som måtte foretages over for en ikke-certificeret virksomhed.
13. Hvordan finder ministeren, at lovforslaget kan  

 forenes med retsprincippet i Danske Lov 3-19-2, hvorefter en arbejdsgiver er  

 ansvarlig for de skader, som hans ansatte uagtsomt forvolder under arbejdets  

 udførelse? Retsprincippet i DL 3-19-2 er et  

  

 erstatningsmæssigt  

 grundprincip,  

 der fastslår, at arbejdsgiveren hæfter for det erstatningsansvar over for  

 tredjemand, som den ansatte måtte pådrage sig i forbindelse med arbejdets  

 udførelse.
Lovforslaget vedrører, hvem der kan gøres  

  

 strafferetligt  

 ansvarlig  

 for en given overtrædelse.
Arbejdsgiveransvaret for, at et bestemt arbejde er  

 arbejdsmiljømæssigt forsvarligt, bliver der ikke ændret ved.
 Lovforslaget er bl.a. derfor ikke uforeneligt med retsprincippet  

 i Danske Lov 3-19-2.
 14. I forhold til andre lovområder kunne man spørge:
  

 	  

 Skal stewardessen  

 hæfte, hvis en person, der ikke har orden i indrejsepapirerne, kommer om bord  

 på et fly?   

 	  

 Skal bogholderen  

 hæfte, hvis der sker fejl i revisionen?   

 	  

 Skal bagerlærlingen  

 hæfte, hvis tyve kunder bliver syge af de flødekager, han har fremstillet? Lovforslaget berører ikke de rejste spørgsmål, som i øvrigt  

 ligger uden for Beskæftigelsesministeriets ressortområde.
