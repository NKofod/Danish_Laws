(radio- og fjernsynslicens) I medfør af § 14, stk. 3, jfr. § 6, og § 21 i lov nr. 421 af 15. juni 1973  

 om radio- og fjernsynsvirksomhed fastsættes efter forhandling med  

 socialministeriet følgende bestemmelser om betaling af afgift til radiofonden  

 (Danmarks Radio) for benyttelse af radiofoni- og fjernsynsmodtagere.
 Afgifternes omfang m.v.
 § 1.  Afgifterne er fra 1. januar 1986:
--------------------------------------------------------------------- --------------------------------------------------------------------- Stk. 2.  ndres momsprocenten, afrundes afgiftsbeløbene  

 til nærmeste beløb i hele kroner.
 Stk. 3.  Afgift betales således:
Modtagere § 2.  Ved radiofoni- eller fjernsynsmodtagere forstås  

 anlæg, der gengiver lyd- eller billedprogrammer spredt ved hjælp af  

 radioanlæg.
Anlæg, der gengiver samme program på flere højttalere eller  

 billedskærme i samme rum, anses for een modtager.
Stk. 2.  En modtager er benyttet, når den er i stand til  

 at gengive radiospredte programmer.
Benyttelsen anses for ophørt, når der er  

 truffet sådanne foranstaltninger - ud over almindelig afbrydelse af el- og  

 antenneforbindelse - ved anlægget, at det tydeligt fremgår, at det ikke kan  

 gengive radiospredte programmer.
 Stk. 3.  Radio- og fjernsynsapparater tilknyttet andet  

 elektronisk udstyr, f.eks. båndoptagere, videooptagere,  

 tekstbehandlingsanlæg, dataanlæg o.lign. anses for modtagere, medmindre der  

 er foretaget sådanne indgreb, at apparatet ikke kan gengive radiospredte  

 programmer.
Afgiftspligten § 3.  Afgiftspligten påhviler indehaveren/brugeren,  

 uanset om modtageren er ejet, lejet, lånt eller opstillet på prøve.
Stk. 2.  Afgiftspligten indtræder den 1. i måneden  

 efter, at modtageren er taget i brug.
Pligten indtræder dog i umiddelbar  

 fortsættelse af en tidligere afgiftspligt, såfremt afgiftsbetaleren eller  

 medlemmer af dennes husstand tilmelder en tilsvarende modtagertype indenfor 3  

 måneder efter en afmelding.
Stk. 3.  Der indtræder ingen afgiftspligt, såfremt  

 benyttelsen omfatter en samlet periode på 3 måneder eller derunder.
Dette  

 skal angives ved tilmelding, og det er tillige en forudsætning, at hverken  

 brugeren eller medlemmer af dennes husstand har benyttet tilsvarende modtager  

 i de seneste 9 måneder.
Fortsætter benyttelsen ud over de 3 måneder, skal der  

 indgives ny tilmelding og efterbetales afgift for hele perioden.
 Stk. 4.  Afgiftspligten bortfalder med udgangen af den  

 måned, hvori benyttelsen ophører, jfr. dog § 2, stk. 2, og § 4, stk. 4.
Til- og afmelding § 4.  Indehaveren/brugeren skal senest 14 dage efter  

 opstillingen tilmelde modtageren til Danmarks Radio og oplyse fulde navn,  

 personnummer, adresse og evt. særskilt opkrævningsadresse, opstillingsdato og  

 modtagerens art, jfr. dog § 15, stk. 5.
 Stk. 2.  Ved tilmelding, herunder ændring af  

 modtagertype, kan afgift for den resterende del af afgiftsperioden reguleres  

 særskilt eller ved førstkommende ordinære opkrævningstermin.
Stk. 3.  Undlades tilmelding, beregnes efterbetaling med  

 de afgifter, som gælder på det tidspunkt, hvor afgiftspligten konstateres.  

 Vedrører undladelsen erhvervslicens for perioden før 1. april 1984, beregnes  

 efterbetaling ved brug af de dagældende regler og satser.
Danmarks Radio kan  

 se bort herfra ved kortvarig forsinkelse af tilmelding.
 Stk. 4.  Afmelding skal ske skriftligt til Danmarks  

 Radio og har tidligst virkning fra udgangen af den måned, hvori Danmarks  

 Radio modtager afmeldingen.
 Stk. 5.  Ved afmelding tilbagebetales for meget betalt  

 afgift.
Husstandslicens § 5.  En husstandslicens dækker den private benyttelse  

 af samtlige husstandens modtagere i husstandens bolig(er), fritidsbolig(er),  

 køretøj(er) og fritidsfartøj(er) og betales med een afgift pr. halvår, idet  

 der betales - farvefjernsynsafgift, når der benyttes farvefjernsynsmodtager - sort/hvid fjernsynsafgift, når der benyttes sort/hvid fjernsynsmodtager - radioafgift, når der alene benyttes radiomodtagere.
 Stk. 2.  En husstand omfatter afgiftsbetaleren, dennes  

 samlevende ægtefælle eller samlever samt de af dem forsørgede  

 familiemedlemmer, der bor sammen med dem.
Stk. 3.  For modtagere opstillet i fællesrum til  

 afbenyttelse af beboere i et kollektiv eller lignende bofællesskab betales  

 husstandslicens.
Har beboerne tillige opstillet modtagere i eget/egne rum,  

 betaler de pågældende selvstændig husstandslicens for sådanne modtagere.
§ 6.  Husstandslicens dækker også den private  

 benyttelse af - egne, transportable, batteridrevne modtagere på arbejdspladsen, jfr. §  

 15, stk. 4.
 - egne modtagere under midlertidigt ophold uden for hjemmet med henblik på  

 uddannelse på ungdoms-, efter-, kost- og højskoler.
Betalingsfrister § 7.  Halvårlig husstandsafgift forfalder forud 1.  

 januar og 1. juli og skal indbetales til postvæsenet senest 10. januar/10.  

 juli, dog efterfølgende mandag, såfremt den 10. er lørdag eller søndag.
 Stk. 2.  Indbetales afgift for sent, men før udsendelse  

 af rykkeropkrævning, betales een tillægsafgift, jfr. § 1, der opkræves på  

 næste indbetalingskort.
 Stk. 3.  Indbetales afgiften ikke senest 10. februar/10.  

 august, udsendes rykkeropkrævning (1. rykker) omfattende afgiftsbeløbet og to  

 tillægsafgifter.
 Stk. 4.  Indbetales beløbet ifølge stk. 3 ikke senest  

 10. marts/10. september, udsendes yderligere rykkeropkrævning (2. rykker)  

 omfattende afgiftsbeløbet og tre tillægsafgifter.
 Stk. 5.  Ved tilmelding udenfor ovennævnte ordinære  

 forfalds- og opkrævningsterminer fastsætter Danmarks Radio, i medfør af § 4,  

 stk. 2 tilsvarende betalingsfrister og rykningsprocedurer.
Afgiftsnedsættelser og -fritagelser § 8.  Danmarks Radio bevilger efter ansøgning  

 pensionister fritagelse for radioafgift og nedsættelse til halv  

 fjernsynsafgift og tillægsafgift hvis:
- pensionisten oppebærer pension med fuldt pensionstillæg eller  

 pensionstillæg, der kun er reduceret på grund af manglende optjening, efter  

 lov nr. 217 af 16. maj 1984 om social pension og - pensionisten ikke deler husstand/bolig med personer (bortset fra  

 forsørgede børn), som ikke er berettiget til afgiftsfritagelsen.
 I ganske særlige tilfælde kan der bevilges fritagelse for hele  

 fjernsynsafgiften.
 Stk. 2.  Fritagelsen bortfalder, såfremt de i stk. 1  

 stillede betingelser ikke længere er opfyldt.
 Stk. 3.  Skema til ansøgning om fritagelse/nedsættelse  

 fås hos Danmarks Radio, Licenskontoret, Valdemarsgade 8, 1665 København V.  

 Oplysningerne skal attesteres af socialforvaltningen i bopælskommunen.
 § 9.  Fritaget for afgift er, under forudsætning af  

 gensidighed, modtagere, der benyttes til privat brug af diplomatiske eller  

 udsendte konsulære repræsentationers egne statsborgere.
Institutionslicens § 10.  Institutionslicens dækker modtagere, der  

 benyttes i døgninstitutioner m.v., jfr. stk. 2. Afgift betales pr.  

 kalenderår, idet - een farvefjernsynsafgift dækker indtil 5 farvefjernsynsmodtagere eller  

 sort/hvid fjernsynsmodtagere og indtil 5 radiomodtagere - een sort/hvid fjernsynsafgift dækker indtil 5 sort/hvid  

 fjernsynsmodtagere og indtil 5 radiomodtagere - een radioafgift dækker indtil 5 radiomodtagere.
Stk. 2.  Institutionslicens kan efter ansøgning bevilges  

 sygehuse, pleje-, børne- og ungdomshjem, forsorgshjem, fængsler samt  

 døgninstitutioner for personer med vidtgående fysiske og psykiske handicaps,  

 eller tilsvarende døgninstitutioner, der drives af det offentlige eller med  

 offentligt tilskud.
Institutionslicens dækker ikke modtagere, der benyttes af  

 institutionernes personale eller beboere i selvstændige (beskyttede) boliger.
§ 11.  Institutioner er fritaget for at til- og  

 afmelde hver enkelt modtager, jfr. § 4, men fører på skema, der udleveres af  

 Danmarks Radio, oversigt over antal benyttede modtagere pr. hver den 1. i  

 måneden.
Skemaet indsendes til Danmarks Radio hvert år i januar måned.
 § 12.  Foreløbig afgift for et kalenderår beregnes på  

 grundlag af det pr. 1. januar benyttede antal modtagere og forfalder til  

 betaling pr. 1. april.
Stk. 2.  Endelig afgift beregnes, jfr. § 10, efter at  

 årets gennemsnitlige benyttelse af hver modtagertype er opgjort.
Den endelige  

 afgift reguleres ved opkrævningen af foreløbig afgift for det følgende år,  

 jfr. stk. 1.
§ 13.  For institutioner, hvor benyttelsen af  

 modtagere til stadighed varierer, kan Danmarks Radio efter ansøgning  

 fastsætte den endelige afgift efter et skøn over det gennemsnitligt benyttede  

 antal modtagere.
Institutionen er da fritaget for at føre den i § 11 nævnte  

 oversigt.
Afgift kan ikke tilbagebetales.
Betalingsfrister § 14.  Afgift forfalder til betaling pr. 1. april og  

 indbetales senest den 10. april.
Der betales tillægsafgift for hvert enkelt  

 afgiftsbeløb, idet § 7 finder tilsvarende anvendelse ved betaling efter 10.  

 april/10. maj/10. juni.
Erhvervslicens § 15.  Erhvervslicens dækker benyttelse af modtagere  

 opstillet i private eller offentlige virksomheder/institutioner og deres  

 køretøjer eller fartøjer, i dag- og undervisningsinstitutioner, i arbejds- og  

 opholdsrum til brug for personalet i de i kap. 3 nævnte døgninstitutioner  

 m.v., i hoteller, restauranter, kursus- og feriecentre, udlejningssommerhuse  

 m.v.
Erhvervslicens betales med een afgift pr. kalenderår for hver enkelt  

 modtager med mindre benyttelsen er dækket af en husstands- eller  

 institutionslicens.
 Stk. 2.  Erhvervslicens betales tillige for modtagere  

 opstillet af virksomheder/institutioner i gæsteboliger og lign., der benyttes  

 til midlertidigt ophold.
 Stk. 3.  Erhvervslicens betales for modtagere opstillet  

 i kollegiers fællesrum, såfremt modtagerne er opstillet af kollegiet og  

 betales af dette.
Stk. 4.  Den private brug af ansattes egne,  

 transportable, batteridrevne modtagere på arbejdspladsen, dækkes af den  

 ansattes husstandslicens, jfr. § 6, stk. 1. Benyttes modtageren af  

 virksomheden, eller installerer de ansatte egne lysnetmodtagere, betales  

 herfor erhvervslicens, for hvilken virksomheden hæfter.
Tilsvarende gælder  

 autoradioer installeret af ansatte i virksomhedens køretøjer.
 Stk. 5.  Tilmelding finder sted efter reglerne i § 4,  

 stk. 1 med yderligere oplysninger om virksomhedens CIR-nummer, momsnummer  

 samt telefonnummer.
Stk. 6.  Fritaget for afgift og for tilmelding i henhold  

 til § 4 er - modtagere hos radio-og tv-handlere til brug ved salg og demonstration af  

 radio- og tv-modtagere - modtagere opstillet til brug ved produktion og reparation af radio- og  

 tv-udstyr, herunder produktion af programmer og kopier heraf - batteridrevne radiomodtagere i høreværn - modtagere i diplomatiske og udsendte konsulære repræsentationer under  

 forudsætning af gensidighed - modtagere opstillet til operativ brug under forsvarsministeriets  

 myndighedsområde - modtagere opstillet til operativ brug under civilforsvaret - radiomodtagere i beredskabslagre o.lign. under offentligt  

 myndighedsområde.
Betalingsfrister § 16.  Afgift for et kalenderår forfalder til betaling  

 pr. 1. april.
Ved betaling efter 10. april/10. maj/10. juni betales  

 tillægsafgift for hvert enkelt afgiftsbeløb efter reglerne i § 7.
 Stk. 2.  Til- og afmelding af erhvervslicens (hver  

 enkelt modtager) foregår efter reglerne i § 4. For  

 virksomheder/institutioner, der benytter mere end i alt 10 radio- og  

 fjernsynsmodtagere, kan Danmarks Radio efter ansøgning godkende, at til- og  

 afmelding og betaling sker efter stk. 3 som foreløbig/endelig afgift eller  

 efter stk. 4 som gennemsnitlig afgift.
Stk. 3.  Foreløbig afgift betales på grundlag af det pr.  

 1. januar registrerede antal modtagere.
Herudover føres på skema, der  

 udleveres af Danmarks Radio, oversigt over til- og afgang af modtagere hver  

 den 1. i måneden.
Skemaet indsendes til Danmarks Radio hvert år i januar  

 måned, og den endelige afgift reguleres i forbindelse med opkrævning af  

 foreløbig afgift for det følgende år.
 Stk. 4.  for virksomheder/institutioner, hvis benyttelse  

 af modtagere til stadighed varierer, kan Danmarks Radio fastsætte afgiften  

 efter et skøn over den gennemsnitlige benyttelse af modtagere.  

 Virksomheden/institutionen skal hvert år i januar give oplysning om ændringer  

 i den gennemsnitlige benyttelse, men er fritaget for at føre oversigt som  

 angivet i stk. 3. Afgift kan ikke tilbagebetales.
Oplysningspligt og bødebestemmelse § 17.  Virksomheder, herunder auktionsholdere og  

 auktionsledere, der sælger eller udlejer radio- og fjernsynsmodtagere til  

 forbrugere, skal give Danmarks Radio oplysning om fulde navn og adresse på  

 enhver køber eller lejer af sådanne modtagere samt dato for salg/udlejning.  

 Meddelelse om månedens salg/udlejning skal afgives inden udgangen af den  

 følgende måned.
 § 18.  Undladelse af at opfylde den i §§ 4, 11, 16 og  

 17 fastsatte pligt til at indberette opstilling, salg og udlejning af  

 modtagere, straffes efter § 22 i loven om radio- og fjernsynsvirksomhed med  

 bøde.
Ikrafttrædelses- og overgangsbestemmelser § 19.  Denne bekendtgørelse træder i kraft 1. januar  

 1986.
 § 20.  For modtagere opstillet i hotelværelser til  

 brug for ikke fastboende gæster beregnes afgiften indtil 31. december 1986  

 efter reglerne om insitutionslicens, jfr. kapitel 3.
 § 21.  Forhøjelsen af de i § 1, stk. 1 nævnte afgifter  

 pr. 1. januar 1986 er tiltrådt af finansudvalget i skrivelse af 29. maj 1985  

 (aktstykke nr. 233).
 § 22.  Bekendtgørelse nr. 638 af 18. december 1984 om  

 radio- og fjernsynsafgift ophæves.
