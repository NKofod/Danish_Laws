 Ved kongelig resolution af 20. maj 1955 har Danmark ratificeret følgende  

 to under 14. juni 1954 undertegnede protokoller vedrørende ændringer i  

 konventionen angående international civil luftfart:
PROTOKOL VEDRØRENDE EN ÆNDRING I KONVENTIONEN ANGÅENDE INTERNATIONAL CIVIL  

 LUFTFART Den internationale civile luftfartsorganisations forsamling, der trådte sammen til sit 8. møde i Montreal den 1. juni 1954, og som har fundet det ønskeligt at ændre den i Chicago den 7. december 1944  

 udfærdigede konvention angående international civil luftfart, tiltrådte den 14. juni 1954, i overensstemmelse med bestemmelserne i  

 artikel 94 ( a ) i ovennævnte konvention, følgende ændringsforslag til  

 konventionen:
 Punktum efter sidste sætning i konventionens artikel 45 erstattes af komma  

 med følgende tilføjelse:
»eller ikke blot midlertidigt, hvis dette bestemmes af forsamlingen,  

 hvilken beslutning skal vedtages med det af forsamlingen fastsatte stemmetal.  

 Det således fastsatte stemmetal skal udgøre mindst tre femtedele af det  

 samlede antal kontraherende stater.«, fastsatte i henhold til bestemmelserne i ovennævnte artikel 94 ( a  

 ) i nævnte konvention, at når der foreligger ratifikation af  

 ændringsforslaget fra mindst 42 kontraherende stater, træder ændringen i  

 kraft, og besluttede, at generalsekretæren for organisationen for international  

 civil luftfart skal udfærdige en protokol på det engelske, franske og spanske  

 sprog, som hvert skal have lige gyldighed, indeholdende det ovenfor nævnte  

 ændringsforslag og de i det følgende omhandlede punkter.
Følgelig skal, i henhold til forsamlingens ovennævnte beslutning,  

 nærværende protokol undertegnes af forsamlingens præsident og dens  

 generalsekretær; nærværende protokol stå åben for ratifikation af enhver stat, der har  

 ratificeret eller tiltrådt nævnte konvention angående international civil  

 luftfart; ratifikationsinstrumenterne deponeres hos organisationen for international  

 civil luftfart; nærværende protokol træde i kraft for de staters vedkommende, der har  

 ratificeret den, på datoen for det 42. ratifikationsinstruments deponering; generalsekretæren straks underrette samtlige kontraherende stater om hver  

 deponering af et ratifikationsinstrument vedrørende denne protokol; generalsekretæren straks underrette samtlige stater, der har tiltrådt  

 eller underskrevet nævnte konvention, on datoen for nærværende protokols  

 ikrafttræden; overfor enhver kontraherende stat, der efter den ovenfor omhandlede dato  

 ratificerer nærværende protokol, træder denne i kraft fra det tidspunkt, da  

 den pågældende stats ratifikationsinstrument deponeres hos organisationen for  

 international civil luftfart.
 Til bekræftelse heraf underskriver præsidenten og generalsekretæren for  

 den internationale civile luftfartsorganisations forsamlings 8. møde denne  

 protokol i henhold til bemyndigelse fra forsamlingen.
 Udfærdiget i Montreal den 14. juni 1954 i eet eksemplar på det engelske,  

 franske og spanske sprog, der hvert skal have lige gyldighed, Nærværende  

 protokol skal forblive deponeret i den internationale civile  

 luftfartsorganisations arkiv, og bekræftede genparter deraf skal af  

 organisationens generalsekretær tilsendes alle stater, der har tiltrådt eller  

 underskrevet den i Chicago den 7. december 1944 udfærdigede konvention  

 angående international civil luftfart.
(sign.) Walter Binaghi Forsamlingens præsident.
(sign.) Carl Ljungberg Forsamlingens generalsekretær.
PROTOKOL VEDRØRENDE VISSE ÆNDRINGER I KONVENTIONEN ANGÅENDE INTERNATIONAL  

 CIVIL LUFTFART Den internationale civile luftfartsorganisations forsamling, der trådte sammen til sit 8. møde i Montreal den 1. juni 1954, og som har fundet det ønskeligt at ændre den i Chicago den 7. december 1944  

 udfærdigede konvention angående international civil luftfart, tiltrådte den 14. juni 1954, i overensstemmelse med bestemmelserne i  

 artikel 94 ( a ) i ovennævnte konvention, følgende ændringsforslag til  

 konventionen:
I artikel 48 ( a ) erstattes ordene »en gang om året« med  

 »mindst een gang i løbet af 3 år«; i artikel 49 ( e ) erstattes ordene »et årligt budget«  

 med »årlige budgetter«; og i artikel 61 erstattes ordene »et årligt budget« og  

 »vedtage budgettet« med »årlige budgetter« og  

 »vedtage budgetterne«, fastsatte i henhold til bestemmelserne i ovennævnte artikel 94 ( a  

 ) i nævnte konvention, at når der foreligger ratifikation af  

 ændringsforslagene fra mindst 42 kontraherende stater, træder ændringerne i  

 kraft, og besluttede, at generalsekretæren for organisationen for international  

 civil luftfart skal udfærdige en protokol på det engelske, franske og spanske  

 sprog, som hvert skal have lige gyldighed, indeholdende de ovenfor nævnte  

 ændringsforslag og de i det følgende omhandlede punkter.
Følgelig skal, i henhold til forsamlingens ovennævnte beslutning, nærværende protokol undertegnes af forsamlingens præsident og dens  

 generalsekretær; nærværende protokol stå åben for ratifikation af enhver stat, der har  

 ratificeret eller tiltrådt nævnte konvention angående international civil  

 luftfart; ratifikationsinstrumenterne deponeres hos organisationen for international  

 civil luftfart; nærværende protokol træde i kraft for de staters vedkommende, der har  

 ratificeret den, på datoen for det 42. ratifikationsinstruments deponering; generalsekretæren straks underrette samtlige kontraherende stater om hver  

 stedfunden deponering af et ratifikationsinstrument vedrørende denne  

 protokol; generalsekretæren straks underrette samtlige stater, der har tiltrådt  

 eller underskrevet nævnte konvention, om datoen for nærværende protokols  

 ikrafttræden; overfor enhver kontraherende stat, der efter den ovenfor omhandlede dato  

 ratificerer nærværende protokol, træder denne i kraft fra det tidspunkt, da  

 den pågældende stats ratifikationsinstrument deponeres hos organisationen for  

 international civil luftfart.
 Til beskræftelse heraf underskriver præsidenten og generalsekretæren for  

 den internationale civile luftfartsorganisations forsamlings 8. møde denne  

 protokol i henhold til bemyndigelse fra forsamlingen.
Udfærdiget i Montreal den 14. juni 1954 i eet eksemplar på det engelske,  

 franske og spanske sprog, der hvert skal have lige gyldighed.
Nærværende  

 protokol skal forblive deponeret i den internationale civile  

 luftfartsorganisations arkiv, og bekræftede genparter deraf skal af  

 organisationens generalsekretær tilsendes alle stater, der har tiltrådt eller  

 underskrevet den i Chicago den 7. december 1944 udfærdigede konvention  

 angående international civil luftfart.
(sign.) Walter Binaghi Forsamlingens præsident.
(sign.) Carl Ljungberg Forsamlingens generalsekretær.
 Danmarks ratifikationsdokument er for begge protokollers vedkommende  

 blevet deponeret hos organisationen for international civil luftfart den 4.  

 juni 1955.
 Udenrigsministeriet, den 10. august  

 1955.
H.C.
Hansen.
