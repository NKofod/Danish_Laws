En statsautoriseret ejendomsmægler havde i nogle år haft et sommerhus,  

 der udelukkende havde været benyttet privat.
Lejeværdien var beregnet efter  

 procentreglerne i ligningsloven, ligesom standardfradrag var beregnet efter  

 %-reglerne i ligningslovens § 15 J.
Landsskatteretten nægtede fradrag for de  

 i ejertiden faktisk afholdte driftsudgifter, selv om ejendommen i øvrigt var  

 omfattet af næringsbegrebet efter statsskattelovens § 4 a i forbindelse med  

 ejendommens afståelse.
A klagede over, at ligningskommissionen ikke havde imødekommet en af hans  

 revisor efterfølgende fremsat begæring om fradrag for tab på 70.127 kr. ved  

 salg af et sommerhus.
Ved ansættelsen var alene godkendt et tab på 21.522  

 kr., idet de øvrige afholdte udgifter var anset for omfattet af  

 standardfradraget, jf. ligningslovens § 15 J, da ejendommen udelukkende havde  

 været benyttet privat.
Det fremgik af sagen, at klageren var statsautoriseret ejendomsmægler.
Han  

 havde erhvervet det pågældende sommerhus i 1982 og solgt det i 1986 med tab.  

 Huset havde i alle årene i meget begrænset omfang været benyttet som  

 sommerhus af klageren og hans familie.
Ved indkomstopgørelsen var der  

 beregnet overskud af ejendommen i henhold til reglerne for ejendomme, der  

 benyttes af ejeren, jf. ligningslovens § 15, hvorefter der alene var  

 fratrukket standardfradrag og beregnet egen leje efter %-reglerne.
Klagerens revisor anførte over for Landsskatteretten, at denne  

 fremgangsmåde havde været forkert, idet den pågældende ejendom var omfattet  

 af næringsbegrebet, jf. statsskattelovens § 4 a.
Han hævdede principalt, at  

 klageren måtte være berettiget til ved opgørelsen af avancen at fradrage de i  

 årenes løb faktisk afholdte udgifter på ejendommen, svarende til den ikke  

 godkendte andel af tabet på 48.605 kr.
 Subsidiært påstod han fradraget henført til de enkelte indkomstår, de  

 vedrørte.
Landsskatteretten var enig med ligningskommissionen i, at klageren alene  

 var berettiget til standardfradraget, jf. ligningslovens § 15 J under hensyn  

 til, at ejendommen udelukkende havde været privat benyttet.
Klageren var  

 således ikke berettiget til fradrag af de i ejertiden faktisk afholdte  

 driftsudgifter, selv om der i øvrigt skete næringsbeskatning af avancen/tabet  

 i forbindelse med ejendommens afståelse.
 Den påklagede ansættelse blev herefter stadfæstet.
 LV 1989, H 4.2.
