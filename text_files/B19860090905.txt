 I henhold til § 88, stk. 2, i lov om arbejdsformidling og  

 arbejdsløshedsforsikring m.v., jf. lovbekendtgørelse nr. 615 af 12. september  

 1986, som ændret ved lov nr. 832 af 9. december 1986, fastsættes:
 § 1.  Direktøren for arbejdsløshedsforsikringens  

 tilsyn med de statsanerkendte arbejdsløshedskasser udøves dels gennem løbende  

 vejlednings- og oplysningsvirksomhed, dels gennem kontrol med, at  

 arbejdsløshedskassernes administration af arbejdsløshedsforsikringen sker i  

 overensstemmelse med reglerne i lov om arbejdsformidling og  

 arbejdsløshedsforsikring m.v.
 Stk. 2.  Direktøren for arbejdsløshedsforsikringen  

 bistås af arbejdsformidlingskontorerne i sin tilsynsvirksomhed.
 Stk. 3.  Direktøren for arbejdsløshedsforsikringen  

 bemyndiges til at fastsætte de nærmere retningslinier for  

 arbejdsformidlingskontorernes tilrettelæggelse af tilsynsvirksomheden.
§ 2.  Direktøren for arbejdsløshedsforsikringen kan i  

 forbindelse med sin tilsynsvirksomhed pålægge de statsanerkendte  

 arbejdsløshedskasser § 3.  Arbejdsløshedskasserne skal på begæring af  

 direktøren for arbejdsløshedsforsikringen eller arbejdsformidlingskontorerne  

 uden unødigt ophold fremsende alle ønskede oplysninger vedrørende  

 administrationen af arbejdsløshedsforsikringen.
 Stk. 2.  Ved tilsynsbesøg i arbejdsløshedskassen skal  

 det materiale, der er nævnt i stk. 1, stå til rådighed for tilsynet.
 § 4.  Hvis direktøren for arbejdsløshedsforsikringen  

 finder, at en arbejdsløshedskasses administration ikke er tilfredsstillende,  

 kan direktøren for arbejdsløshedsforsikringen pålægge kassen at ændre sine  

 administrative rutiner og sin struktur, herunder forbedre de personalemæssige  

 ressourcer, således at administrationen bringes i overensstemmelse med  

 bestemmelserne i denne bekendtgørelse.
§ 5.  Bekendtgørelsen træder i kraft den 1. januar  

 1987. Samtidig ophæves bekendtgørelse nr. 182 af 4. maj 1984 om tilsynet med  

 de statsanerkendte arbejdsløshedskasser.
De regler, der er udstedt i henhold  

 til den tidligere bekendtgørelse opretholdes.
