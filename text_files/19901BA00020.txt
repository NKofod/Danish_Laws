Nr BSF 20 Forslag til folketingsbeslutning om længerevarende uddannelsesforløb for  

 arbejdsløse kvinder Fremsat af Lilli Gyldenkilde (SF) Tommy Dinesen (SF) Aage Frandsen (SF)  

 Ole Henriksen (SF) Stillinger (SF) Ebba Strange (SF) den 13. november 1990 Det pålægges arbejdsministeren at udarbejde lovforslag om et mindst etårigt uddannelsesforløb for kvinder, der på grund af arbejdsløshed er uddannelsesstøtteberettiget på dagpenge, og for arbejdsløse kvindelige bistandsmodtagere efter følgende retningslinjer:
 - AMU-centrene, voksenskolen og den kommunale arbejdsformidling udarbejder  

 i samarbejde med de arbejdsløse kvinder et mindst etårigt uddannelsesforløb,  

 hvor praktik og teori sættes i sammenhæng.
 - I forløbet indgår, at teorien kan føre til afgangsprøve på 9.-10. klasse  

 niveau i fagene dansk, regning, matematik og fysik, og at praktikken kan  

 udføres på eksisterende arbejdspladser.
 - Under uddannelsesforløbet modtager kvinderne uddannelsesstøtte svarende  

 til dagpenge.
 Lovforslaget fremsættes så betids, at ordningen kan igangsættes fra den 1.  

 april 1991.
Bemærkninger til forslaget Der har gennem de seneste år fundet en omfattende forsøgsvirksomhed sted  

 for at lave længerevarende uddannelsesforløb for ufaglærte og  

 korttidsuddannede kvinder.
De bedste af disse uddannelsesforløb har vist sig at bygge på ovenstående  

 principper.
Og der findes både i Arbejdsministeriet og hos  

 undervisningsministeren adskillige rapporter, hvori forsøgsuddannelserne er  

 nøje beskrevet.
 Det er på tide, at disse uddannelser bliver permanente.
Forslagsstillerne finder ikke, at et etårigt uddannelsesforløb er det  

 bedste.
Principielt burde hele uddannelsessystemet stå til rådighed for  

 arbejdsløse.
Dette er der ikke flertal for endnu, såfremt der er tale om, at  

 de arbejdsløse skal have uddannelsesstøtte på dagpengeniveau.
 Dette forslag er derfor et minimumsforslag, der gerne skulle føre til  

 bedre kvalifikationer for dem, der får uddannelsen, således at de er bedre  

 kvalificerede til arbejdsmarkedet efter endt uddannelse.
 De eksisterende 13 ugers forløb, som er et resultat af et forlig mellem  

 regeringen og Socialdemokraterne, har vist sig ikke at være tilstrækkelige;  

 dette er der også rapporter, der påpeger.
 Derfor er tiden nu inde til at bruge de mange forsøgsprojekter, der har  

 været bevilget penge til, som afsæt for en ny længerevarende uddannelse inden  

 for arbejdsmarkedsuddannelserne.
 Det skal ligeledes være muligt for arbejdsløse bistandsmodtagere at komme  

 ind i et sådant uddannelsesforløb, mens de modtager bistandshjælp f.eks. på §  

 42 eller lignende.
