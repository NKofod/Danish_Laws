Pressenævnets kendelse i sag nr. 17-70-01102 En borgers klage over DR1s udsendelse Sundhedsmagasinet: Stofskifte behandles ikke En person med lavt stofskifte klagede over udsendelsen, Sundhedsmagasinet: Stofskifte.
Klageren var imidlertid ikke personligt omtalt i udsendelsen og var derfor ikke klageberettiget.
Pressenævnet afviste derfor at behandle klagen.
Pressenævnets formand, Hanne Schmidt, udtaler [Klager] er ikke selv nævnt eller afbilledet i den udsendelse, hun har klaget over.
Det er en betingelse for at klage til Pressenævnet, at klageren har retlig interesse i det forhold, der klages over.
Det indebærer, at man som person, virksomhed, organisation eller lignende skal være omtalt, afbilledet eller på anden måde identificeret i mediet.
Det er ikke tilstrækkeligt blot at have interesse i det emne, der er behandlet.
Da udsendelsen ikke omhandler [Klager] personligt, har hun ikke sådan en retlig interesse, at der er grundlag for at behandle sagen.
Det forhold, at hun måtte være diagnosticeret med en sygdom, der er beskrevet i udsendelsen, kan ikke føre til et andet resultat.
Klagen afvises derfor uden nærmere behandling, jf. medieansvarslovens § 43, stk. 2, nr. 2.
 [Klager] har klaget til Pressenævnet over udsendelsen Sundhedsmagasinet: Stofskifte, som blev sendt på DR1 den 14. februar 2017, idet hun mener, at god presseskik er tilsidesat.
 Udsendelsen Sundhedsmagasinet: Stofskifte vedrører stofskiftesygdomme, og hvordan lavt stofskifte skal behandles. [Klager] er ikke selv nævnt eller afbilledet i udsendelsen.
[Klager] klagede den 17. februar 2017 til DR, der den 23. februar 2017 afviste klagen.
Klagen er modtaget i Pressenævnet den 23. februar 2017.
[Klager] har til støtte for klagen blandt andet anført, at hun selv lider af lavt stofskifte.
Ifølge klager er udsendelsens budskaber unuancerede og forkerte.
Udsendelsen opstiller et skræmmebillede af anvendelsen af alternativ medicin.
Pressenævnets formand, Hanne Schmidt, udtaler [Klager] er ikke selv nævnt eller afbilledet i den udsendelse, hun har klaget over.
Det er en betingelse for at klage til Pressenævnet, at klageren har retlig interesse i det forhold, der klages over.
Det indebærer, at man som person, virksomhed, organisation eller lignende skal være omtalt, afbilledet eller på anden måde identificeret i mediet.
Det er ikke tilstrækkeligt blot at have interesse i det emne, der er behandlet.
Da udsendelsen ikke omhandler [Klager] personligt, har hun ikke sådan en retlig interesse, at der er grundlag for at behandle sagen.
Det forhold, at hun måtte være diagnosticeret med en sygdom, der er beskrevet i udsendelsen, kan ikke føre til et andet resultat.
Klagen afvises derfor uden nærmere behandling, jf. medieansvarslovens § 43, stk. 2, nr. 2.
