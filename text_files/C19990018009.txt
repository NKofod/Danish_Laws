Cirkulære om  

 § 2, stk. 3, i lov nr. 837 af 17. november 1999 om  

 ændring af lov om registreringsafgift af motorkøretøjer  

 m.v. (Justering af afgiftsskalaer m.v. for brugte  

 køretøjer) Lovens § 2, stk. 3, angår en overgangsordning for biler,  

 som slutbrugere har erhvervet ved køb eller ifølge bindende  

 aftale senest den 26. oktober 1999. I den forbindelse er det en betingelse  

 for afgiftsberigtigelse efter de hidtil gældende regler, at  

 slutbrugeren har betalt afgiften eller depositum for afgiften inden  

den 30. november 1999, dog skal dokumentation for ejerskab være  

 told- og skatteregionen i hænde senest den 30. november  

 1999.
 Det er oplyst, at et stort antal told- og skatteregioner  

 har fortolket disse bestemmelser, således at det ifølge loven er  

 rettidigt, hvis afgiften eller depositum herfor er indbetalt senest  

 den 30. november 1999. Denne fortolkning er i mange tilfælde  

 videregivet til slutbrugere, der har henvendt sig til regionerne.
 I den anledning tillades det, at slutbrugere, der har  

 rettet henvendelse til en told- og skatteregion med henblik på  

 afgiftsberigtigelse af et køretøj senest den 30. november 1999,  

 jf. § 2, stk. 3, vil kunne afgiftsberigtige  

 køretøjerne efter lovens hidtil gældende regler.
 For slutbrugere, der den 30. november 1999 har fået  

 afgiftsberigtiget et køretøj efter reglerne i § 2,  

 stk. 3, står afgørelsen om afgiftsberigtigelse ved magt, og  

 disse sager skal således ikke genoptages.
