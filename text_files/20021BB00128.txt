Fremsat den 28. marts 2003 af Villy Søvndal (SF),  

 Margrete Auken (SF), Aage Frandsen (SF),  

 Jørn Jespersen (SF) og Holger K.
Nielsen (SF) Forslag til folketingsbeslutning om fremtidig humanitær bistand finansieret ved gradvis  

 nedlæggelse af hjemmeværnet Folketinget pålægger regeringen at etablere det  

 fornødne lovgrundlag til sikring af, at den humanitære hjælp samt bidrag til  

 genopbygning af Irak gennem 300 mio. kr. finansieres ved midler fra  

 hjemmeværnet, at der i forlængelse  

 heraf sker en gradvis afvikling af hjemmeværnet over de næste 2 år, og at besparelsen på  

 hjemmeværnet på ca. 700 mio. kr. årligt fremover øremærkes til humanitære og  

 genopbyggende formål.
Bemærkninger til forslaget Baggrunden for beslutningsforslaget er, at regeringen  

 foreløbig har afsat 300 mio. kr. til genopbygning af Irak.
Regeringens  

 forslag  

 lægger op til at hente pengene fra Ulandsrammen.
Regeringen har afvist  

 kritikken af denne disposition og hævder, at de 300 mio. kr. ikke kommer til  

 at  

 få betydning for f.eks. sultofre i Afrika, men hentes fra en pulje afsat til  

 »ekstraordinære indsatser«.
Efter SFs opfattelse er det helt uforsvarligt at fjerne  

 pengene fra katastrofepuljen og tage pengene fra en pulje til at afhjælpe  

 umiddelbar nød, der desværre er et voksende behov for.
Men også i lyset af  

 Irakkrigens funktion som spydspids i implementeringen af en ny  

 sikkerhedspolitisk doktrin om »pre-emptive ~strikes«, dvs. »forebyggende  

 angreb«, bliver al tale om »puljer til ekstraordinære indsatser« imidlertid  

 absurd.
Hvis alle verdens diktatorer skal fjernes militært, vil behovet for  

 humanitær og genopbyggende hjælp forøges dramatisk.
Samtidig vil f.eks vejr-  

 og  

 miljømæssige forhold stadig skabe regionale sultkatastrofer, og regeringens  

 udspil er derfor ikke langsigtet nok.
I realiteten vil midler afsat til ekstraordinære indsatser,  

 f.eks. på grund af uforudsete sultkatastrofer, som tilflyder genopbygningen  

 efter vestlige aggressionskrige uvægerlig føre til, at sultofre betaler med  

 deres liv for genopbygning og humanitær indsats i f.eks.
Irak.
 Forslagsstillerne er derfor optaget af som minimum at sikre  

 en mere langsigtet prioritering af de fremtidige danske bidrag til humanitære  

 og genopbyggende indsatser.
SF foreslår derfor, at hjælpen til Irak hentes fra  

 hjemmeværnet.
I første omgang ønsker SF en besparelse på hjemmeværnet på 300  

 mio. kr. i indeværende år, som ubeskåret skal gå til nødhjælp og genopbygning  

 i  

 Irak.
Derefter ønsker forslagsstillerne en afvikling af hjemmeværnet over de  

 kommende 2 år.
De samlet set ca. 700 mio. kr., som hjemmeværnet i dag  

 koster, bør i lyset af det fremtidige sikkerhedspolitiske billede, som  

 Irakkrigen tegner, øremærkes til humanitære og genopbyggende formål.
Det er  

 forventeligt, at Danmark med den nye sikkerhedspolitiske doktrin også i  

 fremtiden vil blive kastet i krig af regeringen.
Hjemmeværnet har gennem de seneste måneder været genstand  

 for fornyet kritik og opmærksomhed.
Den folkelige modstand er betydelig, og  

 der  

 tegner sig ifølge flere dagblade et flertal i Folketinget for nedlæggelsen.
 SF ser derfor ingen grund til at udsætte beslutningen om  

 nedlæggelse af hjemmeværnet.
 For i lyset af de trusler og forsvars- og  

 sikkerhedspolitiske udfordringer, som Danmark står over for, er der efter  

 forslagsstillernes vurdering ikke fremover brug for løsning af de opgaver,  

 som  

 hjemmeværnet traditionelt har skullet varetage.
Terror er ikke noget nyt fænomen.
I det 19. århundrede  

 foretog anarkistiske og nihilistiske grupper ak~tioner, som i dag ville blive  

 benævnt terrorisme.
Op gennem det 20. århundrede har alle dele af verden fra  

 tid til anden været genstand for terrorvirksomhed.
Sri Lanka har haft terror  

 i  

 form af f.eks De Tamilske Tigre, Indien og Pakistan har fortsat ekstreme  

 religiøse gruppers terroristiske virksomhed, Nepal har maoistiske gruppers  

 terror; USA har haft WTC-bombningen, Oklahomabombningen fra yderliggående  

 højreradikale militsmedlemmer, Ku Klux Klans århundredlange terror mod især  

 den  

 afroamerikanske befolkningsgruppe samt naturligvis den 11. september; Europa  

 haft terrororganisationer som Baader-Meinhof-bevægelsen, Rote Armee Fraktion,  

 IRA, ETA m.v.
 Men lige dele teknologisk udvikling, grusom opfindsomhed og  

 større globale spændinger og modsætningsforhold har skærpet og udvidet  

 terrortruslen.
Siden den 11. septembers ulykkelige begivenheder i USA og  

 terrorvirksomhedens på samme tid meget konkrete og meget symbolske fremtræden  

 er det i stigende grad blevet klart, at nationalt og konventionelt forsvar er  

 utidssvarende og utilstrækkeligt.
Den 11. september har tydeliggjort, at de  

 sikkerhedspolitiske udfordringer kun i ringe grad vil omfatte konventionel  

 krig  

 i de vestlige lande.
Terror vil derimod efter alt at dømme være langt den  

 største potentielle trussel fra lande uden for de eksisterende internationale  

 alliancer og fra ekstreme politiske og/eller religiøse grupper.
Den forsvarspolitiske indsats fremover   herunder økonomisk  

   bør derfor prioriteres langt skarpere.
Det handler således om, at  

 hjemmeværnet aldrig med våben i hånd vil være i stand til at foregribe eller  

 besvare terrorhandlinger.
Kaprede civile fly, bomber i metroen, biologiske  

 eller kemiske masseødelæggelsesvåben i juletravlheden m.v. vil aldrig  

 fyldestgørende kunne forebygges eller modsvares af hjemmeværnet.
 Det globale paradoks, at verden på den ene side er tættere  

 forbundet, mere oplyst og mere afhængig gennem økonomi og handel samt ikke  

 mindst nyhedsstrømme og på den anden side er udsat for en stadig større  

 polarisering mellem rig og fattig, har gjort det, der er blevet kaldt »den  

 fattige mands atomvåben«, til en langt større trussel end tidligere.
Derfor ønsker forslagsstillerne den foreslåede udfasning af  

 et helt utidssvarende hjemmeværn, fordi hjemmeværnet ikke på  

 nogen tænkelig måde kan udgøre et passende modtræk til den  

 sikkerhedspolitiske  

 trussel, hjemmeværnet ikke vil  

 spille nogen rolle i en ny sikkerhedspolitisk doktrin om forebyggende angreb, hjemmeværnet koster  

 700 mio. kr. årligt uden på mindste måde at være rustet til terrortruslen, våben i private hjem  

 desuden alt for ofte har givet anledning til vådeskud, drab m.v., rekrutteringen og  

 dermed adgangen til våben og ammunition via hjemmeværnet er alt for  

 lemfældig, en stor del af  

 værnets våben ligger i hjem, hvor besidderen reelt næppe ville kunne udgøre  

 noget værn i tilfælde af en   højst utænkelig   konventionel krig på dansk  

 jord.
I øvrigt er varslingstiden i påkommende fald meget lang som påvist af  

 forsvarskommissionen.
Den 11. september og hele den efterfølgende debat om  

 fundamentalismens, nihilismens og terrorismens årsager har tydeliggjort, hvad  

 SF længe har påpeget, nemlig behovet for en helhedstænkning af  

 sikkerhedspolitikken.
Sikkerhedspolitik kan dels på grund af terrortruslens  

 særlige karakter og dels på grund af den nye sikkerhedspolitiske doktrin om  

 forebyggende angreb ikke længere operere inden for en snæver forståelsesramme  

 af militært udstyr, ny teknologi m.v., men må i stigende grad målrette  

 indsatsen mod på den ene side et bedre efterretningsvæsen nationalt og  

 internationalt og på den anden side en styrkelse af en langsigtet og  

 bæredygtig  

 sikkerhedspolitik.
Samtænkningen af både globale og lokale forhold, herunder  

 politisk, økonomisk, miljømæssigt og socialt, er uomgængelig for at foregribe  

 de vilkår, der skaber menneskelig afmagt, håbløshed og ufattelige afsavn og  

 ultimativt danner grobund for fundamentalisme og terrorisme.
 Det er afslutningsvis magtpåliggende for forslagsstillerne,  

 at udfasningen af våben og materiel fra hjemmeværnet lever op til alle  

 internationale forpligtelser, og at våben og krigsmateriel således ikke  

 videresælges, hverken til civilt brug eller til krigsførende nationer eller  

 regioner med høj grad af ustabilitet.
 Forslagsstillerne finder således, at nedlæggelse af  

 hjemmeværnet er det eneste passende svar på den sikkerhedspolitiske trussel,  

 og  

 at nedlæggelsen giver anledning til delvis at imødekomme et langt mere  

 tvingende sikkerhedspolitisk behov, nemlig behovet for nødhjælp og  

 genopbygning  

 efter såkaldt forebyggende krige under den nye sikkerhedspolitiske doktrin.
Skriftlig fremsættelse Villy Søvndal  

  

 (SF):
 Som ordfører for forslagsstillerne tillader jeg mig herved at  

 fremsætte:
 Forslag til  

 folketingsbeslutning om fremtidig humanitær bistand finansieret ved gradvis  

 nedlæggelse af hjemmeværnet.
(Beslutningsforslag nr.
B 128).
 Jeg henviser i øvrigt til de bemærkninger, der ledsager forslaget,  

 og anbefaler det til Tingets velvillige behandling.
