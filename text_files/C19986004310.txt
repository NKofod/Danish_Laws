Cirkulæreskrivelse vedrørende  

 udsættelse af inddragelse af nummerplader Færdselsstyrelsen har udsendt  

 cirkulæreskrivelse af 22. juni 1998, hvori politiet blev anmodet om at  

 udskyde enhver inddragelse af nummerplader - på grund af manglende  

 fremstilling til periodisk syn - til efter den 20. juli 1998.
Statens Bilinspektion har efterfølgende oplyst, at  

 en række køretøjer, der har været fremstillet til  

 periodisk syn og er godkendt, fejlagtigt ikke er blevet registreret som  

 godkendt ved et periodisk syn.
Det har fået den virkning, at  

 godkendelsen ikke er blevet registreret i Centralregisteret for  

 Motorkøretøjer, hvorfor synsinddragelsesmarkering 3 ikke er  

 slettet.
Det indbærer også, at køretøjernes ejere  

 på nuværende tidspunkt har fået tilsendt en  

 erindringsskrivelse, uanset at deres køretøj har været  

 til syn og er godkendt.
 Statens Bilinspektion forventer derfor, at der i de  

 kommende uger vil komme en del henvendelser fra disse  

 køretøjsejere, og ønsker at få lejlighed til at  

 rette fejlene uden, at de berørte køretøjsejere  

 risikerer at få inddraget køretøjets nummerplader.
 På den baggrund skal Færdselsstyrelsen anmode  

 om, at den i cirkulæreskrivelsen anførte frist udskydes  

 således, at politiet ikke inddrager nummerplader - på grund af  

 manglende fremstilling til periodisk syn - får efter den 31. august  

 1998.
 Samtidig skal Færdselsstyrelsen henlede  

 opmærksomheden på § 67, stk. 2, i bekendtgørelse nr. 916  

 af 8. december 1997 om registrering og syn af køretøjer mv.,  

 hvorefter pladeinddragelse undlades, hvis der for politiet forevises:
 1) Foreløbig eller endelig registreringsattest, der viser, at  

 køretøjet er godkendt.
2) anmeldelsesblanket eller synsrapport, forsynet med en af Statens  

 Bilinspektion dateret godkendelsespåtegning, eller 3) dokumentation (synsrapport), der viser, at køretøjet har  

 været fremstillet, og at Bilinspektionen har givet tilladelse til  

 omstilling med en dato, der endnu ikke er overskredet.
