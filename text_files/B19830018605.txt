(flysprøjtning) I medfør af § 30 og § 32 i lov nr. 212 af 23. maj 1979 om kemiske stoffer  

 og produkter som ændret ved lov nr. 68 af 20. februar 1980, samt i henhold  

 til § 15 i bekendtgørelse nr. 185 af 15. april 1981 om udbringning af  

 bekæmpelsesmidler fra luftfartøjer (flysprøjtning) fastsættes:
§ 1 Fra luftfartøjer må kun udbringes insekticider og fungicider med de i  

 bilaget anførte virksomme stoffer, til de i bilaget anførte formål og under  

 de anførte vilkår.
§ 2 Denne bekendtgørelse træder i kraft den 1. juni 1983.
 Stk. 2.  Samtidig ophæves bilag 1 i bekendtgørelse nr.  

 185 af 15. april 1981 om udbringning af bekæmpelsesmidler fra luftfartøjer  

 (flysprøjtning).
Miljøstyrelsen, den 11. maj 1983 Jens Kampmann /Suzanne Arup Veltze Bilag Bilaget til bekendtgørelse nr. 185 af 15. april 1981.
A.
Insekticider.
 Ethiofencarb, fenitrothion, formothion, malathion og pirimicarb - tilladt  

 til arealer med korn, majs, ærter, frøafgrøder, raps og sennep, når det  

 udbringes ved konstateret eller varslet skadedyrangreb.
Cypermethrin, deltamethrin, fenvalerat, permethrin - tilladt til arealer  

 med korn og korsblomstrede frøafgrøder, når det udbringes ved konstateret  

 eller varslet skadedyrangreb.
Over blomstrende korsblomstrede afgrøder må  

 udbringning kun ske uden for biernes flyvetid (fra kl. 20 til kl. 05).
 Methoxychlor - tilladt til arealer med raps og sennep, når det udbringes  

 ved konstateret eller varslet skadedyrangreb.
 Fenitrothion, lindan og malathion - tilladt til behandling af skovarealer,  

 som på udbringningstidspunktet ved skiltning og lignende er lukket for  

 publikum.
B.
Fungicider.
 Kobber, mancozeb, maneb, svovl, thiram og zineb - tilladt til arealer med  

 korn, kartofler, ærter, frøafgrøder samt raps og sennep.
 Metalaxyl - tilladt til arealer med kartofler.
 Propineb - tilladt til arealer med korn og kartofler.
 Chlorothalonil - tilladt til arealer med korn, kartofler og ærter.
 Iprodion - tilladt til arealer med raps og sennep.
 Vinclozolin - tilladt til arealer med frøafgrøder, ærter, raps og sennep.
 Benomyl, captafol carbendazim, prochloraz, propiconazol, thiophanatmethyl,  

 triadimefon og tridemorph - tilladt til arealer med korn.
