 VI MARGRETHE DEN ANDEN, af Guds Nåde Danmarks Dronning,  

 gør vitterligt: Folketinget har vedtaget og Vi ved Vort samtykke stadfæstet  

 følgende lov:
§ 1 I lov om et finansieringsinstitut for landbrug m.v., jf. lovbekendtgørelse  

 nr. 699 af 5. november 1987, foretages følgende ændringer:
 1. I § 1, stk. 1, indsættes efter 1. pkt.:
»Instituttet kan endvidere yde refinansieringslån efter lov om  

 refinansiering af realkreditlån m.v. i landbrugsejendomme.« 2. I § 2 indsættes som stk. 2:
»Stk. 2.  Instituttet kan yde udlandslån samt lån  

 baseret på særlige, nominelle, fast forrentede obligationer i serier, der  

 ikke kan anvendes til andre formål, efter § 6, stk. 1, nr. 2 og 3, i lov om  

 refinansiering af realkreditlån m.v. i landbrugsejendomme, jf. § 10 b i lov  

 om realkreditinstitutter.« 3. I § 2 indsættes som stk. 3:
»Stk. 3.  Den pålydende rente for de i stk. 2  

 nævnte obligationer og lånegrænsen for lån baseret på disse obligationer  

 fastsættes af landbrugsministeren.« 4. Efter § 2 indsættes:
 »§ 2 a.  Obligationerne kan kun udstedes som  

 betalbare i danske kroner, medmindre andet godkendes af landbrugsministeren.
 Stk. 2.  Landbrugsministeren kan godkende, at udlandslån  

 efter § 2, stk. 2, finansieres på anden måde end ved obligationsudstedelse.
Stk. 3.  Landbrugsministeren kan godkende, at  

 instituttet i forbindelse med ydelse af udlandslån efter § 2, stk. 2,  

 erhverver et kreditinstitut i udlandet.« 5. Efter § 4 indsættes:
 »§ 4 a.  I sikkerhedsgrundlaget for instituttets  

 forpligtelser kan pantebreve for lån, der refinansieres efter lov om  

 refinansiering af realkreditlån m.v. i landbrugsejendomme, erstattes med en  

 tilsvarende fordring på den danske stat.
 Stk. 2.  Landbrugsministeren kan tillade, at  

 obligationsrestgælden på realkreditlån, hvor pantebrevet er erstattet med en  

 tilsvarende fordring på staten efter stk. 1, indfries med obligationer fra  

 andre serier, aldersklasser og rentefodsafdelinger end dem, hvori det  

 oprindelige lån er effektueret.
 Stk. 3.  Landbrugsministeren yder garanti for, at  

 instituttet får de ydelser, herunder risiko- og administrationsbidrag, som  

 skulle være betalt af låntagerne.
 Stk. 4.  Reglerne i § 20 b, stk. 2, § 20 c, stk. 1-3, og  

 § 20 d, i lov om realkreditinstitutter finder tilsvarende anvendelse, dog  

 fastsættes de nærmere regler af landbrugsministeren efter § 6.
 § 4 b.  Instituttet kan ved belåning med udlandslån  

 efter § 2, stk. 2, oprette en restgældsreguleringsfond, hvortil kan overføres  

 indskud fra instituttet, indskud og bidrag fra låntagerne samt indbetalinger  

 fra Finansieringsfonden af 1963.
Stk. 2.  Restgældsreguleringsfondens midler anbringes i  

 børsnoterede obligationer, og afkastet heraf tilskrives fonden.
Fondens  

 midler anvendes til indfrielse af låntagernes restgæld på udlandslån på  

 forfaldstidspunktet.
Stk. 3.  Landbrugsministeren fastsætter nærmere regler  

 om anvendelse og tilbagebetaling af midlerne i  

 restgældsreguleringsfonden.« § 2 Landbrugsministeren fastsætter tidspunktet for lovens ikrafttræden.
Givet på Marselisborg Slot, den 6. juli  

 1988 Under Vor Kongelige Hånd og Segl MARGRETHE R.
