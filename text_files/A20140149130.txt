Lov om ændring af lov om fastsættelse af udgiftslofter for stat, kommuner og regioner for finansårene 2014-2017 (Konsekvenser af aftaler om vækstpakke 2014 m.v.) VI MARGRETHE DEN ANDEN, af Guds Nåde Danmarks Dronning, gør vitterligt:
 Folketinget har vedtaget og Vi ved Vort samtykke stadfæstet følgende lov:
§ 1 I lov nr. 892 af 4. juli 2013 om fastsættelse af udgiftslofter for stat, kommuner og regioner for finansårene 2014-2017 foretages følgende ændringer:
 1. I § 2, stk. 1, ændres »438,6« til: »449,0«, og »188,0« til: »191,0«.
 2. I § 3, stk. 1, ændres »443,1« til: »451,0«, og »191,5« til: »192,5«.
 3. I § 4, stk. 1, ændres »446,6« til: »455,7«, og »194,5« til: »196,4«.
 4. Efter § 5 indsættes:
»§ 5 a.
Uanset § 9, stk. 2, i budgetloven omfatter det statslige delloft for driftsudgifter ikke udgifter til tilskud til offentlige serviceforpligtelser (PSO) fastsat i henhold til lov om fremme af vedvarende energi og lov om elforsyning.« § 2 Loven træder i kraft dagen efter bekendtgørelsen i Lovtidende og har virkning for finansårene 2015-2017.
Givet på Fredensborg Slot, den 23. december 2014 Under Vor Kongelige Hånd og Segl MARGRETHE R.
