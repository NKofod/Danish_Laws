 Bekendtgørelse om  

 fastsættelse af lånetype til finansiering af tabsgivende udgifter  

 m.v. efter lov om byfornyelse.
 I medfør af § 62, stk. 2, og § 76 i lov om  

 byfornyelse jf. lovbekendtgørelse nr. 800 af 10. november 1998 som  

 ændret senest ved lov nr. 279 af 12. maj 1999, og § 2, stk. 4  

 i lov nr. 279 af 12. maj 1999 om ændring af lov om byfornyelse,  

 fastsættes:
 § 1. Den realkreditlånetype, der skal  

 anvendes ved finansiering af ombygningstab og nedrivningsudgifter jf.  

 § 62, stk. 2 i lov om byfornyelse, offentliggøres i  

 Statstidende, første gang den 2. juli 1999. Lånetypen er  

 afgørende for hvilke lån, der ved låneoptagelsen kan  

 anvendes til finansieringen.
 § 2. For beslutninger, hvortil der er meddelt  

 kommunalbestyrelsen bindende tilsagnsramme om offentlig støtte  

 før den 1. juli 1999 finansieres ombygningstab og udgifter til  

 nedrivning efter kommunalbestyrelsens valg med indekslån (IS35) efter  

 de hidtil gældende regler eller med lån som nævnt i  

 § 62 i lov om byfornyelse.
 Stk. 2. For lån efter stk. 1, som er finansieret efter §  

 62 i lov om byfornyelse, refunderer kommunen staten 43 pct. af udgiften til  

 ydelsesbidrag såfremt det bindende tilsagn til beslutningen er meddelt  

 i medfør af i lov om byfornyelse og boligforbedring jf.  

 lovbekendtgørelse nr. 820 af 15. september 1994 med senere  

 ændringer og 50 pct. af udgiften til ydelsesbidrag såfremt det  

 bindende tilsagn til beslutningen er meddelt i medfør af lov om  

 byfornyelse.
 Stk. 3. Efter den 31. december 2001, kan lån som  

 nævnt i stk. 1 alene finansieres med lån som nævnt i § 62,  

 i lov om byfornyelse.
§ 3. Panteretten for lån efter § 62,  

 stk. 2 i lov om byfornyelse rykker uden særskilt påtegning  

 for enhver pant- og servitutstiftende lysning, herunder  

 retsforfølgning af den pantsatte ejendom.
Panteretten rykker dog ikke  

 for lån efter stk. 2. Rykningsbestemmelsen efter 1. pkt. skal  

 fremgå af pantebrevet.
Stk. 2. Panteretten for lån efter § 178 i lov om  

 byfornyelse rykker uden særskilt påtegning for enhver pant- og  

 servitutstiftende lysning, herunder retsforfølgning af den pantsatte  

 ejendom.
Rykningsbestemmelsen skal fremgå af pantebrevet.
 § 4. Bekendtgørelsen træder i kraft den 1. juli  

 1999.
