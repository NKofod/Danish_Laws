Fremsat den 9. november 2006 af  

 finansministeren (Thor Pedersen) Forslag til Lov  

 om tilskud til Færøernes hjemmestyre  

  

 for 2007 og 2008 § 1.  

  

 Staten yder for 2007 og 2008 et  

 årligt tilskud på 615,5 mio. kr. til Færøernes hjemmestyre.
 § 2.  

  

 Tilskuddet udbetales forskudsvis i lige store rater hver måned.  

 Finansministeren kan dog efter aftale med Færøernes landsstyre fastsætte  

 regler  

 om ændrede udbetalingsterminer.
 § 3.  

  

 Loven træder i kraft den 1.  

 januar 2007.
Bemærkninger til lovforslaget Almindelige bemærkninger Lovforslaget indeholder forslag til regler om ydelse af  

 statstilskud til Færøernes hjemmestyre inden for rammerne af lov nr. 137 af  

 23.  

 marts 1948 om Færøernes hjemmestyre.
Ved lov nr. 393 af 22. juni 1993 om tilskud til Færøernes  

 hjemmestyre blev de daværende 7 tilskud og 4 refusionstilskud under en række  

 ministerier omlagt til et generelt bloktilskud til Færøernes hjemmestyre  

 under  

 Finansministeriets finanslovsparagraf.
Omlægningen gav Færøernes hjemmestyre  

 friere dispositionsmulighed for så vidt angår tilskuddet fra staten.
 Efter omlægningen til et generelt tilskud har  

 bloktilskuddet efter aftale mellem regeringen og Færøernes hjemmestyre været  

 fastholdt uændret realt frem til 2001, idet tilskuddet fra finansår til  

 finansår er reguleret i overensstemmelse med den gennemsnitlige  

 reguleringsprocent for statens samlede driftsudgifter fra pris- og lønniveau  

 for finansloven for et år til pris- og lønniveau for finansloven det følgende  

 år.
Færøernes hjemmestyre besluttede i henhold til  

 hjemmestyrelovens § 2 at overtage sagsområdet den offentlige forsorg som  

 særanliggende pr. 1. januar 2002. Regeringen og landsstyret indgik den 21.  

 december 2001 aftale i forbindelse hermed.
Ifølge aftalen omfatter området,  

 hvis andel af det generelle tilskud i 2001 udgjorde 92,4 mio. kr.,  

 delområderne  

 underholdsbidrag til børn og enker mv., hjemmehjælp, kontanthjælp efter  

 forsorgsloven, daginstitutioner, børneforsorg i øvrigt, enkepension samt  

 personlige tillæg, herunder omsorgsarbejde, revalidering og hjælpemidler mv.
 Færøernes hjemmestyre besluttede endvidere at overtage  

 sagsområdet skolevæsenet som særanliggende pr. 1. januar 2002. Regeringen og  

 Færøernes landsstyre indgik den 21. december 2001 aftale i forbindelse  

 hermed.  

 Ifølge hjemmestyreloven omfatter skolevæsenet: Folkeskolen, eksamensskoler og  

 kursus, læreruddannelse, folkehøjskoler, efterskoler, ungdoms- og  

 aftenskoler,  

 husholdningsskoler og fagskoler som handelsskoler, tekniske skoler,  

 navigationsskoler osv.
Dele af skolevæsenet var allerede før overtagelsen pr. 1.  

 januar 2002 at betragte som færøske særanliggender.
Med hjemmestyrets  

 beslutning har hjemmestyret overtaget den resterende del, som bl.a. omfatter  

 folkeskole- og erhvervsskoleområdet, og hvis samlede andel af det generelle  

 tilskud udgjorde 274,0 mio. kr. i 2001.
Med overtagelsen af skolevæsenet og offentlig forsorg  

 overtog Færøernes hjemmestyre samtidig i medfør af hjemmestyrelovens § 2  

 de med områderne forbundne udgifter.
Det blev på denne baggrund mellem  

 regeringen  

 og landsstyret aftalt, at bloktilskuddet reduceredes i overensstemmelse  

 hermed,  

 således at det i 2002 blev fastsat til 615,5 mio. kr.
Heraf vedrører 117,0  

 mio.  

 kr. særforsorgen, 213,3 mio. kr. folkeforsikringen, 283,6 mio. kr.  

 sundhedsvæsenet og 1,6 mio. kr.
Færøernes Fiskerilaboratorium.
 Regeringen og landsstyret indgik den 24. oktober 2002 en  

 aftale om fastsættelse af statens tilskud til de bloktilskudsfinansierede  

 områder på 615,5 mio. kr. nominelt årligt i perioden 2003 til og med 2006.
 Finansministeren og landsstyremanden for finansanliggender  

 har opnået enighed om, at statens tilskud til de bloktilskudsfinansierede  

 områder fortsat fastsættes til 615,5 mio. kr. nominelt årligt i 2007 og 2008.
 Det indebærer, at bloktilskuddet på 615,5 mio. kr. ikke fra  

 finansår til finansår reguleres i overensstemmelse med den gennemsnitlige  

 reguleringsprocent for statens samlede driftsudgifter fra pris- og lønniveau  

 for finansloven for et år til pris- og lønniveau for finansloven det følgende  

 år.
Med lov nr. 578 af 24. juni 2005 om de færøske myndigheders  

 overtagelse af sager og sagsområder ændredes det retlige grundlag for færøske  

 sagsovertagelser, der herefter sker på grundlag af denne lov.
Det er i  

 lovforslaget forudsat, at de sagsområder, der er overtaget efter § 9 i  

 hjemmestyreloven, fortsat varetages af de færøske myndigheder i henhold til  

 de  

 gældende rammelove og lovgivning gennemført af de færøske myndigheder,  

 ligesom  

 den danske stats medfinansiering af disse områder ikke berøres af  

 lovforslaget.
Såfremt de færøske myndigheder i aftaleperioden overtager  

 sagsområder, hvortil der i dag ydes bloktilskud, vil det, i medfør af  

 § 3,  

 stk. 2 i lov nr. 578 af 24. juni 2005, indebære, at de færøske  

 myndigheder  

 også overtager de med områderne forbundne udgifter.
I tilfælde heraf vil der  

 således skulle ske en reduktion af bloktilskuddet.
 De økonomiske og administrative konsekvenser  

 for det offentlige.
 Det er mellem regeringen og Færøernes landsstyre aftalt, at  

 statens tilskud til Færøernes hjemmestyre fastsættes til et nominelt årligt  

 tilskud på 615,5 mio. kr. i perioden 2007 til og med 2008.
 Lovforslaget har ingen administrative konsekvenser.
De økonomiske og administrative konsekvenser  

 for erhvervslivet Lovforslaget har ikke økonomiske eller administrative  

 konsekvenser for erhvervslivet.
Administrative konsekvenser for borgerne Lovforslaget har ikke administrative konsekvenser for  

 borgerne.
Miljømæssige konsekvenser Lovforslaget har ikke miljømæssige konsekvenser.
Forholdet til EU-retten Lovforslaget indeholder ikke EU-retlige aspekter.
Forelæggelse for færøske myndigheder Fastsættelsen af bloktilskuddet for 2007 og 2008 har været  

 drøftet mellem regeringen og Færøernes landsstyre.
Der er i den forbindelse  

 ved  

 brevveksling mellem finansministeren og landsstyremanden for  

 finansanliggender  

 opnået enighed om fastsættelsen og størrelsen af tilskuddet for 2007 og 2008.
 Lovforslaget vil blive forelagt Færøernes hjemmestyre med  

 henblik på at modtage hjemmestyrets udtalelse inden lovforslagets 3.  

 behandling  

 i Folketinget.
Samlet vurdering af konsekvenser af  

 lovforslaget Positive konsekvenser/mindreudgifter Negative konsekvenser/merudgifter Økonomiske konsekvenser for stat, kommuner og regioner Ingen Forslaget indebærer, at staten i perioden 2007 til og  

 med 2008 årligt skal overføre 615,5 mio. kr. nominelt til Færøernes  

 hjemmestyre, svarende til det nominelle tilskud i perioden 2002-2006.
Administrative konsekvenser for stat, kommuner og regioner Ingen Ingen Økonomiske konsekvenser for erhvervslivet Ingen Ingen Administrative konsekvenser for erhvervslivet Ingen Ingen Miljømæssige konsekvenser Ingen Ingen Administrative konsekvenser for borgerne Ingen Ingen Forholdet til EU-retten Forslaget indeholder ikke EU-retlige aspekter.
Bemærkninger til de enkelte bestemmelser Til § 1 Tilskuddet til Færøernes hjemmestyre i 2007 og 2008  

 foreslås i stk. 1 opretholdt på niveauet for perioden 2002-2006,  

 svarende  

 til 615,5 mio. kr.
Det indebærer, at bloktilskuddet ikke fra finansår til  

 finansår vil blive reguleret i overensstemmelse med den gennemsnitlige  

 reguleringsprocent for statens samlede driftsudgifter fra pris- og lønniveau  

 for finansloven for et år til pris- og lønniveau for finansloven det følgende  

 år.
 Såfremt de færøske myndigheder i aftaleperioden overtager  

 sagsområder, hvortil der ydes bloktilskud, medfører det, i henhold til  

 § 3, stk. 2, i lov nr. 578 af 24. juni 2005 om de færøske  

 myndigheders overtagelse af sager og sagsområder, at de færøske myndigheder  

 overtager de med områderne forbundne udgifter.
Til § 2 Det foreslås at videreføre den nugældende praksis,  

 hvorefter tilskuddet udbetales forskudsvis i lige store månedlige rater.  

 Finansministeren kan dog efter aftale med Færøernes landsstyre fastsætte  

 regler  

 om ændrede udbetalingsterminer.
Til § 3 Det følger af forslagets § 1, at tilskuddet til  

 Færøernes hjemmestyre fastsættes for den to-årige periode 2007 og 2008. Det  

 foreslås derfor, at loven træder i kraft den 1. januar 2007.
