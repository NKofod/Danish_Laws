(Bedriftssundhedstjenester) § 1 I lov om påligningen af indkomst- og formueskat til staten  

 (ligningsloven), jfr. lovbekendtgørelse nr. 504 af 16. september 1982,  

 foretages følgende ændring:
 I § 27 B, stk. 1, indsættes som nr. 9:
§ 2 I lov om indkomstbeskatning af aktieselskaber m.v., jfr. lovbekendtgørelse  

 nr. 607 af 24. november 1982, foretages følgende ændring:
 I § 3, stk. 1, indsættes som nr. 18:
§ 3 Stk. 1.  Loven træder i kraft dagen efter  

 bekendtgørelsen i Lovtidende.
 Stk. 2.  § 1 har virkning fra og med indkomståret 1983,  

 og § 2 har virkning fra og med skatteåret 1984-85.
 Stk. 3.  Ministeren for skatter og afgifter eller den,  

 ministeren bemyndiger dertil, kan tillade, at indkomstansættelserne for  

 indkomstårene 1978, 1979, 1980, 1981 og 1982 ændres for modtagere af  

 etableringstilskud efter § 13 i lov om arbejdsmiljø, således at  

 etableringstilskud, som i medfør af de hidtil gældende regler fuldt ud er  

 medregnet ved opgørelsen af den skattepligtige indkomst for de nævnte  

 indkomstår, i stedet medregnes ved opgørelsen af den skattepligtige indkomst  

 inden for en 10 års periode, der begynder med det indkomstår, hvori den  

 skattepligtige har erhvervet tilskuddet efter reglerne i ligningslovens §  

 27B.
 Stk. 4.  Ministeren for skatter og afgifter eller den,  

 ministeren bemyndiger dertil, kan tillade, at bedriftssundhedstjenester  

 omfattet af § 1, stk. 1, nr. 1, 2 eller 6, i lov om indkomstbeskatning af  

 aktieselskaber m.v. undtages fra skattepligt for skatteårene 1979-80 til og  

 med 1983-84, såfremt de pågældende selskaber eller foreninger i de nævnte år  

 alene har drevet bedriftssundhedstjeneste i overensstemmelse med de regler,  

 der er fastsat i medfør af § 13, stk. 3, i lov om arbejdsmiljø, og såfremt  

 indtægterne herved udelukkende er anvendt til de formål med  

 bedriftssundhedstjenester, der er fastsat i de nævnte regler.
 Stk. 5.  Anmodning om ændringer af indkomstansættelser  

 efter stk. 3 skal indgives senest samtidig med indgivelse af rettidig  

 selvangivelse for indkomståret 1983, og anmodning om skattefritagelse efter  

 stk. 4 skal indgives senest 31. maj 1984. Når særlige omstændigheder taler  

 derfor, kan ministeren for skatter og afgifter dog indrømme tilladelse efter  

 stk. 3 eller stk. 4, uanset at de nævnte frister er overskredet.
Givet på Christiansborg slot, den 13.  

 april 1983 Under Vor Kongelige Hånd og Segl MARGRETHE R.
