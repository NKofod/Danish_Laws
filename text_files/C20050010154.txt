 Skrivelse om underretning  

 af kriminalforsorgens institutioner ved forsinket svar fra anklagemyndigheden  

 ved høring i sager om tidlig prøveløsladelse efter straffelovens § 40 a.
 Kriminalforsorgens  

 institutioner (statsfængsler og arresthuse) har i nogle tilfælde oplevet  

 problemer  

 med at få anklagemyndighedens svar rettidigt, når der foretages høring af  

 anklagemyndigheden i forbindelse med behandlingen af sager om tidlig  

 prøveløsladelse efter straffelovens § 40 a.
Forsinkede svar kan give problemer navnlig i  

 tilfælde, hvor den resterende straffetid er af kortere varighed.
Dette  

 skyldes  

 blandt andet, at der gælder et krav om, at den indsatte, når der fastsættes  

 vilkår om samfundstjeneste, skal nå at afvikle minimum 30 timer  

 samfundstjeneste inden for en kort periode (inden 2/3 tidspunktet). Endvidere  

 er det Direktoratet for Kriminalforsorgen, der i disse sager har kompetencen  

 til at træffe afgørelse, hvilket indebærer, at institutionen skal sende sagen  

 til direktoratet i god tid (så vidt muligt senest 6 uger inden løsladelsen).
 Direktoratet skal derfor med  

 henblik på at imødegå disse problemer anmode anklagemyndigheden om, at  

 kriminalforsorgens institution underrettes, eventuelt telefonisk, såfremt  

 anklagemyndighedens udtalelse ikke kan foreligge inden 14 dage fra  

 fremsendelsen af institutionens høring til anklagemyndigheden i forbindelse  

 med  

 behandlingen af sager om tidlig prøveløsladelse efter straffelovens § 40 a.
 Direktoratet skal samtidig  

 oplyse, at direktoratet ved den næstkommende revision af bekendtgørelsen om  

 løsladelse af indsatte, der udstår fængselsstraf (bekendtgørelse nr. 500 af  

 17.  

 juni 2005), agter at tilføje en bestemmelse, der indebærer at  

 anklagemyndigheden bør underrette institutionen, eventuelt telefonisk,  

 såfremt  

 anklagemyndighedens udtalelse ikke kan foreligge inden 14 dage fra  

 fremsendelsen af institutionens høring til anklagemyndigheden.
