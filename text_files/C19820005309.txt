Indledning 1. Ved lov nr. 82 af 17. marts 1982 om offentlig  

 støtte til indeksfinansieret boligbyggeri og om ændring af lov om  

 boligbyggeri er indført ændrede regler for den offentlige støtte til bl. a.  

 opførelse og drift af lette kollektivboliger (boliger for ældre, syge og  

 svagelige, jfr. § 73 i lov om boligbyggeri). Loven, der i dette cirkulære  

 kaldes indeksstøtteloven, findes som bilag 1 til cirkulæret.
Den træder i  

 kraft den 1. april 1982. De nye regler består navnlig i følgende:
a.
Der er for hvert af årene 1982 og 1983 fastsat en årlig støttekvote på  

 300 lette kollektivboliger, hvilket er samme årlige antal som efter den  

 hidtidige støtteordning.
Loven fastsætter ikke nogen kvote for tiden efter  

 1983.
b.
For at få offentlig støtte skal byggeriet belånes med indeksregulerede  

 realkreditlån (indekslån), jfr. lov nr. 81 af 17. marts 1982 om  

 indeksregulerede realkreditlån.
c.
Realkreditlån til lette kollektivboliger er hidtil blevet ydet inden  

 for den almindelige lånegrænse for helårsboliger på 80 pct.
For indekslån til  

 kollektivboliger er fastsat en særlig lånegrænse på 90 pct.
d.
Fra 1. april 1982 kan der ikke længere bevilges rentesikring til  

 nybyggeri af lette kollektivboliger.
I stedet yder staten rentebidrag til  

 betaling af hele renten samt administrations- og reservefondsbidrag på  

 indekslånet.
Allerede meddelte tilsagn om rentesikring opretholdes, og den  

 hidtil bevilgede rentesikring løber videre.
e.
Rentebidrag ydes kun til lån med pant i fast ejendom, optaget i et  

 realkreditinstitut, og ikke - som rentesikringen - til eventuel anden  

 belåning mellem 80 pct. og 90 pct. af værdien.
2. Dette cirkulære er et supplement til  

 boligministeriets cirkulære af 1. september 1976 om støtte til lette  

 kollektivboliger m.v., her kaldet 1976-cirkulæret.
Nærværende cirkulære  

 medfører ændring af lånegrænsen for realkredit i 1976-cirkulærets punkt 5 og  

 erstatter hele dets punkt 14-16.
3. I øvrigt gælder 1976-cirkulæret fortsat, bortset  

 fra de ændringer, som er omtalt nedenfor i punkt 17 vedrørende rammebeløb,  

 teknikerhonorar, pris og tid samt vinterbyggeri.
Dette betyder, at  

 1976-cirkulærets bestemmelser om beboerne (pkt. 12), bygherren (pkt. 13),  

 udvælgelse af projekter (pkt. 17) og om beboerindskudslån (pkt. 18)  

 opretholdes.
Det samme gælder bestemmelserne om de tekniske og økonomiske  

 krav (pkt. 19-23), om støtteproceduren (pkt. 24-36) samt om  

 kommunalbestyrelsers tilsyn (pkt. 37). Vedrørende fastsættelse af  

 skæringsdagen henvises til afs.
I, pkt. 15 i boligstyrelsens cirkulære af .  

 1982 om støtte til almennyttigt byggeri, der finansieres med indekslån.
Indeksregulerede realkreditlån 4. Efter den særlige lov om indeksregulerede  

 realkreditlån (lov nr. 81 af 17. marts 1982) ydes indekslån af  

 realkreditinstitutterne som serielån og berigtiges som kontantlån.
Indekslån  

 er karakteriseret ved, at afdrag og restgæld løbende justeres i  

 overensstemmelse med et på forhånd bestemt indeks.
5. Hovedstol og den til enhver tid gældende restgæld  

 justeres således to gange årligt pr. 1. januar og 1. juli.
Reguleringen sker  

 på grundlag af et af Danmarks Statistik offentliggjort indeks for den  

 forudgående maj og november.
6. Det tilstræbes, at låntagerens afdrag det første år  

 efter den afdragsfri termin udgør 4,9 pct. af hovedstolen.
Afdragene udgør  

 første gang, d.v.s. ved den anden termin, 2,4 pct. af hovedstolen.
Afdragene  

 reguleres herefter med 75 pct. af den halvårlige procentvise stigning i  

 nettoprisindekset eller i timelønsindekset for industriens arbejdere, hvis  

 udviklingen i sidstnævnte indeks er langsommere.
I tilfælde af fald i  

 timelønsindekset sker der dog en forholdsmæssig nedsættelse af afdraget, der  

 svarer til hele det procentvise fald i indekset.
I denne situation spiller  

 udviklingen i nettoprisindekset således ingen rolle.
7. Lånenes løbetid er ikke kendt på forhånd, fordi  

 afdragsprofilen afhænger af udviklingen i de to nævnte indeks.
Betaling af  

 afdrag ophører dog senest efter 351/2 år, hvorefter restgælden kan opsiges af  

 realkreditinstitutterne med 1 måneds varsel.
Til indfrielse af restgælden kan  

 der ydes indekslån efter nærmere regler, der fastsættes af boligministeren.  

 Under forudsætning af en årlig stigning i det regulerede indeks på 9 pct. vil  

 lånene være amortiserede over en periode på godt 25 år.
En svagere  

 prisstigningstakt giver en kortere løbetid, hvorimod en kraftigere  

 prisstigningstakt giver en længere løbetid.
Rentebidrag 8. Rentebidrag der betales af staten, udgør efter § 3  

 i indeksstøtteloven et beløb, der svarer til udgiften til forrentning af  

 indekslån samt administrations- og reservefondsbidrag.
Renten er i loven om  

 indeksregulerede realkreditlån fastsat til 21/2 pct. p.a.
9. Rentebidrag ydes med virkning fra indekslånets  

 optagelse og udbetales bagud i tilknytning til de terminer, som er fastsat i  

 pantebrevene.
Udbetalingen sker til det långivende realkreditinstitut på  

 grundlag af en specificeret opgørelse fra instituttet.
Rentebidrag ydes i  

 hele lånets løbetid, som efter lov om indeksregulerede realkreditlån højest  

 kan være 351/2 år på uforandrede vilkår, jfr. pkt. 7.
 10. Boligministeren kan efter indeksstøttelovens § 4  

 helt eller delvis bringe betaling af rentebidrag til ophør, såfremt  

 ejendommens økonomi forbedres, eller ændrede forhold for byggeriet taler  

 derfor, herunder at der indtræder en stigning i det almindelige lejeniveau.
11. Rentebidrag vil under alle omstændigheder  

 bortfalde, såfremt boligerne overgår til formål, der omfattes af lov om  

 social bistand, f. eks. beskyttede boliger, hvor det påhviler kommunen at  

 sørge for driften.
Rentebidrag kan heller ikke ydes til lette  

 kollektivboliger, der anvendes som kommunale pensionistboliger, jfr. lov om  

 boligydelse til pensionister.
12. Der vil ikke blive ydet rentebidrag i forhold til  

 eventuel overfinansiering eller finansiering af byggeudgifter, som ikke har  

 kunnet godkendes.
Omfatter byggeriet erhvervsareal eller andre arealer,  

 hvortil der ikke kan ydes støtte - herunder også sociale institutioner og  

 boliger, der er nævnt i § 74 i lov om boligbyggeri (daginstitutioner for  

 børn, unge og ældre samt plejehjem og beskyttede boliger) - reduceres  

 anskaffelsessummen med den del af byggeudgifterne, der vedrører sådanne  

 arealer.
Rentebidraget beregnes derefter i forhold til den således reducerede  

 anskaffelsessum.
Kommunegaranti 13. Efter § 5, stk. 3, i indeksstøtteloven skal  

 kommunegaranti ydes for den del af lånet, der på tidspunktet for lånets  

 optagelse har pantesikkerhed ud over 65 pct. af ejendommens værdi, dog højst  

 inden for 90 pct. af værdien, som normalt er den godkendte anskaffelsessum,  

 jfr. § 56 i lov om boligbyggeri.
Garantien omfatter til enhver tid så stor en  

 del af lånets restgæld, som det oprindelige garantibeløb udgjorde af  

 hovedstolen.
Den del af restgælden, der ikke omfattes af garantien, har  

 panteret forud for den garanterede del af restgælden.
 14. Efter lov nr. 629 af 23. december 1980 om ændring  

 af de kommunale styrelseslove gælder ikke længer et ubetinget krav om  

 tilsynsmyndighedens godkendelse af en kommunes garanti for lån, således som  

 det har været angivet i 1976-cirkulærets pkt. 5, jfr. § 75 i lov om  

 boligbyggeri.
15. Kommuner har fortsat adgang til efter § 75 i lov  

 om boligbyggeri - jfr. pkt. 5 i 1976-cirkulæret og pkt. 14 i dette cirkulære  

 - at yde lån og garanti for lån til de der omhandlede institutter og boliger,  

 herunder lette kollektivboliger.
Sådanne lån og garantier kan - som hidtil -  

 ydes op til 100 pct. af værdien.
Overgangsregler 16. Færdigbehandlede ansøgninger i boligstyrelsen om  

 rentesikring efter de hidtidige bestemmelser vil blive imødekommet med  

 tilsagn fra boligstyrelsen om rentebidrag af kvoten for 1982 efter de nye  

 regler i forhold til belåning med indekslån af 90 pct. af den godkendte  

 anskaffelsessum.
Tilsagnene vil blive betinget af, at ansøgerne bekræfter at  

 ville modtage støtte efter de nye regler, og at kommunen afgiver  

 garantierklæring i overensstemmelse med indeksstøttelovens § 5, stk. 2, jfr.  

 dette cirkulæres pkt. 13. Iøvrigt gælder boligministeriets cirkulære af 1.  

 september 1976 om offentlig støtte til lette kollektivboliger m.v. og de  

 ændringer, som er omtalt i pkt. 2 og 17.
Andre ændringer af 1976-cirkulæret 17. Ifølge indeksstøtteloven skal lov om boligbyggeri  

 tages op til revision i folketingsåret 1982-83 med henblik på en tilpasning  

 til de gennemførte ændringer.
Som led i denne lovrevision vil det blive  

 overvejet at udsende et nyt cirkulære om støtte til lette kollektivboliger.  

 Indtil da henledes opmærksomheden på følgende ændringer:
a.
De absolutte priskrav (rammebeløb), jfr. 1976-cirkulærets pkt. 19 og  

 bilag 1. pkt. 38 (uddrag af boligministeriets cirkulære af 4. juni 1975 om  

 støtte til almennyttigt boligbyggeri m.v.) er ændret ved afsnit II (pkt. 6) i  

 cirkulære af 8. november 1977 om ændringer i lov om boligbyggeri m.v.
Det  

 væsentligste angår ændringer af det maksimale tillæg fra 10 pct. til 6 pct.,  

 når boligerne har et mindre areal end gennemsnittet.
På samme måde er der  

 tale om ændring af det maksimale tillæg, når byggeriet udformes som lavt  

 byggeri (parcel- og rækkehuse, gårdhuse o.lign.).
b.
Regler om beregning af honorar til teknikere, jfr. 1976-cirkulærets  

 bilag 1, punkt 39, afsnit 1-4, er afløst af boligstyrelsens  

 cirkulæreskrivelse af 1. september 1979 om nye regler for teknisk rådgivning  

 og bistand inden for almennyttigt boligbyggeri m.v.
c.
Bestemmelserne om fast pris og tid og om vinterbyggeri, jfr.  

 1976-cirkulærets bilag 1, pkt. 40 og 41, er nu henholdsvis byggestyrelsens  

 cirkulære af 11. november 1981 om pris og tid på bygge- og anlægsarbejder og  

 byggestyrelsens bekendtgørelse af samme dato om byggeri i vinterperioden.
Oversigt over de særlige, offentligt  

 støttede boligformer for ældre og handicappede.
18. Som det også fremgår af 1976-cirkulæret, er lette  

 kollektivboliger kun en del af det samlede udbud af særlige, offentligt  

 støttede boligformer for ældre og handicappede.
Af øvrige boligformer er især  

 tale om følgende:
Beskyttede boliger: Efter lov om social bistand skal kommunen sørge for,  

 at der for personer, der ikke kan klare sig i en almindelig bolig, men hvis  

 tilstand dog ikke nødvenddiggør optagelse i plejehjem o.lign., er mulighed  

 for at få en beskyttet bolig, der er særlig indrettet for personer med  

 vedvarende lidelser.
Disse boliger er institutioner efter bistandsloven, og  

 beboerne har ikke selvstændig lejeaftale.
Kommunale pensionistboliger: Disse boliger tilvejebringes også af  

 kommunen, enten i selvstændige bebyggelser eller ved lejemål i almennyttige  

 boliger eller institutioner.
Der stilles ikke særlige krav til boligens  

 indretning.
Boligerne kan tildeles pensionister, der økonomisk eller på anden  

 måde er vanskeligt stillet.
Der ydes - afhængig af boligens størrelse - en  

 særlig gunstig form for boligydelse efter lov om boligydelse til  

 pensionister.
Boliger, som i det almennyttige byggeri indrettes for ældre og  

 handicappede: Ved indeksstøtteloven er fastsat, at der af de årlige kvoter i  

 1982 og 1983 til almennyttigt boligbyggeri på 12.000 boliger skal indrettes  

 1.000 boliger til beboelse for ældre og handicappede.
Der henvises til  

 boligstyrelsens cirkulære af 25. marts 1982 om boliger for ældre og  

 handicappede i almennyttigt byggeri.
19. Som det er anført i 1976-cirkulærets pkt. 17 in  

 fine, kan lette kollektivboliger være særligt egnede i områder, hvor der ikke  

 opføres almennyttigt boligbyggeri, og hvor det ikke vil være økonomisk  

 hensigtsmæssigt at etablere en egentlig institution efter bistandsloven med  

 beskyttede boliger.
Lette kollektivboliger kan også opføres af et  

 almennyttigt boligselskab som en særlig afdeling.
20. Som også nævnt i 1976-cirkulærets pkt. 3 skal  

 kommunens valg af boligformer for ældre m.fl. ikke kunne bestemmes af  

 mulighederne for statsstøtte, men alene af arten og omfanget af behovet for  

 disse boliger.
Om bortfald af rentesikring og anden støtte efter lov om  

 boligbyggeri til boliger, som ændrer status til beskyttede boliger eller  

 kommunale pensionistboliger, henvises til denne lovs § 76. Om bortfald af  

 rentebidrag henvises til pkt. 11 i dette cirkulære.
Boligstyrelsen, den 30. marts 1982 H.
E.
RASMUSSEN /Vibeke Køie Bilag 1.
