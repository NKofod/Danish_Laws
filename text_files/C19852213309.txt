(Til samtlige lærerseminarier, samtlige  

 amtsråd og kommunalbestyrelser, skolekommissioner  

 og skolenævn i kommuner med faste øvelsesskoler) I henhold til § 45, stk. 2, i lov om tjenestemænd i staten, folkeskolen og  

 folkekirken og § 2, stk. 2, i hovedaftale af 27. oktober 1969 mellem  

 ministeriet for statens lønnings- og pensionsvæsen og tjenestemændenes  

 centralorganisationer er der den 17. oktober 1985 mellem  

 undervisningsministeriet og Lærernes Centralorganisation aftalt følgende:
" Område § 1.  Aftalen omfatter skoleinspektører og  

 viceskoleinspektører, lærere i lønrammerne 18/26 samt praktiklærere i  

 lønrammerne 13/21/23/24, der er knyttet til faste øvelsesskoler for stats- og  

 privatseminarier til uddannelse af lærere i folkeskolen, og som er omfattet  

 af aftale af 15. marts 1971 mellem undervisningsministeriet og Danmarks  

 Lærerforening om tjenestetiden for tjenestemandsansatte lærere ved  

 statsøvelsesskolerne og praktiklærere ved de faste kommunale øvelsesskoler  

 m.fl., jfr. herved undervisningsministeriets cirkulære af 14. maj 1971.
§ 2.  En tjenestemand med et pligtigt årligt  

 undervisningstimetal på 960 timer oppebærer en årsløn i henhold til den for  

 tjenestemandsstillingen fastsatte klassificering.
Lønnen udbetales månedligt  

 forud, beregnet som 1/12 af årslønnen på det pågældende tidspunkt.
Overtimer og undertimer § 3.  Overtimer og undertimer bør såvidt muligt  

 undgås.
 Stk. 2.  Ved overtimer forstås det antal timer, hvormed  

 det i henhold til § 2 i førnævnte tjenestetidscirkulære af 14. maj 1971 med  

 senere ændringer opgjorte årlige løntimetal overstiger 960.
 Stk. 3.  Som undertimer betegnes det antal timer, der  

 kan fremkomme som forskel mellem det i stk. 2 nævnte løntimetal på 960 og et  

 opgjort mindre løntimetal.
Afspadsering af overtimer § 4.  Fremkomne overtimer i et skoleår (år 1) skal  

 afspadseres, således at disse timer med et tillæg på 50% overføres til det  

 følgende skoleår (år 2).
Stk. 2.  I år 2 indregnes de overførte overtimer, incl.  

 tillæg, efter division med 40 forlods i lærerens ugentlige løntimetal.
Den  

 overførte tid skal i videst muligt omfang modsvares af en nedsættelse af det  

 pligtige ugentlige skematimetal incl. reduktioner.
 Stk. 3.  Opnår læreren i år 2 et samlet årligt  

 løntimetal på over 960 skal overtimer med tillæg som nævnt i stk. 1 overføres  

 til det herefter følgende skoleår (år 3) såvidt muligt således, at den  

 pågældendes ugentlige løntimetal i år 3 ikke overstiger 24, jfr. stk. 2.
 § 5.  Såfremt det vil være foreneligt med de  

 tjenstlige hensyn kan læreren efter forudgående aftale med  

 ansættelsesmyndigheden vælge at opsamle overtimer over en periode med henblik  

 på samlet afspadsering i et senere skoleår.
 Stk. 2.  For sådanne overtimer ydes det i § 4, stk. 1,  

 nævnte tillæg først når overtimerne indregnes i lærerens løntimetal på det  

 aftalte tidspunkt for afspadsering.
 § 6.  I tilfælde hvor præsterede overtimer ikke vil  

 kunne godtgøres ved afspadsering efter reglerne i §§ 4 og 5 kan  

 ansættelsesmyndigheden beslutte, at overtimerne uden tillæg afregnes med  

 overtimebetaling.
Afvikling af undertimer § 7.  Fremkomne undertimer ved årsopgørelsen for et  

 skoleår (år 1) overføres efter en nedsættelse med 25% til det efterfølgende  

 skoleår (år 2).
Stk. 2.  I år 2 indregnes de efter stk. 1 overførte  

 undertimer efter division med 40 som et fradrag i det ugentlige løntimetal,  

 som senere indgår i den årlige opgørelse.
Den overførte tid skal i videst  

 muligt omfang modsvares af en forøgelse af lærernes pligtige ugentlige  

 skematimetal incl. reduktioner.
 Stk. 3.  Såfremt en lærer i 2 på hinanden følgende  

 skoleår opnår et årligt løntimetal, der er mindre end 960, skal vedkommende  

 lærers ugentlige løntimetal for det herefter følgende skoleår (år 3)  

 tilrettelægges med mindst 24.
Overtimebetaling § 8.  Overtimer, der ikke afvikles ved afspadsering  

 som nævnt i §§ 4- 5, afregnes med betaling.
Tilsvarende gælder opgjorte  

 overtimer, når en tjenestemand fratræder sin stilling ved skolen/skolevæsenet  

 eller bevilges tjenestefrihed for resten af skoleåret.
 Stk. 2.  Betalingssatsen pr. overtime beregnes som 1/960  

 af vedkommende lærers årsløn med et tillæg på 25%.
 Stk. 3.  Satsen fastsættes efter lærerens lønmæssige  

 placering den 1. i den måned, hvori overtimebetaling kommer til udbetaling.
 Stk. 4.  Overtimebetalingen kan dog højst beregnes af  

 lønnen i lønramme 26, 3. løntrin (skalatrin 36).
Stk. 5.  Udbetaling foretages snarest muligt og senest  

 den 31. juli i det pågældende skoleår.
Ved fratræden i løbet af skoleåret  

 sker udbetaling senest ved udgangen af den efter fratrædelsestidspunktet  

 følgende måned.
Særlige regler for visse tjenestemænd § 9.  Tillægges der undtagelsesvis tjenestemænd, der  

 har opnået timereduktion fra det 60. år, overtimer, afspadseres disse som  

 nævnt i § 4, stk. 1-3, dog uden tillæg på 50%.
 Stk. 2.  For skoleinspektører, der i et skoleår læser et  

 højere eller mindre timetal end det for stillingen pligtige, overføres det  

 overskydende eller manglende antal løntimer til det følgende skoleår som  

 nævnt i § 4, stk. 1-3, og § 7, dog uden tillæg på 50% for overtimer eller  

 nedsættelse med 25% for undertimer.
Stk. 3.  Der kan ikke ydes overtimebetaling til de i  

 stk. 1 og 2 nævnte tjenestemænd.
Tjenestemænd, der fungerer som  

 skoleinspektører i en periode, der ikke omfatter samtlige skoledage i  

 skoleåret, følger dog de almindelige regler.
Stk. 4.  Inden de i stk. 1 og 2 nævnte tjenestemænd  

 fratræder, bør de såvidt muligt afspadsere eventuelle overtimer.
Kan dette  

 ikke lade sig gøre, vederlægges ikke-afspadserede overtimer som anført i § 8,  

 dog uden tillæg på 25 %.
Særlige regler for tjenestemænd med nedsat tjenestetid § 10.  For tjenestemænd, der har nedsat tjenestetid  

 mod tilsvarende nedsættelse af lønnen, beregnes lønnen som nævnt i § 2 på  

 grundlag af vedkommende lærers ugentlige løntimetal for skoleåret i forhold  

 til 24 timer.
Midlertidige timer, der læses udover det ugentlige pligtige  

 timetal, vederlægges som nævnt i § 11, stk. 2.
 Stk. 2.  Ved eventuel permanent forhøjelse af det  

 ugentlige løntimetal i løbet af skoleåret indregnes de tillagte timer  

 (forhøjelsen) i lønnen fordelt over resten af skoleåret med virkning fra den  

 førstkommende lønudbetaling, hvori indregning af forhøjelsen sker.  

 Forhøjelsen af lønnen beregnes således:
 Stk. 3.  Hvis den permanente forhøjelse bevirker, at det  

 ugentlige løntimetal bliver 24 eller derover, overgår læreren fra  

 ændringstidspunktet til aflønning som nævnt i § 2. I dette tilfælde foretages  

 en opgørelse af løntimetallet på tilsvarende måde som ved tiltræden i løbet  

 af skoleåret, og eventuelle overtimer vederlægges som nævnt i § 8.
 Stk. 4.  Såfremt der sker bortfald for resten af  

 skoleåret af undervisningstimer, der indgår i det ugentlige løntimetal  

 foretages ingen ændring i den beregnede løn, men tjenestemanden er uden  

 yderligere betaling forpligtet til at læse et tilsvarende antal midlertidige  

 undervisningstimer på fastlagte tidspunkter i skemaet fra den 1. i den  

 efterfølgende måned.
 § 11.  For tjenestemænd, der har nedsat tjenestetiden  

 mod tilsvarende nedsættelse af lønnen finder bestemmelserne om afspadsering  

 af overtimer og afvikling af undertimer ikke anvendelse.
 Stk. 2.  Midlertidige timer der læses af de i stk. 1  

 nævnte tjenestemænd inden for det fulde ugentlige løntimetal, vederlægges pr.  

 løntime med 1/960 af årslønnen for en tjenestemand med fuld tjenestetid, jfr.  

 § 2 og § 8, stk. 3-4. Timer ud over 24 timer ugentligt vederlægges som nævnt  

 i § 8, stk. 2-4. Betalingen sker månedlig bagud.
Ikrafttræden § 12.  Aftalen, der har virkning fra 1. august 1983,  

 er foreløbig indgået som en forsøgsordning gældende indtil udløbet af  

 skoleåret 1986/87.
 Stk. 2.  Såfremt aftalen ikke bliver opsagt af en af  

 parterne senest 1. oktober 1986, opretholdes den uændret, hvorefter aftalen  

 kan opsiges af hver af parterne med 1 års varsel ved et skoleårs udløb.
Stk. 3.  Fra 1. august 1983 bortfalder cirkulære af 2.  

 maj 1972 med senere ændringer om overtimebetaling for lærere, der er ansat  

 som tjenestemænd ved statsøvelsesskolerne og praktiklærere ved de faste  

 kommunale øvelsesskoler." Undervisningsministeriet, den 21.  

 november 1985.
 P.m.v.
 e.b.
Jette Lou fm.
