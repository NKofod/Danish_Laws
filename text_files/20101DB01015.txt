Bilag 1 Betænkning afgivet af Sundhedsudvalget den 30. maj 2011 Betænkning over Forslag til folketingsbeslutning om at forbedre tilbuddene på landets voldtægtscentre [af Karina Lorentzen Dehnhardt (SF) m.fl.] 1. Ændringsforslag Udvalget har stillet 1 ændringsforslag til beslutningsforslaget.
2. Udvalgsarbejdet Beslutningsforslaget blev fremsat den 1. april 2011 og var til 1. behandling den 26. maj 2011. Beslutningsforslaget blev efter 1. behandling henvist til behandling i Sundhedsudvalget.
Møder Udvalget har behandlet beslutningsforslaget i 2 møder.
3. Indstillinger og politiske bemærkninger Udvalget indstiller beslutningsforslaget til vedtagelse med det stillede ændringsforslag.
 Udvalget finder, at det er vigtigt at sikre behandling og omsorg til personer, der har været udsat for voldtægt eller forsøg på voldtægt.
 Udvalget finder, at det er tilfredsstillende, at ministeren har erklæret sig positiv over for forslaget, og at han vil nedsætte en arbejdsgruppe, der bl.a. skal inddrage beslutningsforslagets elementer og med udgangspunkt i »best practice« på de eksisterende centre og den nyeste viden skal komme med forslag, som bl. a. fremkommer gennem de midler, der er afsat fra satspuljen.
 Kristendemokraterne, Inuit Ataqatigiit, Siumut, Tjóðveldi og Sambandsflokkurin var på tidspunktet for betænkningens afgivelse ikke repræsenteret med medlemmer i udvalget og havde dermed ikke adgang til at komme med indstillinger eller politiske udtalelser i betænkningen.
 En oversigt over Folketingets sammensætning er optrykt i betænkningen.
4 Ændringsforslag med bemærkninger Ændringsforslag Til teksten Af udvalget:
 1) Teksten affattes således:
»Folketinget opfordrer regeringen til at sikre, at den af indenrigs- og sundhedsministeren bebudede arbejdsgruppe, afslutter sit arbejde inden den 1. februar 2012. Såfremt der er fagligt grundlag herfor, fremlægges forslag, der kan sikre mere ensartede tilbud i regionerne til ofre for voldtægt eller voldtægtsforsøg.
Eventuelle forslag til forbedringer, der vil medføre øgede offentlige udgifter, vil indgå i en prioritering i sundhedsvæsenet.« [Forenkling af forslaget ] Bemærkninger Til nr. 1 Ændringsforslaget indebærer, at arbejdsgruppen skal færdiggøre sit arbejde inden 1. februar 2012.
Louise Schack Elholm (V) Preben Rudiengaard (V) fmd.
Birgitte Josefsen (V) Sophie Løhde (V) Flemming Møller (V) Liselott Blixt (DF) Karin Nødgaard (DF) Vivi Kier (KF) Pia Christmas-Møller (UFG) nfmd.
Julie Rademacher (S) Flemming Møller Mortensen (S) Karen J.
Klint (S) Julie Skovsby (S) Karl H.
Bornhøft (SF) Jonas Dahl (SF) Lone Dybkjær (RV) Per Clausen (EL) Kristendemokraterne, Inuit Ataqatigiit, Siumut, Tjóðveldi og Sambandsflokkurin havde ikke medlemmer i udvalget.
