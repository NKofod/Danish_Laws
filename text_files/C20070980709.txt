Cirkulære  

 om aftale om fravigelse af arbejdsmiljølovgivningens regler om hviletid og  

 fridøgn for så vidt angår ansatte i centraladministrationen Til samtlige ministerier m.v.
 Finansministeriet har med Statstjenestemændenes  

 Centralorganisation I, Statstjenestemændenes Centralorganisation II, Lærernes  

 Centralorganisation, Akademikernes Centralorganisation, Handels- og  

 Kontorfunktionærernes Forbund i Danmark, Vagt- og Sikkerhedsfunktionærernes  

 Landssammenslutning og Dansk Ingeniørforening indgået vedlagte aftale om  

 fravigelse af arbejdsmiljølovgivningens regler om hviletid og fridøgn for det  

 i  

 centraladministrationen tjenestemands- og overenskomstansatte personale, som  

 er  

 omfattet af de nævnte organisationers forhandlingsret.
 Aftalen indebærer, at der vil kunne ske fravigelse af  

 arbejdsmiljølovgivningens bestemmelser om hviletid på 11 timer og om  

 ugentligt  

 fridøgn i tilfælde, hvor udførelsen af de i § 4 nævnte arbejdsopgaver gør  

 sådan  

 fravigelse absolut nødvendig.
 Bestemmelsen i § 5, stk. 2, indebærer, at hvileperioden  

 kan udskydes, således at den begynder 2 timer inden arbejdsdøgnet slutter,  

 hvilket betyder, at en ansat i de typiske tilfælde vil kunne arbejde 22 timer  

 i  

 træk.
I tilfælde, hvor hvileperioden ved en sådan udskydelse  

 falder inden for den pågældendes normale arbejdstid, anvendes de på områderne  

 almindeligt gældende regler om arbejdstid.
Ved en voldgiftskendelse af 20.  

 august 1982 i en sag mellem finansministeriet og Danmarks Jurist- og  

 Økonomforbund  

 er det fastslået, at tjenestefrihed inden for normal arbejdstid, der er en  

 følge af arbejdsmiljølovens bestemmelser om hviletid, fradrages ved  

 opgørelsen  

 af eventuelt merarbejde.
 Ved fravigelse af reglerne om ugentligt fridøgn finder de  

 for vedkommende personalegruppe gældende regler om godtgørelse for mistede  

 fridage anvendelse.
Fravigelse kan ske i det i § 5 anførte omfang, idet  

 indgreb i den daglige hvileperiode for den enkelte ansatte højst kan  

 forekomme  

 10 gange pr. kalendermåned og højst 45 gange pr. kalenderår, og indgreb i det  

 ugentlige fridøgn højst må forekomme 2 gange pr. kalendermåned og højst 15  

 gange pr. kalenderår.
I tilfælde, hvor der opstår behov for fravigelser, der  

 går ud over de i aftalen angivne muligheder, må vedkommende ministerium søge  

 direktoratet for arbejdstilsynet om dispensation i overensstemmelse med  

 reglerne i arbejdsmiljølovens § 52, stk. 1 og 2, og § 54, stk. 1 og 2.
 Tvivlsspørgsmål angående nærværende cirkulære forudsættes  

 forelagt Finansministeriet, lønnings- og pensionsdepartementet.
Finansministeriet, Lønnings- og  

 Pensionsdepartementet, den 8. november 1983 Lene Larsen Aftale mellem Finansministeriet og  

 Statstjenestemændenes Centralorganisation I, Statstjenestemændenes  

 Centralorganisation II, Akademikernes Centralorganisation, Lærernes  

 Centralorganisation, Handels- og Kontorfunktionærernes Forbund i Danmark,  

 Vagt- og Sikkerhedsfunktionærernes Landssammenslutning og Dansk  

 Ingeniørforening om fravigelse af reglerne om hviletid og fridøgn for ansatte  

 i centraladministrationen Formål § 1.  

  

 Under  

 de betingelser, der er angivet i §§ 2-5, samt under de i nærværende paragraf,  

 stk. 2 og 3, angivne forudsætninger kan bestemmelserne i arbejdsmiljølovens §  

 50, stk. 1, og § 53, stk. 1, om hviletid og fridøgn fraviges.
 Stk. 2.  

  

 Parterne lægger  

 til grund, at personalerammer søges tilpasset områdets gennemsnitlige  

 arbejdsbelastning  

 i forbindelse med arbejdsopgaverne i henhold til § 4, således at fravigelse  

 af  

 hviletidsbestemmelser m.v. derved begrænses til særlige arbejdsmæssige  

 belastningssituationer.
 Stk. 3.  

  

 Det påhviler  

 ledelsen i samarbejde med tillidsrepræsentanten at sørge for, at særlige  

 arbejdsmæssige  

 belastninger fordeles på en sådan måde mellem medarbejderne, at urimelige  

 arbejdsvilkår for den enkelte undgås.
Område § 2.  

  

 Aftalen dækker statens centraladministration samt statsstyrelser uden for  

 centraladministrationen, der pålægges tilsvarende arbejdsopgaver som nævnt i  

 §  

 4.
Personkreds § 3.  

  

 Aftalen omfatter alle ansatte, der henhører under arbejdsmiljøloven, og som  

 beskæftiges inden for det i § 2 nævnte område.
Arbejdsopgaver § 4.  

  

 Aftalen gælder i tilfælde, hvor  

 fravigelse af lovens krav er nødvendig for overholdelse af tidsfrister, der  

 er  

 dikteret af lovgivningen eller andre ikke rent interne procedureregler, af  

 folketinget eller dettes organer, af forligsmand, mæglingsmand eller andre  

 organer i det arbejdsretlige system eller af andre myndigheder, som ikke er  

 undergivet  

 vedkommende forvaltningsmyndigheds instruktionsbeføjelser.
 Stk. 2.  

  

 Endvidere gælder  

 aftalen i situationer, hvor fravigelse af lovens hovedkrav er nødvendig af  

 hensyn til ministeriernes forberedelse og udarbejdelse af oplæg til samt  

 anden  

 virksomhed i forbindelse med de i stk. 1 omhandlede situationer.
 Stk. 3.  

  

 Aftalen gælder  

 endelig  i det omfang tilfældene ikke falder ind under stk. 1 og 2  

  for internationale  

 forhandlinger, konferencer m.v., presserende overenskomstforhandlinger  

 o.lign.  

 samt afholdelse af valg og folkeafstemninger.
Hviletid og  

 fridøgn § 5.  

  

 I forbindelse med de i § 4 nævnte  

 arbejdsopgaver kan den daglige hvileperiode enten nedsættes til 8 timer eller  

 udskydes.
 Stk. 2.  

  

 I tilfælde af  

 udskydelse skal hvileperioden udgøre 11 timer og være afsluttet senest 9  

 timer  

 inde i det efterfølgende arbejdsdøgn.
 Stk. 3.  

  

 Indgreb i den  

 daglige hvileperiode kan højst forekomme 10 gange pr. kalendermåned og højst  

 45  

 gange pr. kalenderår.
 Stk. 4.  

  

 Indgreb i det  

 ugentlige fridøgn kan højst forekomme 2 gange pr. kalendermåned og højst 15  

 gange pr. kalenderår.
 Stk. 5.  

  

 I forbindelse  

 med afholdelse af valg og folkeafstemninger kan de i stk. 1-4 angivne  

 begrænsninger  

 i mulighederne for at fravige hviletids- og fridøgnsbestemmelserne  

 overskrides.
Opsigelse § 6.  

  

 Denne  

 aftale kan opsiges i overensstemmelse med § 17 i arbejdsministeriets  

 bekendtgørelse af 15. august 1980 om hviletid og fridøgn.
 Stk.  

 2. Ved opsigelse vedbliver aftalens bestemmelser at gælde, indtil anden  

 aftale  

 indgås, medmindre der sker fornyet opsigelse med 3 måneders varsel til den 1.  

 i  

 en måned.
Ikrafttrædelse § 7.  



  

 Denne aftale træder i kraft, når den er  

 godkendt af direktøren for arbejdstilsynet.
København, den 26. september 1983 Statstjenestemændenes Centralorganisation I Aage Andersen Statstjenestemændenes Centralorganisation II Hans Strunge Lærernes Centralorganisation Jørgen Jensen Akademikernes Centralorganisation Erik Stig  

 Jørgensen Handels- og kontorfunktionærernes Forbund i Danmark Bent Jensen Vagt og Sikkerhedsfunktionærernes Landssammenslutning Flemming Pedersen Dansk Ingeniørforening e. b.
Per Bryld Finansministeriet P.M.V.
