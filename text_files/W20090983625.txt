Fysisk faktisk afskåret fra at drive selvstændig virksomhed og dermed ophørt [Adressat udeladt] Ankenævnet har på møde den {dato} behandlet Deres klage på vegne af [navn udeladt].
Nævnet traf denne A F G Ø R E L S E [Navn udeladt] er ophørt med selvstændig virksomhed som hovedbeskæftigelse den 18. januar 2008.
 [Navn udeladt] har derfor ret til efterløn fra den 19. januar 2008, hvis han i øvrigt opfylder betingelserne herfor.
 Ankenævnet ændrer således Arbejdsdirektoratets afgørelse af den 28. august 2008.
B E G R U N D E L S E [Navn udeladt] har den 15. januar 2008 søgt om efterløn fra den 19. januar 2008.
 Det fremgår af ansøgningen, at [navn udeladt] siden 1. juni 1985 havde drevet selvstændig virksomhed [virksomhedens navn udeladt], men at drift af virksomheden var endeligt ophørt den 18. januar 2008. Virksomheden var [navn udeladt] hovedbeskæftigelse.
 [Navn udeladt] har oplyst, at han har haft ansatte i virksomheden indtil 1. august 2007. Lokaler var på ansøgningstidspunktet tømt og skiltning var fjernet, og en garagebygning i tilknytning til privat beboelse, som havde været delvist anvendt i virksomheden, var overgået til privat benyttelse.
 Den 7. december 2007 opsagde [navn udeladt] en forsikring på en påhængsvogn af mærket Variant og en traktor af mærket Ferguson.
 Den 15. december 2007 solgte [navn udeladt] 1 stk. skurvogn.
 Den 18. december 2007 opsagde [navn udeladt] forsikring på en påhængsvogn af mærket RC.
Den 18. december 2007 solgte [navn udeladt] 1. stk.
Ferguson byggelift, 1 stk.
Variant trailer og 1 stk. tvangsblander.
 Den 3. januar 2008 meddelte [navn udeladt] Erhvervs- og Selskabsstyrelsen, at A-skat og ATP skulle afmeldes fra den 19. januar 2008.
 Den 3. januar 2008 satte [navn udeladt] en varevogn af mærket Iveco, model Daily 35c17-3750 til salg.
 Den 4. januar 2008 spærrede Statoil for et kontokort.
 Den 7. januar 2008 blev varevognen af mærket Iveco, model Daily 35c17-3750 afmeldt hos Centralregistret for motorkøretøjer.
 Den 10. januar 2008 blev det besluttet på en ekstraordinær generalforsamling, at selskabet skulle likvideres som solvent, idet selskabets aktiviteter var ophørt.
 Den 12. januar 2008 meddelte [navn udeladt], at hans SE-nummer [udeladt] skulle afmeldes.
 Den 15. januar 2008 er der indrykket proklama i Statstidende.
 Den 15. januar 2008 er der udstedt faktura på salg af 1 stk. minitraktor. [Navn udeladt] har oplyst, at der er tale om en plænetraktor, som han har brugt til græsslåning ved lagerbygning, og at han har overtaget den til privat brug.
 Den 11. marts 2008 solgte [navn udeladt] varevognen af mærket Iveco, model Daily 35c17-3750.
 Den 15. april 2008 er afslutningsdatoen for likvidationsperioden, jf. likvidationsrapporten.
 Den 15. maj 2008 blev der afholdt generalforsamling i selskabet under likvidation, hvor selskabets endelige opløsning blev vedtaget.
 Af udskrift dateret den 27. august 2008 fremgår, at Erhvervs- og Selskabsstyrelsen har registeret selskabet som opløst med ophørsdato 15. maj 2008.
 A-kassen traf den 26. maj 2008 afgørelse om, at [navn udeladt] havde ret til efterløn fra den 16. maj 2008, fordi a-kassen anså virksomheden for at være ophørt den 15. maj 2008. A-kassen lagde vægt på, at virksomhedens formålsparagraf i perioden fra 18. januar 2008 til 15. maj 2008 ikke var ændret til formueforvaltning.
Ved afgørelse den 28. august 2008 fastholdt Arbejdsdirektoratet a-kassens afgørelse og begrunder dette med, at beslutningen på generalforsamlingen den 10. januar 2008 ikke var ensbetydende med, at selskabet endeligt var ophørt.
Arbejdsdirektoratet har i den forbindelse henvist til § 62 i lov om anpartsselskaber.
Det fremgår heraf, at anpartshaverne under iagttagelse af visse forskrifter, kan beslutte at genoptage selskabets virksomhed.
Det er bl.a. en betingelse for at opnå efterløn, at medlemmet vil kunne opfylde betingelserne for ret til dagpenge ved ledighed.
Det fremgår af lovens § 74 a, stk. 1, nr. 4.
En selvstændig erhvervsdrivende anses for ledig, når hans personlige arbejde i virksomheden er ophørt mere end midlertidigt.
Det fremgår af lovens § 57, stk. 3.
Medlemmer, der driver selvstændig virksomhed inden overgangen til efterløn, og som ikke viderefører virksomheden efter særlige regler og tilladelse, kan først overgå til efterløn, når det personlige arbejde i virksomheden er ophørt mere end midlertidigt.
Det fremgår af lovens § 74 c, stk. 1.
Et medlem kan anses for ophørt med drift af selvstændig virksomhed fra et tidligere tidspunkt end den endelige overdragelse eller lukning, hvis medlemmet dokumenterer at være afskåret fra fortsat at drive virksomheden.
Det fremgår af bekendtgørelsens § 3, stk. 2.
Det er således en konkret vurdering, hvornår en virksomhed er ophørt.
I den forbindelse må inddrages oplysninger om, hvad der er sket i forhold til medlemmets personlige arbejde, ansatte, driftsmidler, virksomheden lokaler, offentlige registrer m.v.
 Arbejdsmarkedets Ankenævn finder, at [navn udeladt] fysisk faktisk har været afskåret fra at drive virksomheden fra den 19. januar 2008.
 Nævnet har i den forbindelse lagt vægt på, at [navn udeladt] personlige arbejde i virksomheden var ophørt den 19. januar 2008. På det tidspunkt var hans ansatte ophørt.
 Nævnet har endvidere lagt vægt på, at [navn udeladt] har dokumenteret, at driftsmidlerne var afhændet og har erklæret, at han ikke længere driver virksomheden fra sin bopæl, idet garageanlægget nu var inddraget til privat anvendelse. [Navn udeladt] har erklæret, at lagret var tømt og skiltningen var fjernet.
For så vidt angår offentlige registre har [navn udeladt] været afmeldt på nær i CVR, idet dette alene beroede på, at likvidator kunne gøre sit arbejde færdigt.
I den forbindelse har likvidator været bundet af det proklama, som blev annonceret i Statstidende den 15. januar 2008, og som giver 3 måneders frist for kreditorer til at fremkomme med eventuelle krav.
 For så vidt angår likvidation kan anføres, at det er likvidator, der overtager den daglige ledelse af en virksomhed under likvidation.
 Arbejdsmarkedets Ankenævn finder, at det ikke er afgørende for vurderingen, at afmelding i CVR først er sket den 15. maj 2008, og at medlemmet, jf. § 62, stk. 1 i lov om anpartsselskaber kunne have ophævet likvidationen, idet forløbet peger entydigt i retning af afvikling, og fordi afmelding i CVR alene beroede på, at likvidator kunne gøre sit arbejde færdigt.
R E G L E R Ankenævnet henviser til  § 57, stk. 1 og stk. 3, § 74 a, stk. 1, nr. 4 og § 74 c, stk. 1 i lov om arbejdsløshedsforsikring m.v., jf. lovbekendtgørelse nr. 994 af 8. august 2007  § 3, stk. 2 i Arbejdsdirektoratets bekendtgørelse nr. 850 af 16. oktober 2002 om ophør med udøvelse af selvstændig virksomhed som hovedbeskæftigelse O P L Y S N I N G E R N E I S A G E N Sagen er afgjort på grundlag af de akter, som ankenævnet har modtaget fra direktoratet.
På ankenævnets vegne De kan læse om afgørelsens retlige grundlag på de følgende sider.
 Kopi til:
Arbejdsdirektoratet, Stormgade 10, Postboks 1103, 1009 København K.
J.nr.
[Adressat udeladt] Regler Lov om arbejdsløshedsforsikring m.v., jf. lovbekendtgørelse nr. 994 af 8. august 2007 Kapitel 10 Ret til dagpenge og aktiveringsydelse § 57. Dagpenge kan kun udbetales til et medlem, som er ledigt, jf. dog kapitel 11 b.
Dagpenge kan ikke udbetales for ledighedsperioder, hvor medlemmet er berettiget til en dagpengegodtgørelse fra arbejdsgiveren, jf. § 84, medmindre andet følger af regler fastsat af direktøren for Arbejdsdirektoratet i medfør af § 84, stk. 10.
 Stk. 2.
Stk. 3. En selvstændig erhvervsdrivende anses for ledig, når hans personlige arbejde i virksomheden er ophørt mere end midlertidigt.
Nærmere regler om, hvornår en selvstændig erhvervsdrivendes personlige arbejde i virksomheden anses for ophørt mere end midlertidigt, fastsættes af direktøren for Arbejdsdirektoratet efter forhandling med Beskæftigelsesrådet.
 Stk. 4.
Kapitel 11 a Efterløn Betingelser for ret til efterløn § 74 a.
Ret til efterløn har et medlem af en anerkendt arbejdsløshedskasse, jf. dog § 74 o, som 1) har nået efterlønsalderen, jf. § 74, 2) har været medlem i mindst 30 år, jf. dog stk. 2-6, 3) har indbetalt efterlønsbidrag, jf. § 77, stk. 4, i 30 år, og senest fra medlemmet er fyldt 30 år, jf. dog stk. 2-6, 4) vil kunne opfylde betingelserne for ret til dagpenge ved ledighed, jf. dog stk. 8-10, 5) har fået indberettet værdien af pensionsformuen, jf. § 74 j, stk. 3, 4, 7 og 8, og 6) har bopæl her i riget eller i et andet EØS-land.
 Stk. 2.
Overgang til efterløn § 74 c.
Overgang til efterløn kan ske fra beskæftigelse, ledighed eller delpension.
Medlemmer, der driver selvstændig virksomhed inden overgangen til efterløn, og som ikke viderefører virksomheden efter reglerne i § 74 f og § 74 g, kan først overgå til efterløn, når det personlige arbejde i virksomhed en er ophørt mere end midlertidigt.
 Stk. 2.
Arbejdsdirektoratets bekendtgørelse nr. 850 af 16. oktober 2002 om ophør med udøvelse af selvstændig virksomhed som hovedbeskæftigelse Overdragelse eller lukning § 3. Et medlem anses for ophørt mere end midlertidigt med det personlige arbejde i virksomheden, når medlemmet dokumenterer, at virksomheden endeligt er overdraget eller lukket.
 Stk. 2. Et medlem kan anses for ophørt fra et tidligere tidspunkt end den endelige overdragelse eller lukning, hvis medlemmet dokumenterer at være afskåret fra fortsat at drive virksomheden.
 Stk. 3.
