Den 1. juli 1988 vedtog Folketinget en række love om refinansiering af  

 realkreditlån m.v. i landbrugsejendomme.
Med lovgivningen tilsigtes at lette  

 landbrugets rentebyrde ved at muliggøre refinansiering af realkreditlån og  

 andre faste lån med mindre byrdefulde lån.
For jordbrugere med særligt  

 belastet økonomi giver refinansieringsordningen mulighed for  

 gældssaneringslån med statsgaranti til finansiering af den nødvendige  

 gældssanering (kreditorordning).
 Refinansieringsordningen omfatter jordbrugere, der på grundlag af konkrete  

 regnskaber kan påvise, at de efter refinansiering og eventuel gældssanering  

 har balance i økonomien.
For at give jordbrugere, som på grund af manglende terminsbetalinger  

 risikerer iværksættelse af tvangsauktion, mulighed for at komme med i  

 refinansieringsordningen er der gennemført en særlig terminshenstandsordning  

 med statsgaranti, jf.
Boligstyrelsens bekendtgørelse nr. 485 af 3. august  

 1988. Jordbrugere, der har opnået terminshenstand med statsgaranti, skal  

 indgive selvstændig ansøgning om refinansiering.
 Landbrugsministeriets bekendtgørelse om refinansiering af realkreditlån  

 m.v. i landbrugsejendomme samt Boligstyrelsens bekendtgørelser om lån til  

 refinansiering i landbrugsejendomme m.v. og om udlandslån m.v. i  

 landbrugsejendomme m.v. fastsætter de nærmere regler for ordningens  

 gennemførelse.
 Ordningen træder i kraft den 15. december 1988.
 Ansøgningerne bør prioriteres således, at refinansieringen gennemføres  

 først for de ansøgere, som har størst behov herfor.
I vejledningen redegøres i Del I for ordningens administrative  

 tilrettelæggelse, fremgangsmåden ved ansøgning om lånene og betingelserne for  

 at opnå de nye refinansieringslån.
I Del II redegøres for betingelserne for  

 at opnå gældssaneringslån med statsgaranti.
I Del III gives nærmere  

 vejledning om udfyldelse af de ansøgningsskemaer, der skal benyttes ved  

 ansøgning om refinansiering m.v.
Del I.
Refinansieringsordningen.
I.
Ansøgning og administration.
Ansøgning indgives i alle sager til ansøgers sædvanlige pengeinstitut, der  

 på statens vegne meddeler tilladelse til refinansiering i almindelige  

 tilfælde.
I dispensationssager træffes afgørelsen af Hypotekbanken.  

 Hypotekbanken træffer endvidere afgørelse om bevilling af statsgaranti for  

 gældssaneringslån i forbindelse med refinansiering.
Ansøgningen om refinansiering skal omfatte samtlige lån, som ansøgeren  

 ønsker refinansieret.
Ejer ansøgeren flere ejendomme, indgives en samlet  

 ansøgning.
Ansøgeren kan således kun gennemføre refinansiering en gang.
 Ansøgning skal indgives til pengeinstituttet senest den 15. december 1989.
 Ansøgningsmateriale kan fås ved henvendelse til pengeinstitutterne.
 Ansøgningen skal attesteres af en økonomikonsulent under den  

 landøkonomiske konsulentvirksomhed, der er godkendt af Hypotekbanken til  

 behandling af refinansieringssager, eller af en statsautoriseret eller  

 registreret revisor.
Ansøger kan inden 4 uger efter meddelelsen indbringe pengeinstituttets  

 afgørelse for Hypotekbanken.
Hypotekbankens afgørelser kan ikke indbringes  

 for anden administrativ myndighed.
II.
Fremgangsmåden ved ansøgning.
 I praksis vil en refinansiering formentlig forme sig således, at  

 jordbrugeren efter en indledende drøftelse med en økonomikonsulent/revisor og  

 pengeinstituttet skønner, om betingelserne for at deltage i  

 refinansieringsordningen opfyldes, herunder om der vil være økonomisk balance  

 efter refinansieringen.
 Ansøgningsskema udfyldes af konsulent eller revisor, attesteres og  

 indgives til ansøgerens sædvanlige pengeinstitut.
 Hvis ansøgeren opfylder betingelserne og ønsker at refinansiere, indgiver  

 pengeinstituttet ansøgningen med påtegning om tilladelse til  

 realkreditinstitutterne og/eller DLR med anmodning om tilbud på  

 refinansieringslån.
Til brug for refinansieringen benyttes en vurdering af ejendommens  

 handelsværdi fra det realkreditinstitut, der har ydet den væsentligste del af  

 ejendommens belåning.
Hvis DLR har eller i forbindelse med refinansieringen  

 skal yde lån i ejendommen, kan DLR's værdiansættelse anses som  

 handelsværdien.
Ved afgørelse af om ansøger opfylder balancekravet og til brug ved  

 opgørelse af ejendommens belåningsprocent m.v., anvendes de kurser for  

 refinansiering, der fastsættes af Hypotekbanken pr. 7. december 1988 og  

 hertil svarende rentesatser for refinansieringslånene.
Disse  

 beregningsforudsætninger anvendes i alle refinansieringssager uanset  

 tidspunktet for ansøgningens indsendelse.
For andre lån end realkreditlån  

 anvendes de dokumenterede indfrielsesvilkår.
Hypotekbanken bekendtgør mindst en gang hver måned kurstabeller, der ud  

 fra de aktuelle kursforhold fastsætter de kurser, der er gældende for  

 refinansiering.
Kurserne vedrører realkreditlån, der refinansieres, samt  

 jordbrugslån og lån på basis af grønne obligationer, der nyoptages.
Datoen  

 for pengeinstituttets afsendelse af ansøgningen til realkreditinstitutterne  

 og/eller DLR er afgørende for, hvilke kurstabeller der skal anvendes.
Disse  

 kurser er gældende, uanset om ombytningen på grund af tidsforløbet med  

 ordningen af panteforhold m.v. først sker senere og uafhængigt af, om der  

 eventuelt sker ændringer i sammensætningen af de lån, der refinansieres.  

 Ansøgeren har således sikkerhed for, at kursforudsætningerne ikke ændres.  

 Indgår der udlandslån i refinansieringen, kan en tilsvarende sikkerhed opnås  

 ved samtidig at tegne terminskontrakt.
Ved andre lån anvendes dokumenterede  

 indfrielsesvilkår.
Pengeinstituttet samler tilbuddene fra realkreditinstitutterne og DLR og  

 videregiver disse til ansøgeren.
Pengeinstituttet iværksætter herefter  

 refinansieringen, når ansøgeren har accepteret det samlede tilbud.
Ordningen er tilrettelagt således, at Hypotekbanken overtager de  

 obligationer, der udstedes i forbindelse med optagelse af refinansieringslån,  

 og det provenu, der opnås ved udlandslån.
Hypotekbanken overtager samtidig  

 debitorforpligtelsen på de lån, der aflyses af tingbogen, idet lån, der ikke  

 er realkreditlån, indfries ved pengeinstituttets mellemkomst.
Der betales et  

 gebyr på 0,25 pct. af kontantværdien af de obligationer og de realkreditlån,  

 der overtages.
Ansøger skal således ikke selv stå for køb og salg af  

 obligationer.
 Indtil refinansieringslånene er udbetalt kan ansøgeren afstå fra  

 refinansiering, men den pågældende kan i så fald ikke påny ansøge om  

 refinansiering.
III.
Pengeinstituttets behandling af ansøgning.
Pengeinstituttets afgørelse i sagen træffes på grundlag af den af  

 konsulenten eller revisoren udarbejdede ansøgning med bilag.
Bedømmelsen sker  

 endvidere på grundlag af instituttets kendskab til ansøgeren og dennes  

 husstands økonomi.
Det forudsættes, at pengeinstituttet ved meddelelse af  

 tilladelse til refinansiering har foretaget en vurdering af det modtagne  

 materiale og konstateret, at ansøgeren efter dette opfylder betingelserne for  

 refinansiering, herunder om ansøgeren har økonomisk balance eventuelt efter  

 foretagne reguleringer for særlige forhold.
Ved pengeinstituttets gennemgang af sagen skal for ansøgere med større  

 gæld skønnes, at ansøgeren efter refinansieringen har rimelig mulighed for  

 likviditetsmæssigt at klare sine betalingsforpligtelser.
Det skal således  

 påses, at eventuelle restancer og høstpantebrevsgæld på ansøgningstidspunktet  

 er betalt eller kan betales, og at gælden ud over realkreditgælden ikke er af  

 uforholdsmæssig størrelse og er tilstrækkeligt ordnet.
 Effektuering af lån må først ske, når det er godtgjort, at den samlede  

 refinansiering kan gennemføres i overensstemmelse med reglerne og som angivet  

 i ansøgningen.
 Når sagen er afsluttet, d.v.s. når sidste lån er effektueret, indsender  

 pengeinstituttet kopi af ansøgningen til Hypotekbanken.
 Ansøgning med bilag skal opbevares i pengeinstituttets lånesag i 3 år.  

 Hypotekbanken kan forlange materialet indsendt til gennemsyn.
IV.
Realkreditinstituttets bevilling af refinansieringslån.
Realkreditinstituttet og/eller DLR træffer afgørelse om bevilling af  

 refinansieringslån på grundlag af ansøgning attesteret af ansøgers  

 pengeinstitut.
Realkreditinstitutterne og DLR kan yde refinansieringslån til  

 indfrielse af egne tidligere ydede lån i ansøgers ejendom.
Inden for  

 realkreditlovgivningens sædvanlige grænser (45 pct. for  

 enhedsprioriteringsinstitutterne og 70 pct. for DLR) kan der ydes lån til  

 refinansiering af andre lån, som er omfattet af ordningen.
Ved bevilling af  

 refinansieringslån påser instituttet, at refinansieringen med hensyn til  

 beløbsstørrelser af de af instituttet indfriede lån opfylder de fastsatte  

 bestemmelser, samt at lånene placeres inden for de lånegrænser, der er  

 fastsat for de pågældende typer af refinansieringslån.
V.
Betingelser for ydelse af refinansieringslån.
Kravet om økonomisk balance anses for opfyldt, hvis det på grundlag af  

 ansøgers driftsregnskab og husstandens samlede økonomi kan påvises, at  

 ansøger og dennes husstand efter refinansiering og eventuel gældssanering vil  

 have balance eller positiv konsolidering.
Opgørelsen skal ske efter  

 sædvanlige driftsøkonomiske regnskabsprincipper, herunder med hensyn til  

 driftsmæssige afskrivninger og værdiansættelse af besætning og beholdninger  

 og efter regulering af formueposteringer.
 Ansøger kan enten lægge driftsregnskabet fra 1986 (1986/87) eller  

 driftsregnskabet fra 1987 (1987/88) til grund for opgørelse af den økonomiske  

 balance.
Hvis posterne i det anvendte regnskab er påvirket af særlige, nu ophørte  

 forhold, kan der korrigeres herfor.
Der kan korrigeres for følgende særlige  

 forhold: Udgifter til vikarbistand ved sygdom, mindre indtægter som følge af  

 større investeringer, høsttab og sygdom i besætningen. Ændringer til  

 regnskabet skal dokumenteres.
Ved vurdering af balancekravet skal konsolideringen i det anvendte  

 regnskab efter eventuelle reguleringer for særlige forhold korrigeres for - forskellen mellem de faktisk posterede renteudgifter på lån, der  

 refinansieres, og de beregnede renteudgifter på refinansieringslånene, - den ændring i renteudgifter, der fremkommer ved en eventuel  

 kreditorordning (gældssanering), - bortfaldne tilskudsbeløb ved optagelse af jordbrugslån og - forskellen mellem den i regnskabet posterede skat og den beregnede  

 indkomst- og eventuel formueskat som denne vil være under de ændrede  

 regnskabsmæssige forudsætninger, og efter driftsøkonomiske  

 regnskabsprincipper.
 Ved beregningen af forskellen i renteudgifterne anvendes de  

 beregningsforudsætninger vedrørende kurser og rentesatser, der er fastsat ved  

 ordningens ikrafttræden.
 Det er en forudsætning, at der ikke senere er sket så væsentlige  

 ændringer, at den balance, som regnskabet udviser efter ovennævnte  

 korrektioner, ikke længere er til stede.
VI.
Dispensationssager.
Hvor ganske særlige forhold taler for det kan Hypotekbanken tillade, at  

 refinansiering gennemføres, selv om ansøgeren ikke opfylder samtlige  

 betingelser.
Sagen indsendes af pengeinstituttet til Hypotekbanken med  

 fornøden redegørelse og pengeinstituttets indstilling i sagen.
 Hypotekbanken kan efter ansøgning godkende, at posterne i det anvendte  

 regnskab korrigeres for mindre indtægter som følge af etablering, hvor  

 indkøringsvanskelighederne er ophørt.
 Hypotekbanken kan endvidere tillade, at kravet om at der i forbindelse med  

 refinansiering og efter eventuel gældssanering skal opnås balance i økonomien  

 fraviges, hvis resultaterne i nudrift er påvirket af ekstraordinære forhold,  

 hvorved forstås indkøringsvanskeligheder efter etablering eller foretagelse  

 af væsentlige investeringer i 1988 eller senere, eller hvor væsentlig sygdom  

 i besætningen fortsat påvirker resultatet således, at der i modsætning til de  

 ovenfor under Afsnit V, pkt. f, nævnte forhold endnu ikke er opnået balance.  

 Hvis etablering er sket så sent, at der ikke foreligger de i Afsnit V, pkt.  

 f, nævnte regnskaber, udarbejdes ansøgningen på grundlag af første hele  

 driftsregnskab, og sagen indsendes til Hypotekbanken som  

 dispensationsansøgning.
Det er en betingelse for dispensation fra balancekravet at  

 omstændighederne i sagen overbevisende begrunder, at balancen vil blive  

 opnået inden for et kortere forløb, og at der er fornøden likviditet til  

 finansiering af virksomheden, indtil balance er opnået.
Dispensation fra  

 balancekravet kan ikke forventes i andre tilfælde.
Hypotekbanken vil herudover kunne fravige kravet om, at  

 arbejdskraftsbehovet skal opgøres på grundlag af de i oplysningsskemaet  

 anførte normtimer, hvis særlige forhold vedrørende bedriftens karakter gør  

 sig gældende.
Dispensation fra timekravet eller fra kravet om hovederhverv  

 vil derimod ikke kunne forventes.
Ansøgning om refinansiering i sager med dispensation indgives til  

 pengeinstituttet.
Søges der om dispensation fra kravet om balance i  

 økonomien, jf. de ovenfor anførte forhold, skal skema om dispensation  

 vedlægges.
Skemaet udfyldes af den medvirkende konsulent/revisor og  

 attesteres af pengeinstituttet.
 I sager, hvor der søges om fravigelse af de i oplysningsskemaet anførte  

 normtimer, skal der redegøres herfor.
 Pengeinstituttet videresender ansøgning med bilag til Hypotekbanken, der  

 træffer afgørelse om tilladelse til refinansiering.
VII.
Refinansieringen.
1. Hvad kan refinansieres? Refinansiering kan omfatte følgende lån med sikkerhed i landbrugsejendomme  

 m.v.:
 - Lån ydet af realkreditinstitutter og DLR.
 - Pengeinstitutlån.
 - Statslån og statsgaranterede lån.
 - Sælgerpantebreve.
- Ikke betalte ydelser med påløbne renter på lån ydet af  

 realkreditinstitutter og DLR.
Det er en betingelse, at ydelsen er forfaldet  

 inden den 1. maj 1988.
 Herudover kan der ydes refinansieringslån til dækning af omkostninger.
 Lånene skal være udbetalt før den 1. maj 1988, eller der skal for  

 realkreditlån før dette tidspunkt foreligge bekræftet kurskontrakt.
Lån, der efter prioritetsstillingen den 1. maj 1988 skal refinansieres med  

 jordbrugslån eller udlandslån, kan kun refinansieres med disse lån.
Er lånet  

 på ansøgningstidspunktet rykket ud over 45 pct. af ejendommens handelsværdi,  

 kan det normalt ikke refinansieres.
Hvis lånets prioritetsstilling er  

 forringet før den 15. december 1988 som følge af optagelse af lån til  

 finansiering af investeringer i den faste ejendom, besætning eller inventar,  

 kan det dog refinansieres med lån baseret på grønne obligationer.
For andre lån end lån ydet af realkreditinstitutter og DLR er det en  

 betingelse, at lånet har sikkerhed i ejendommen inden for 70 pct. af  

 handelsværdien.
Lånet kan kun refinansieres med den andel, der er nødvendig,  

 for at ansøger kan opnå balance i økonomien.
Ved afgørelse heraf forudsættes,  

 dels at lån ydet af realkreditinstitutter og DLR er refinansieret fuldt ud,  

 dels at jordbrugslån anvendes i videst muligt omfang til refinansiering.
For pengeinstitutlån, såvel danske kronelån som finanslån, er det  

 endvidere en betingelse, at afviklingen er aftalt over en periode på mindst 5  

 år.
Aftale om afvikling skal være indgået inden den 1. maj 1988.
2. Hvor stort et lånebeløb kan refinansieres? Refinansieringens omfang afhænger af den enkelte ejendoms  

 belåningsprocent, husstandens indkomst uden for jordbrug, bedriftens overskud samt ansøgers behov for  

 refinansiering af andre lån end lån ydet af realkreditinstitutter og DLR.  

 Kontantværdien af den belåning, der ialt refinansieres hos ansøgeren, skal  

 mindst udgøre kr. 100.000.
Refinansieringslån kan ydes til de omkostninger, der er forbundet med  

 refinansieringen.
Omkostningerne kan omfatte initialindskud i  

 restgældsreguleringsfonden, indskud og gebyrer til realkreditinstituttet og  

 DLR, morarenter på refinansieringsberettigede restancer og eventuelle  

 incassoomkostninger i forbindelse med tvangsinddrivelse, gebyr til  

 pengeinstituttet salær tii den medvirkende konsulent/ revisor, gebyr til  

 Hypotekbanken, udgifter til eventuel terminskontrakt i forbindelse med  

 optagelse af udlandslån samt stempel- og tinglysningsafgift.
Stempelafgiften på lån, der refinansieres, kan overføres til de nye lån,  

 hvis disse optages i det institut, der har udstedt det gamle lån.
Er det nye  

 lån større end det gamle, skal der alene betales stempelafgift af  

 differencen.
Belåningsprocenten opgøres som forholdet mellem ejendommens  

 refinansieringsberettigede belåning og ejendommens handelsværdi, jf.
Del III,  

 ad pkt. 13.
 Andelen af den belåning, der kan refinansieres, fremgår af følgende skala:
Det samlede omfang af refinansieringen nedsættes, hvis ansøger og dennes  

 husstand har betydelige indkomster udefra.
Der gælder følgende skala for  

 nedsættelse:
- kr. 5.000 for hver kr. 1.000, husstandens bruttoindkomst uden for  

 jordbrug overstiger kr. 250.000, - kr. 10.000 for hver kr. 1.000, bruttoindkomst overstiger kr. 500.000.
Det samlede omfang af refinansieringen kan ikke overstige et beløb  

 svarende til driftsoverskuddet fra bedriften (efter eventuelle korrektioner)  

 ganget med 15 og med tillæg af den skattemæssige ansættelse af stuehusets  

 værdi.
Tillægget kan højst udgøre kr. 500.000. Er der flere stuehuse, kan der  

 kun medregnes det stuehus, ansøger bebor.
Stuehusværdien modregnes i et  

 eventuelt negativt faktor 15-beløb.
Ejer ansøger flere ejendomme, opgøres belåningsprocenten og andel af den  

 belåning, der kan refinansieres, for hver enkelt ejendom.
Ved indkomster uden  

 for jordbrug fordeles nedsættelsen i forhold til det  

 refinansieringsberettigede beløb, der er beregnet for den enkelte ejendom.  

 Begrænses refinansieringsmuligheden af driftsoverskuddet kan ansøger selv  

 fordele begrænsningen inden for det beregnede refinansieringsomfang for hver  

 ejendom.
Det samlede omfang kan nedsættes yderligere, hvis andre lån end lån ydet  

 af realkreditinstitutter og DLR indgår i refinansieringen, idet andre lån kun  

 kan refinansieres i det omfang, det er nødvendigt for at ansøger netop opnår  

 balance i økonomien.
Ved opgørelse heraf, skal lån ydet af  

 realkreditinstitutter og DLR refinansieres fuldt ud, og jordbrugslån skal  

 indgå i størst muligt omfang.
 3. Lånetyper.
 Som refinansieringslån kan ydes følgende typer af lån:
- Jordbrugslån.
Lånene svarer i hovedtræk til de nuværende jordbrugslån.  

 Der er dog ikke fastsat maksimumsstørrelse for lånene.
Lånene skal have  

 sikkerhed inden for 45 pct. af ejendommens handelsværdi og indeksreguleres  

 med nettoprisindekset.
Stående lån kan ydes inden for 25 pct. af ejendommens  

 handelsværdi.
Staten yder afdragsbidrag de første 15 år af lånets løbetid.  

 Afdragsbidragets størrelse afhænger af gældsprocenten.
Hvis gældsprocenten er  

 70 eller derover, udgør afdragsbidraget 30 pct. af indeksreguleringen, hvis  

 gældsprocenten er mellem 50 og 70, udgør afdragsbidraget 25 pct. af  

 indeksreguleringen, og hvis gældsprocenten er mindre end 50, udgør  

 afdragsbidraget 15 pct. af indeksreguleringen.
- Udlandslån.
Lånene skal have sikkerhed inden for 45 pct. af ejendommens  

 handelsværdi og kan højst udgøre 30 pct. af det beløb, ansøgeren kan opnå i  

 refinansieringslån inden for denne lånegrænse.
Udlandslånet amortiseres som  

 et 30-årigt annuitetslån, men restgælden forfalder efter 10 år.
Restgælden  

 omregnet til danske kroner kan da refinansieres med et traditionelt  

 realkreditlån med en løbetid på maksimalt 20 år.
Kursrisikoen for  

 udlandslånet søges afdækket ved en restgældsreguleringsfond.
Låntager  

 bidrager hertil med et indskud på 2 pct. af hovedstolen, ekskl. eventuel  

 belåning af dette indskud, samt et årligt bidrag på 1,5 pct. af restgælden.
- Lån baseret på særlige obligationer (grønne obligationslån). Lånene ydes  

 med placering uden for 45 pct. af ejendommens handelsværdi.
Lånene ydes som  

 traditionelle 30-årige, annuitetslån i særlige serier, der overtages af  

 staten til en sådan kurs, at debitorrenten svarer til 2/3 af sædvanlig  

 effektiv debitorrente.
 Inden for disse rammer kan ansøger sammensætte sine refinansieringslån,  

 under forudsætning af at balancekravet opfyldes.
 4. Samtykke fra efterstående panthavere.
Ombytning af hidtidige lån med refinansieringslån forudsætter godkendelse  

 fra efterstående panthavere og rettighedshavere i ejendommen.
For  

 jordbrugslån og udlandslån gælder dette uanset eventuelle klausuler om  

 godkendelse af tilbagerykning.
Panthavere skal ligeledes altid meddele  

 tilladelse, hvis der sker en forøgelse af den forudprioriterede gæld, f.eks.  

 ved benyttelse af muligheden for refinansiering af restancer fra før den 1.  

 maj 1988.
5. Hvem kan yde refinansieringslån? Refinansieringslån kan ydes af realkreditinstitutterne og DLR til  

 indfrielse af egne lån.
For så vidt angår andre lån end lån ydet af  

 realkreditinstitutterne og DLR, kan ansøgeren frit vælge det långivende  

 institut, dog med respekt af det pågældende instituts lånegrænse.
Lånegrænsen  

 er 45 pct. for realkreditinstitutterne og 70 pct. for DLR.
VIII.
Beregning af rentelettelsen.
 Rentelettelsen ved refinansiering opgøres som forskellen mellem  

 renteudgifterne på lån, der refinansieres, og de beregnede renteudgifter på  

 refinansieringslånene.
For lån, der refinansieres, benyttes renteudgifterne på lånene, som de er  

 posteret i det regnskab, der lægges til grund ved ansøgning om  

 refinansiering.
Er lånet der refinansieres, optaget efter det pågældende  

 regnskabsårs afslutning, kan der ikke medregnes en renteudgift, medmindre  

 lånet er optaget til indfrielse af et lån, der indgår i regnskabet.
I  

 sidstnævnte tilfælde kan de for dette lån posterede renteudgifter medregnes.
Renteudgifterne på refinansieringslånene beregnes på grundlag af  

 kontantværdien af disse lån og de fastsatte beregningsrenter.
Ved beregningen  

 ses bort fra refinansieringslån til restancer og omkostninger.
 For lån, der efter det pågældende regnskabsårs afslutning er omprioriteret  

 med jordbrugslån eller eftergivet ved akkord, kan den herved opnåede  

 nedsættelse af renteudgifterne medregnes ved opgørelsen af den beregnede  

 rentelettelse.
IX.
Bortfald af tilskud.
Hvis der efter moderniseringsloven eller rentesaneringsloven ydes tilskud  

 til lån, der indfries helt eller delvist med jordbrugslån, bortfalder en  

 tilsvarende andel af sådanne tilskud.
Jordbrugsdirektoratet udsender en  

 meddelelse til jordbrugere, der modtager tilskud efter de nævnte ordninger.  

 Det fremgår heraf, hvilke lån der er knyttet rentesaneringsydelse eller  

 moderniseringstilskud til.
Endvidere fremgår den aktuelle størrelse af disse  

 tilskud.
Ansøgere, hvis tilskud er bortfaldet, og derfor ikke har modtaget  

 meddelelse, skal rette henvendelse til Jordbrugsdirektoratet, hvis der i det  

 anvendte regnskab er posteret sådanne tilskud.
Jordbrugsdirektoratet vil  

 kunne oplyse, til hvilke lån der er blevet ydet tilskud.
 Jordbrugsdirektoratet vil efter afslutning af refinansieringssagen  

 foretage en korrektion af den aktuelle tilskudsudbetaling på grundlag af  

 oplysninger i ansøgningsskemaet.
 Det beløb for bortfald af tilskud, hvormed regnskabet skal korrigeres ved  

 opgørelse af balancekravet, beregnes på grundlag af det tilskudsbeløb, der er  

 posteret i det anvendte regnskab.
X.
Beregning af skattevirkningerne.
Skattevirkningen af refinansieringen beregnes som forskellen mellem de  

 faktisk posterede indkomst- og formueskatter og den slutskat, der kan  

 beregnes ud fra det regnskab, der er lagt til grund for ansøgningen, når  

 regnskabet korrigeres for rentelettelse som følge af refinansiering og  

 kreditorordning, bortfald af tilskud og godkendte reguleringer samt med  

 anvendelse af driftsmæssige standardafskrivninger.
Eventuelle muligheder for  

 fremførelse af underskud fra tidligere år, uudnyttede afskrivningsmuligheder  

 o.lign. kan ikke indgå i skatteberegningen.
 Ved beregning af skatten anvendes de skatteskalaer m.v., der gælder for  

 det pågældende regnskabsår.
XI.
Indfrielse af refinansieringslån.
Refinansieringslån skal indfries ved ejerskifte.
Hensidden i uskiftet bo  

 betragtes ikke som ejerskifte.
Overdrages en anpart af ejendommen (f.eks. ved  

 generationsskifte), forfalder en hertil svarende del af hvert af lånene.
Refinansieringslånene forfalder endvidere til indfrielse, hvis der ved  

 bortforpagtning af en del af bedriften, ved reduktion af besætningen, mindre  

 intensiv udnyttelse af jorderne m.v. sker så væsentlige indskrænkninger i  

 produktionsgrundlaget, at kravet om arbejdsindsats på 900 timer eller  

 hovederhverv ikke længere opfyldes.
Ved omlægning til en mindre intensiv  

 produktionsform, f.eks. ved udtagning af arealer, reduceres normtimetallet.
Hypotekbanken kan endvidere bestemme, at lånene forfalder til indfrielse,  

 hvis ansøger i forbindelse med ansøgning om refinansiering har afgivet  

 urigtige oplysninger eller har fortiet oplysninger af betydning for sagens  

 afgørelse.
I disse tilfælde kan Hypotekbanken forlange ydede afdragsbidrag  

 tilbagebetalt.
Jordbrugslån indfries efter de almindelige regler.
For udlandslån kan  

 indfrielse ske ved betaling af den kapitaliserede værdi af de resterende  

 terminsydelser frem til næste rentetilpasningstidspunkt tillagt den  

 kapitaliserede værdi af restgælden på samme tidspunkt.
Restgælden reduceres  

 med ansøgers indbetalinger til restgældsreguleringsfonden incl. forrentning.  

 Ved indfrielse af lån baseret på grønne obligationer anvendes en af  

 Hypotekbanken fastsat kurs, der fastsættes således, at den effektive rente  

 svarer til 2/3 af den effektive rente på fastforrentede obligationer med  

 tilsvarende restløbetid.
XII.
Anvendelse af refinansieringsordningens kurstabeller.
 De kurstabeller, der bekendtgøres af Hypotekbanken til brug ved  

 refinansiering, anvendes efter følgende retningslinier:
Tabel A anvendes ved kursfastsættelse af nominelt forrentede annuitetslån.  

 Tabel B anvendes ved kursfastsættelse af nominelt forrentede serielån.
De  

 bagved liggende obligationers pålydende rente og slutår er afgørende for,  

 hvilken kursoplysning der skal anvendes.
For inkonvertible obligationer med  

 en pålydende rente på 9, 10, 11 eller 12 pct. anvendes tabellernes særlige  

 afsnit for inkonvertible obligationer.
Tabel A anvendes ligeledes ved  

 kursfastsættelse af rentetilpasningslån, hvilket også foregår ud fra  

 pålydende rente og obligationsseriernes slutår.
Tabel C anvendes ved kursfastsættelse af indekslån og jordbrugslån.
Ved  

 udregning af kontantværdien ganges obligationsrestgælden med tabellens kurs  

 og indeksfaktor.
 Tabel D angiver kursen på grønne obligationer.
 Hypotekbanken har udarbejdet retningslinier for beregning af  

 kurstabellerne og brugen heraf.
Del II.
Bevilling af statsgaranti for gældssaneringslån.
I.
Ansøgning og ansøgningsmateriale.
Ansøgning om refinansiering i sager, hvor kreditorordning med  

 gældssaneringslån skønnes nødvendig, indgives til ansøgers pengeinstitut på  

 samme måde som almindelig ansøgning om refinansiering og inden for samme  

 frist.
Der anvendes skema til Ansøgning om refinansiering suppleret med det  

 særlige ansøgningsmateriale, der omfatter Ansøgning om statsgaranti og  

 Oversigt over kreditorordning m.v.
Der vedlægges endvidere seneste 2 års  

 driftsregnskaber samt likviditetsbudget for indeværende og det kommende år.
Ansøgning om statsgaranti underskrives af pengeinstituttet og ansøgeren,  

 hvorefter sagen indsendes til Hypotekbanken.
Ansøgningen vedrørende  

 refinansiering og kopi af lånetilbud vedlægges.
Pengeinstituttet kan i disse  

 sager meddele tilladelse til refinansiering betinget af, at Hypotekbanken  

 senere meddeler statsgaranti for gældssaneringslånet.
Hvis Hypotekbanken kan  

 godkende sagen, meddeles statsgaranti, hvorefter gældssaneringslån kan  

 udbetales, og refinansieringen gennemføres på de opstillede betingelser.
II.
Pengeinstituttets behandling af gældssaneringssagen.
Pengeinstituttet må kun fremsende ansøgning om statsgaranti, hvis  

 instituttet på baggrund af de oplyste økonomiske forhold m.v. finder, at  

 ansøgeren opfylder betingelserne for at få gældssaneringslån med statsgaranti  

 og efter en samlet bedømmelse skønner, at ansøgeren efter gældssanering og  

 refinansiering kan videreføre jordbrugsbedriften og opfylde sine økonomiske  

 forpligtelser.
Det forudsættes, at pengeinstituttet inden effektuering af  

 lånet påser, at restancer og eventuel høstpantebrevsgæld på  

 ansøgningstidspunktet er eller vil blive betalt, og at der er anvist  

 løsninger på likviditetsbehov, som fremgår af det udarbejdede budget.  

 Pengeinstituttet skal endvidere påse, at betingelserne angående lånets  

 sikkerhed og oprykning er opfyldt.
III.
Betingelser for ydelse af gældssaneringslån.
 Under hensyn til den betydelige gældsbelastning for ansøgere, der har  

 behov for gældssaneringslån, vil der ved bevilling af statsgaranti blive lagt  

 vægt på, at der ud over positiv konsolidering er fornøden likviditet til, at  

 ansøgeren kan betale sine fordringer, efterhånden som de forfalder.
I visse tilfælde, hvor ejendommen er overtaget af ægtefællen efter  

 tvangsauktion, vil den tidligere ejer have en stor uordnet gæld, der kan  

 belaste husstandens økonomiske situation.
Det vil som betingelse for  

 gældssanering blive krævet at der sker en ordning af denne gæld, eventuelt i  

 form af personlig gældssanering efter konkurslovens bestemmelser.
Ansøger skal have udnyttet sine lånemuligheder på det almindelige  

 lånemarked.
Dette krav anses for opfyldt hvis yderligere optagelse af  

 realkreditlån ikke er mulig eller vil forudsætte, at lån i pengeinstitutter  

 m.v. må rykke ud over 60-70 pct. af ejendommens handelsværdi.
Der skal endvidere tages hensyn til ansøgers øvrige aktiver og  

 formueforhold.
Har ansøger betydende ubelånte aktiver, som kan anvendes i  

 forbindelse med gældssanering, kan lånet forlanges nedsat, idet disse midler  

 anvendes i stedet.
Som eksempel kan nævnes realisering af sommerhusgrunde  

 eller andre tilsvarende aktiver, der eventuelt bør kræves afhændet allerede  

 fordi de belaster den løbende økonomi.
Hvis realisering ikke hensigtsmæssigt  

 kan ske, skal kræves supplerende sikkerhed i aktiver af væsentlig værdi uden  

 for bedriften.
Ved bedømmelse af lånesagen skal pengeinstituttet tage hensyn til  

 ægtefællens forhold.
Hvis ægtefællen (eller en samlever) er i besiddelse af  

 en væsentlig nettoformue, kan disse midler betinges anvendt forlods, således  

 at der kun meddeles statsgaranti for et mindre lån.
Som udgangspunkt vil det  

 ikke blive krævet at ægtefællen (eller en samlever) også skal hæfte for  

 gældssaneringslånet.
Hvor ægtefællen (samleveren) i forvejen hæfter for  

 ansøgerens andre låneforhold i pengeinstituttet, skal pengeinstituttet påse,  

 at dette også forlanges for gældssaneringslånet.
Medhæften skal ligeledes  

 forlanges i tilfælde, hvor ægtefællens (samleverens) indtægter i henhold til  

 ansøgningen er af væsentlig betydning for den budgetterede økonomiske  

 balance.
Kravet om medhæften skal sættes i forhold til ægtefællens  

 (samleverens) indtægtsforhold og f.eks. begrænses til halvdelen af en  

 årsindtægt med mindre formueforholdene tilsiger andet.
For ejendomme i sameje kan som udgangspunkt kun opnås gældssaneringslån  

 svarende til den ideelle anpart for de ejere, der opfylder betingelserne.  

 Oplysninger om økonomiske forhold skal imidlertid afgives for alle ejerne.
I  

 det omfang, regnskaber og budgetter kun vedrører bedriften, skal der derfor  

 udarbejdes supplerende regnskabs- og budgetmateriale vedrørende de enkelte  

 ejeres økonomi uden for bedriften.
IV.
Gældssaneringslånet.
 1. Lånestørrelse og lånevilkår.
Der kan højst ydes statsgaranti for et lånebeløb på i alt kr. 400.000 for  

 hver ansøger og hver bedrift.
Ejer og driver ansøgeren flere  

 landbrugsbedrifter, er han kun berettiget til et lån.
For ejendomme med  

 mindre betydende produktion vil lånet kunne nedsættes under hensyn til  

 størrelsen af udbyttet af den jordbrugsmæssige virksomhed.
Der kan ikke ydes  

 garanti for lån under kr. 25.000.
Lånet er afdragsfrit det første år.
Derefter afdrages det over de næste 10  

 år efter annuitetslåneprincippet.
Lånet skal ydes på det pågældende  

 pengeinstituts sædvanlige lånevilkår med hensyn til renteberegning, opsigelse  

 m.v., og skal sikres ved ejerpantebrev med oprykkende panteret inden for  

 ejendommens handelsværdi.
Hypotekbanken kan forlange, at der indhentes en ny vurdering til brug ved  

 bedømmelse af lånets sikkerhed.
Foranstående ejerpantebreve, skadesløsbreve  

 o.lign. kan kun respekteres inden for pålydende, der skønnes påkrævet til  

 sikring af eksisterende gældsforpligtelser og et efter bedriftens forhold  

 rimeligt behov for driftskredit.
Ved bevillingen af gældssaneringslånet skal  

 påses, at lånet får sekundær (tertiær) oprykkende panteret i foranstående  

 ejerpantebreve i forhold til bestemt angivne gældsforpligtelser og  

 driftskreditter af nævnte art, maksimalt svarende til ejerpantebrevenes  

 pålydende.
 Der forlanges sikkerhed forud for nedskrevet restgæld fra fordringer, der  

 deltager i akkord, herunder indefrosne fordringer.
 2. Anvendelse af lånemidlerne.
Gældssaneringslånet ydes for at sikre fremskaffelsen af den kapital, der  

 er nødvendig til gennemførelse af saneringen og kreditorordningen.
Lånet kan  

 som udgangspunkt kun udmåles til finansiering af de helt nødvendige  

 betalinger og etablering af den nødvendige likviditet til den fortsatte  

 drift, efter at der ved refinansieringen og kreditorordningen er opnået  

 balance i økonomien.
 Udmåling af gældssaneringslånet kan i overensstemmelse hermed ske til:
Kassekredit eller større foderstofgæld herudover, der ikke skal deltage i  

 kreditorordningen, kan ikke indfries af gældssaneringslånet.
Sådanne  

 skyldforhold må derfor i forbindelse med sagens ordning omlægges til  

 tilstrækkeligt langvarige låneforhold, således at afvikling kan ske inden for  

 budgettet.
Tilsvarende ordning må ske for pengeinstitutengagementer af anden  

 art.
For at begrænse kapitalkravet forudsættes det at kreditorordningerne  

 iøvrigt gennemføres i form af nedskrivning af gæld til fortsat forrentning,  

 således at der tii fordringer, der nedskrives, ydes et tillæg til  

 kontantdividenden.
Statslån og statsgaranterede lån vil normalt deltage i  

 ordningen i form af nedskrivning med et tillæg på 50 pct. af  

 kontantdividenden.
V.
Indefrysningsaftaler.
I stedet for bortakkordering af gæld kan i et vist omtang godkendes  

 nedbringelse af gældsbelastningen i form af indefrysning.  

 Indefrysningsordninger må begrænses til kun at omfatte den del af  

 akkordgælden, som landmanden vil kunne bære efter indtægtsforbedringer, der  

 kan forventes inden for den nærmeste fremtid.
Gæld derudover bør  

 bortakkorderes.
lndefrosne beløb skal i overensstemmelse med de retningslinier, der blev  

 fulgt under den tidligere gældssaneringsordning, henstå rente- og afdragsfri,  

 således betinget, at der kun kan kræves forrentning og afdrag i regnskabsår  

 med positiv konsolidering og kun inden for dette overskud.
Renter derudover  

 bortfalder.
I særlige tilfælde kan det være en hensigtsmæssig løsning, at  

 indefrysning sker i form af lysning af en spærreprioritet der først udløses  

 f.eks. ved salg.
Eventuel pantesikkerhed for indefrosne beløb skal respektere  

 gældssaneringslånet.
Ligeledes i overensstemmelse med hidtidig praksis vil  

 Hypotekbanken forbeholde sig, at der ikke kan ske opsigelse af  

 indefrysningsordninger uden Hypotekbankens godkendelse, så længe der indestår  

 gældssaneringslån.
Det henstilles iøvrigt, at man ved aftaler om  

 indefrysninger tager udgangspunkt i det tidligere udarbejdede udkast til  

 standardformular.
VI.
Garantiforpligtelsens indhold.
Statens garantiforpligtelse indebærer, at staten dækker 80 pct. af det  

 tab, som pengeinstituttet vil lide, hvis det garanterede lån ikke indfries,  

 og at staten som selvskyldnerkautionist ved forfaldsdagen betaler 80 pct. af  

 forfaldne beløb, når påkrav fremsættes herom.
Garantiforpligtelsen og de  

 nærmere vilkår herfor svarer således til de regler, der gælder i tidligere  

 garantiordninger, herunder gældssaneringsordningen, miljøstøtteordningen og  

 senest høsttabsordningen.
Det fremhæves, at pengeinstituttet ikke særligt må  

 inddækkes for sin risiko på 20 pct. af lånet, men at enhver sikkerhed, der  

 stilles for de ydede lån, gælder for hele lånet, også statskassens  

 garantidel.
Del III.
Vejledning til ansøgningsskemaernes enkelte punkter.
I.
Ansøgning om refinansiering.
ad pkt. 1. Ansøger skal være ejeren af ejendommen.
Hvis ejendommen ejes af  

 2 eller flere personer, skal oplysninger afgives for hver af ejerne.
Ejes  

 ejendommen af 2 ægtefæller, kan ansøgning indgives på et skema.
Skemaet skal  

 indeholde oplysninger om begge navne og CPR-numre og være underskrevet af  

 begge.
Der kan kun opnås refinansieringslån svarende til den ideelle anpart  

 for de ejere, der opfylder betingelserne, men det skal godtgøres, at kravet  

 om økonomisk balance opfyldes af ejerne som helhed.
Ansøgers ejerandel skal  

 fremgå af skemaet pkt. 9 (Suppleringsskema pkt. 1). Oplysninger vedrørende  

 bedriften skal svare til ejerandelen.
Hvis ansøger ejer flere ejendomme, indgives en samlet ansøgning omfattende  

 alle de ejendomme, der ønskes refinansieret.
Der udfyldes Suppleringsskema  

 for øvrige ejendomme.
 ad pkt. 2. Ansøgningen skal underskrives af ansøgeren personligt.  

 Oplysningerne skal være attesteret af en godkendt økonomikonsulent eller af  

 en statsautoriseret eller registreret revisor.
Sagen må kun fremmes, hvis konsulent eller revisor efter  

 regnskabsmaterialet m.v. skønner, at ansøgeren opfylder betingelserne for  

 refinansiering.
Ved bedømmelse heraf skal det endvidere skønnes, at der er  

 den fornødne likviditet.
Med hensyn til pengeinstituttets attestation og bedømmelse henvises til  

 bemærkningerne foran i Del I, Afsnit III.
Tilladelse til refinansiering,  

 størrelse af afdragsbidrag og bortfald af tilskud meddeles ved  

 pengeinstituttets attestation.
ad pkt. 3. Lånene opgøres for hver ejendom og for hvert institut.  

 Kontantværdien opgøres i følge den anvendte månedstabel, jf.
Del I, Afsnit  

 II, og omfatter omkostninger og restancer.
De ansøgte kontantlånebeløb ekskl.  

 omkostninger er beregnet i pkt. 12, kolonne 18.
 ad pkt. 4. Besvares på baggrund af Oplysningsskema.
ad pkt. 4.2. Punktet vedrørende hovederhverv besvares ikke, hvis kravet  

 til arbejdsindsats på bedriften er opfyldt.
For at kravet om hovederhverv kan  

 anses for opfyldt skal ansøger anvende mere end halvdelen af sin arbejdstid i  

 bedriften, og opnå mindst halvdelen af sin samlede indkomst fra bedriften.
 ad pkt. 4.4. Ved bedriftens hovedproduktion forstås den produktion, der  

 giver det største bruttoudbytte.
ad pkt. 5. Opgørelsen skal omfatte husstandens samlede gæld og aktiver.  

 Tidspunktet for opgørelsen må ikke være ældre end 3 måneder.
Alle aktiv- og  

 gældsposter opgøres pr. denne dato.
I pkt. 5.2.1 skal prioritetsgælden på  

 ejendomme, der refinansieres, dog opgøres som summen af kolonne 5 og 6 i pkt.  

 12. For ansøgere, der har haft positiv konsolidering i de to seneste  

 regnskabsår, kan den senest afsluttede regnskabsstatus anvendes.
ad pkt. 6. Refinansieringens omfang beregnes og anføres i skemaet.
Ved  

 beregningen i pkt. 6.1 og 6.2 anvendes oplysningerne i det regnskabsår, der  

 er lagt til grund for ansøgningen med eventuelle reguleringer i henhold til  

 pkt. 8. For ansøgere med flere ejendomme fordeles nedsættelsen som anført i  

 skemaet pkt. 6.3. Uanset det beregnede omfang af refinansieringen, kan andre  

 lån end lån ydet af realkreditinstitutter og DLR kun refinansieres i det  

 omfang, det er nødvendigt for at ansøger kan opnå balance i økonomien.
ad pkt. 6.1. Ved opgørelsen medregnes alle husstandens indkomster uden for  

 bedriften.
Lønindkomster, indtægter fra tillidshverv,  

 arbejdsløshedsunderstøttelse, pensionsydelser, renteindtægter og andre  

 kapitalindtægter indgår med bruttobeløb.
Andre erhvervsindkomster, herunder egentlig maskinstationsvirksomhed,  

 indgår med nettooverskuddet.
Det anses for egentlig maskinstationsvirksomhed,  

 hvis den samlede årlige omsætning overstiger kr. 150.000 eller udgør mere end  

 1/3 af bedriftens samlede omsætning.
 ad pkt. 6.2. Driftsoverskuddet forstås som bruttoudbytte minus  

 stykomkostninger og kapacitetsomkostninger samt driftsmæssige afskrivninger,  

 således som dette overskud er opgjort i den driftsøkonomiske oversigt jf.  

 skemaets pkt. 8. Stuehusværdien ansættes til den skattemæssige værdi i det  

 år, som ligger til grund for det anvendte regnskab, dog højst kr. 500.000.  

 Ved flere stuehuse anvendes værdien af det stuehus, som ansøger bebor.
ad pkt. 7. Virkningen af refinansieringen består af rentelettelse som  

 følge af refinansieringslån og eventuel gældssanering, bortfald af tilskud og  

 ændringer i skatten som følge heraf.
Virkningen opgøres i pkt. 7 under et for  

 samtlige lån, ansøger ønsker refinansieret.
 Er der efter afslutning af det anvendte regnskab opnået lettelse i  

 renteudgifterne ved omprioritering med jordbrugslån eller eftergivelse af  

 gæld ved akkord, kan rentelettelsen herved anføres særskilt i forbindelse med  

 ansøgningsskemaets pkt. 7.1 og 7.2. Der skal i disse tilfælde vedlægges  

 særlig redegørelse og dokumentation herfor.
ad pkt. 7.1. Kontantværdien opgøres på grundlag af pkt. 12, kolonne 13, 14  

 og 15. Refinansieringslån til restancer og omkostninger indgår ikke i  

 beregningen.
Renteudgifterne på refinansieringslån beregnes ved hjælp af  

 følgende kontantlånsrentesatser:
 ad pkt. 7.2. Rentelettelsen ved en kreditorordning, der er forudsat i  

 refinansieringen, beregnes som forskellen mellem de i det anvendte regnskab  

 faktisk posterede renteudgifter på lån og skyldforhold, der indgår i  

 ordningen, og den beregnede årlige renteudgift for den del af disse lån og  

 skyldforhold, der efter kreditorordningen er opretholdt til forrentning.  

 Hertil skal lægges beregnet årlig renteudgift for gældssaneringslånet og  

 eventuelt andre lån, der er optaget til finansiering af ordningen.  

 Rentelettelsen overføres fra Oversigt over kreditorordning m.v. pkt. 3,  

 kolonne 9.
ad pkt. 7.4. Skattevirkningen beregnes som forskellen mellem de faktisk  

 posterede indkomst- og formueskatter og den slutskat der kan beregnes ud fra  

 det regnskab, der er lagt til grund for ansøgningen, når regnskabet  

 korrigeres for rentelettelse som følge af refinansiering og kreditorordning,  

 bortfald af tilskud og godkendte reguleringer samt med anvendelse af  

 driftsmæssige standardafskrivninger.
Eventuelle muligheder for fremførelse af  

 underskud fra tidligere år, uudnyttede afskrivningsmuligheder o.lign. kan  

 ikke indgå i skatteberegningen.
 Ved beregning af skatten anvendes de skatteskalaer m.v., der gælder for  

 det pågældende regnskabsår.
 ad pkt. 8. Ved vurderingen af den økonomiske situation efter  

 refinansiering tages udgangspunkt i de foreliggende driftsregnskaber for 1986  

 (1986/87) eller 1987 (1987/88), og oplysningerne heri om husstandens  

 privatøkonomi, hvori indgår indkomster uden for bedriften, husstandens  

 privatforbrug og skatter.
Hvis der er afsluttet senere regnskabsår, anføres i kolonne 3 hovedtallene  

 for det seneste regnskabsår til belysning af den senere udvikling.
Hvis dette  

 regnskab udviser forringelse i forhold til det anvendte regnskabsår, skal den  

 medvirkende regnskabskonsulent eller revisor afgive fornøden redegørelse til  

 godtgørelse af, at den økonomiske balance fortsat er til stede.
Der afgives  

 altid erklæring til bekræftelse af, at der ikke i nudriften er sket så  

 væsentlige ændringer, at den balance, som regnskabet udviser, ikke længere er  

 tilstede.
 Indgår der i det anvendte regnskab ekstraordinære formueindtægter/udgifter  

 som følge af kurstab ved låneombytning, arv eller lignende engangsudgifter/  

 indtægter, skal der reguleres herfor i feltet »Formuereguleringer«.
I tilfælde, hvor der således ønskes lagt konstaterede forbedringer til  

 grund for afgørelsen, udfyldes kolonne 1 med hovedtallene fra det anvendte  

 regnskabsår.
Er der afsluttet et senere regnskabsår, udfyldes endvidere  

 kolonne 3. Derudover udfyldes kolonne 2, således at der ud for de poster,  

 hvor nudriften udviser ændringer (positive eller negative), anføres samtlige  

 reguleringer i forhold til det anvendte regnskabsår.
Der skal i disse  

 tilfælde afgives redegørelse for de angivne forbedringer, og for hvorledes de  

 er konstateret.
Endvidere vedlægges fornøden dokumentation.
 Hvis de anførte reguleringer indebærer reduceret indtjening uden for  

 bedriften, skal feltet »Anden indtjening« ligeledes reguleres.
 Vedrører reguleringerne de anvendte dækningsbidrag, skal bilag 1 udfyldes.
 I sager med nu ophørte indkøringsvanskeligheder efter etablering, udformes  

 ansøgningen efter de under b) nævnte retningslinier.
ad pkt. 9. Der anføres hovedmatrikelnummer og ejendomsnummer, som b1.a.  

 findes oplyst på ejendomsskatteblanketten og vurderingsmeddelelsen.
Der  

 oplyses erhvervelsesår.
ad pkt. 11. Ejendommens handelsværdi fastsættes ved en værdiansættelse til  

 låneefterretning foretaget af det realkreditinstitut, der har ydet den  

 væsentligste del af ejendommens belåning, eller af DLR, hvis DLR har ydet lån  

 i ejendommen eller skal yde refinansieringslån.
Der kan anvendes en tidligere  

 foretaget vurdering, der blot ikke må være ældre end et år, og som ikke må  

 afvige væsentligt fra de aktuelle forhold.
Det skal oplyses, om der er kontraktgæld eller løsørepant i besætning og  

 løsøre, og om denne gæld er oplyst og fratrukket i vurderingen.
Hvis dette  

 ikke er sket, skal foretages korrektion.
 Realkreditinstitutter eller DLR's specifikation af værdiansættelserne samt  

 den samlede vurderingssum skal vedlægges ansøgningen.
ad pkt. 12, kolonne 1-4. Ejendommens pantegæld opgøres som den aktuelle  

 restgæld (kontantværdien) på realkreditlån og andre tinglyste lån i  

 ejendommen på ansøgningstidspunktet.
Ved omregningen af realkreditlån  

 anvendes Hypotekbankens kurstabeller pr. 7. december 1988, uanset tidspunktet  

 for ansøgningens indgivelse.
Ved andre lån omregnes til kontantværdi på  

 grundlag af dokumenterede indfrielsesvilkår.
Panterettighederne optages i  

 prioritetsrækkefølge.
Ejerpantebreve medregnes med restgælden på de  

 underliggende låneforhold, herunder kassekredit.
Der kan dog højst medregnes  

 ejerpantebrevets pålydende.
Restancer på lån ydet af realkreditinstitutter og  

 DLR forfaldne før den 1. maj 1988, opgives særskilt for hvert lån. Øvrige  

 restancer på tinglyste lån optages som et samlet beløb.
 ad pkt. 12, kolonne 5. I kolonnen anføres:
 Lånene skal være udbetalt og restancerne forfaldne inden den 1. maj 1988.
 Den under pkt. 2-4, nævnte belåning kan kun medtages i kolonnen, hvis  

 lånet er placeret inden for 70 pct. af handelsværdien.
 Lån, der er sikret i flere ejendomme, der refinansieres, kan kun medtages  

 under en af ejendommene.
 ad pkt. 12, kolonne 7. Lånene kan overføres fra kolonne 5 bortset fra lån,  

 der efter den 1. maj 1988 er rykket ud over 45 pct. af ejendommens  

 handelsværdi (jf. det under Del 1, Afsnit VII, pkt 1, anførte).
Andre lån end lån ydet af realkreditinstitutter eller DLR kan kun søges  

 refinansieret i det omfang, det er nødvendigt for at ansøgeren opnår balance  

 i økonomien, (jf.
Del 1, Afsnit VII, pkt. 1.) Summen af de lån, der søges refinansieret kan ikke overstige de i skemaets  

 pkt. 6.1 og 6.2 beregnede beløb.
ad pkt. 12, koionne 9-1 1. Bortfald af tilskud i forbindelse med opgørelse  

 af balancekravet beregnes på grundlag af de tilskudsbeløb, som er posteret i  

 det anvendte regnskab.
Der opgøres en reduktionsprocent udfra hvilken beløbet  

 for bortfald af tilskud kan beregnes.
Det bortfaldne beløb opgøres på  

 grundlag af forholdet mellem det lånebeløb, der refinansieres med  

 jordbrugslån, og det samlede lånebeløb, hvortil det pågældende tilskud er  

 knyttet.
Kontantværdien af det eller de lån, der skal indgå i beregning af  

 bortfald af tilskud, fremgår af pkt. 12, kolonne 5.
 Størrelsen af de bortfaldne tilskudsbeløb og reduktionsprocenterne anføres  

 i kolonne 10 og 11, og summen overføres til pkt. 7.3. Bortfalder der  

 moderniseringstilskud, anføres det bortfaldne beløb med en forholdsmæssig  

 andel ud for de lån tilskuddet vedrører.
 Eksempler på beregning af bortfald af tilskud.
 Moderniseringstilskud:
 Beregning af bortfald af tilskud sker ud fra summen af de lån, hvortil det  

 pågældende moderniseringstilskud er knyttet, som oplyst af  

 Jordbrugsdirektoratet.
 Tilskudsbeløbet i det anvendte regnskab nedsættes med 1.750 kr.
ad pkt. 12, kolonne 17 og 18. Kolonnerne udfyldes af pengeinstituttet.
Der  

 anvendes de kurser, der er gældende på tidspunktet for ansøgningens  

 indsendelse til realkreditinstitutterne og DLR.
ad pkt. 12, omkostninger.
Der anføres summen af de omkostninger, der søges  

 refinansieringslån til.
Omkostningerne kan omfatte initialindskud i  

 restgældsreguleringsfonden, indskud og gebyrer til realkreditinstitutterne og  

 DLR, morarenter på restancer der kan refinansieres og eventuelle  

 incassoomkostninger i forbindelse med tvangsinddrivelse, gebyr til  

 pengeinstituttet salær til den medvirkende konsulent/revisor, gebyr til  

 Hypotekbanken, udgifter til eventuel terminskontrakt i forbindelse med  

 optagelse af udlandslån samt stempel- og tinglysningsafgift.
ad pkt. 13. Belåningsprocenten opgøres som forholdet mellem kontantværdien  

 af ejendommens refinansieringsberettigede belåning og ejendommens  

 handelsværdi.
Lån, der er sikret i flere ejendomme, der refinansieres, kan  

 kun medregnes i belåningen af en af ejendommene.
Beregning sker som angivet i  

 skemaet.
Procenten angives med 1 decimal, efter sædvanlig afrunding.
ad pkt. 14. Der angives den nominelle hovedstol på alle lån og den  

 tinglyste rentesats på lån, der ikke refinansieres.
På refinansieringslån  

 anføres den rentesats, der forventes tinglyst.
 Oplysningsskema:
ad A.
Ved opgørelse af arbejdsindsatsen beregnes arbejdskraftbehovet for  

 bedriftens enkelte driftsgrene på grundlag af normtal.
Der anvendes de i  

 oplysningsskemaet anførte timesatser.
Der er ikke anført normtal for  

 væksthusgartnerier, planteskoler o.lign.
I disse tilfælde udfyldes skemaet på  

 grundlag af sædvanlig tidsforbrug for en produktion under pågældende forhold  

 (særlig dokumentation vedlægges). Arbejde, der udføres af fremmed medhjælp  

 eller maskinstation skal fratrækkes.
Ved bedømmelsen tages udgangspunkt i  

 forholdene i sidste regnskabsår.
 Ansøgers arbejdsindsats uden for bedriften opgøres på grundlag af løn- og  

 timesedler eller på grundlag af et skøn over det arbejdskraftforbrug de  

 omhandlede beskæftigelser har efter deres karakter.
 Ved indkomsten fra bedriften forstås bedriftens driftsoverskud med fradrag  

 af faktisk betalte renter og eventuelle forpagtningsafgifter.
 Ved opgørelse af indkomsten uden for bedriften medregnes lønindkomster  

 (herunder arbejdsløshedsunderstøttelse), og andre erhvervsindkomster,  

 herunder indkomster fra maskinstationsvirksomhed, kreaturhandel, handel med  

 maskiner o.lign.
 Ved opgørelsen af indkomster i forbindelse med hovederhvervskravet  

 anvendes samme opgørelsesmetode som i forbedringsordningen.
ad B.
Gældsprocenten opgøres på grundlag af den samlede husstands gæld og  

 aktiver i overensstemmelse med skattelovgivningens regler.
Opgørelsen sker på  

 grundlag af den seneste skattemæssige status eller på grundlag af en aktuel  

 status udarbejdet efter samme regler.
Aktuel status skal normalt anvendes,  

 hvis gæld eller aktiver har ændret sig med mere end 10 pct.
De skattemæssigt  

 opgjorte aktiver opgøres før formuenedslag, men efter nedskrivning af  

 varelager og besætning.
Den skattemæssigt opgjorte gæld opgøres uden tillæg  

 af formuenedslag og nedskrivning.
 Før beregningen af gældsprocent reduceres aktiverne og gælden dog med  

 værdien af finansielle aktiver (indlån i pengeinstitutter m.v., kursværdien  

 af værdipapirer og kontantbeholdning). Gældsprocenten opgøres som forholdet  

 mellem den korrigerede gæld og de korrigerede aktiver.
 II Ansøgning om dispensation.
 Der henvises til det nedenfor under Afsnit IV vedrørende Oversigt over  

 kreditorordning m.v. anførte.
 III Ansøgning om statsgaranti.
 ad pkt. 3. Lånet skal sikres ved ejerpantebrev/skadesløsbrev med  

 oprykkende panteret i den pågældende ejendom inden for handelsværdien.
Foranstående ejerpantebreve, skadesløsbreve o.lign. kan kun respekteres  

 inden for pålydende, der skønnes påkrævet til sikring af eksisterende  

 gældsforpligtelser og et efter bedriftens forhold rimeligt behov for  

 driftskredit.
Ved bevillingen af gældssaneringslånet skal påses, at lånet får  

 sekundær (tertiær) oprykkende panteret i foranstående ejerpantebreve i  

 forhold til bestemt angivne gældsforpligtelser og driftskreditter af nævnte  

 art, maksimalt svarende til ejerpantebrevenes pålydende.
 Der forlanges sikkerhed forud for nedskrevet restgæld fra fordringer, der  

 deltager i akkord, herunder indefrosne fordringer.
Hvis ansøgeren ejer flere ejendomme, herunder ejendomme uden for jordbrug,  

 skal det påses, at lånet sikres i hver ejendom.
Der skal udfyldes  

 prioritetsskema for hver af ejendommene.
I hovedejendommen skal lånet være  

 sikret inden for den nævnte lånegrænse.
I de øvrige ejendomme skal lånet  

 sikres bedst muligt.
 ad pkt. 7. I prioritetsskemaet gives oplysning om samtlige matrikelnumre  

 og fuldstændig oversigt over lånets pantestilling, jf. den nærmere vejledning  

 i skemaet.
Samtlige panterettigheder skal optages i prioritetsorden, og restskylden  

 omregnes til kontantværdi ved anvendelse af Realkreditrådets  

 omregningstabeller, idet det påses, at sikkerhedskravet er opfyldt.
Ved  

 omregningen af foranstående lån anvendes den omregningstabel fra  

 Realkreditrådet, der er gældende på tidspunktet for ejendommens vurdering.
ad pkt. 8. Det præciseres, at der skal gives oplysning om sikkerheder, der  

 stilles over for pengeinstituttet for gæld, der ikke er afviklet i  

 forbindelse med gældssaneringssagen.
Dette gælder ikke alene sikkerheder i  

 form af kaution, men også i form af sikringskonto (med angivelse af  

 periodiske overførsler), eller i form af meddelte transporter, f.eks. i  

 mælkeafregning.
Hypotekbanken kan kun godkende, at pengeinstituttet efter gældssaneringen  

 opretholder transporter eller krav om opsamling på sikringskonto til fordel  

 for egne engagementer, når ganske særlige forhold taler for det.
Disse  

 forhold må begrundes i ansøgningen.
I andre tilfælde vil blive krævet, at  

 sikkerhederne i lige omfang tjener til sikkerhed for gældssaneringslånet.
 IV Oversigt over kreditorordning m.v.
ad pkt. 3. Der gives en fuldstændig oversigt over ansøgerens gæld og  

 låneforhold før og efter kreditorordningen med en specifikation af  

 anvendelsen af gældssaneringslånet og de forskellige gældsforholds deltagelse  

 i akkord, nedskrivning til fortsat forrentning og indefrysning.
Mindre  

 gældsposter kan samles under et.
I kolonne 9 beregnes for hvert gældsforhold den rentereduktion, der sker  

 ved indfrielse, nedskrivning eller indefrysning.
Summen af rentelettelserne  

 opgøres med fradrag af renteudgiften på gældssaneringslånet og eventuelt  

 andet lån optaget til finansiering af kreditorordningen og overføres til pkt.  

 7.2 i Ansøgning om refinansiering, til brug ved beregningen af den samlede  

 virkning af refinansieringssagen.
ad pkt. 4. Budgetoversigten med tilhørende specifikation af dækningsbidrag  

 omfatter 3 år og indgår, sammen med den driftsøkonomiske oversigt vedrørende  

 nudriften i pkt. 8 i Ansøgning om refinansiering, i bedømmelsen af, om der  

 opnås den krævede økonomiske balance.
Specifikation af dækningsbidrag for det  

 anvendte regnskabsår og seneste regnskabsår, jf.
Bilag 1 til Ansøgning om  

 refinansiering, skal altid være udfyldt i gældssaneringssager.
Budgettering foretages med faste priser.
I sammenhæng hermed sker der ikke  

 indeksering eller kursregulering af indestående lån.
Budgetteringen skal i overensstemmelse med de fastsatte retningslinier ske  

 således, at der som udgangspunkt ikke kan indregnes forbedringer i driften og  

 indtjeningen i forhold til de hidtidige regnskaber.
Hvor der søges om  

 dispensation til indregning af forbedringer, fordi resultaterne i nudrift er  

 påvirket af ekstraordinære forhold som anført i vejiedningens Del I, Afsnit  

 VI, vedlægges en nærmere redegørelse for forholdene, der overbevisende skal  

 begrunde, at forbedringerne vil blive opnået.
 I overensstemmelse med retningslinierne i refinansieringsordningen skal  

 den budgetterede balance være opgjort, efter at resultatet er belastet med  

 skat beregnet i overensstemmelse med de i Del I, Afsnit X, nævnte regler.
REFINANSIERING VEJLEDNING TILLÆG LANDBRUGSMINISTERIET MAJ 1989 ÆNDRINGER I REGLERNE OM REFINAHSIERING AF REALKREDITLÅN M.
V.
I LANDBRUGSEJENDOMME.
 Refinansieringsordningen er trådt i kraft den 15. december 1988.  

 Orientering om ordningen er givet i Vejledning fra Landbrugsministeriet,  

 december 1988.
Folketinget har den 9. maj 1989 vedtaget ændringer i lov om  

 indeksregulerede realkreditlån, hvorved der er åbnet mulighed for at optage  

 refinansieringslån i form af 10-årige jordbrugslån.
Endvidere er sket ændring  

 af bestemmelserne vedrørende restgældsreguleringsfonden for udlandslån.
Der  

 gennemføres samtidig visse administrative ændringer.
De nærmere regler er fastsat i Landbrugsministeriets bekendtgørelse om  

 refinansiering af realkreditlån m.v. i landbrugsejendomme samt  

 Boligstyrelsens bekendtgørelser om lån til refinansiering i  

 landbrugsejendomme m.v. og om udlandslån m.v. i landbrugsejendomme m.v.
De  

 ændrede regler træder i kraft den 22. maj 1989. Reglerne kan anvendes på  

 ansøgninger, der er indgivet inden dette tidspunkt, men hvor refinansiering  

 endnu ikke er gennemført.
I det følgende redegøres for de foretagne ændringer, idet der samtidig  

 tages stilling til forskellige tvivlsspørgsmål angående udfyldelse af  

 ansøgningsskema m.v.
Der henvises iøvrigt til Vejledning, december 1988.
 Jordbrugslån.
 1. Efter de gældende bestemmelser ydes jordbrugslån  

 med en løbetid på 30 år og med afdragsbidrag i de første 15 år.
Efter ændringen kan såvel stående jordbrugslån som seriejordbrugslån  

 tillige ydes som 10-årige jordbrugslån med iøvrigt samme lånevilkår.
De  

 10-årige seriejordbrugslån har en afdragsprofil svarende til de 30-årige  

 jordbrugslån.
Lånene kan refinansieres efter 10 år med et realkreditlån med  

 en maksimal løbetid på 20 år, idet den hidtidige prioritetsstilling bevares.  

 Ved ydelse af det 10-årige jordbrugslån kan eventuelt samtidig indgås  

 bindende aftale om ydelse af refinansieringslånet.
Der ydes afdragsbidrag i de 10 år, jordbrugslånet løber.
Afdragsbidraget  

 er af samme størrelse som afdragsbidraget i de første 10 år på et 30-årigt  

 jordbrugslån med afdragsbidrag.
 Der kan fremsættes tilbud om 10-årige jordbrugslån i tidligere rejste  

 sager, hvor lånet ikke er optaget.
 For ansøgninger, som er afsendt til realkreditinstitutterne og DLR inden  

 den 7. juni 1989, overtager Hypotekbanken 10-årige jordbrugsobligationer til  

 de kurser, der bekendtgøres pr. 7. juni 1989.
 Restgældsreguleringsfonden for udlandslån.
2. Reglerne om restgældsreguleringsfonden ændres.
Der  

 gælder herefter følgende regler om udlodning af fondens midler til dækning af  

 valutakurstab: Først anvendes låntagers løbende bidrag incl.  

 rentetilskrivning.
Yderligere valutatab dækkes af låntagers indskud og de  

 øvrige tilførte midler i samme forhold som de indskudte beløb.
Dækning sker  

 såvel ved indfrielse efter 10 år som i tilfælde af førtidig indfrielse.
 Grønne obligationslån.
 3. Reglerne er ændret, således at indfrielse af grønne  

 obligationslån skal ske til kurs 100. De nye indfrielsesregler er gældende  

 for lån, der er tilbudt fra den 22. maj 1989.
Der kan fremsættes nyt lånetilbud i tidligere rejste sager, hvor lånet  

 ikke er optaget.
I sager, hvor lån er optaget, kan låntageren indtil den 1.  

 juli 1989 over for instituttet fremsætte begæring om ændring af  

 indfrielsesvilkårene til de nye regler.
 Refinansiering af andre lån end realkreditlån.
 4. Ud over lån ydet af realkreditinstitutter og DLR  

 kan der ske refinansiering af visse pengeinstitutlån, statslån og  

 statsgaranterede lån og sælgerpantebreve ydet med sikkerhed i  

 landbrugsejendommen.
 Refinansiering af disse »andre lån« kan som hidtil kun ske med  

 den andel, der er nødvendig for at opnå balance (0-konsolidering) i  

 økonomien.
 Det er ikke længere er en betingelse, at lån ydet af realkreditinstitutter  

 og DLR forud er refinansieret fuldt ud, og at der anvendes jordbrugslån  

 videst muligt omfang til refinansieringen.
5. Adgangen til refinansiering af pengeinstitutlån  

 gælder kun lån, hvor afviklingen er aftalt over en periode på mindst 5 år.  

 Dette omfatter som nævnt i vejledningen såvel almindelige kronelån som  

 finanslån.
Kassekreditkontrakter er omfattet af adgangen til refinansiering,  

 hvis der inden den 1. maj 1988 foreligger en klar aftale, efter hvilken  

 maksimum nedskrives i et forløb, der strækker sig over mindst 5 år, eller  

 efter hvilken kassekreditten skal opretholdes uden nedskrivning i mindst 5  

 år.
Refinansiering kan højst ske med det aftalte maksimum og inden for den  

 tinglyste sikkerhed.
 6. Hypotekbanken kan tillade, at pengeinstitutlån med  

 en aftalt afviklingsperiode på mindre end 5 år refinansieres, hvis lånet er  

 ydet inden den 1. maj 1988 til finansiering af investeringer i den faste  

 ejendom, besætning eller inventar.
 Sagen forelægges for Hypotekbanken med fornøden dokumentation for  

 investeringerne og den midlertidige finansiering.
 Kravet om økonomisk balance efter refinansiering.
 Anvendt opgørelsesår.
7. Afgørelsen af, om ansøgeren som krævet i ordningen  

 har balance i økonomien efter refinansiering, skal efter bestemmelserne ske  

 på grundlag af driftsregnskabet for 1986 (1986/87) eller for 1987 (1987/88).  

 Pengeinstitutterne kan dog godkende, at posterne i regnskabet korrigeres for  

 udgifter til vikarbistand i forbindelse med sygdom og for dokumenterede  

 forbedringer efter større investeringer og overstået sygdom i besætning og  

 høsttab, jf.
Vejledning, december 1988, afsnit V.
I tilfælde, hvor der ikke kan opnås balance ved anvendelse af  

 driftsregnskaber for de nævnte år med eventuelle korrektioner, kan  

 pengeinstituttet tillade, at der som grundlag for refinansieringen anvendes  

 driftsregnskabet for et senere år.
Regnskabet skal omfatte den for bedriften  

 sædvanlige regnskabsperiode.
Hvis regnskabet for det senere år er endeligt afsluttet af  

 regnskabsføreren efter den 10. maj 1989, skal anvendelsen af regnskabet  

 godkendes af Hypotekbanken.
Det udarbejdede regnskab indsendes til  

 Hypotekbanken med eventuelle bemærkninger vedlagt det foregående års  

 driftsregnskab i sin helhed.
 Kravet om økonomisk balance.
 8. Pengeinstituttet kan tillade refinansiering, hvor  

 konsolidering efter refinansiering, jf. ansøgningsskemaets pkt. 8, udgør  

 -11.000 kr. eller derover.
 Udarbejdelse af status.
 9. For at lette skemaudarbejdelsen godkendes det, at  

 statusopgørelsen i pkt. 5 kan ske ved anvendelse af den senest afsluttede  

 regnskabsstatus, selv om status er ældre end 3 måneder.
Det er en betingelse, at konsulenten eller revisoren erklærer, at den  

 nævnte regnskabsstatus fortsat er gyldig, idet der kun er mindre væsentlige  

 ændringer, eller at status er gyldig med nogle nærmere angivne ændringer.
Nye  

 statustal anføres i så fald i skemaet ud for de pågældende poster.
 Datoen for foretagelse af statusopgørelsen skal angives i pkt. 5, og det  

 skal angives, om der er anvendt seneste regnskabsstatus med eller uden  

 korrektioner som grundlag for opgørelsen.
 BEMÆRKNINGER TIL ANSØGNINGSSKEMAERNES ENKELTE PUNKTER.
 Ansøgningen om refinansiering.
Ad pkt. 2. I gældssanerings- og dispensationssager, der eventuelt  

 indsendes til Hypotekbanken før der indhentes lånetilbud, skal punkt 2  

 »afsenderdato« ikke udfyldes.
I sammenhæng hermed skal ikke  

 udfyldes pkt. 3. (Specifikation af ansøgte refinansieringslån), kolonne 17 og  

 18 i pkt. 12 (om kurser og kontantværdi ifølge anvendt månedstabel) og pkt.  

 14. (prioritetsoversigt efter refinansiering). Udfyldelse af disse punkter  

 sker først ved den senere indsendelse til realkredit/DLR.
I  

 gældssaneringssager er det dog hensigtsmæssigt, at lånetilbud indhentes forud  

 betinget af gældssanering.
 Ad pkt. 5. Som anført foran er der givet videre mulighed for som aktuel  

 status at anvende den senest afsluttede regnskabsstatus, eventuelt med  

 korrektioner.
Ad pkt. 7. De nye 10-årige jordbrugslån indgår i opgørelsen i pkt. 7.1.  

 sammen med de 30-årige jordbrugslån.
Ved beregning af renteudgiften anvendes  

 samme rentesatser for 10-årige og 30-årige jordbrugslån.
 Ad pkt. 8. Landmænd, der efter ændringerne lægger 1988-regnskabet til  

 grund for ansøgningen, skal anføre regnskabstallene i kolonne 1.
 Kolonne 2 anvendes, jf. redegørelsen i Vejledning, december 1988, til  

 reguleringsbeløb for poster, hvor der ønskes foretaget regulering . Det  

 bemærkes, at der i dispensationssager også skal udfyldes reguleringsbeløb i  

 kolonne 2. Der skal anføres de budgetterede ændringer (fra det budgetår, som  

 i henhold til dispensationsansøgningen giver balance), som ønskes godkendt af  

 Hypotekbanken som grundlag for afgørelsen om refinansiering.
Ad pkt. 11. Der kan ikke godkendes refinansiering af lån, der er optaget  

 til finansiering af investeringer, foretaget efter den 1. maj 1988. Da de  

 nævnte lån ikke er refinansieringsberettigede, tæller de heller ikke med ved  

 beregningen af den pågældende ejendoms belåningsprocent.
Da investeringerne  

 vil være medregnet i en aktuel vurdering af ejendommens handelsværdi, kan  

 belåningsprocenten falde så meget, at adgangen til refinansiering bliver  

 begrænset eller helt bortfalder.
I denne situation godkendes det, at der ved  

 beregningen af belåningsprocent foretages reduktion af handelsværdien  

 svarende til den dokumenterede investeringsudgift.
Det er en betingelse, at  

 refinansieringen gennemføres således, at de ældre lån i ejendommen  

 refinansieres efter den placering, de havde den 1. maj 1988, og at de efter  

 den aktuelle vurdering og nybelåningen fortsat er placeret i dette  

 låneområde.
 Ad pkt. 12. I kolonne 3 skal angives den på afsenderdatoen til  

 realkreditinstitut/DLR senest kendte terminsrestgæld på lånene.
I kolonne 12 anføres st.10 og st. 30 for henholdsvis 10-årige og 30-årige  

 stående jordbrugslån.
Se 10 og se 30 for henholdsvis 10-årige og 30-årige  

 serie jordbrugslån.
I kolonne 18 angives kontantværdien af de lån, der søges refinansieret.  

 Beløbene fremkommer således ved, at den andel af restgælden i kolonne 3, som  

 ønskes refinsiereret, ganges med kurserne på disse lån i den anvendte  

 månedstabel.
Kurserne anføres i kolonne 17.
 Uanset at kursændringer kan medføre forskydninger i, hvor store lån der  

 kan placeres inden for henholdsvis 45 pct. og 70 pct. af lånegrænsen, skal  

 den andel af restgælden på lån, der ifølge 7. december 1988 kurserne skal  

 ombyttes med henholdsvis jordbrugslån/ udlandslån og grønne obligationslån,  

 refinansieres som beregnet efter decemberkurser.
 Ad bilag 1. (Specifikation af dækningsbidrag).
I tilfælde af reguleringer i dækningsbidraget skal skemaet udfyldes  

 således, at der i kolonne 1 angives det faktisk opnåede resultat i det  

 anvendte regnskabsår og i kolonne 2 det beregnede ændrede reguleringsbeløb.  

 Det regulerede dækningsbidrag udgør summen af disse beløb.
Dette gælder både  

 ved angivelsen af det samlede produktionsomfang og dækningsbidraget kr. pr.  

 enhed.
Hvis der er afsluttet et senere regnskabsår, skal kolonne 3 altid  

 udfyldes med tallene herfra.
 Ad likviditetsbudget.
 Likviditetsbudget, der skal vedlægges ved ansøgning om dispensation og om  

 gældssaneringslån, forudsættes udarbejdet på månedsbasis eller i hvert fald  

 på kvartalsbasis.
 Skema til oversigt over kreditorordning.
Ad pkt. 2. Det er påregnet, at værdien af opsamlet skattemæssigt underskud  

 fra tidligere år kan indgå i den samlede løsning af refinansieringssager med  

 kreditorordninger.
Der skal derfor i pkt. 2 i oversigten redegøres for  

 sådanne underskud og den mulige udnyttelse heraf i indeværende og kommende  

 år.
Hypotekbanken vil i sager med ansøgning om gældssaneringslån kunne  

 godkende, at der i ordningen aftales yderligere udlodning til  

 akkordkreditorerne svarende til den opgjorte skattereduktion, således at  

 denne udlodning sker, efterhånden som hjemtagelse kan ske.
Den beregnede  

 reduktion (tilbageføring af personlig skat) og anvendelse af beløb til  

 udlodning skal i så fald posteres i finansieringsdelen i budgetoversigten i  

 pkt. 4.
 Aftale med kreditorerne kan eventuelt ske i form af indefrysning.  

 Hypotekbanken vil også kunne godkende, at den beregnede reduktion indgår i  

 status for den udarbejdede akkordordning med sin tilbagediskonterede værdi,  

 således at der på basis heraf i den umiddelbart aftalte akkordordning kan  

 beregnes en yderligere udlodning som kontantdividende eller opretholdt gæld  

 til akkordkreditorerne.
Ad pkt. 3. I oversigten over kreditorordningen skal anføres ansøgerens  

 samlede gældsforpligtelser, d.v.s. også realkreditlån og andre lån i den  

 faste ejendom, der evt. ikke skal deltage i kreditorordningen.
Disse lån kan  

 dog tillades overført med en samlet kontantværdi fra låneoversigten i  

 refinansieringsansøgningens pkt. 12. Mindre gældsposter kan samles under et.
»»Gæld på ansøgningstidspunktet« kolonne 3 i oversigten bør  

 udarbejdes svarende til oversigten over gæld pr. skæringsdato/ akkorddato,  

 således at eventuel anden (senere) gæld anføres særskilt i oversigten.
Den  

 fastsatte eller foreslåede skæringsdato (fristdag) for akkorden bedes  

 samtidig anført i kolonnens hoved.
 Ansøgningen om statsgaranti.
Ad pkt. 7. I oversigten over gældssaneringslånets prioritetsstilling er  

 forudsat, at foranstående lån (i kolonne 4) omregnes til kontantværdi efter  

 den omregningstabel fra Realkreditrådet, der var gældende for tidspunktet for  

 ejendommens vurdering.
For de forudsatte nye refinansieringslån skal anvendes  

 den kurs, der er gældende ifølge anvendt månedstabel fra Hypotekbanken.
 Hvis der i gældssaneringssager med kreditorordning også indgår ansøgning  

 om dispensation, skal der ske fuld udfyldelse af skemaet »Oversigt over  

 kreditorordning« og kun udfyldelse af dispensationsansøgningens side 1  

 (oplysningerne er iøvrigt identiske).
 Yderligere information om refinansieringsordningen kan fås ved henvendelse  

 til:
Kongeriget Danmarks Hypotekbank og Finansforvaltning Landgreven 1301 København K.
Tlf. 33 92 80 00 Telefax 33 93 77 24 Landbrugsministeriet Slotholmsgade 10 1216 København K.
