Nr LSF 25 Forslag til Lov om ændring af lov om friskoler og private grundskoler  

 m.v., lov om folkehøjskoler, efterskoler, husholdningsskoler og  

 håndarbejdsskoler og lov om ændring af lov om folkehøjskoler, efterskoler,  

 husholdningsskoler og håndarbejdsskoler, lov om friskoler og private  

 grundskoler m.v., lov om gymnasiet m.v. og lov om kursus til højere  

 forberedelseseksamen og om studieforberedende enkeltfagsundervisning for  

 voksne m.v. (Tilsynsbestemmelser m.v.) Fremsat af undervisningsministeren (Margrethe Vestager) den 26. marts 1998 Vedtaget ved tredjebehandling den 18. juni 1998 Lov nr. 413 af 26/06/1998 § 1 I lov om friskoler og private grundskoler m.v., jf. lovbekendtgørelse nr.  

 62 af 23. januar 1997, foretages følgende ændringer:
 1. I § 2 indsættes efter stk. 2 som nyt stykke:
»Stk. 3. Undervisningssproget i en fri grundskole er dansk.
I  

 de tyske mindretalsskoler er undervisningssproget dog tysk.  

 Undervisningsministeren kan i særlige tilfælde godkende, at  

 undervisningssproget er et andet end dansk.« Stk. 3 bliver herefter stk. 4.
 2. I § 5, stk. 3, indsættes efter », og skoler,  

 der«: »modtog tilskud i 1996, men«.
 3. I § 8, stk. 1, udgår »for skoler, som ønsker  

 tilskud efter denne lov, tillige« .
 4. § 9, stk. 2, 3. pkt., affattes således:
»Skolen skal orientere kommunalbestyrelsen og  

 Undervisningsministeriet om, hvem der er valgt til at føre tilsyn.« 5. § 9, stk. 4, affattes således:
»Stk. 4. Den tilsynsførende, herunder kommunalbestyrelsen,  

 afgiver hvert år en erklæring til forældrekredsen og skolens bestyrelse om  

 elevernes standpunkt i de fag, der er nævnt i stk. 2. Skønner den  

 tilsynsførende, at standpunktet ikke står mål med, hvad der almindeligvis  

 opnås i folkeskolen, fastsættes en frist på mindst 3 måneder til forbedring  

 af forholdene.
Finder den tilsynsførende stadig undervisningen mangelfuld,  

 indberettes det efter høring af forældrekredsen og skolens bestyrelse til  

 kommunalbestyrelserne i elevernes bopælskommuner.«.
 6. I § 9, stk. 5, indsættes som 2. pkt.:
»Undervisningsministeren kan beslutte, at kommunalbestyrelsen i  

 skolekommunen skal føre dette tilsyn.« 7. I § 9 indsættes som stk. 6:
»Stk. 6. Skolen skal til tilsynet efter stk. 2, 3 og 5 på  

 begæring udlevere de oplysninger, som har betydning for tilsynets  

 udførelse.« 8. Efter § 9 indsættes i kapitel 3:
» § 9 a.
En fri grundskole med kostafdeling, jf. § 2, stk. 4,  

 kan anmode undervisningsministeren om, at denne fører tilsyn med  

 kostafdelingen.« 9. I § 18, stk. 1, nr. 4, ændres »og« til:  

 »,».
 10 . I § 18, stk. 1, indsættes efter nr. 4 som nyt nummer:
 »5) tilskud til skolefritidsordning i henhold til § 15, og«.
 Nr. 5 bliver herefter nr. 6.
 11 . I § 18 indsættes efter stk. 1 som nyt stykke :
»Stk. 2. En institution, der består både af en fri grundskole  

 og en fri kostskole, et privat gymnasium eller et privat hf-kursus,  

 disponerer frit ved anvendelsen af tilskud under eet for tilskud, der er  

 nævnt i stk. 1, 2. pkt., og tilskud, der er nævnt i henholdsvis § 20, stk. 1,  

 3. pkt., i lov om folkehøjskoler, efterskoler, husholdningsskoler og  

 håndarbejdsskoler, § 18 h, stk. 1, 2. pkt., i lov om gymnasiet m.v. og § 30  

 i, stk. 1, 2. pkt., i lov om kursus til højere forberedelseseksamen og om  

 studieforberedende enkeltfagsundervisning for voksne m.v.« Stk. 2-5 bliver herefter stk. 3-6.
 12. I § 18, stk. 3, der bliver stk. 4, ændres »stk.  

 2« til: »stk. 3«.
 13. I § 19, stk 1, indsættes efter 2. pkt.:
»For skoler med kostafdeling, jf. § 2, stk. 4, gælder betingelserne i  

 1. og 2. pkt. dog for 1.-9. klassetrin.« 14 . I § 22 ændres »eller en privat  

 gymnasieskole« til: », en privat gymnasieskole eller et privat  

 hf-kursus«.
 15. § 26, stk. 1, affattes således:
»Til almindelig undervisning betaler bopælskommunen bidrag til staten  

 for det skoleår, der slutter i finansåret, ud fra antallet af elever pr. 5.  

 september i året før finansåret.« 16. I § 33 ændres »§§ 5 og 7« til: »§§ 5, 7,  

 og 9 a«, og », § 37, stk. 1, 3, 4 og 5, og § 43« ændres til:  

 »og § 37, stk. 4 og 5,».
 17. I § 37, stk. 1, 1. pkt., udgår », og som skal  

 indgå i tilskudsberegningen efter kapitel 4 og bidragsopkrævningen efter  

 kapitel 6«.
 18. § 37, stk. 4, affattes således:
»Stk. 4. Undervisningsministeren indkalder oplysninger fra  

 skolerne til brug for fastlæggelsen af tilskud, der attesteres af skolens  

 revisor, og kan fastsætte regler om tidsfrister for indsendelse af disse  

 oplysninger.
Undervisningsministeren kan pålægge skolerne, den vikarkasse,  

 der er nævnt i § 11, stk. 1, de fordelingsudvalg, der er nævnt i § 17, stk.  

 3, og Deutscher Schul- und Sprachverein fur Nordschleswig at indsende  

 statistiske oplysninger om økonomiske forhold, herunder regnskaber, husleje-  

 og ejendomsaftaler.« 19. § 37, stk. 5, affattes således:
»Stk. 5. Undervisningsministeren kan bestemme, at skolernes  

 regnskab skal indsendes til fællessekretariatet bl.a. for den vikarkasse, der  

 er nævnt i § 11, stk. 1, og de fordelingsudvalg, der er nævnt i § 17, stk.  

 3.« 20. § 42, stk. 3 og 4, og § 43 ophæves.
§ 2 I lov om folkehøjskoler, efterskoler, husholdningsskoler og  

 håndarbejdsskoler, jf. lovbekendtgørelse nr. 569 af 20. juni 1996, som ændret  

 ved lov nr. 1116 af 29. december 1997, foretages følgende ændringer:
 1. I § 20, stk. 1, nr. 1, indsættes efter  

 »vikar«: », og § 24 a«.
 2. I § 20 indsættes efter stk. 1 som nyt stykke:
»Stk. 2. En institution, der består både af en fri kostskole  

 og en fri grundskole, et privat gymnasium eller et privat hf-kursus,  

 disponerer frit ved anvendelsen af tilskud under eet for tilskud, der er  

 nævnt i stk. 1, 3. pkt., og tilskud, der er nævnt i henholdsvis § 18, stk. 1,  

 2. pkt., i lov om friskoler og private grundskoler m. v., § 18 h, stk. 1, 2.  

 pkt., i lov om gymnasiet m.v. og § 30 i, stk. 1, 2. pkt., i lov om kursus til  

 højere forberedelseseksamen og om studieforberedende enkeltfagsundervisning  

 for voksne m.v.« Stk. 2-4 bliver herefter stk. 3-5.
 3. I § 23, stk. 2, ændres »(takstbeløb)» til:  

 »(takst 1)».
 4. I § 24, stk. 1, 1. pkt., og stk. 3, 1. pkt.,  

 indsættes efter »driftstilskud«: »efter § 23«.
 5. I § 24, stk. 5, 1. pkt., ændres »ydes« til:  

 »fordeles«.
 6. I § 24, stk. 6, 1. og 2. pkt., og i stk. 7, 1.  

 pkt., ændres »takstbeløbet« til: »takst 1«.
 7. Efter § 24 og før underoverskriften Bygningstilskud  

 indsættes:
»§ 24 a.
Ud over det i § 23 nævnte driftstilskud yder staten  

 til folkehøjskoler et tilskud ud fra antallet af årselever gange en takst,  

 der fastsættes på finansloven (takst 2). Årselevtallet beregnes efter  

 bestemmelserne i § 23, stk. 1, dog indgår elever på kurser under 2 ugers  

 varighed ikke i beregningen.
Stk. 2. For folkehøjskoler, der har været i virksomhed i hele det  

 skoleår, der slutter i året før finansåret, udbetales forskud ud fra  

 årselevtallet i dette skoleår.
Forskuddet reguleres med halvdelen af takst 2  

 gange forskellen i årselevtallet mellem det skoleår, der slutter i  

 finansåret, og skoleåret før.
Stk. 3. Til andre folkehøjskoler end de, der er nævnt i stk. 2,  

 udbetales forskud ud fra det forventede årselevtal.
Forskuddet reguleres med  

 hele takst 2 gange forskellen mellem det forventede og opnåede  

 årselevtal.« 8. I § 51, stk. 3, ændres »nr. 2« til: »nr.  

 3«.
§ 3 I lov nr. 506 af 12. juni 1996 om ændring af lov om folkehøjskoler,  

 efterskoler, husholdningsskoler og håndarbejdsskoler, lov om friskoler og  

 private grundskoler m.v., lov om gymnasiet m.v. og lov om kursus til højere  

 forberedelseseksamen og om studieforberedende enkeltfagsundervisning for  

 voksne m.v. (Godkendelse, tilskud og bestemmelser om visse skoler), foretages  

 følgende ændringer:
 1. I § 6, stk. 3, indsættes efter »nævnt i stk.  

 1«: », jf. dog stk. 4«.
 2. I § 6 indsættes som stk. 4:
»Stk. 4. På de efterskoler, der er nævnt i stk. 1, fører den  

 stedlige kommunalbestyrelse dog tilsyn med, at elever i den  

 undervisningspligtige alder får en undervisning, der står mål med, hvad der  

 almindeligvis kræves i folkeskolen.
Kommunalbestyrelsen kan indhente alle  

 oplysninger, der er nødvendige for tilsynet, fra skolen.
Skønner  

 kommunalbestyrelsen, at standpunktet ikke står mål med, hvad der  

 almindeligvis opnås i folkeskolen, fastsættes en frist på mindst 3 måneder  

 til forbedring af forholdene.
Finder kommunalbestyrelsen stadig  

 undervisningen mangelfuld, indberettes det til kommunalbestyrelserne i  

 elevernes eventuelle øvrige bopælskommuner.
Kommunalbestyrelsen underretter  

 Undervisningsministeriet herom.« § 4 Stk. 1. Loven træder i kraft den 1. august 1998, jf. dog stk. 2 og  

 3.
 Stk. 2. § 3 træder i kraft dagen efter bekendtgørelsen i  

 Lovtidende.
 Stk. 3. § 2, nr. 1 og 3-7, har først virkning for beregning og  

 regulering af tilskud fra og med finansåret 1999.
Oprindeligt fremsat forslag § 1 I lov om friskoler og private grundskoler m.v., jf. lovbekendtgørelse nr.  

 62 af 23. januar 1997, foretages følgende ændringer:
 1. I § 2 indsættes efter stk. 2 som nyt stykke:
 » Stk. 3 . Undervisningssproget i en fri grundskole er dansk.  

 I de tyske mindretalsskoler er undervisningssproget dog tysk.  

 Undervisningsministeren kan i særlige tilfælde godkende, at  

 undervisningssproget er et andet end dansk.«.
 Stk. 3 bliver herefter stk. 4.
 2. I § 5, stk. 3 , indsættes efter », og skoler,  

 der«: »modtog tilskud i 1996, men«.
 3. I § 8, stk. 1, udgår : »for skoler, som  

 ønsker tilskud efter denne lov, tillige« .
 4. § 9, stk. 2, 3. pkt., affattes således:
 »Skolen skal orientere kommunalbestyrelsen og  

 Undervisningsministeriet om, hvem der er valgt til at føre tilsyn.«.
 5. § 9, stk. 4, affattes således:
» Stk. 4. Den tilsynsførende, herunder kommunalbestyrelsen,  

 afgiver hvert år en erklæring til forældrekredsen og skolens bestyrelse om  

 elevernes standpunkt i de fag, der er nævnt i stk. 2. Skønner den  

 tilsynsførende, at standpunktet ikke står mål med, hvad der almindeligvis  

 opnås i folkeskolen, fastsættes en frist på mindst 3 måneder til forbedring  

 af forholdene.
Finder den tilsynsførende stadig undervisningen mangelfuld,  

 indberettes det efter høring af forældrekredsen og skolens bestyrelse til  

 kommunalbestyrelserne i elevernes bopælskommuner.«.
 6. I § 9, stk. 5 , indsættes som 2. pkt. :
 »Undervisningsministeren kan beslutte, at kommunalbestyrelsen i  

 skolekommunen skal føre dette tilsyn.«.
 7. I § 9 indsættes som stk. 6 :
 » Stk. 6. Skolen skal til tilsynet efter stk. 2, 3 og 5 på  

 begæring udlevere de oplysninger, som har betydning for tilsynets  

 udførelse.«.
 8. Efter § 9 indsættes i kapitel 3:
» § 9 a.
En fri grundskole med kostafdeling, jf. § 2, stk. 3,  

 kan anmode undervisningsministeren om, at denne fører tilsyn med  

 kostafdelingen.«.
 9. I § 18, stk. 1, nr. 4, ændres »og« til:  

 »,».«.
 10 . I § 18, stk. 1, indsættes efter nr. 4 som nyt  

 nummer:
 »5) tilskud til skolefritidsordning i henhold til § 15, og«.
 Nr. 5 bliver herefter nr. 6.
 11 . I § 18 indsættes efter stk.1 som nyt stykke  

:
 » Stk. 2. En institution, der består både af en fri grundskole  

 og en fri kostskole, et privat gymnasium eller et privat hf-kursus,  

 disponerer frit ved anvendelsen af tilskud under eet for tilskud, der er  

 nævnt i stk. 1, 2. pkt., og tilskud, der er nævnt i henholdsvis § 20, stk. 1,  

 3. pkt., i lov om folkehøjskoler, efterskoler, husholdningsskoler og  

 håndarbejdsskoler, § 18 h, stk. 1, 2. pkt., i lov om gymnasiet m.v. og § 30  

 i, stk. 1, 2. pkt., i lov om kursus til højere forberedelseseksamen og om  

 studieforberedende enkeltfagsundervisning for voksne m.v.«.
 Stk. 2-5 bliver herefter stk. 3-6.
 12. I § 18, stk. 3, der bliver stk. 4, ændres  

 »stk. 2« til: »stk. 3«.
 13. I § 19, stk 1, indsættes efter 2. pkt. :
»For skoler med kostafdeling, jf. § 2, stk. 3, gælder betingelserne i  

 1. og 2. pkt. dog for 1.-9. klassetrin.« 14 . I § 22 ændres »eller en privat  

 gymnasieskole« til: », en privat gymnasieskole eller et privat  

 hf-kursus«.
 15. I § 26, stk. 1 , indsættes som 2. pkt. :
 »Kommunens bidrag vedrører skoleåret, der slutter i  

 finansåret.«.
 16. I § 33 ændres »§§ 5 og 7« til: »§§ 5, 7,  

 og 9 a«, og », § 37, stk. 1, 3, 4 og 5, og § 43« ændres til:  

 »og § 37, stk. 4 og 5,».
 17. I § 37, stk. 1, 1. pkt., udgår: », og som skal  

 indgå i tilskudsberegningen efter kapitel 4 og bidragsopkrævningen efter  

 kapitel 6«.
 18. I § 37, stk. 4, ændres »Frie Grundskolers  

 Fællesråd« til: »de i § 17, stk. 3, nævnte fordelingsudvalg«.
 19. I § 37, stk. 4, indsættes som 2. pkt. :
 »Undervisningsministeren kan fastsætte regler om tidsfrister for  

 indsendelse af oplysninger til brug for fastlæggelse af tilskud.«.
 20 . I § 37, stk. 5, ændres »Frie Grundskolers  

 Fællesråd« til: »fællesadministrationen for den i § 11, stk. 1,  

 nævnte vikarkasse og de i § 17, stk. 3, nævnte fordelingsudvalg«.
 21. § 42, stk. 3 og 4, og § 43 ophæves.
§ 2 I lov om folkehøjskoler, efterskoler, husholdningsskoler og  

 håndarbejdsskoler, jf. lovbekendtgørelse nr. 569 af 20. juni 1996, som ændret  

 ved lov nr. 1116 af 29. december 1997, foretages følgende ændringer:
 1. I § 20, stk. 1, nr. 1, indsættes efter  

 »vikar«: », og § 24 a«.
 2. I § 20 indsættes efter stk. 1 som nyt stykke:
 » Stk. 2. En institution, der består både af en fri kostskole  

 og en fri grundskole, et privat gymnasium eller et privat hf-kursus,  

 disponerer frit ved anvendelsen af tilskud under eet for tilskud, der er  

 nævnt i stk. 1, 3. pkt., og tilskud, der er nævnt i henholdsvis § 18, stk. 1,  

 2. pkt., i lov om friskoler og private grundskoler m. v., § 18 h, stk. 1, 2.  

 pkt., i lov om gymnasiet m.v. og § 30 i, stk. 1, 2. pkt., i lov om kursus til  

 højere forberedelseseksamen og om studieforberedende enkeltfagsundervisning  

 for voksne m.v.«.
 Stk. 2-4 bliver herefter stk. 3-5.
 3. I § 23, stk. 2, ændres »(takstbeløb)» til:  

 »(takst 1)».
 4. I § 24, stk. 1, 1. pkt., og stk. 3, 1. pkt.,  

 indsættes efter »driftstilskud«: »efter § 23«.
 5. I § 24, stk. 5, 1. pkt. , ændres »ydes« til:  

 »fordeles«.
 6. I § 24, stk. 6, 1. og 2. pkt., og i stk. 7, 1.  

 pkt., ændres »takstbeløbet« til: »takst 1«.
 7. Efter § 24 og før underoverskriften  

Bygningstilskud indsættes:
»§ 24 a.
Ud over det i § 23 nævnte driftstilskud yder staten  

 til folkehøjskoler et tilskud ud fra antallet af årselever gange en takst,  

 der fastsættes på finansloven (takst 2). Årselevtallet beregnes efter  

 bestemmelserne i § 23, stk. 1, dog indgår elever på kurser under 2 ugers  

 varighed ikke i beregningen.
Stk. 2. For folkehøjskoler, der har været i virksomhed i hele det  

 skoleår, der slutter i året før finansåret, udbetales forskud ud fra  

 årselevtallet i dette skoleår.
Forskuddet reguleres med halvdelen af takst 2  

 gange forskellen i årselevtallet mellem det skoleår, der slutter i  

 finansåret, og skoleåret før.
Stk. 3. Til andre folkehøjskoler end de, der er nævnt i stk. 2,  

 udbetales forskud ud fra det forventede årselevtal.
Forskuddet reguleres med  

 hele takst 2 gange forskellen mellem det forventede og opnåede  

 årselevtal.«.
 8. I § 51, stk. 3, ændres »nr. 2« til: »nr.  

 3«.
§ 3 I lov nr. 506 af 12. juni 1996 om ændring af lov om folkehøjskoler,  

 efterskoler, husholdningsskoler og håndarbejdsskoler, lov om friskoler og  

 private grundskoler m.v., lov om gymnasiet m.v. og lov om kursus til højere  

 forberedelseseksamen og om studieforberedende enkeltfagsundervisning for  

 voksne m.v., foretages følgende ændringer:
 1. I § 6, stk. 3, indsættes efter »nævnt i stk.  

 1«: , jf. dog stk. 4'.
 2. I § 6 indsættes som stk. 4 :
» Stk. 4. På de efterskoler, der er nævnt i stk. 1, fører den  

 stedlige kommunalbestyrelse dog tilsyn med, at elever i den  

 undervisningspligtige alder får en undervisning, der står mål med, hvad der  

 almindeligvis kræves i folkeskolen.
Kommunalbestyrelsen kan indhente alle  

 oplysninger, der er nødvendige for tilsynet, fra skolen.
Skønner  

 kommunalbestyrelsen, at standpunktet ikke står mål med, hvad der  

 almindeligvis opnås i folkeskolen, fastsættes en frist på mindst 3 måneder  

 til forbedring af forholdene.
Finder kommunalbestyrelsen stadig  

 undervisningen mangelfuld, indberettes det til kommunalbestyrelserne i  

 elevernes eventuelle øvrige bopælskommuner.
Kommunalbestyrelsen underretter  

 Undervisningsministeriet herom.«.
§ 4 Stk. 1. Loven træder i kraft den 1. august 1998, jf. dog stk. 2 og  

 3.
 Stk. 2. § 3 træder i kraft dagen efter bekendtgørelsen i  

 Lovtidende.
 Stk. 3. § 2, nr. 1 og 3-7, har først virkning for beregning og  

 regulering af tilskud fra og med finansåret 1999.
Bemærkninger til lovforslaget Almindelige bemærkninger Baggrunden for lovforslaget Dette forslag skal ses i sammenhæng med de lovforslag om ændring af lov om  

 folkeskolen og lov om social service, der samtidig fremsættes.
Et overordnet  

 formål er at sikre, at børn i den undervisningspligtige alder, herunder børn,  

 der er anbragt uden for hjemmet, modtager en undervisning, der lever op til  

 kravene i lovgivningen om undervisningspligtens opfyldelse.
Efter forslaget skal de frie grundskoler, der ikke ønsker tilskud efter  

 loven, udover anmeldelse til kommunalbestyrelsen, anmeldes til  

 Undervisningsministeriet.
Bopælskommunerne skal ligeledes have en fortegnelse  

 over eleverne i disse skoler.
Tilsynet med en fri grundskoles almindelige virksomhed, herunder med at  

 skolen giver en undervisning, som står mål med, hvad der almindeligvis kræves  

 i folkeskolen, påhviler forældrene til børn i skolen.
Efter lovens § 9, stk.  

 2, kan forældrene vælge en person uden for forældrekredsen til at føre tilsyn  

 med elevernes standpunkt i dansk, regning/matematik og engelsk eller anmode  

 kommunalbestyrelsen om at varetage dette tilsyn.
Undervisningsministeren kan  

 i særlige tilfælde træffe beslutning om yderligere tilsyn med en skole, jf.  

 lovens § 9, stk. 5. Tilsynet kan gå videre end det ovennævnte tilsyn med  

 elevernes standpunkt i dansk, regning/matematik og engelsk.
I tilfælde, hvor  

 undervisningsministeren har truffet beslutning om et særligt tilsyn, har  

 ministeriet hidtil anmodet skolekommunen om at varetage dette tilsyn.
Efter forslaget får undervisningsministeren beføjelse til at pålægge  

 kommunalbestyrelsen i skolekommunen at varetage det særlige tilsyn efter § 9,  

 stk. 5. Undervisningsministeren vil herunder kunne pålægge  

 kommunalbestyrelsen at varetage tilsyn i tilfælde, hvor der er rejst tvivl  

 om, hvorvidt den person, som forældrekredsen har valgt til at føre tilsyn med  

 elevernes standpunkt i dansk, regning/matematik og engelsk, udfører tilsynet  

 på betryggende måde.
Kommunalbestyrelsens tilsyn skal rette sig efter  

 situationen, således at der afhængigt af den konkrete sag føres tilsyn med  

 dansk, regning/matematik og engelsk eller alternativt med undervisningen i  

 sin helhed.
Det er ikke hensigten, at kommunalbestyrelsen skal overtage  

 forældrekredsens tilsyn med skolens almindelige virksomhed efter lovens § 9,  

 stk. 1.
 Med forslaget slås det fast, at som udgangspunkt er undervisningssproget  

 dansk på de frie grundskoler.
 Ved § 6 i lov nr. 506 af 12. juni 1996 om ændring af lov om  

 folkehøjskoler, efterskoler, husholdningsskoler og håndarbejdsskoler, lov om  

 friskoler og private grundskoler m.v., lov om gymnasiet m.v. og lov om kursus  

 til højere forberedelseseksamen og om studieforberedende  

 enkeltfagsundervisning for voksne m.v. blev bl.a. statslige og kommunale  

 tilskud i henhold til lov om folkehøjskoler, efterskoler, husholdningsskoler  

 og håndarbejdsskoler frataget en række navngivne skoler under det daværende  

 Skolesamvirket Tvind, og tilsynet med disse skoler bortfaldt.
Forældre og kommuner sender fortsat børn til efterskoler, der er omfattet  

 af det tidligere Skolesamvirket Tvind, og opfylder undervisningspligten  

 herved.
Herudover kan kommunerne fortsat yde økonomisk støtte til  

 forældremyndighedsindehaveren, hvis denne ikke har midler til at betale  

 opholdet på efterskolerne.
Efter forslaget indføres kommunalt tilsyn m.v. med de elever, der opfylder  

 undervisningspligten på efterskolerne.
Tilsynet skal sikre, at eleverne  

 tilbydes en undervisning, der står mål med, hvad der almindeligvis kræves i  

 folkeskolen.
Ved lov nr. 504 af 12. juni 1996 om ændring af lov om folkehøjskoler,  

 efterskoler, husholdningsskoler og håndarbejdsskoler blev den statslige  

 elevstøtte til nedsættelse af elevbetalingen på kurser af mindst 2 ugers  

 varighed på folkehøjskoler omlagt til drifstilskud.
Ved fordelingen af den  

 del af driftstilskuddet, der stammer fra den tidligere elevstøttebevilling,  

 indgår elever på kurser af mindre end 2 ugers varighed således ikke i  

 beregningen.
Reguleringen følger bestemmelsen for det øvrige driftstilskud,  

 hvorefter reguleringen sker på grundlag af samtlige årselever.
Derved får  

 reguleringen af det omlagte tilskud virkning for elever på kurser af mindre  

 end 2 ugers varighed.
 Efter forslaget udskilles den omlagte elevstøtte i et særligt  

 driftstilskud til folkehøjskolerne, og fordelingen og reguleringen vil alene  

 skulle ske på grundlag af et årselevtal, der opgøres på kurser af mindst 2  

 ugers varighed og en takst, der fastsættes på finansloven.
Lovforslagets økonomiske konsekvenser for det offentlige Forslaget om udskillelse af den omlagte elevstøtte i et særligt  

 driftstilskud har ingen økonomiske konsekvenser for staten.
Forslaget  

 påvirker derimod fordelingen skolerne imellem af tilskuddet til elever på  

 kurser af mindst 2 ugers varighed.
Omlægningen af elevstøtten til elever på kurser af mindst 2 ugers varighed  

 til et rent taxametertilskud var udgiftsneutral for staten.
Efter de  

 tidligere regler om elevstøtte var det samlede tilskud afhængigt af, hvor  

 mange elever højskolerne havde på kurser af mindst 2 ugers varighed.
Flere  

 elever end budgetteret medførte større udgifter, og færre elever betød en  

 besparelse.
På tilsvarende vis vil det samlede taxametertilskud til elever på  

 kurser af mindst 2 ugers varighed (takst 2) være afhængigt af elevtallet på  

 disse kurser.
Forholdet mellem antallet af elever på kurser af under 2 ugers varighed og  

 kurser på 2 uger og derover har stort set været uændret over en årrække.
Det  

 forventes derfor ikke, at elever på kurser af mindst to ugers varighed vil  

 udgøre en stigende andel af højskolernes årselevtal fremover.
Skulle antallet  

 af elever på kurser af mindst 2 ugers varighed mod forventning stige i  

 forhold til antallet af elever på kurser af under 2 ugers varighed, vil dette  

 medføre øgede udgifter.
Tilsvarende vil et fald i forhold til antallet af  

 elever på kurser af under 2 ugers varighed medføre færre udgifter.
Denne  

 udvikling i udgifterne vil svare til de tidligere regler om elevstøtte.
 Lovforslaget skønnes i øvrigt ikke at have økonomiske konsekvenser.
Andre konsekvenser Lovforslaget skønnes ikke at have administrative konsekvenser for det  

 offentlige, økonomiske eller administrative konsekvenser for erhvervslivet og  

 miljømæssige konsekvenser.
Endelig indeholder lovforslaget ikke EU-retlige  

 aspekter.
Bemærkninger til lovforslagets enkelte bestemmelser Til § 1 Til nr. 1 Med forslaget præciseres, at undervisningssproget på frie grundskoler med  

 undtagelse af de tyske mindretalsskoler som udgangspunkt er dansk.  

 Undervisningsministeren kan i særlige tilfælde godkende et andet  

 undervisningssprog.
Beføjelsen vil blive brugt til at godkende et andet  

 undervisningssprog på skoler, der henvender sig til børn af forældre, der bor  

 i Danmark, og som kun skal bo i landet i kortere tid.
Hvis en skole  

 hovedsagelig henvender sig til børn, hvis forældre ikke bor eller har boet i  

 Danmark, vil det være naturligt, at undervisningssproget er dansk, da det må  

 være en følge af, at forældrene ønsker børnene undervist i en skole i Danmark  

 efter friskolelovens bestemmelser.
Der vil altid skulle undervises i faget  

 dansk på modersmålsniveau.
Bestemmelsen om, at undervisningssproget er dansk, tager ikke sigte på at  

 udelukke, at undervisning i et fremmedsprog foregår på dette sprog (fx at der  

 undervises i engelsk på engelsk). Der må også godt undervises på engelsk,  

 tysk og fransk i andre fag i sammenhæng med undervisningen i sprogfaget.
Der  

 henvises i den forbindelse til bestemmelserne om undervisningen i de  

 pågældende fag i folkeskoleloven.
Bestemmelsen vil heller ikke udelukke  

 modersmålsundervisning af ikke danske elever.
Undervisningsministeriet vil indhente oplysninger fra de frie grundskoler,  

 hvis undervisningssprog er et andet end dansk med henblik på en vurdering af,  

 om de fortsat kan have et andet undervisningssprog end dansk.
Udover  

 ovennævnte forhold vil ministeren ved afgørelsen af spørgsmålet lægge vægt  

 på, om skolen gennem lang tid har undervist i et andet sprog end dansk,  

 således at tilladelse normalt gives, hvis dette er tilfældet.
Til nr. 2 Teknisk korrektion på grund af fejlformulering i loven.
Til nr. 3 Forslaget indebærer, at oprettelse af en fri grundskole skal anmeldes til  

 Undervisningsministeriet uafhængigt af, om skolen ønsker tilskud eller ej.  

 Der henvises til de almindelige bemærkninger.
Til nr. 4 Undervisningsministeriet skal som noget nyt orienteres om, hvem der er  

 valgt som tilsynsførende.
Til nr. 5 Det fremgår af lovens § 9, stk 4, at hvis den tilsynsførende efter en  

 frist på 3 måneder stadig finder undervisningen mangelfuld, indberettes det  

 efter drøftelse med forældrekredsen og skolens bestyrelse til  

 kommunalbestyrelsen.
Denne kan træffe beslutning om elevers eventuelle  

 indskrivning i anden skole.
Efter forslaget kan den tilsynsførende, herunder kommunalbestyrelsen, som  

 en nydannelse selv bestemme, hvor lang tid en skole skal have til at forbedre  

 forholdene, hvis undervisningen er fundet mangelfuld.
Den tilsynsførende  

 forudsættes at fastsætte så lang tid, som det skønnes er nødvendig for at  

 udbedre manglerne.
Dog skal skolen mindst have 3 måneder dertil.
Den  

 tilsynsførende skal underrette kommunalbestyrelserne i elevernes  

 bopælskommuner om, at undervisningen findes mangelfuld.
I de tilfælde, hvor  

 kommunalbestyrelsen fører tilsynet, bliver der selvfølgelig kun tale om at  

 indberette til kommunalbestyrelserne i de eventuelle andre kommuner, hvor  

 eleverne er hjemmehørende.
Kommunalbestyrelserne i bopælskommunerne må  

 herefter lægge til grund, at undervisningspligten ikke kan opfyldes på  

 skolen.
Herefter har bopælskommunen ansvaret for, at eleverne opfylder  

 undervisningspligten på anden måde, jf. bestemmelsen i folkeskolelovens § 40  

 om, at kommunalbestyrelsen skal påse, at alle undervisningspligtige børn i  

 kommunen indskrives i folkeskolen eller får en undervisning, der står mål  

 med, hvad der almindeligvis kræves i folkeskolen.
Til nr. 6 Efter forslagene får undervisningsministeren beføjelse til at pålægge  

 kommunalbestyrelsen i skolekommunen at varetage det særlige tilsyn efter  

 lovens § 9, stk. 5. Der henvises til de almindelige bemærkninger.
Til nr. 7 Forslaget præciserer, at en fri grundskole skal udlevere oplysninger til  

 brug for varetagelsen af tilsynet med elevernes standpunkt i dansk,  

 regning/matematik og engelsk samt det særlige tilsyn efter lovens § 9, stk.  

 5. Den tilsynsførende, herunder kommunalbestyrelsen, har adgang til alt  

 materiale, der vedrører planlægningen og gennemførelsen af undervisningen.  

 Den tilsynsførende kan herunder forlange at se elevopgaver,  

 karakterprotokoller, udtalelser fra Pædagogisk Psykologisk Rådgivning,  

 korrespondance med offentlige myndigheder om elever og undervisning m.m.
Til nr. 8 Efter forslaget kan en fri grundskole med kostafdeling anmode  

 undervisningsministeren om at føre tilsyn med kostafdelingen.  

 Undervisningsministerens tilsyn skal således alene vedrøre skolens  

 aktiviteter, som ikke er omfattet af tilsynsbestemmelserne i § 9.
Frie grundskoler med kostafdeling har hidtil umiddelbart kunnet anvendes  

 som opholdssted for børn, som de sociale myndigheder har anbragt uden for  

 hjemmet.
Efter forslaget til lov om ændring af lov om social service skal  

 opholdssteder for børn og unge være godkendt som generelt egnede af den  

 stedlige amtskommune.
En fri grundskole med kostafdeling, der ønsker at blive  

 benyttet som opholdssted for børn, der anbringes efter bestemmelserne i lov  

 om social service, skal derfor godkendes af den stedlige amtskommune.
Hvis  

 undervisningsministeren, som dette forslag giver mulighed for, fører tilsyn,  

 kan den amtskommunale godkendelse basere sig på oplysninger fra skolen om  

 antal pladser, der er til rådighed for anbragte børn, hvilke aldersgrupper,  

 der kan modtages, prisen for tilbudet, samt særlige karakteristika hos de  

 børn, som skolen mener at kunne modtage som led i en anbringelse.
 Det er fortsat muligt for kommunerne at yde økonomisk støtte til ophold på  

 en fri grundskole med kostafdeling, når forældremyndighedsindehaveren ikke  

 selv har midler dertil.
Til nr. 9 og 10 Efter forslaget skal tilskud til skolefritidsordning også være omfattet af  

 bloktilskudsprincippet.
Skolefritidsordning er blevet en så naturlig del af  

 en fri grundskoles virksomhed, at der ikke længere findes grundlag for  

 adskillelsen mellem en skoles anvendelse af tilskud til skolefritidsordning  

 fra anvendelsen af de tilskud, der er nævnt i lovens § 18, stk. 1.
Til nr. 11 Med forslaget bestemmes det udtrykkeligt, at bloktilskudsprincippet også  

 gælder for institutioner, der består af både en fri grundskole og en fri  

 kostskole, en privat gymnasieskole eller et privat hf-kursus for alle  

 tilskud, skolen modtager efter de respektive skolelove.
Den enkelte afdeling  

 skal naturligvis undervise det antal elever, hvortil der gives tilskud, og  

 undervisningen skal opfylde lovgivningens krav.
Bestemmelsen svarer til  

 gældende praksis.
Forslaget indebærer, at bloktilskudsbestemmelsen ikke  

 gælder for institutioner, der består af både en fri grundskole og et  

 seminarium.
Der findes een institution (N.
Zahles Skole), der i henhold til  

 friskolelovens § 5, stk. 8, kan opretholde en tidligere etableret  

 konstruktion.
N.
Zahles Skole omfatter en gymnasieskole med  

 grundskoleafdeling, en seminarieafdeling og en fri grundskole  

 (seminarieskolen), der tidligere var seminariets øvelsesskole.
En sådan  

 konstruktion kan ikke længere anerkendes.
Bloktilskudsprincippet gælder for  

 gymnasieskolen med grundskoleafdeling og seminarieskolen, som for tiden får  

 tilskud som en selvstændig fri grundskole.
Seminarieafdelingen behandles som  

 en selvstændig institution efter tilskudsreglerne i lov om selvejende  

 institutioner for videregående uddannelser.
Den foreslåede bestemmelse omfatter også skoler, der er omfattet af lov om  

 folkehøjskoler, efterskoler, husholdningsskoler og håndarbejdsskoler (frie  

 kostskoler), lov om gymnasiet m.v. og lov om kursus til højere  

 forberedelseseksamen og om studieforberedende enkeltfagsundervisning for  

 voksne m.v.
Bestemmelsen bliver indsat i lov om frie kostskoler, jf.  

 forslagets § 2 og vil for god ordens skyld blive indsat i lov om gymnasiet  

 m.v. og i lov om kursus til højere forberedelseseksamen og om  

 studieforberedende enkeltfagsundervisning for voksne m.v. ved førstkommende  

 lovændring.
Til nr. 12 Konsekvensændring som følge af forslag nr. 11.
Til nr. 13 Frie grundskoler, der modtager tilskud efter friskoleloven, kan have en  

 kostafdeling for 6.-10 klasse.
Det har vist sig, at nogle af disse skoler har  

 svært ved at opnå det tilskudsudløsende elevtal på 28 på 1.-7. klassetrin,  

 der fremgår af lovens § 19, stk. 1, 1. og 2. pkt.
Det foreslås derfor, at de  

 tilskudsudløsende elevtal for frie grundskoler med kostafdeling i stedet skal  

 basere sig på antallet af elever på 1.- 9. klassetrin.
Det er fortsat en  

 betingelse, at skolerne omfatter mindst 1.-7. klassetrin, jf. lovens § 2,  

 stk. 1.
Til nr. 14 Efter forslaget får undervisningsministeren beføjelse til at fastsætte  

 særlige regler om tilskud til en institution, der består af både en fri  

 grundskole og et privat hf-kursus, hvilket ved en fejl ikke fremgår af den  

 gældende lov.
Til nr. 15 Med forslaget præciseres, at kommunernes bidrag vedrører det skoleår, der  

 slutter i finansåret.
Til nr. 16 Konsekvensændring som følge af forslag til ændringer af loven.
Til nr. 17 Forslaget indebærer, at de frie grundskoler, der ikke modtager  

 statstilskud efter loven, får pligt til hvert år at sende elevernes  

 bopælskommuner en fortegnelse over alle børn i kommunen, som pr. 5. september  

 er tilmeldt skolen, samt over de elever, der samtidig er tilmeldt en  

 skolefritidsordning ved skolerne.
Forslaget er således en hjælp for  

 kommunalbestyrelserne i forbindelse med deres ansvar for, at børnene opfylder  

 undervisningspligten.
Til nr. 18 Af forslaget fremgår, at de oplysninger undervisningsministeren kan  

 indhente, jf. lovens § 37, stk. 4, rettelig er fra fællesadministrationen og  

 ikke fra Frie Grundskolers Fællesråd.
Til nr. 19 Efter forslaget kan undervisningsministeren fastsætte regler om  

 tidsfrister for indsendelse af skolernes oplysninger til ministeriet til brug  

 for fastlæggelsen af tilskud.
Tilskudsberegningen for samtlige frie  

 grundskoler foretages samlet.
Derfor kan blot en enkelt skoles overskridelse  

 af tidsfrister betyde, at hele tilskudsberegningen for et finansår forsinkes.
Til nr. 20 Efter forslaget kan undervisningsministeren bestemme, at de frie  

 grundskolers regnskaber skal indsendes til fællesadministrationen for  

 vikarkassen og fordelingsudvalgene, mens det ved en fejl fremgik af den  

 gældende lov, at der var til Frie Grundskolers Fællesråd.
Til nr. 21 Bestemmelserne ophæves som overflødige på grund af deres indbyggede  

 tidsbegrænsning.
Til § 2 Til nr. 1 Forslaget er en teknisk ændring som følge af § 2, nr. 7 i forslaget.
Til nr. 2 Der henvises til bemærkningerne til § 1, nr. 11.
 Forslaget indebærer, at bloktilskudsbestemmelsen ikke gælder for  

 institutioner, der består af en højskoleafdeling og en seminarieafdeling.
Til nr. 3, 4 og 6 Forslagene fremsættes for at præcisere, at der til folkehøjskoler,  

 efterskoler, husholdingsskoler og håndarbejdsskoler fordeles en  

 driftsbevilling efter § 23 og for folkehøjskoler yderligere et driftstilskud  

 (taxametertilskud). Der henvises til bemærkningerne under nr. 7.
Til nr. 5 Teknisk ændring for at skabe ensartet terminologi i loven.
Til nr. 7 Ved lov nr. 504 af 12. juni 1996 om ændring af lov om folkehøjskoler,  

 efterskoler, husholdningsskoler og håndarbejdsskoler blev den statslige  

 elevstøtte afskaffet for elever på folkehøjskoler, og bevillingen overførtes,  

 med undtagelse af en mindre del, til driftstilskuddet til folkehøjskolerne.  

 Formålet med omlægningen var at lette administrationen for skolerne.  

 Ordningen medførte også meget arbejde for skolens revisor.
Loven trådte i  

 kraft den 1. august 1996, men omlægningen af elevstøtten havde først virkning  

 fra den 1. august 1997.
 Da staten efter bestemmelsen om den statslige elevstøtte alene ydede  

 elevstøtte til at nedsætte elevbetalingen på kurser på folkehøjskoler, der  

 varede mindst 2 uger, besluttedes det alene at lade elever, der har deltaget  

 i kurser af mindst 2 ugers varighed, indgå i det årselevtal, der anvendes for  

 at fordele den forhøjede del af driftstilskuddet.
 For perioden fra den 1. august til den 31. december 1997 er tilskuddet  

 fordelt og reguleret på grundlag af det gennemsnitlige antal elever på kurser  

 af mindst 2 ugers varighed i hhv. perioden 1. august-31. december 1996 og  

 perioden 1. august-31. december 1997.
Efter lovens § 23 beregnes den samlede bevilling ud fra skolernes  

 årselevtal gange den på finansloven fastsatte takst.
I beregningen af  

 årselevtallet indgår elever på samtlige tilskudsberettigende kurser.
Ved fordelingen i 1998 af den taxametertilskudsforhøjelse, som stammer fra  

 den tidligere elevstøttebevilling, indgår elever på kurser af mindre end 2  

 ugers varighed ikke i beregningen.
Ved beregningen for finansåret 1998 blev  

 taxametertilskudspuljen således delt i en andel, som blev fordelt på samtlige  

 årselever (takst 1) og en andel (takst 2), som blev fordelt på årselever på  

 kurser af mindst 2 ugers varighed.
Med den gældende lovs bestemmelser om regulering af taxametertilskud ville  

 tilskuddet til elever på kurser af mindst 2 ugers varighed blive reguleret  

 sammen med skolens taxametertilskud til samtlige årselever og ud fra en  

 samlet takst for tilskuddet til samtlige elever (takst 1) og tilskuddet til  

 elever på kurser af mindst 2 ugers varighed (takst 2). Elever på kurser på  

 mindre end 2 ugers varighed ville da indgå i reguleringen, mens tilskuddet  

 alene blev fordelt på grundlag af elever på kurser af mindst 2 ugers  

 varighed.
Dette vil kunne medføre skævheder i fordelingen af tilskud mellem  

 skolerne.
 Efter forslaget, der skal have virkning fra finansåret 1999, fastsættes,  

 at forhøjelsen af driftstilskuddet til folkehøjskolerne som følge af  

 elevstøtteomlægningen både bevilges og fordeles på grundlag af et årselevtal,  

 der opgøres på kurser af mindst 2 ugers varighed og en takst, der fastsættes  

 på finansloven (takst 2).
For folkehøjskoler, der har været i virksomhed i hele det skoleår, der  

 slutter året før finansåret, foreslås, at der udbetales forskud på grundlag  

 af antal årselever opgjort på kurser af mindst 2 ugers varighed i det  

 skoleår, der slutter året før finansåret.
For øvrige skoler udbetales forskud  

 ud fra det forventede årselevtal opgjort på kurser af mindst 2 ugers varighed  

 i finansåret.
 Reguleringen foreslås i § 2, nr. 6, at skulle ske med forskellen mellem  

 årselevtallet af elever på kurser af mindst 2 ugers varighed i det skoleår,  

 der slutter i finansåret, og året før gange den halve takst 2 på finansloven.  

 For øvrige skoler foreslås en regulering mellem det forventede og det opnåede  

 antal årselever på kurser af mindst 2 ugers varighed i finansåret.
Hermed sikres, at også reguleringen af tilskuddet for ændringer i  

 årselevtallet kun omfatter elever på kurser af mindst 2 ugers varighed.
Den  

 gældende lov giver ikke mulighed for at regulere udelukkende med dette  

 elevtal.
 Takst 1, jf. lovens § 23, stk. 2, fordeles og reguleres fortsat efter  

 bestemmelsen i lovens § 24, stk. 5 og 6.
Til nr. 8 Teknisk Korrektion Til § 3 Til nr. 1 og 2 Ved § 6 i lov nr. 506 af 12. juni 1996 om ændring af lov om  

 folkehøjskoler, efterskoler, husholdningsskoler og håndarbejdsskoler, lov om  

 friskoler og private grundskoler m.v., lov om gymnasiet m.v. og lov om kursus  

 til højere forberedelseseksamen og om studieforberedende  

 enkeltfagsundervisning for voksne m.v. blev bl.a. statslige og kommunale  

 tilskud i henhold til lov om folkehøjskoler, efterskoler, husholdningsskoler  

 og håndarbejdsskoler frataget en række navngivne skoler under det daværende  

 Skolesamvirket Tvind, og tilsynet med disse skoler bortfaldt.
Efter forslaget indføres kommunalt tilsyn m.v. med, at undervisningen af  

 undervisningspligtige elever også på de efterskoler, der er nævnt i § 6, stk.  

 1, står mål med, hvad der almindeligvis kræves i folkeskolen, jf.  

 folkeskolelovens § 33, stk. 1. Det fremgår af denne bestemmelse, at  

 undervisningspligtens opfyldelse uden for folkeskolen forudsætter, at den  

 pågældende undervisning står mål med, hvad der almindeligvis kræves i  

 folkeskolen.
Om godkendte efterskoler, henvises til bemærkningerne til § 3 i  

 forslag til lov om folkehøjskoler, efterskoler, husholdningsskoler og  

 håndarbejdsskoler (forslag nr.
L 271 i folketingssamlingen 1992/93,  

 Folketingstidende, Till.
A sp. 8733). Kommunalbestyrelsen kan forlange alle  

 oplysninger fra skolerne, som har betydning for tilsynet.
Viser tilsynet, at elevernes standpunkt ikke står mål med, hvad der  

 almindeligvis opnås i folkeskolen, kan kommunalbestyrelsen fastsætte en frist  

 på mindst 3 måneder til forbedring af forholdene.
Er undervisningen fortsat  

 mangelfuld, kan kommunalbestyrelsen beslutte, at eleverne skal undervises på  

 anden måde, der opfylder undervisningspligten.
Herved ligestilles  

 kommunalbestyrelsens muligheder for indgriben med mulighederne ved friskoler  

 og private grundskoler m.v.
Hvis kommunalbestyrelsen griber ind, skal den  

 underette Undervisningsministeriet herom.
I medfør af bestemmelserne om  

 tilbagekaldelse af en skoles godkendelse i lov om folkehøjskoler,  

 efterskoler, husholdningsskoler og håndarbejdsskoler kan  

 Undervisningsministeriet efter en konkret vurdering af undervisningen og  

 efter drøftelse med skoleformens forening tilbagekalde skolens godkendelse.
Lovforslaget vedrører alene undervisningen af undervisningspligtige  

 elever.
Skolens øvrige forhold og undervisning vil ikke blive underlagt  

 tilsyn m.v.
Til § 4 Til stk. 1 Efter forslaget skal loven træde i kraft den 1. august 1998 efter udløbet  

 af skoleåret 1997/98.
Til stk. 2 Af hensyn til at sikre et tilsyn med undervisningspligtige elever  

 foreslås, at forslaget træder i kraft hurtigst muligt.
Til stk. 3 Forslaget har først virkning for beregning og regulering af tilskud for  

 finansåret 1999. For finansåret 1998 er tilskuddet udbetalt som forskud på  

 grundlag af årselevtallet på kurser af mindst 2 ugers varighed i skoleåret  

 1996/97, jf. finansloven for 1998. Reguleringen for finansåret 1998 vil ske  

 på grundlag af samtlige elever og ud fra en samlet takst i overensstemmelse  

 med lovens § 24, stk. 6.
Skriftlig fremsættelse (26. marts 1998) Undervisningsministeren (Margrethe Vestager):
 Hermed tillader jeg mig for det høje Ting at fremsætte:
 Forslag til Lov om ændring af lov om friskoler og private grundskoler  

 m.v., lov om folkehøjskoler, efterskoler, husholdningsskoler og  

 håndarbejdsskoler og lov om ændring af lov om folkehøjskoler, efterskoler,  

 husholdningsskoler og håndarbejdsskoler, lov om friskoler og private  

 grundskoler m.v., lov om gymnasiet m.v. og lov om kursus til højere  

 forberedelseseksamen og om studieforberedende enkeltfagsundervisning for  

 voksne m.v. (Tilsynsbestemmelser m.v.).
(Lovforslag nr.
L 25).
Lovforslaget fremsættes for at sikre, at børn i den undervisningspligtige  

 alder modtager en undervisning, der lever op til kravene i lovgivningen om  

 undervisningspligtens opfyldelse.
Forslaget skal ses i sammenhæng med forslag  

 om ændring af lov om folkeskolen (Specialundervisning i dagbehandlingstilbud  

 og anbringelsessteder) og lov om social service og lov om social bistand  

 (Kompetencen til at godkende plejefamilier og opholdssteder).
 Efter forslaget får undervisningsministeren beføjelse til at pålægge  

 kommunalbestyrelsen i skolekommunen at føre det særlige tilsyn efter  

 friskolelovens § 9, stk. 5.
 Efter forslaget indføres kommunalt tilsyn m.v. med undervisningen af de  

 elever, der opfylder undervisningspligten på efterskoler under det tidligere  

 Skolesamvirket Tvind (Tvindefterskoler). Kommuner og forældre sender fortsat  

 børn til disse efterskoler, selv om de ikke modtager tilskud efter lov om  

 frie kostskoler, og undervisningsministeren ikke fører tilsyn med skolerne.
Forslaget indebærer, at hvis den tilsynsførende med en fri grundskole  

 eller med en Tvindefterskole finder, at undervisningen ikke står mål med,  

 hvad der almindeligvis opnås i folkeskolen, skal kommunalbestyrelserne i  

 elevernes bopælskommuner underrettes derom.
Bopælskommunerne må herefter  

 lægge til grund, at undervisningspligten ikke kan opfyldes på skolen, og  

 bopælskommunerne har ansvaret for, at eleverne opfylder undervisningspligten  

 på anden måde.
 Efter forslaget kan en fri grundskole med kostafdeling anmode  

 undervisningsministeren om, at denne fører tilsyn med kostafdelingen.
 Det foreslås, at det tilskudsudløsende elevtal på frie grundskoler med  

 kostafdeling skal være 28 på 1.-9. klassetrin, mens det efter gældende  

 bestemmelser er 28 elever på 1.-7. klassetrin.
En fri grundskole, der ikke ønsker tilskud efter friskoleloven, skal som  

 noget nyt anmelde oprettelse til Undervisningsministeriet og årligt sende  

 bopælskommunerne en fortegnelse over skolens elever.
Alle frie grundskoler  

 skal fremover oplyse Undervisningsministeriet om, hvem der er valgt til at  

 føre tilsyn med undervisningen.
 Efter forslaget fastsættes det, at undervisningssproget på frie  

 grundskoler er dansk, dog kan undervisningsministeren dispensere herfra.
 Efter forslaget skal den del af driftstilskuddet til folkehøjskoler, som  

 stammer fra omlægning af elevstøtten til nedsættelsen af elevbetalingen på  

 folkehøjskoler, udskilles i et særligt driftstilskud, som fordeles og  

 reguleres på grundlag af et årselevtal, hvor elever på kurser under 2 ugers  

 varighed ikke indgår i beregningen.
 Idet jeg i øvrigt henviser til lovforslagets bemærkninger, tillader jeg  

 mig at anbefale lovforslaget til hurtig og velvillig behandling i det høje  

 Ting.
Bilag I dette bilag er (med mindre skift) indsat den gældende formulering af  

 de bestemmelser, der berøres af lovforslaget § 1 1. I § 2 indsættes efter stk. 2 som nyt stykke:
 » Stk. 3 . Undervisningssproget i en fri grundskole er dansk.  

 I de tyske mindretalsskoler er undervisningssproget dog tysk.  

 Undervisningsministeren kan i særlige tilfælde godkende, at  

 undervisningssproget er et andet end dansk.«.
 Stk. 3 bliver herefter stk. 4.
 2. I § 5, stk. 3 , indsættes efter », og skoler,  

 der«: »modtog tilskud i 1996, men«.
 Stk. 3. Skoler med kostafdeling, der ikke har modtaget tilskud i  

 1996, og skoler, der ikke har modtaget tilskud til kostafdeling i 1996, skal  

 være ejer af skolens bygninger eller hovedparten heraf og må ikke eje  

 bygninger sammen med andre.
 3. I § 8, stk. 1, udgår : » for skoler, som  

 ønsker tilskud efter denne lov, tillige«.
 § 8. Oprettelse af en fri grundskole skal anmeldes for  

 kommunalbestyrelsen i skolekommunen og for skoler, som ønsker tilskud efter  

 denne lov, tillige for Undervisningsministeriet.
 4. § 9, stk. 2, 3. pkt., affattes således:
»Skolen skal orientere kommunalbestyrelsen og  

 Undervisningsministeriet om, hvem der er valgt til at føre tilsyn.« Stk. 2. Forældrekredsen enten vælger for højst 4 år en person til  

 at føre tilsyn med elevernes standpunkt i dansk, regning/matematik og engelsk  

 eller anmoder kommunalbestyrelsen i skolekommunen om at varetage dette  

 tilsyn.
Den tilsynsførende må ikke tilhøre forældrekredsen, være medlem af  

 bestyrelsen, være ansat på skolen eller være gift eller nært beslægtet med  

 disse personer.
Kommunalbestyrelsen skal orienteres om, hvilken person der er  

 valgt til at føre tilsyn.
 5. § 9, stk. 4, affattes således:
» Stk. 4. Den tilsynsførende, herunder kommunalbestyrelsen,  

 afgiver hvert år en erklæring til forældrekredsen og skolens bestyrelse om  

 elevernes standpunkt i de fag, der er nævnt i stk. 2. Skønner den  

 tilsynsførende, at standpunktet ikke står mål med, hvad der almindeligvis  

 opnås i folkeskolen, fastsættes en frist på mindst 3 måneder til forbedring  

 af forholdene.
Finder den tilsynsførende stadig undervisningen mangelfuld,  

 indberettes det efter høring af forældrekredsen og skolens bestyrelse til  

 kommunalbestyrelserne i elevernes bopælskommuner.«.
Stk. 4. Den tilsynsførende afgiver hvert år en erklæring til  

 forældrekredsen og skolens bestyrelse om elevernes standpunkt i de fag, der  

 er nævnt i stk. 2. Skønner den tilsynsførende, at standpunktet ikke står mål  

 med, hvad der almindeligvis opnås i folkeskolen, fastsætter den  

 tilsynsførende en frist på 3 måneder til forbedring af forholdene.
Finder den  

 tilsynsførende stadig undervisningen mangelfuld, indberettes det efter  

 drøftelse med forældrekredsen og skolens bestyrelse til kommunalbestyrelsen.  

 Denne kan træffe beslutning om elevers eventuelle indskrivning i en anden  

 skole.
 6. I § 9, stk. 5 , indsættes som 2. pkt. :
 »Undervisningsministeren kan beslutte, at kommunalbestyrelsen i  

 skolekommunen skal føre dette tilsyn.«.
 Stk. 5. Undervisningsministeren kan i særlige tilfælde træffe  

 beslutning om yderligere tilsyn med en skole.
 7. I § 9 indsættes som stk. 6 :
 » Stk. 6. Skolen skal til tilsynet efter stk. 2, 3 og 5 på  

 begæring udlevere de oplysninger, som har betydning for tilsynets  

 udførelse.«.
 8. Efter § 9 indsættes i kapitel 3:
»§ 9 a.
En fri grundskole med kostafdeling, jf. § 2, stk. 3, kan  

 anmode undervisningsministeren om at denne fører tilsyn med  

 kostafdelingen.«.
 9. I § 18, stk. 1, nr. 4, ændres »og« til:  

 »,».
§ 18. Tilskuddene i henhold til denne lov skal anvendes til skole-  

 og undervisningsvirksomhed.
Herudover disponerer skolerne frit ved  

 anvendelsen af følgende tilskud under et, idet formålene med de pågældende  

 tilskud forudsættes opfyldt:
1) Driftstilskud i henhold til § 11, 2) bygningstilskud i henhold til § 12, 3) tilskud til kostafdelinger i henhold til § 13, 4) tilskud til tyske mindretalsskoler i henhold til § 14 og 5) tilskud til elever med svære handicap i henhold til § 16.
 10. I § 18, stk. 1, indsættes efter nr. 4 som nyt  

 nummer:
 »5) tilskud til skolefritidsordning i henhold til § 15, og«.
 Nr. 5 bliver herefter nr. 6.
 11. I § 18 indsættes efter stk.1 som nyt stykke  

:
 » Stk. 2. En institution, der består både af en fri grundskole  

 og en fri kostskole, et privat gymnasium eller et privat hf-kursus,  

 disponerer frit ved anvendelsen af tilskud under eet for tilskud, der er  

 nævnt i stk. 1, 2. pkt., og tilskud, der er nævnt i henholdsvis § 20, stk. 1,  

 3. pkt., i lov om folkehøjskoler, efterskoler, husholdningsskoler og  

 håndarbejdsskoler, § 18 h, stk. 1, 2. pkt., i lov om gymnasiet m.v. og § 30  

 i, stk. 1, 2. pkt., i lov om kursus til højere forberedelseseksamen og om  

 studieforberedende enkeltfagsundervisning for voksne m.v.«.
 Stk. 2-5 bliver herefter stk. 3-6.
 12. I § 18, stk. 3, der bliver stk. 4, ændres  

 »stk. 2« til: »stk. 3«.
 Stk. 3. Undervisningsministeren kan fastsætte nærmere regler om  

 huslejeaftaler, herunder i særlige tilfælde bestemme, at huslejeaftaler skal  

 indgås på andre vilkår end dem, der er nævnt i stk. 2.
 13. I § 19, stk 1, indsættes efter 2. pkt. :
»For skoler med kostafdeling, jf. § 2, stk. 3, gælder betingelserne i  

 1. og 2. pkt. dog for 1.-9. klassetrin.« § 19. Tilskud i henhold til denne lov kan kun ydes til skoler, som  

 har mindst 28 elever i alt på 1.-7. klassetrin beregnet enten som elevtallet  

 pr. 5. september året før finansåret eller som et gennemsnit af elevtallene  

 pr. 5. september året før finansåret og de to forudgående år.
Der kan dog  

 ydes tilskud til skoler fra skoleårets begyndelse svarende til det  

 gennemsnitlige tilskud pr. årselev, der er fastsat på finansloven, jf. § 10,  

 stk. 3 og 4, og § 11, stk. 5, hvis antallet af elever pr. 5. september er  

 mindst 28 i alt på 1-7. klassetrin.
En nyoprettet skole skal i det første  

 skoleår pr. 5. september have mindst 12 elever og i det andet skoleår pr. 5.  

 september mindst 20 elever, jf. dog § 13, stk. 2, om kostafdelinger.  

 Undervisningsministeren kan fravige elevtalskravene i særlige tilfælde.
 14. I § 22 ændres »eller en privat gymnasieskole«  

 til: », en privat gymnasieskole eller et privat hf-kursus«.
 § 22. Undervisningsministeren kan fastsætte særlige regler om  

 tilskud til institutioner, som består både af en fri grundskoler og en fri  

 kostskole eller en privat gymnasieskole.
 15. I § 26, stk. 1 , indsættes som 2. pkt. :
 »Kommunens bidrag vedrører skoleåret, der slutter i  

 finansåret.«.
 § 26. Til almindelig undervisning betaler bopælskommunen bidrag  

 til staten for de elever, der indgår i opgørelsen over antallet af årselever  

 efter § 10.
 16. I § 33 ændres »§§ 5 og 7« til: »§§ 5, 7,  

 og 9 a«, og », § 37, stk. 1, 3, 4 og 5, og § 43« ændres til:  

 »og § 37, stk. 4 og 5,».
 § 33. Bestemmelserne i §§ 5 og 7, kapitel 4 bortset fra  

 bestemmelserne i § 17 om tilskud til befordringsudgifter og § 23, kapitlerne  

 5 og 6 bortset fra § 31, kapitel 6 a, § 37, stk. 1, 3, 4 og 5, og § 43 gælder  

 ikke for skoler, som ikke modtager statstilskud efter denne lov.
 17. I § 37, stk. 1, 1. pkt., udgår: », og som skal  

 indgå i tilskudsberegningen efter kapitel 4 og bidragsopkrævningen efter  

 kapitel 6«.
 § 37. Skolerne skal hvert år sende elevernes bopælskommuner en  

 fortegnelse over alle børn fra kommunen, som pr. 5. september er tilmeldt  

 skolen, samt over de elever, der samtidig er tilmeldt en skolefritidsordning  

 ved skolerne, og som skal indgå i tilskudsberegningen efter kapitel 4 og  

 bidragsopkrævningen efter kapitel 6. Fortegnelsen skal indeholde oplysning om  

 elevernes personnumre og om, hvorvidt eleverne er undervisningspligtige.
 18. I § 37, stk. 4, ændres »Frie Grundskolers  

 Fællesråd« til: »de i § 17, stk. 3, nævnte fordelingsudvalg«.
 Stk. 4. Undervisningsministeren indkalder oplysninger fra skolerne  

 til brug for fastlæggelsen af tilskud, der attesteres af skolens revisor, og  

 kan pålægge skolerne og den i § 11, stk. 1, nævnte vikarkasse, Frie  

 Grundskolers Fællesråd og Deutscher Schul- und Sprachverein fur Nordschleswig  

 at indsende statistiske oplysninger og oplysninger vedrørende økonomiske  

 forhold, herunder regnskaber, husleje- og ejendomsaftaler.
 19. I § 37, stk. 4, indsættes som 2. pkt. :
 »Undervisningsministeren kan fastsætte regler om tidsfrister for  

 indsendelse af oplysninger til brug for fastlæggelse af tilskud.«.
 20. I § 37, stk. 5, ændres »Frie Grundskolers  

 Fællesråd« til: »fællesadministrationen for den i § 11, stk. 1,  

 nævnte vikarkasse og de i § 17, stk. 3, nævnte fordelingsudvalg«.
 Stk. 5. Undervisningsministeren kan bestemme, at skolernes  

 regnskaber, skal indsendes til Frie Grundskolers Fællesråd.
 21. § 42, stk. 3 og 4, og § 43 ophæves.
 Stk. 3. Undervisningsministeren kan fastsætte regler om tilskud  

 til udgifter til renter af lån i skolens bygninger, husleje, skatter,  

 afgifter og særlige vedligeholdelsesarbejder samt om ydelse af statslån for  

 perioden 1. januar 1992, og indtil § 12 træder i kraft, jf. stk. 2.
 Stk. 4. Ministeren kan fastsætte en frist for godkendelse af  

 udgifter til renter af lån i skolens bygninger, husleje, skatter , afgifter  

 og særlige vedligeholdelsesarbejder, der skal indgå i fastlæggelsen af  

 afviklingstilskud efter § 12, stk. 2.
 § 43. Undervisningsministeren kan fastsætte regler om tildeling af  

 overgangstilskud i maksimalt fire finansår regnet fra 1. januar 1992 til  

 skoler, hvor tildelingen af driftstilskud i henhold til § 11 er reduceret  

 væsentligt i forhold til tildelingen efter de regler, der gælder i 1991.
 Stk. 2. tilskuddene i henhold til stk. 1 afsættes af skolernes  

 generelle driftstilskud efter § 10.
§ 2 1. I § 20, stk. 1, nr. 1, indsættes efter  

 »vikar«: », og § 24 a« § 20. Tilskud skal anvendes til virksomhed omfattet af denne  

 lov..... Skolen disponerer i øvrigt frit ved anvendelsen af følgende tilskud  

 under eet, idet formålene med dem forudsættes opfyldt:
 1) Driftstilskud i henhold til § 24, herunder tilskud til vikar.
 2) Bygningstilskud i henhold til § 25.
 3) Tilskud til undervisning af svært handicappede elever i henhold til §  

 26.
 4) Tilskud til specialundervisning i henhold til § 27.
 2. I § 20 indsættes efter stk. 1 som nyt stykke:
 » Stk. 2. En institution, der består både af en fri kostskole  

 og en fri grundskole, et privat gymnasium eller et privat hf-kursus,  

 disponerer frit ved anvendelsen af tilskud under eet for tilskud, der er  

 nævnt i stk. 1, 3. pkt. og tilskud, der er nævnt i henholdsvis § 18, stk. 1,  

 2. pkt., i lov om friskoler og private grundskoler m. v., § 18 h, stk. 1, 2.  

 pkt., i lov om gymnasiet m.v. og § 30 i, stk. 1, 2. pkt., i lov om kursus til  

 højere forberedelseseksamen og om studieforberedende enkeltfagsundervisning  

 for voksne m.v.«.
 Stk. 2-4 bliver herefter stk. 3-5.
 3. I § 23, stk. 2, ændres »(takstbeløb)» til:  

 »(takst 1)».
§ 23. Staten yder driftstilskud ud fra antal årselever, jf. § 14.  

 For skoler, der har været i virksomhed i hele det skoleår, der slutter året  

 før finansåret, anvendes gennemsnit af årselevtallet i det skoleår, der  

 slutter i finansåret, og skoleåret før.
Skolens årselevtal er summen af  

 elever i hver undervisningsuge i skoleåret divideret med 40. For øvrige  

 skoler, anvendes finansårets årselevtal.
For disse skoler er årselevtallet  

 summen af elever i hver undervisningsuge i finansåret divideret med 40.
 Stk. 2. Det gennemsnitlige tilskud pr. årselev (takstbeløb)  

 fastsættes for hver skoleform på de årlige finanslove.
 4. I § 24, stk. 1, 1. pkt., og stk. 3, 1. pkt.,  

 indsættes efter »driftstilskud«: »efter § 23«.
§ 24. Af bevillingen til driftstilskud kan der for hver skoleform  

 på de årlige finanslove eventuelt afsætttes et særligt tilskud til skolerne  

 som kompensation for forstanderes, viceforstanderes oglæreres fravær på grund  

 af længerevarende sygdom, graviditet, barsel, adoption, organisationsarbejde  

 og kursusdeltagelse.
Det særlige tilskud kan endvidere anvendes til udgifter  

 til seniorordninger, herunder frivillig fratræden, og til efterindtægt ved en  

 forstanders, viceforstanders eller lærers død.
Stk. 2. Undervisningsministeren fordeler tilskud omfattet af stk.  

 1 til skolerne efter ansøgning.
Undervisningsministeren kan fastsætte nærmere  

 regler om fordelingen og kan efter drøftelse med skoleformernes foreninger  

 fastsætte regler om, at tilskuddet, jf. stk. 1, fordeles af en vikarkasse,  

 hvis vedtægter godkendes af ministeren.
Stk. 3. Bevillingen til driftstilskud med fradrag af særlige  

 bevillinger, jf. stk. 1, opdeles i en skoletilskudspulje og en  

 taxametertilskudspulje.
Fordelingen mellem de 2 puljer fastsættes på de  

 årlige finanslove.
Stk. 4. Skoletilskudspuljen fordeles med samme beløb til hver  

 skole.
Beløbet nedsættes dog til skoler, hvis årselevtal er lavere end kravet  

 til mindste årselevtal, jf. § 14, stk. 1, 1. pkt.
Ministeren fastsætter  

 regler om, at der i en overgangsperiode af puljen til skoletilskud forlods  

 ydes en procentdel af arealtilskud samt tilskud til ejendomsskatter og  

 tilsvarende offentlige afgifter vedrørende skolens faste ejendomme ydet i  

 henhold til den tidligere støttelovgivning.
Ministeren kan fastsætte regler  

 om, at skoletilskuddet nedsættes eller bortfalder for skoler med særlig store  

 indtægter fra virksomhed, der ikke er omfattet af denne lov, samt om  

 nedsættelse for elever, der ikke bor på skolen, jf. § 6.
Stk. 5. Til skoler, der har været i virksomhed i hele det skoleår,  

 der slutter året før finansåret, ydes taxametertilskud ud fra antallet af  

 årselever og lærernes fordeling på skalatrin (lærerlønfaktoren) i dette  

 skoleår.
Til øvrige skoler fordeles puljen ud fra antallet af årselever i  

 finansåret og den gennemsnitlige lærerlønfaktor for skoleformen.
Ministeren  

 fastsætter nærmere regler om fordelingen, herunder om lærerlønfaktorens  

 opgørelse og vægt, og kan fastsætte regler om mindste antal faste lærere pr.  

 årselev.
Stk. 6. For skoler, der har været i virksomhed i hele det skoleår,  

 der slutter året før finansåret, reguleres taxametertilskuddet med halvdelen  

 af takstbeløbet gange forskellen i årselevtal mellem det skoleår, der slutter  

 i finansåret, og skoleåret før.
For øvrige skoler reguleres tilskuddet med  

 hele takstbeløbet gange forskellen mellem det forventede og opnåede  

 årselevtal i finansåret.
 Stk. 7. Til skoler, der ved fordelingen af skoletilskud, jf. stk.  

 4, ikke er godkendt til at begynde virksomhed i løbet af finansåret,  

 fastsættes tilskud ud fra antal årselever og takstbeløbet, jf. § 23, stk. 2.  

 Til skoler, der ved fordelingen er godkendt til at begynde virksomhed i løbet  

 af finansåret, afsættes et forholdsmæssigt skoletilskud samt et  

 taxametertilskud.
 5. I § 24, stk. 5, 1. pkt. , ændres »ydes« til:  

 »fordeles«.
 6. I § 24, stk. 6, 1. og 2. pkt., og i stk. 7, 1.  

 pkt., ændres »takstbeløbet« til: »takst 1«.
 7. Efter § 24 og før underoverskriften  

Bygningstilskud indsættes:
» § 24 a.
Ud over det i § 23 nævnte driftstilskud yder staten  

 til folkehøjskoler et tilskud ud fra antallet af årselever gange en takst,  

 der fastsættes på finansloven (takst 2). Årselevtallet beregnes efter  

 bestemmelserne i § 23, stk. 1, dog indgår elever på kurser under 2 ugers  

 varighed ikke i beregningen.
Stk. 2. For folkehøjskoler, der har været i virksomhed i hele det  

 skoleår, der slutter i året før finansåret, udbetales forskud ud fra  

 årselevtallet i dette skoleår.
Forskuddet reguleres med halvdelen af takst 2  

 gange forskellen i årselevtallet mellem det skoleår, der slutter i  

 finansåret, og skoleåret før.
Stk. 3. Til andre folkehøjskoler end de, der er nævnt i stk. 2,  

 udbetales forskud ud fra det forventede årselevtal.
Forskuddet reguleres med  

 hele takst 2 gange forskellen mellem det forventede og opnåede  

 årselevtal.«.
 8. I § 51, stk. 3 , ændres »nr. 2« til: »nr.  

 3«.
 Stk. 3. Bestemmelsen i § 10, stk. 1, nr. 2, gælder ikke for  

 skoler, som ved lovens ikrafttræden er godkendt uden skolekreds eller  

 repræsentantskab.
§ 3 1. I § 6, stk. 3, indsættes efter »nævnt i stk.  

 1«: , jf. dog stk. 4'.
 Stk. 3. Bestemmelserne i § 3, stk. 2, og § 4, stk. 2, om retten  

 til at afholde folkeskolens afsluttende prøver og § 13 om tilsyn m.v. i den i  

 stk. 1 nævnte lov finder efter den 31. december 1996 ikke anvendelse på de  

 skoler, der er nævnt i stk. 1. Undervisningsministeriet kan dog fortsat  

 indhente statistiske oplysninger og oplysninger om økonomiske forhold og  

 regnskaber fra de nævnte skoler for perioden indtil den 1. januar 1997.
 2. I § 6 indsættes som stk. 4 :
» Stk. 4. På de efterskoler, der er nævnt i stk. 1, fører den  

 stedlige kommunalbestyrelse dog tilsyn med, at elever i den  

 undervisningspligtige alder får en undervisning, der står mål med, hvad der  

 almindeligvis kræves i folkeskolen.
Kommunalbestyrelsen kan indhente alle  

 oplysninger, der er nødvendige for tilsynet, fra skolen.
Skønner  

 kommunalbestyrelsen, at standpunktet ikke står mål med, hvad der  

 almindeligvis opnås i folkeskolen, fastsættes en frist på mindst 3 måneder  

 til forbedring af forholdene.
Finder kommunalbestyrelsen stadig  

 undervisningen mangelfuld, indberettes det til kommunalbestyrelserne i  

 elevernes eventuelle øvrige bopælskommuner.
Kommunalbestyrelsen underretter  

 Undervisningsministeriet herom.«.
§ 4 Stk. 1. Loven træder i kraft den 1. august 1998, jf. dog stk. 2 og  

 3.
 Stk. 2. § 3 træder i kraft dagen efter bekendtgørelsen i  

 Lovtidende.
 Stk. 3. § 2, nr. 1 og 3-7, har først virkning for beregning og  

 regulering af tilskud fra og med finansåret 1999.
Efter 2. behandling den 9. juni 1998 § 1 I lov om friskoler og private grundskoler m.v., jf. lovbekendtgørelse nr.  

 62 af 23. januar 1997, foretages følgende ændringer:
 1. I § 2 indsættes efter stk. 2 som nyt stykke:
»Stk. 3. Undervisningssproget i en fri grundskole er dansk.
I  

 de tyske mindretalsskoler er undervisningssproget dog tysk.  

 Undervisningsministeren kan i særlige tilfælde godkende, at  

 undervisningssproget er et andet end dansk.« Stk. 3 bliver herefter stk. 4.
 2. I § 5, stk. 3, indsættes efter », og skoler,  

 der«: »modtog tilskud i 1996, men«.
 3. I § 8, stk. 1, udgår »for skoler, som ønsker  

 tilskud efter denne lov, tillige« .
 4. § 9, stk. 2, 3. pkt., affattes således:
»Skolen skal orientere kommunalbestyrelsen og  

 Undervisningsministeriet om, hvem der er valgt til at føre tilsyn.« 5. § 9, stk. 4, affattes således:
»Stk. 4. Den tilsynsførende, herunder kommunalbestyrelsen,  

 afgiver hvert år en erklæring til forældrekredsen og skolens bestyrelse om  

 elevernes standpunkt i de fag, der er nævnt i stk. 2. Skønner den  

 tilsynsførende, at standpunktet ikke står mål med, hvad der almindeligvis  

 opnås i folkeskolen, fastsættes en frist på mindst 3 måneder til forbedring  

 af forholdene.
Finder den tilsynsførende stadig undervisningen mangelfuld,  

 indberettes det efter høring af forældrekredsen og skolens bestyrelse til  

 kommunalbestyrelserne i elevernes bopælskommuner.«.
 6. I § 9, stk. 5, indsættes som 2. pkt.:
»Undervisningsministeren kan beslutte, at kommunalbestyrelsen i  

 skolekommunen skal føre dette tilsyn.« 7. I § 9 indsættes som stk. 6:
»Stk. 6. Skolen skal til tilsynet efter stk. 2, 3 og 5 på  

 begæring udlevere de oplysninger, som har betydning for tilsynets  

 udførelse.« 8. Efter § 9 indsættes i kapitel 3:
» § 9 a.
En fri grundskole med kostafdeling, jf. § 2, stk. 4,  

 kan anmode undervisningsministeren om, at denne fører tilsyn med  

 kostafdelingen.« 9. I § 18, stk. 1, nr. 4, ændres »og« til:  

 »,».
 10 . I § 18, stk. 1, indsættes efter nr. 4 som nyt nummer:
 »5) tilskud til skolefritidsordning i henhold til § 15, og«.
 Nr. 5 bliver herefter nr. 6.
 11 . I § 18 indsættes efter stk. 1 som nyt stykke :
»Stk. 2. En institution, der består både af en fri grundskole  

 og en fri kostskole, et privat gymnasium eller et privat hf-kursus,  

 disponerer frit ved anvendelsen af tilskud under eet for tilskud, der er  

 nævnt i stk. 1, 2. pkt., og tilskud, der er nævnt i henholdsvis § 20, stk. 1,  

 3. pkt., i lov om folkehøjskoler, efterskoler, husholdningsskoler og  

 håndarbejdsskoler, § 18 h, stk. 1, 2. pkt., i lov om gymnasiet m.v. og § 30  

 i, stk. 1, 2. pkt., i lov om kursus til højere forberedelseseksamen og om  

 studieforberedende enkeltfagsundervisning for voksne m.v.« Stk. 2-5 bliver herefter stk. 3-6.
 12. I § 18, stk. 3, der bliver stk. 4, ændres »stk.  

 2« til: »stk. 3«.
 13. I § 19, stk 1, indsættes efter 2. pkt.:
»For skoler med kostafdeling, jf. § 2, stk. 4, gælder betingelserne i  

 1. og 2. pkt. dog for 1.-9. klassetrin.« 14 . I § 22 ændres »eller en privat  

 gymnasieskole« til: », en privat gymnasieskole eller et privat  

 hf-kursus«.
 15. § 26, stk. 1, affattes således:
»Til almindelig undervisning betaler bopælskommunen bidrag til staten  

 for det skoleår, der slutter i finansåret, ud fra antallet af elever pr. 5.  

 september i året før finansåret.« 16. I § 33 ændres »§§ 5 og 7« til: »§§ 5, 7,  

 og 9 a«, og », § 37, stk. 1, 3, 4 og 5, og § 43« ændres til:  

 »og § 37, stk. 4 og 5,».
 17. I § 37, stk. 1, 1. pkt., udgår », og som skal  

 indgå i tilskudsberegningen efter kapitel 4 og bidragsopkrævningen efter  

 kapitel 6«.
 18. § 37, stk. 4, affattes således:
»Stk. 4. Undervisningsministeren indkalder oplysninger fra  

 skolerne til brug for fastlæggelsen af tilskud, der attesteres af skolens  

 revisor, og kan fastsætte regler om tidsfrister for indsendelse af disse  

 oplysninger.
Undervisningsministeren kan pålægge skolerne, den vikarkasse,  

 der er nævnt i § 11, stk. 1, de fordelingsudvalg, der er nævnt i § 17, stk.  

 3, og Deutscher Schul- und Sprachverein fur Nordschleswig at indsende  

 statistiske oplysninger om økonomiske forhold, herunder regnskaber, husleje-  

 og ejendomsaftaler.« 19. § 37, stk. 5, affattes således:
»Stk. 5. Undervisningsministeren kan bestemme, at skolernes  

 regnskab skal indsendes til fællessekretariatet bl.a. for den vikarkasse, der  

 er nævnt i § 11, stk. 1, og de fordelingsudvalg, der er nævnt i § 17, stk.  

 3.« 20. § 42, stk. 3 og 4, og § 43 ophæves.
§ 2 I lov om folkehøjskoler, efterskoler, husholdningsskoler og  

 håndarbejdsskoler, jf. lovbekendtgørelse nr. 569 af 20. juni 1996, som ændret  

 ved lov nr. 1116 af 29. december 1997, foretages følgende ændringer:
 1. I § 20, stk. 1, nr. 1, indsættes efter  

 »vikar«: », og § 24 a«.
 2. I § 20 indsættes efter stk. 1 som nyt stykke:
»Stk. 2. En institution, der består både af en fri kostskole  

 og en fri grundskole, et privat gymnasium eller et privat hf-kursus,  

 disponerer frit ved anvendelsen af tilskud under eet for tilskud, der er  

 nævnt i stk. 1, 3. pkt., og tilskud, der er nævnt i henholdsvis § 18, stk. 1,  

 2. pkt., i lov om friskoler og private grundskoler m. v., § 18 h, stk. 1, 2.  

 pkt., i lov om gymnasiet m.v. og § 30 i, stk. 1, 2. pkt., i lov om kursus til  

 højere forberedelseseksamen og om studieforberedende enkeltfagsundervisning  

 for voksne m.v.« Stk. 2-4 bliver herefter stk. 3-5.
 3. I § 23, stk. 2, ændres »(takstbeløb)» til:  

 »(takst 1)».
 4. I § 24, stk. 1, 1. pkt., og stk. 3, 1. pkt.,  

 indsættes efter »driftstilskud«: »efter § 23«.
 5. I § 24, stk. 5, 1. pkt., ændres »ydes« til:  

 »fordeles«.
 6. I § 24, stk. 6, 1. og 2. pkt., og i stk. 7, 1.  

 pkt., ændres »takstbeløbet« til: »takst 1«.
 7. Efter § 24 og før underoverskriften Bygningstilskud  

 indsættes:
»§ 24 a.
Ud over det i § 23 nævnte driftstilskud yder staten  

 til folkehøjskoler et tilskud ud fra antallet af årselever gange en takst,  

 der fastsættes på finansloven (takst 2). Årselevtallet beregnes efter  

 bestemmelserne i § 23, stk. 1, dog indgår elever på kurser under 2 ugers  

 varighed ikke i beregningen.
Stk. 2. For folkehøjskoler, der har været i virksomhed i hele det  

 skoleår, der slutter i året før finansåret, udbetales forskud ud fra  

 årselevtallet i dette skoleår.
Forskuddet reguleres med halvdelen af takst 2  

 gange forskellen i årselevtallet mellem det skoleår, der slutter i  

 finansåret, og skoleåret før.
Stk. 3. Til andre folkehøjskoler end de, der er nævnt i stk. 2,  

 udbetales forskud ud fra det forventede årselevtal.
Forskuddet reguleres med  

 hele takst 2 gange forskellen mellem det forventede og opnåede  

 årselevtal.« 8. I § 51, stk. 3, ændres »nr. 2« til: »nr.  

 3«.
§ 3 I lov nr. 506 af 12. juni 1996 om ændring af lov om folkehøjskoler,  

 efterskoler, husholdningsskoler og håndarbejdsskoler, lov om friskoler og  

 private grundskoler m.v., lov om gymnasiet m.v. og lov om kursus til højere  

 forberedelseseksamen og om studieforberedende enkeltfagsundervisning for  

 voksne m.v. (Godkendelse, tilskud og bestemmelser om visse skoler), foretages  

 følgende ændringer:
 1. I § 6, stk. 3, indsættes efter »nævnt i stk.  

 1«: », jf. dog stk. 4«.
 2. I § 6 indsættes som stk. 4:
»Stk. 4. På de efterskoler, der er nævnt i stk. 1, fører den  

 stedlige kommunalbestyrelse dog tilsyn med, at elever i den  

 undervisningspligtige alder får en undervisning, der står mål med, hvad der  

 almindeligvis kræves i folkeskolen.
Kommunalbestyrelsen kan indhente alle  

 oplysninger, der er nødvendige for tilsynet, fra skolen.
Skønner  

 kommunalbestyrelsen, at standpunktet ikke står mål med, hvad der  

 almindeligvis opnås i folkeskolen, fastsættes en frist på mindst 3 måneder  

 til forbedring af forholdene.
Finder kommunalbestyrelsen stadig  

 undervisningen mangelfuld, indberettes det til kommunalbestyrelserne i  

 elevernes eventuelle øvrige bopælskommuner.
Kommunalbestyrelsen underretter  

 Undervisningsministeriet herom.« § 4 Stk. 1. Loven træder i kraft den 1. august 1998, jf. dog stk. 2 og  

 3.
 Stk. 2. § 3 træder i kraft dagen efter bekendtgørelsen i  

 Lovtidende.
 Stk. 3. § 2, nr. 1 og 3-7, har først virkning for beregning og  

 regulering af tilskud fra og med finansåret 1999.
