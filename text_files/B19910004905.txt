 I henhold til § 4, § 5, stk. 1, 3 og 4 og § 12, stk. 2 i lov om regulering  

 af fiskeriet jf. lovbekendtgørelse nr. 806 af 2. december 1986 samt § 1, stk.  

 1-2 og § 6, stk. 4 i lov om administration af Det Europæiske Økonomiske  

 Fællesskabs forordninger om etablering af en fælles strukturpolitik for  

 fiskerisektoren og om den fælles markedsordning for fiskerivarer m.v., jf.  

 lovbekendtgørelse nr. 661 af 25. september 1986, og § 27, § 28, § 38, § 39, §  

 40 og § 42 i lov nr. 306 af 4. juni 1986 om saltvandsfiskeri, og under hensyn  

 til anvendelse af Det Europæiske Økonomiske Fællesskabs forordninger om  

 regulering af fiskeriet fastsættes:
 § 1.  Fartøjer med en længde over alt på mere end 10  

 meter, hvis landede mængde af torsk og kuller fra Nordsøen i perioden 1.  

 januar 1989 til 30. juni 1990 oversteg 100 tons og 40% i vægt af deres  

 samlede landinger, skal ved fiskeri efter torsk og kuller i Nordsøen med  

 garnredskaber, trawl og snurrevod anvende redskaber med en  

 mindstemaskestørrelse på 110 mm.
 Stk. 2.  For trawl- og snurrevodsredskaber gælder det i  

 stk. 1 nævnte mindstemaskemål for fangstposen.
 Stk. 3.  Fartøjsejere, hvis fartøjer, på grundlag af  

 Fiskeriministeriets landingsregistreringer, er omfattet af regelen i stk. 1,  

 vil få meddelelse herom fra Fiskeriministeriet.
 § 2.  Under fiskeriet og indtil hele fangsten er  

 landet, må der ikke ombord medbringes redskaber med en maskestørrelse, der er  

 mindre end beskrevet i § 1.
 § 3.  Fartøjer, der i en kalendermåned ikke deltager i  

 fiskeri efter torsk eller kuller i Nordsøen i 8 på hinanden følgende dage, er  

 i den pågældende måned ikke omfattet af reglen om maskemål i § 1.
 Stk. 2.  Anmeldelse af datoerne for de 8 dage, der er  

 nævnt i stk. 1, skal ske til fiskerikontrollen efter reglerne i bilag 1.  

 Datoerne indføres i fartøjets logbog.
 § 4.  For fiskeriet iøvrigt gælder  

 fiskerilovgivningen, herunder lov om regulering af fiskerierne, forskrifter  

 udstedt i henhold hertil og regler for fiskeriet som følge af Danmarks  

 medlemsskab af De Europæiske Økonomiske Fællesskaber.
 § 5.  Overtrædelse af §§ 1, 2 og 3 straffes med bøde.
 § 6.  Bekendtgørelsen træder i kraft den 1. februar  

 1991.
Fiskeriministeriet, den 28. januar 1991 KENT KIRK /Birgit Bolgann Bilag 1 Anmeldelse af dage hvor fartøjet ikke fisker efter torsk eller kuller  

 i Nordsøen 1. Anmeldelse til fiskerikontrollen skal indeholde  

 følgende oplysninger:
 2. Anmeldelse skal gives til det fiskeriinspektorat,  

 inden for hvilket fartøjet er hjemmehørende.
 Anmeldelse skal gives af fartøjsføreren mundtligt, telefonisk eller  

 skriftligt hverdage kl. 08.00-16.00, med mindre der er truffet anden aftale  

 mellem vedkommende fiskeriinspektorat og de enkelte fiskeriforeninger.
 3. Anmeldelsen skal ske senest 2 timer efter ankomst  

 fra seneste fangstrejse.
