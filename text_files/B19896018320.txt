 I medfør af § 2, stk. 5, § 7, § 11, stk. 2, § 12, stk. 2 og § 28 i lov om  

 skibes sikkerhed m.v., jf. lovbekendtgørelse nr. 584 af 29. september 1988,  

 efter bemyndigelse i bekendtgørelse nr. 570 af 26. september 1988 og efter  

 forhandling med miljøministeren fastsættes:
 1.1. Som et alternativ til bestemmelserne i The International Maritime  

 Dangerous Goods Code (IMDG-koden) kan transport af farligt gods i dansk  

 indenrigsfart samt i østersøområdet (farvandet syd for linien Skagen -  

 Lysekil) med ro/ro-skibe foretages efter bestemmelserne i Memorandum om  

 godstransport af farligt gods medro/ro-skibe i østersøområdet, revideret i  

 Visby den 18.-20. september 1989.
 1.2. Bestemmelserne omfatter ikke overførsel af farligt gods på ruten  

 Warnemünde - Gedser, alternativt Rødbyhavn.
2. Det i pkt. 1.1 nævnte memorandum udgives som en  

 særlig publikation, som på titelbladet er mærket »Memorandum om  

 transport af farligt gods med ro/ro-skibe i østersøområdet, 4. udgave,  

 1990« og har bognummer ISBN 87-7454-186-2. Publikationen forhandles af  

 Iver C.
Weilbach & Co.
A/S, Toldbodgade 35, 1253 København K, tlf. 33 13  

 59 27.
 3. Overtrædelse af §§ 5-9 i det i punkt 1.1 nævnte  

 memorandum straffes med bøde eller hæfte.
 4.1. Forskriften træder i kraft den 1. januar 1990.
 4.2. Teknisk forskrift nr. 3 af 13. marts 1989 om transport af farligt  

 gods i østersøområdet og Kattegat ophæves.
 4.3. For gods, der er pakket, stuvet, deklareret og mærket efter det  

 hidtil gældende memorandum og afsendt inden den 1. januar 1990, gælder de  

 hidtil gældende regler.
 Søfartsstyrelsen, den 10. november 1989.
