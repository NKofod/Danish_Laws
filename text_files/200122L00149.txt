Fremsat den 28. februar 2002 af  

 beskæftigelsesministeren (Claus Hjort Frederiksen) Forslag til Lov om ændring af lov om  

 arbejdsmiljø (Ændring af regler om sikkerhedsorganisation,  

 aftalemodel i forhold til mobning, herunder seksuel chikane, ophævelse  

 af gebyrbelagt tilsyn, begrænsning i Arbejdstilsynets adgang til en  

 privat bolig m.v.) § 1 I lov om arbejdsmiljø, jf. lovbekendtgørelse nr. 784 af 11.  

 oktober 1999, som ændret ved lov nr. 331 af 16. maj 2001, foretages  

 følgende ændringer:
 1. I § 5 ændres »1-4 ansatte« til: »1-9  

 ansatte«.
 2. I § 6, stk. 1, ændres »5 ansatte« til:  

 »10 ansatte«.
 3. I § 72 indsættes som stk. 2:
 »Stk. 2. Beskæftigelsesministeren kan fastsætte  

 regler om, at Arbejdstilsynet ikke har til opgave at påse overholdelsen  

 af regler om risiko for fysisk eller psykisk helbredsforringelse som  

 følge af mobning, herunder seksuel chikane, der udstedes i  

 medfør af § 39, stk. 1, når en tilsvarende  

 forpligtelse er dækket af en kollektiv overenskomst, hvor  

 aftaleparterne er landsdækkende organisationer, eller Københavns  

 Kommune, Frederiksberg Kommune, Hovedstadens Sygehusfællesskab på  

 den ene side og en landsdækkende lønmodtagerorganisation  

 på den anden side, med mindre den faglige aftalepart ikke agter at  

 rejse sagen«.
 4. § 74, stk. 4-6 ophæves.
 5. I § 76, stk. 2, indsættes efter »private  

 arbejdssteder«: », jf. dog stk. 3,«.
 6. I § 76 indsættes efter stk. 2 som nyt  

 stykke:
»Stk. 3. Stk. 2 finder ikke anvendelse ved  

 Arbejdstilsynets kontrol med arbejde af ikke-erhvervsmæssig karakter,  

 der udføres af en person på eller i dennes private bolig,  

 fritidsbolig, grund i tilknytning hertil, køretøj,  

 fritidsfartøj eller andre løsøregenstande  

 tilhørende husstanden.
Beskæftigelsesministeren kan dog  

 fastsætte, at Arbejdstilsynet fortsat kan føre kontrol og tilsyn  

 med elevatorer og andet løfteudstyr samt trykbærende udstyr uden  

 retskendelse.
 Stk. 3 bliver herefter stk. 4.
§ 2 Stk. 1. § 1, nr. 1-3 og 5 og 6, træder i kraft den  

 1. juli 2002.
 Stk. 2. § 1, nr. 4, træder i kraft den 1. januar  

 2003.
Bemærkninger til lovforslaget Almindelige bemærkninger Lovbekendtgørelse nr. 784 af 11. oktober 1999 af  

 lov om arbejdsmiljø er senest ændret ved lov nr. 331 af 16. maj  

 2001.
1. Forslagets indhold Lovforslaget består af følgende  

 dele:
en ændring af grænsen for, hvornår en virksomhed  

 har pligt til at organisere sikkerheds- og sundhedsarbejdet formelt i  

 virksomheden, (fra 5 til 10 ansatte), en aftalemodel i forhold til mobning, herunder seksuel chikane, en ophævelse af hjemlen til gennemførelse af gebyrbelagt  

 tilsyn i arbejdsmiljømæssigt særligt belastede  

 brancher, en begrænsning af Arbejdstilsynets beføjelser ved privat  

 bolig m.v.
2. Virksomhedernes organisering af sikkerheds- og sundhedsarbejdet Indledning Med lovforslaget ændres grænsen for,  

 hvornår en virksomhed har pligt til at organisere sikkerheds- og  

 sundhedsarbejdet formelt i virksomheden, således at den  

 nugældende grænse på 5 ansatte ændres til en  

 grænse på 10 ansatte.
Gældende ret Før 1998 var grænsen for krav om etablering  

 af sikkerhedsorganisation på 10 ansatte.
Ved lov nr. 379 af 10. juni  

 1997 blev grænsen sat ned fra 10 ansatte til 5 ansatte, idet der var et  

 politisk ønske om en mere formel organisering af sikkerheds- og  

 sundhedsarbejdet i de mindre virksomheder.
Forslagets indhold og overvejelser Regeringen ønsker at lette små virksomheder  

 administrativt og økonomisk ved at fjerne pligten til at organisere  

 sikkerheds- og sundhedsarbejdet for virksomheder med under 10 ansatte.
 Regeringen finder, at der på disse  

 virksomheder ikke er  

 et behov for en formel sikkerhedsorganisation under hensyn til, at der  

 normalt er en personlig kontakt og et tæt samarbejde mellem de ansatte  

 og ledelsen omkring arbejdsforhold m.v. på alle områder, herunder  

 også arbejdet med arbejdsmiljø. Der er efter det  

 tilkendegivne   

 således ikke på samme måde som på større  

 virksomheder behov for en formel ramme for samarbejdet med regler om valg af  

 sikkerhedsrepræsentant, afholdelse af møder og uddannelse til  

 sikkerhedsorganisationens medlemmer.
For så vidt angår virksomheder med op til 9  

 ansatte skal arbejdsgiveren sørge for, at samarbejdet om sikkerhed og  

 sundhed kan finde sted.
Dette følger af den generelle pligt i  

 arbejdsmiljølovens § 19. Samarbejdet udføres på  

 disse virksomheder ved personlig kontakt mellem arbejdsgiveren, eventuelle  

 arbejdsledere og de øvrige ansatte om alle sikkerheds- og  

 sundhedsspørgsmål i henhold til  

 arbejdsmiljølovgivningen.
 Beskæftigelsesministeren kan i henhold til  

 arbejdsmiljølovens § 5, 2. punktum, dog fortsat give regler om  

 opbygning af en sikkerhedsorganisation, hvor dette findes særligt  

 påkrævet.
 Denne bemyndigelse har siden 1970 erne været  

 benyttet til at fastsætte særlige regler for organiseringen af  

 sikkerheds- og sundhedsarbejdet ved havnearbejde i form af arbejde med  

 lastning og losning, hvor organisering skal ske, uanset antallet af ansatte,  

 og ved arbejde, der helt eller delvist udføres på midlertidige  

 eller skiftende arbejdssteder uden for virksomhedens faste arbejdssted,  

 herunder bygge- og anlægsarbejde, hvor organiseringen skal ske,  

 når en arbejdsgiver har 5 eller flere beskæftigede på  

 udearbejdsstedet, og arbejdet foregår i en periode af en vis  

 varighed.
 Baggrunden for organiseringsreglerne vedrørende  

 havnearbejde og arbejde på midlertidige eller skiftende arbejdssteder,  

 herunder bygge- og anlægsarbejde, skal søges i  

 arbejdsmiljøforholdenes særlige karakter, herunder navnlig det  

 forhold, at de  

 ansatte på en virksomhed i kortere eller længere perioder  

 arbejder uden for virksomhedens bedriftsområde . Reglerne forudsættes derfor  

 opretholdt uanset de foreslåede ændringer.
Der findes således administrativ mulighed for, at  

 beskæftigelsesministeren kan fastsætte særlige regler for  

 andre områder, hvor særlige arbejdsmiljømæssige  

 forhold taler for det.
Dette kan eventuelt ske efter forhandling med  

 arbejdsmarkedets parter.
3. Aftalemodel i forhold til mobning, herunder seksuel chikane Indledning Lovforslaget har til formål at give  

 beskæftigelsesministeren hjemmel til at fastsætte regler om, at  

 Arbejdstilsynet ikke skal påse overholdelsen af regler om risiko for  

 fysisk eller psykisk helbredsforringelse som følge af mobning,  

 herunder seksuel chikane, hvis der foreligger en kollektiv overenskomst, som  

 indeholder en tilsvarende forpligtelse.
Gældende ret I henhold til § 72 i arbejdsmiljøloven  

 påser Arbejdstilsynet, at loven og de forskrifter, der gives med  

 hjemmel i loven, overholdes.
Dette gælder ligeledes regulering om  

 mobning, herunder seksuel chikane, jf. bekendtgørelse nr. 867 af 13.  

 oktober 1994 om arbejdets udførelse.
Det fremgår af  

 bekendtgørelse nr. 866 af 4. oktober 2001, der er en ændring til  

 bekendtgørelsen, at det ved arbejdets udførelse skal sikres, at  

 arbejdet ikke medfører risiko for fysisk eller psykisk  

 helbredsforringelse som følge af mobning, herunder seksuel  

 chikane.
Forslagets indhold og overvejelser Forslaget giver beskæftigelsesministeren  

 bemyndigelse til at afgrænse Arbejdstilsynets tilsynskompetence i  

 forbindelse med sager om overholdelsen af reglerne om helbredsforringelse som  

 følge af mobning, herunder seksuel chikane, og i stedet give  

 arbejdsmarkedets parter mulighed for at aftale bestemmelser i en kollektiv  

 overenskomst, hvorved arbejdsmarkedets parter får øget  

 kompetence til selv at påse og behandle sager om mobning, herunder  

 seksuel chikane.
 Efter forslaget kan Arbejdstilsynets tilsynskompetence i  

 sager om mobning, herunder seksuel chikane, begrænses, hvis der  

 foreligger en kollektiv overenskomst herom, hvor aftaleparterne er  

 landsdækkende organisationer, eller Københavns Kommune,  

 Frederiksberg Kommune eller Hovedstadens Sygehusfællesskab på den  

 ene side og en landsdækkende lønmodtagerorganisation på  

 den anden side.
En kollektiv overenskomst kan både være en del  

 af de almindelige lønoverenskomster på det  

 pågældende område og en særskilt kollektiv  

 overenskomst om det her omhandlede spørgsmål.
Det er ikke i  

 strid med kravet om en overenskomst på landsdækkende niveau, hvis  

 overenskomsten angiver rammerne for, hvad der skal gælde på  

 området, men udfyldelsen af disse rammer i henhold til overenskomsten  

 sker på lokalt niveau.
 Baggrunden for forslaget skal søges i de  

 drøftelser med arbejdsmarkedets parter, der blev iværksat i  

 forbindelse med indføjelsen af en særskilt bestemmelse i  

 bekendtgørelse om arbejdets udførelse om mobning, herunder  

 seksuel chikane, hvor et flertal af Arbejdsmiljørådets medlemmer  

 indstillede, at der etableres en model, hvorefter Arbejdstilsynet ikke skal  

 påse overholdelsen af regler om mobning, herunder seksuel chikane, i  

 det omfang der foreligger en kollektiv overenskomst, som indeholder en  

 tilsvarende forpligtelse.
Forslaget er begrundet i et ønske om  

 at styrke arbejdet med at undgå mobning, herunder seksuel chikane, og  

 hermed sikre en højere grad af forebyggelse.
Videre  

 understøtter dette virksomhedernes ansvar efter  

 arbejdsmiljølovens § 1.
 Under hensyn til områdets særlige karakter  

 åbner forslaget således mulighed for, at  

 beskæftigelsesministeren får bemyndigelse til at fastsætte  

 regler om, at Arbejdstilsynet ikke har til opgave at påse overholdelsen  

 af regler om mobning, herunder seksuel chikane.
I forhold til de øvrige psykosociale risikofaktorer  

 gør det sig særligt gældende for mobning, herunder seksuel  

 chikane, at det er vanskeligt umiddelbart at relatere problemet til  

 arbejdsfunktionen, arbejdets organisering, ledelsesfunktionen,  

 interpersonelle relationer eller personlige forhold.
De forskellige forhold  

 optræder ofte samtidig i sager om mobning, herunder seksuel chikane, og  

 fænomenerne fremtræder forskelligt i forskellige brancher,  

 arbejdspladser og jobgrupper.
I modsætning hertil kan der i forbindelse  

 med øvrige psykosociale risikofaktorer i højere grad  

 afdækkes årsagssammenhænge, herunder tilknytningen til  

 arbejdsfunktionen.
Forslaget medfører, at hvis der  

 indgås Arbejdstilsynets mulighed for at påse overholdelsen  

 af regler om mobning, herunder seksuel chikane, genindtræder  

 imidlertid, såfremt en faglig organisation ikke agter at  

 iværksætte fagretlig behandling.
Arbejdstilsynet vil behandle  

 disse sager efter tilsynets almindelige retningslinier.
 En uorganiseret lønmodtager i hvis løn- og  

 ansættelsesvilkår der henvises til en kollektiv overenskomst,  

 eller en lønmodtager, hvis løn- og  

 ansættelsesvilkår ikke er reguleret af en kollektiv overenskomst,  

 vil derimod fortsat skulle rejse en sag overfor Arbejdstilsynet.
Der forudsættes udstedt en ændring til  

 bekendtgørelse om arbejdets udførelse, der udmønter  

 bemyndigelsen.
Bekendtgørelsen underkastes en revision, når  

 ændringen har virket i en rimelig tid på 3-5 år efter  

 lovændringens ikrafttræden, således at parterne har haft  

 mulighed for at implementere regulering om mobning, herunder seksuel chikane,  

 i overenskomster.
Formålet med revisionen er at vurdere effekten af  

 bekendtgørelsen, herunder om bestemmelsen om kollektive overenskomster  

 på området for mobning, herunder seksuel chikane, har virket  

 efter hensigten.
4. Ophævelse af hjemmel til gennemførelse af gebyrbelagt  

 tilsyn med virksomheder i arbejdsmiljømæssigt særligt  

 belastede brancher Indledning Forslagets overordnede sigte er at ophæve det  

 hjemmelsmæssige grundlag i arbejdsmiljølovens § 74,  

 stk. 4-6, for gennemførelsen af det gebyrbelagte tilsyn med  

 virksomheder i arbejdsmiljømæssigt særligt belastede  

 brancher, der indgik som en del af en samlet incitamentspakke på  

 arbejdsmiljøområdet som led i udmøntning af  

 finanslovsaftalen for 2001 mellem den daværende regering og SF samt  

 Enhedslisten.
 Forslaget har til formål dels at ophæve  

 bemyndigelsen til at fastsætte regler om gennemførelsen af det  

 brancherettede tilsyn med virksomheder i de arbejdsmiljømæssigt  

 særligt belastede brancher, herunder regler om udvælgelse af  

 brancher, og dels ophæve bemyndigelsen til at fastsætte regler om  

 gebyrer for tilsynsindsatsen.
 Forslaget indebærer således, at hjemlen i  

 § 74, stk. 4-6, til at fastsætte nærmere regler om, at  

 Arbejdstilsynet kan kræve gebyr for en intensiveret tilsynsindsats med  

 virksomheder i en række nærmere udvalgte brancher,  

 ophæves.
Gældende ret Bemyndigelsen i § 74, stk. 4-6, til at  

 fastsætte nærmere regler for Arbejdstilsynets  

 gennemførelse af et brancherettet tilsyn, herunder regler om gebyrer  

 samt opkrævning og indbetaling af gebyrer blev indført ved lov  

 nr. 331 af 16. maj 2001 om ændring af lov om arbejdsmiljø og lov  

 om visse havanlæg, der trådte i kraft den 1. juli 2001.
 Om rammerne og rækkevidden af  

 bemyndigelsesbestemmelserne bemærkes, at bemyndigelsen giver hjemmel  

 til at fastsætte nærmere regler for Arbejdstilsynets  

 gennemførelse af et brancherettet tilsyn med alle virksomheder i  

 arbejdsmiljømæssigt særligt belastede brancher og regler  

 om udvælgelse af brancher.
Det gebyrbelagte tilsyn skal efter bemyndigelsen  

 bestå af et grundbesøg og et eventuelt  

 opfølgningsbesøg.
I samtlige virksomheder inden for de udvalgte  

 brancher gennemføres et grundbesøg, hvor Arbejdstilsynet  

 vurderer virksomhedernes egen indsats for at forbedre arbejdsmiljøet  

 og virksomhedens materielle arbejdsmiljø.
 Udover grundbesøget skal der inden for 1-2 år  

 gennemføres opfølgningsbesøg på de virksomheder,  

 hvor Arbejdstilsynet har afgivet påbud.
Endvidere fastsættes der efter bemyndigelsen  

 nærmere regler for gebyrer, herunder opkrævning og indbetaling af  

 gebyr i forbindelse med den brancherettede tilsynsindsats.
Gebyret  

 fastsættes som en fast timetakst pr. påbegyndt tilsynstime  

 baseret på de langsigtede gennemsnitsomkostninger forbundet med  

 gennemførelsen af det brancherettede tilsyn.
 Bemyndigelsen i § 74, stk. 4-6, er  

 udmøntet i bekendtgørelse nr. 733 af 20. august 2001 om gebyr  

 for tilsyn i arbejdsmiljømæssigt særligt belastede  

 brancher, der trådte i kraft den 29. august 2001.
 Bekendtgørelsen, der udgør det  

 administrative grundlag for gebyrordningen i perioden 2001-2005,  

 fastsætter, at virksomheder med ansatte i en række nærmere  

 angivne brancher skal betale et gebyr for tilsyn, som foretages af  

 Arbejdstilsynet ud fra nærmere angivne retningslinier for  

 fastsættelse og beregning af gebyr.
Et element i ordningen med gebyrbelagt tilsyn har  

 været, at virksomheder, der har opnået et certifikat og tilskud  

 efter lov om arbejdsmiljøcertifikat til virksomheder og om  

 statstilskud til virksomheder med certifikat, skulle fritages for gebyrbelagt  

 tilsyn.
Lov om arbejdsmiljøcertifikat og statstilskud kunne imidlertid  

 ikke træde i kraft samtidig med ordningen med gebyrbelagt tilsyn,  

 hvorfor nogle virksomheder modtog gebyrbelagt tilsyn uden at have haft  

 muligheden for fritagelse via opnåelse af et  

 arbejdsmiljøcertifikat og statstilskud.
Derfor tilkendegav den  

 tidligere regering, at man fandt, at der burde fastsættes nærmere  

 regler om, at virksomheder, der inden udgangen af 2002 havde modtaget et  

 gebyrbelagt tilsyn og som inden udgangen af 2002 opnåede et certifikat  

 og statstilskud efter lov om arbejdsmiljøcertifikat til virksomheder  

 og om statstilskud til virksomheder med certifikat, burde kunne få  

 refunderet gebyret.
 Det skal for god ordens skyld understreges, at den  

 nuværende regering ligeledes finder, at de virksomheder, der omfattes  

 af gebyrbelagt tilsyn inden udgangen af 2002, men som inden udgangen af 2002  

 erhverver sig et arbejdsmiljøcertifikat efter lov om  

 arbejdsmiljøcertifikat til virksomheder og om statstilskud til  

 virksomheder med certifikat, bør kunne få gebyrudgiften  

 refunderet (jf. tekstanmærkning nr. 125 ad 17.21.24 i Forslag til  

 finanslov for 2002).
Forslagets indhold og overvejelser Regeringen ønsker gennem ophævelse af  

 § 74, stk. 4-6, at standse ordningen med en gebyrfinansieret  

 tilsynsindsats i udvalgte brancher under hensyn til, at virksomhederne  

 allerede via den almindelig skattebetaling har betalt for  

 tilsynsvirksomheden, hvorfor det ikke er rimeligt også at opkræve  

 gebyr.
 Det er regeringens vurdering, at selvom ordningen er  

 rettet mod arbejdsmiljømæssigt særligt belastede brancher,  

 så omfatter ordningen også mange virksomheder, som har et godt  

 arbejdsmiljø. Samtidig kan der være  

 arbejdsmiljømæssigt belastede virksomheder i andre brancher, der  

 ikke omfattes af ordningen.
 Endelig er det regeringens holdning, at ordningen  

 forekommer urimelig for helt små virksomheder, der via ordningen kan  

 tilskyndes til at skille sig af med medarbejdere, da ordningen kun omfatter  

 virksomheder med ansatte.
 Det er på den baggrund, at regeringen ønsker  

 at ophæve § 74, stk. 4-6, i lov om arbejdsmiljø.
Det er foreslået, at lovændringen på  

 dette punkt træder i kraft 1. januar 2003. Ikrafttrædelsesdatoen  

 er foreslået ud fra overvejelser om, hvorledes ordningen kan afvikles  

 på en rimelig måde.
Herudover finder regeringen det meget  

 væsentligt, at alle virksomheder indenfor en given branche behandles  

 ens for ikke at skabe konkurrenceforvridning.
Det betyder, at ordningen ikke  

 vil være ophævet, før man er færdige med at  

 gennemgå de brancher, man allerede har påbegyndt gennemgangen  

 af.
Ved lovforslagets ikrafttræden falder den  

 tilsynsplan, der er fastlagt for gennemførelsen af det gebyrbelagte  

 tilsyn, bort.
Det betyder, at den tilsynsaktivitet, der var planlagt i  

 forbindelse med ordningen med gebyrbelagt tilsyn, falder bort, og at de  

 brancher, der ifølge tilsynsplanen skulle have modtaget et gebyrbelagt  

 tilsyn efter 1. januar 2003, ikke vil modtage besøg - og altså  

 heller ikke vil skulle betale gebyr - som led i ordningen med gebyrbelagt  

 tilsyn.
Dette udelukker dog ikke, at virksomheder inden for de nævnte  

 brancher, vil kunne blive besøgt som led i Arbejdstilsynets  

 almindelige tilsynsvirksomhed.
Bortfaldet af gebyrbelagte tilsynsbesøg  

 efter 1. januar 2003 omfatter både de grundbesøg og de  

 opfølgningsbesøg, der efter tilsynsplanen var planlagt til  

 efter denne dato.
Vedrørende opfølgningsbesøg, jf. dog  

 nedenfor.
 Når ordningen ophæves vil følgende  

 brancher have modtaget et gebyrbelagt grundbesøg:
Sten, ler og glas Metal-, stålværker og støberier Skibsværfter Fjerkræslagterier, fiske- og foderfabrikker Fremstilling af transportmidler Busdrift Træ- og møbelindustri Det anslås, at der vil blive gennemført  

 grundbesøg på ca. 3.100 virksomheder i disse brancher.
 Forslaget indebærer, at følgende brancher,  

 der skulle have været omfattet af gebyrbelagt tilsyn, ikke  

 omfattes:
Almindelig rengøring Svine- og kreaturslagterier Konserves og drikkevarer Jord, beton og belægning Brandvæsen og redningskorps Det anslås, at der ville skulle være  

 gennemført grundbesøg i ca. 5.000 virksomheder i disse  

 brancher.
 Som følge af lovforslaget vil følgende  

 brancher, ikke skulle betale gebyr i forbindelse med  

 opfølgningsbesøg, selvom brancherne har betalt gebyr i  

 forbindelse med grundbesøg:
Sten, ler og glas Fjerkræslagterier, fiske- og foderfabrikker Fremstilling af transportmidler Busdrift Træ- og møbelindustri Opfølgningsbesøgene i de nævnte  

 brancher vil blive indprioriteret i almindelige tilsyn.
For at Arbejdstilsynet kunne løfte opgaven  

 vedrørende det gebyrbelagte tilsyn, var det forudsat, at  

 Arbejdstilsynet i perioden 2001-2004 skulle udvide sin medarbejderstab med 45  

 årsværk finansieret af de opkrævede gebyrer.
Med forslaget  

 om at nedlægge det gebyrbelagte tilsyn vil Arbejdstilsynet skulle  

 tilpasse organisationen til et niveau svarende til før  

 indførelsen af det gebyrbelagte tilsyn.
 5. Begrænsning i Arbejdstilsynets beføjelser ved privat  

 bolig m.v.
Indledning Med ændringsforslaget sker der en ophævelse af  

 Arbejdstilsynets ret til adgang til private boliger m.v., i de tilfælde  

 hvor der alene foregår arbejde af ikke-erhvervsmæssig karakter  

 (gør-det-selv arbejde/fritidsbeskæftigelse) på eller i  

 boligen, fritidsboligen, grund i tilknytning hertil, køretøj og  

 fritidsfartøj og andre løsøregenstande tilhørende  

 husstanden.
Gældende ret Arbejdstilsynets pligter og opgaver fremgår af  

 arbejdsmiljølovens kapitel 13.
 Af lovens § 72, nr. 6, fremgår, at  

 Arbejdstilsynet har pligt til at påse, at loven og de forskrifter, der  

 gives med hjemmel i loven, overholdes, bortset fra §§ 17 a-c.
 I § 76, stk. 2-3, er det fastsat, at  

 Arbejdstilsynets medarbejdere uden retskendelse mod behørig  

 legitimation til enhver tid har adgang til offentlige og private  

 arbejdssteder i det omfang, det er påkrævet, for at de kan  

 udføre deres hverv, om fornødent med politiets bistand.
 Arbejdstilsynet er således forpligtet til at  

 påse lovens overholdelse, og det er i princippet uden betydning,  

 hvorvidt arbejdsstedet er en privat bolig.
Arbejdstilsynet har dog prioriteret tilsynsarbejdet  

 således, at det hovedsagelig tager sigte på kontrol af arbejde  

 for en arbejdsgiver.
Tilsyn med arbejde i private boliger sker kun meget  

 begrænset.
Arbejdstilsynet har igennem de senere år kun  

 foretaget ganske få tilsynsbesøg for at kontrollere arbejde  

 udført i eller på en privat bolig.
I de tilfælde, hvor  

 Arbejdstilsynet har udført kontrolbesøg i private boliger, er  

 det sket med respekt af boligens ukrænkelighed.
Således sker  

 tilsynet med arbejde udført af ansatte (erhvervsmæssigt arbejde)  

 i deres eget hjem normalt ved henvendelse til virksomheden og med inddragelse  

 af sikkerhedsrepræsentanten, og tilsynet vil normalt ikke ske på  

 den enkelte arbejdsplads.
 Tilsyn med ikke-erhvervsmæssigt arbejde i en privat  

 bolig er ydermere meget sjældent forekommende.
Forslagets indhold og overvejelser Ændringen har til formål at sikre, at private  

 også ved udførelsen af aktiviteter på/i egen bolig m.v.  

 skal have en privatsfære, der er uden for Arbejdstilsynets kontrol.
Med  

 dette formål for øje ønsker regeringen Arbejdstilsynets  

 kontrolbeføjelser begrænset i forhold til  

 ikke-erhvervsmæssigt arbejde.
 Arbejdsmiljøloven finder dog efter forslaget stadig  

 anvendelse for det ikke-erhvervsmæssige arbejde udført i eller  

 på privatboligen m.v., og lovens sikkerheds- og sundhedsmæssige  

 krav vil derfor være gældende som hidtil.
 Det vil gælde ved alle typer arbejde, der  

 udføres, herunder arbejde i højden (fx tagarbejde), arbejde med  

 maskiner (fx rundsave og brændekløvere) og arbejde med stoffer  

 og materialer (fx asbestholdigt materiale).
Såfremt Arbejdstilsynet får mistanke om, at  

 reglerne i arbejdsmiljøloven konkret ikke bliver overholdt, kan  

 Arbejdstilsynet om fornødent indgive anmeldelse til politiet.
Herefter  

 må politiet efter reglerne i kapitel 73 i retsplejeloven tage stilling  

 til, om der er grundlag for en ransagning.
Forslaget betyder, at området for, hvor  

 Arbejdstilsynets medarbejdere har adgang uden retskendelse,  

 indskrænkes, således at kontrol med ikke-erhvervsmæssigt  

 arbejde (gør-det-selv arbejde/fritidsbeskæftigelse)  

 udført af en privatperson på eller i dennes privatbolig eller  

 fritidsbolig, tilhørende grund, eller på husstandens bil,  

 motorcykel og fritidsfartøj ikke kan ske ved, at Arbejdstilsynet  

 foretager kontrol i eller på privatboligen m.v. uden retskendelse.
Der  

 henvises dog her til ovennævnte bemærkning om muligheden for  

 indgivelse af politianmeldelse.
Efter forslaget kan beskæftigelsesministeren dog  

 fastsætte, at Arbejdstilsynet fortsat uden retskendelse kan føre  

 tilsyn med elevatorer og andet løfteudstyr samt trykbærende  

 udstyr, installeret i boligen m.v.
Forslaget er her begrundet i farligheden  

 af det pågældende tekniske udstyr, samt i at der på  

 området findes EU-retlige krav, der finder anvendelse uafhængigt  

 af opstillingsstedet.
 Forslaget vil indebære en ophævelse af  

 Arbejdstilsynets adgang til private boliger uden retskendelse med henblik  

 på at undersøge arbejdsulykker eller arbejdsbetingede lidelser,  

 der er opstået i forbindelse med ikke-erhvervsmæssigt arbejde,  

 udført af en person i eller på dennes private bolig m.v.  

 Politiet vil dog kunne tilkalde Arbejdstilsynet i forbindelse med  

 undersøgelser af ulykker.
 Forslaget får ikke betydning for Arbejdstilsynets  

 kontrol med erhvervsmæssigt arbejde udført enten af beboeren  

 selv eller af fremmede erhvervsdrivende i privatboligen.
6. Økonomiske og administrative konsekvenser for det  

 offentlige Virksomhedernes organisering af sikkerheds- og sundhedsarbejdet Besparelser for den kommunale sektor ved ændring i  

 grænsen for etablering af sikkerheds- og sundhedsarbejdet fra 5 til 10  

 ansatte forventes at blive ca. 2,7 mio. kr. regnet fra 2002 og frem.
Denne  

 besparelse opnås i kraft af, at der ikke længere er pligt til at  

 oprette en sikkerhedsorganisation på disse virksomheder, hvilket  

 også medfører, at pligten til at sende sikkerhedsgruppemedlemmer  

 på arbejdsmiljøuddannelse ophører.
 Forslaget forventes ikke at få økonomiske  

 konsekvenser for staten, idet forslaget alene berører virksomheder med  

 mellem 5-9 ansatte.
De økonomiske konsekvenser vedrørende  

 organisering af sikkerheds- og sundhedsarbejdet hænger endvidere  

 tæt sammen med udgifterne til arbejdsmiljøuddannelsen, som  

 forventes ændret.
De økonomiske konsekvenser for det offentlige  

 ved denne forventelige ændring kan således først vurderes,  

 når det står klart, hvordan den fremtidige uddannelse kommer til  

 at se ud.
 Forslaget forventes at medføre administrative  

 lettelser for det offentlige, idet sikkerheds- og sundhedsarbejdet ikke skal  

 organiseres formelt i virksomheder med mellem 5-9 ansatte.
Aftalemodel i forhold til mobning, herunder seksuel chikane Forslaget medfører ikke direkte økonomiske  

 eller administrative konsekvenser for det offentlige som arbejdsgiver, idet  

 det er uvist om indgåelse af kollektive aftaler vil indeholde  

 forpligtelser for den enkelte arbejdsplads.
Det vil i givet fald ikke  

 være en direkte konsekvens af lovforslaget.
 I det omfang aftaleparterne på det offentlige  

 område indgår kollektive overenskomster, som indeholder  

 bestemmelser om overholdelsen af reglerne omkring mobning, herunder seksuel  

 chikane, vil det kunne medføre en ubetydelig begrænsning i  

 Arbejdstilsynets tilsynsopgaver.
Gebyrbelagt tilsyn Det bemærkes indledningsvist, at der for tiden  

 pågår forhandlinger med de kommunale parter om forslagets  

 kommunaløkonomiske konsekvenser.
 Konsekvenserne for det offentlige vedrører  

 Arbejdstilsynet og det offentlige som arbejdsgiver, i det omfang der er  

 offentlige arbejdsgivere i de 5 brancher, der efter forslaget slipper for at  

 blive omfattet af ordningen med gebyrbelagt tilsyn.
 De administrative konsekvenser for Arbejdstilsynet  

 består i, at den administration af gebyropkrævning, registrering  

 og kontrol m.v., der er knyttet til ordningen med gebyrbelagt tilsyn falder  

 bort, for så vidt angår de 5 brancher, der efter forslaget ikke  

 omfattes af gebyrbelagt tilsyn.
 Lovforslaget betyder, at Arbejdstilsynet ikke skal udsende  

 faktura til ca. 5.000 virksomheder i forbindelse med gebyrbelagt  

 grundbesøg og til ca. 7.900 virksomheder i forbindelse med gebyrbelagt  

 opfølgningsbesøg.
De økonomiske konsekvenser for det offentlige  

 udgøres af den gebyrudgift, som det offentlige ville have haft ved  

 gebyrbelagt tilsyn i de 5 brancher, der efter forslaget ikke skal omfattes af  

 gebyrbelagt tilsyn.
Denne sparede gebyrudgift vurderes til ca. 3,3 mio. kr.,  

 heraf ca. 2,8 mio. kr. for amter og kommuner og 0,5 mio. kr. for staten.
 Begrænsning i Arbejdstilsynets beføjelser ved privat bolig  

 m.v.
 Der vil ikke være nævneværdige  

 økonomiske eller administrative konsekvenser ved forslaget, der er i  

 overensstemmelse med Arbejdstilsynets nuværende  

 tilsynsprioritering.
7. Økonomiske og administrative konsekvenser for  

 erhvervslivet Virksomhedernes organisering af sikkerheds- og sundhedsarbejdet Forslaget forventes at ville medføre en  

 økonomisk lettelse for de små virksomheder, hvor der er mellem 5  

 og 9 ansatte, idet disse ikke længere er pligtige til at oprette en  

 sikkerhedsorganisation, og den dermed følgende pligt til at sende  

 sikkerhedsgruppemedlemmer på arbejdsmiljøuddannelse,  

 ophører.
 Besparelser for den private sektor ved ændring i  

 grænsen for etablering af sikkerheds- og sundhedsarbejdet fra 5 til 10  

 ansatte forventes at blive ca. 26 mio. kr. i 2002 og ca. 38 mio. kr. p.a.  

 regnet fra 2003.
De økonomiske konsekvenser vedrørende  

 organisering af sikkerheds- og sundhedsarbejdet hænger endvidere  

 tæt sammen med udgifterne til arbejdsmiljøuddannelsen, som  

 forventes ændret.
De økonomiske konsekvenser for erhvervslivet  

 ved denne forventelige ændring kan således først vurderes,  

 når det står klart, hvordan den fremtidige uddannelse kommer til  

 at se ud.
 Forslaget forventes at medføre administrative  

 lettelser for erhvervslivet, idet sikkerheds- og sundhedsarbejdet ikke skal  

 organiseres formelt i virksomheder med mellem 5-9 ansatte.
Aftalemodel i forhold til mobning, herunder seksuel chikane Selve forslaget om afgrænsningen af Arbejdstilsynets  

 kompetence i forbindelse med sager om mobning, herunder seksuel chikane,  

 forventes ikke i sig selv at have økonomiske eller administrative  

 konsekvenser for erhvervslivet.
Forslaget medfører ikke administrative eller  

 økonomiske konsekvenser for de enkelte arbejdspladser.
Det er uvist om  

 indgåelse af kollektive aftaler kan indeholde forpligtelser for den  

 enkelte arbejdsplads, men det vil i givet fald ikke være en direkte  

 konsekvens af lovændringen.
Gebyrbelagt tilsyn Konsekvenserne for erhvervslivet omfatter de 5 brancher,  

 der efter dette lovforslag slipper for gebyrbelagt tilsyn.
 De administrative konsekvenser vedrører de  

 administrative byrder, som ordningen medførte for virksomhederne i  

 form af administration i forbindelse med betaling af faktura for henholdsvis  

 grundbesøg og opfølgningsbesøg, samt eventuelle  

 rykkerskrivelser.
 Efter forslaget gennemføres der ikke som planlagt  

 gebyrbelagt tilsyn i 5 brancher, hvilket indebærer, at erhvervslivet  

 får en besparelse på ca. 49 mio. kr.
 Begrænsning i Arbejdstilsynets beføjelser ved privat bolig  

 m.v.
 Forslaget vil ikke have økonomiske eller  

 administrative konsekvenser for erhvervslivet.
8. Miljømæssige konsekvenser Forslaget vurderes ikke at have væsentlige  

 miljømæssige konsekvenser.
9. Forholdet til EU-retten Lovforslaget indeholder ingen EU-retlige aspekter.
10. Hørte myndigheder og organisationer Forslaget har været forelagt følgende til  

 udtalelse:
Alle ministerier (herunder et fokuspanel nedsat af Erhvervs- og  

 Selskabsstyrelsen) Arbejdsmiljørådet Arbejdsmiljøklagenævnet De kommunale parter (om de kommunaløkonomiske  

 konsekvenser) 11. Sammenfattende skema Positive konsekvenser/mindreudgifter Negative konsekvenser/merudgifter Økonomiske konsekvenser for det offentlige Sparede udgifter på 6,0 mio. kr.
Ingen Administrative konsekvenser for det offentlige Gebyrbelagt tilsyn: Mindsket administration i forbindelse med  

 udsendelse af faktura m.v.
 Organisering af sikkerheds- og sundhedsarbejdet: Administrative lettelser  

 for virksomheder med mellem 5-9 ansatte, idet sikkerheds- og sundhedsarbejdet  

 ikke skal organiseres formelt.
Ingen Økonomiske konsekvenser for erhvervslivet Gebyrbelagt tilsyn: Sparede udgifter på 87 mio. kr.
 Organisering af sikkerheds- og sundhedsarbejdet: 26 mio. kr. i 2002 og 38  

 mio. kr. p.a. regnet fra 2003.
Ingen Administrative konsekvenser for erhvervslivet Gebyrbelagt tilsyn: Mindsket administration i forbindelse med  

 betaling af faktura m.v.
 Organisering af sikkerheds- og sundhedsarbejdet: Administrative lettelser  

 for virksomheder med mellem 5-9 ansatte, idet sikkerheds- og sundhedsarbejdet  

 ikke skal organiseres formelt.
Ingen Miljømæssige konsekvenser Ingen Forholdet til EU-retten Ingen Bemærkninger til lovforslagets  

 enkelte bestemmelser Til § 1 Til nr. 1 I virksomheder med 1-9 ansatte skal der ikke ske en formel  

 organisering af sikkerheds- og sundhedsarbejdet.
Dette medfører, at  

 hvor der ikke skal oprettes en sikkerhedsorganisation, skal arbejdsgiveren  

 sørge for, at samarbejdet om sikkerhed og sundhed kan finde sted.  

 Samarbejdet udføres ved personlig kontakt mellem arbejdsgiveren,  

 eventuelle arbejdsledere og de øvrige ansatte på  

 virksomheden.
 Med en ændring af § 5 i lov om  

 arbejdsmiljø ændres således grænsen for,  

 hvornår en virksomhed skal etablere en formel  

 sikkerhedsorganisation.
Til nr. 2 I virksomheder med 10 ansatte eller derover skal  

 virksomhedens arbejde med sikkerhed og sundhed organiseres efter reglerne  

 herom.
 Der henvises i øvrigt til de almindelige  

 bemærkninger.
Til nr. 3 Bestemmelsen medfører, at ministeren kan  

 fastsætte regler, hvorefter Arbejdstilsynet ikke har til opgave at  

 påse overholdelsen af regler om risiko for fysisk eller psykisk  

 helbredsforringelse som følge af mobning, herunder seksuel chikane,  

 såfremt forholdet, herunder en eventuel tvist, er omfattet af en  

 kollektiv overenskomst, som implementerer regulering af mobning, herunder  

 seksuel chikane.
I forbindelse med lovforslaget forudsættes udstedt  

 en ændring af bekendtgørelse nr. 867 af 13. oktober 1994 om  

 arbejdets udførelse med senere ændringer med en  

 tilføjelse til § 9 a, hvorefter Arbejdstilsynet ikke påser  

 overholdelsen af reguleringen af mobning, herunder seksuel chikane, jf.  

 § 9 a, når der foreligger en kollektiv overenskomst, som  

 implementerer regulering af mobning, herunder seksuel chikane, hvor  

 aftaleparterne er landsdækkende organisationer, eller Københavns  

 Kommune, Frederiksberg Kommune, Hovedstadens Sygehusfællesskab på  

 den ene side og en landsdækkende lønmodtagerorganisation  

 på den anden side.
Arbejdstilsynets almindelige kompetence til at  

 føre tilsyn genindtræder imidlertid, såfremt en faglig  

 organisation ikke agter at iværksætte fagretlig behandling.
 Endvidere forudsættes der ved ændringen af  

 bekendtgørelsen indsat en bestemmelse om revision, der vil give  

 mulighed for at vurdere om hensynet til arbejdstagerne varetages i samme  

 omfang, som hvis Arbejdstilsynet havde kompetence til at påse  

 overholdelsen.
 Der henvises i øvrigt til de almindelige  

 bemærkninger.
Til nr. 4 Med den foreslåede ophævelse af  

 bemyndigelsesbestemmelserne i § 74, stk. 4-6, bortfalder hjemlen og  

 dermed det retslige grundlag for Arbejdstilsynets administrative  

 beføjelser til at kunne opkræve gebyr for tilsyn med  

 virksomheder i arbejdsmiljømæssigt særligt belastede  

 brancher.
 I øvrigt henvises til de almindelige  

 bemærkninger.
Til nr. 5 og 6 Bestemmelsen medfører, at der ikke kan ske  

 kontrolbesøg uden retskendelse med ikke-erhvervsmæssigt arbejde  

 (gør-det-selv arbejde/fritidsbeskæftigelse) udført af en  

 privatperson på eller i dennes privatbolig eller fritidsbolig,  

 tilhørende grund, eller på husstandens køretøj  

 (bil, motorcykel m.v.) fritidsfartøj og andre  

 løsøregenstande tilhørende husstanden.
Der henvises dog  

 til den i de almindelige bemærkninger nævnte modifikation  

 vedrørende anmeldelse til politiet.
 Endvidere bemyndiges beskæftigelsesministeren til at  

 fastsætte, at det såkaldt lovpligtige eftersyn af elevatorer og  

 andet løfteudstyr samt trykbærende udstyr, fortsat kan finde  

 sted uden retskendelse.
 Arbejdstilsynets kontrol med henholdsvis arbejde for en  

 arbejdsgiver (herunder udefrakommende) i en privatbolig,  

 erhvervsmæssigt arbejde udført af selvstændige  

 erhvervsdrivende (enten beboeren eller udefrakommende) i en privatbolig  

 ændres ikke med forslaget.
 Der henvises generelt til de almindelige  

 bemærkninger.
Til § 2 Til § 2, stk. 1 Forslagets § 1, nr. 1-3 og 5 og 6, træder i  

 kraft den 1. juli 2002.
Til § 2, stk. 2 (gebyrbelagt tilsyn) Forslagets § 1, nr. 4, træder i kraft 1. januar  

 2003 for at sikre, at Arbejdstilsynet kan nå at færdiggøre  

 tilsynet med de brancher, der allerede er påbegyndt, således at  

 konkurrenceforvridning undgås.
Herudover er ikrafttrædelsesdatoen  

 fastsat ud fra et ønske om at afvikle ordningen på en rimelig  

 måde.
Bilag Lovforslaget sammenholdt med gældende lov Gældende formulering Lovforslaget Lov om arbejdsmiljø § 5. I virksomheder med 1-4 ansatte skal virksomhedens arbejde  

 for sikkerhed og sundhed udføres ved personlig kontakt mellem  

 arbejdsgiveren, eventuelle arbejdsledere, jf. § 24, og de øvrige  

 ansatte.
Arbejdsministeren kan dog give regler om opbygning af en  

 sikkerhedsorganisation, hvor dette findes særligt påkrævet,  

 jf. § 8.
§ 5. I virksomheder med 1-9 ansatte skal virksomhedens arbejde  

 for sikkerhed og sundhed udføres ved personlig kontakt mellem  

 arbejdsgiveren, eventuelle arbejdsledere, jf. § 24, og de øvrige  

 ansatte.
Beskæftigelsesministeren kan dog give regler om opbygning af  

 en sikkerhedsorganisation, hvor dette findes særligt  

 påkrævet, jf. § 8.
 § 6. I virksomheder med 5 ansatte eller derover skal  

 virksomhedens arbejde for sikkerhed og sundhed organiseres.
 § 6. I virksomheder med 10 ansatte eller derover skal  

 virksomhedens arbejde for sikkerhed og sundhed organiseres.
§ 72. - - - § 72. - - - Stk. 2. Beskæftigelsesministeren kan fastsætte  

 regler om, at Arbejdstilsynet ikke har til opgave at påse overholdelsen  

 af regler om risiko for fysisk eller psykisk helbredsforringelse som  

 følge af mobning, herunder seksuel chikane, der udstedes i  

 medfør af § 39, stk. 1, når en tilsvarende  

 forpligtelse er dækket af en kollektiv overenskomst, hvor  

 aftaleparterne er landsdækkende organisationer, eller Københavns  

 Kommune, Frederiksberg Kommune, Hovedstadens Sygehusfællesskab på  

 den ene side og en landsdækkende lønmodtagerorganisation  

 på den anden side, med mindre den faglige aftalepart ikke agter at  

 rejse sagen.
§ 74. - - - § 74. - - - Stk. 4. Arbejdsministeren kan fastsætte nærmere  

 regler for Arbejdstilsynets gennemførelse af et brancherettet tilsyn i  

 arbejdsmiljømæssigt særligt belastede brancher, herunder  

 regler for udvælgelse af brancher.
 Stk. 4-6, ophæves.
Stk. 5. Arbejdsministeren kan fastsætte nærmere  

 regler om gebyrer til at dække Arbejdstilsynets omkostninger ved et  

 brancherettet tilsyn i arbejdsmiljømæssigt særligt  

 belastede brancher.
Gebyrerne tillægges udpantningsret.
Stk. 6. Arbejdsministeren kan fastsætte nærmere  

 regler om opkrævning og indbetaling af gebyrer, herunder frist for  

 indbetalingen.
Betales gebyret ikke rettidigt, forrentes gebyret med 1,5 pct.  

 for hver påbegyndt måned fra forfaldsdag.
§ 76. - - - § 76. - - - Stk. 2. Arbejdstilsynets medarbejdere har uden retskendelse  

 mod behørig legitimation til enhver tid adgang til offentlige og  

 private arbejdssteder i det omfang, det er påkrævet, for at de  

 kan varetage deres hverv.
Politiet yder om nødvendigt bistand hertil.  

 Nærmere regler om bistanden kan fastsættes af arbejdsministeren  

 efter forhandling med justitsministeren.
Stk. 2. Arbejdstilsynets medarbejdere har uden retskendelse  

 mod behørig legitimation til enhver tid adgang til offentlige og  

 private arbejdssteder, jf. dog stk. 3, i det omfang, det er  

 påkrævet, for at de kan varetage deres hverv.
Politiet yder om  

 nødvendigt bistand hertil.
Nærmere regler om bistanden kan  

 fastsættes af beskæftigelsesministeren efter forhandling med  

 justitsministeren.
Stk. 3. Stk. 2. finder ikke anvendelse ved  

 Arbejdstilsynets kontrol med arbejde af ikke-erhvervsmæssig karakter,  

 der udføres af en person på eller i dennes private bolig,  

 fritidsbolig, grund i tilknytning hertil, køretøj,  

 fritidsfartøj eller andre løsøregenstande  

 tilhørende husstanden.
Beskæftigelsesministeren kan dog  

 fastsætte, at Arbejdstilsynet fortsat kan føre kontrol og tilsyn  

 med elevatorer og andet løfteudstyr samt trykbærende udstyr uden  

 retskendelse.
