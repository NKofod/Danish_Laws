Pressenævnets kendelse i sag nr. 15-70-00888 Generel omtale af etniske danskere behandles ikke.
Radio24syv omtalte etniske danskere som grisefarvede.
Klagen afvises da klager ikke selv er omtalt.
 Pressenævnets formand udtaler:
Det er en betingelse for at klage til Pressenævnet, at klageren har retlig interesse i det forhold, der klages over.
Det indebærer, at man som person, virksomhed, organisation eller lignende skal være omtalt, afbildet eller på anden måde identificeret i mediet.
Det er ikke tilstrækkeligt blot at have en generel interesse i det emne, der er behandlet.
Henset til, at [Klage] ikke selv er direkte eller indirekte nævnt i udsendelsen, har han ikke en sådan interesse, at der er grundlag for at behandle klagen, hvorfor denne afvises.
Det forhold, at [Klage] måtte være etnisk dansker, kan ikke føre til en anden vurdering.
 Klagen afvises herefter, jf. medieansvarslovens § 43, stk. 2, nr. 2.
 [Klage] har klaget over radioudsendelsen Reporterne bragt på Radio24syv den 26. november 2015, idet han mener, at god presseskik er tilsidesat.
 I udsendelsen drøfter radioværten en rapport om elevsammensætningen i folkeskolen og stiller i den forbindelse følgende spørgsmål:
Er det vigtigt for dig, at man kan se, om der er mørke eller lyserøde eller grisefarvede, eller hvad man nu skal kalde børn, der går på de forskellige skoler?  [Klage] har til støtte for klagen blandt andet anført, at radioværten i udsendelsen omtalte etniske danskere som grisefarvede.
Befolkningsgrupper bør ikke sammenlignes med dyr.
 Pressenævnets formand udtaler:
Det er en betingelse for at klage til Pressenævnet, at klageren har retlig interesse i det forhold, der klages over.
Det indebærer, at man som person, virksomhed, organisation eller lignende skal være omtalt, afbildet eller på anden måde identificeret i mediet.
Det er ikke tilstrækkeligt blot at have en generel interesse i det emne, der er behandlet.
Henset til, at [Klage] ikke selv er direkte eller indirekte nævnt i udsendelsen, har han ikke en sådan interesse, at der er grundlag for at behandle klagen, hvorfor denne afvises.
Det forhold, at [Klage] måtte være etnisk dansker, kan ikke føre til en anden vurdering.
 Klagen afvises herefter, jf. medieansvarslovens § 43, stk. 2, nr. 2.
