Afgørelsen vedrører erstatning for nærhed til motorvej (støj) KENDELSE:
 Ejendommen og motorvejsanlægget.
 Matr. nr. x er en ejendom i landzone på 1.118 (m2). Den var pr. 1. januar  

 1990 vurderet til ejendomsskyld med en kontant ejendomsværdi på 350.000 kr.,  

 heraf grundværdi 132.800 kr.
 Efter anmodning fra ejeren, er ejendomsværdien ved den offentlige  

 vurdering pr. 1. januar 1995 nedsat fra 360.000 kr. til 300.000 kr.
Ejendommen ligger vest for motorvejen ud til kommunevej Kvottrupvej.
Før  

 motorvejen hed vejen Geding Byvej og den forbandt byerne Geding og Kvottrup.  

 Motorvejen krydser denne forbindelsesvej nogenlunde midtvejs mellem byerne.  

 Forbindelsesvejen blev forlagt på næsten hele strækningen, og den blev ført  

 over motorvejen.
Den gamle Geding Byvej blev afbrudt og omdøbt til  

 Kvottrupvej vest for motorvejen.
Ejendommen ligger som den sidste før vejens  

 afbrydelse ved motorvejen.
Der blev ikke afstået areal fra ejendommen i forbindelse med  

 motorvejsanlægget.
Der blev kun pålagt ejendommen servitut om byggelinie.  

 Samtidig erklærede ejeren sig indforstået med vederlagsfrit efter anlæggets  

 udførelse at modtage ca. 340 (m2) af Geding Byvej, hvoraf ca. 70 (m2) skulle  

 nedklassificeres til privat fællesvej og resten skulle nedlægges som vejareal  

 og afrømmes.
Arealet blev ligeledes overdraget med pålagt servitut om  

 byggelinie.
På ejendommen er der opført et mindre enfamiliehus af træ i eet plan.  

 Afstanden fra huset til nærmeste kørebanekant er ca. 46 m.
Motorvejsanlægget  

 skifter fra påfyldning til afgravning nogenlunde ud for ejendommen.
Mellem  

 ejendommens haveanlæg og motorvejen ligger et smalt landbrugsareal.
Det er af  

 parterne oplyst, at Vejdirektoratet, ejendommens ejer og ejeren af  

 landbrugsarealet under anlægsarbejdet indgik en aftale om udsætning af råjord  

 på den yderste stribe af landbrugsarealet.
Det etableredes en »kunstig  

 afgravningsskråning« med en højde på ca. 3 m over kørebaneniveau på  

 strækningen fra st. ca. 21,11 til st. ca. 21,21. Vest for denne skråning  

 udlagdes råjorden med varierende anlæg, skrånende ned mod ejendommens  

 østskel.
Ejendommens ejer indbetalte 10.000 kr. til Vejdirektoratet som  

 vederlag for denne råjordsudsætning.
 Vejdirektoratet har efter ekspropriationskommissionens anmodning foretaget  

 en støjvurdering for ejendommen, dateret februar 1996.
 Parternes påstande.
Ejeren har nedlagt påstand om en erstatning på 124.000 kr., men har dog  

 efterfølgende accepteret ekspropriationskommissionens erstatningsforslag på  

 70.000 kr.
Til støtte for sit erstatningskrav har ejeren anført, at der  

 stadigvæk er store støjgener ved huset, selvom der er foretaget  

 terrænregulering, som har kostet hende 10.000 kr.
Det er svært at føre  

 samtaler udendørs, og støjen forhindrer åbentstående vinduer i længere tid,  

 hvilket er generende om sommeren.
Anlægsmyndigheden har i et brev af 11. marts 1996 meddelt, at den ikke kan  

 acceptere erstatningsforslaget.
Det anføres, at der efter gældende  

 retspraksis skal gøre sig »ganske særlige forhold« gældende,  

 såfremt der skal betales erstatning for støj til en ejendom, der, som den her  

 omhandlede, ikke er direkte berørt af vejanlægget.
Sådanne »ganske  

 særlige forhold« foreligger ikke efter anlægsmyndighedens opfattelse.
 Ekspropropriationskommissionens afgørelse.
Ekspropriationskommissionen har taget udgangspunkt i, at der ikke findes  

 bestemmelser om støjbeskyttelse ved udbygning af bestående veje eller anlæg  

 af nye veje.
Der er således ikke fastsat bestemte grænseværdier, der skal  

 overholdes, som det er tilfældet ved nybyggeri langs eksisterende veje.  

 Spørgsmålet om foranstaltninger imod eller erstatning for støjgener må  

 afgøres ud fra en konkret vurdering af forholdene på de enkelte ejendomme.
I det foreliggende tilfælde er der efter kommissionens opfattelse ikke  

 grundlag for at bekoste støjafskærmning i form af en jordvold ved ejendommen,  

 hvilket ifølge Vejdirektoratets beregninger vil koste 250.000 kr.
Efter  

 støjberegningerne og kommissionens iagttagelser i marken vil der imidlertid  

 blive tale om støjgener på ejendommen af et sådant omfang, at tålegrænsen  

 efter naboretlige regler må anses for overskredet.
I overensstemmelse med  

 Højesterets dom (U.f.R. 1995.466H) og sammes dom af 22. januar 1996 i sag om  

 fremføring af en højspændingsledning finder kommissionen, at den ved de  

 pågældende gener opståede værdiforringelse af ejendommen bør erstattes.
Et  

 flertal på 3 af kommissionens medlemmer finder, at erstatningen bør  

 fastsættes til 70.000 kr., medens et mindretal på 2 medlemmer finder en  

 erstatning på 40.000 kr. passende.
For udgifter i forbindelse med  

 erstatningens udbetaling tillægger en enig kommission ejeren en godtgørelse  

 på 3.000 kr. og en godtgørelse på 6.000 kr. for udgifter til advokatbistand.
 Således passeret.
K.
Junge Pedersen /Karen Buskgaard Udskriftens rigtighed bekræftes:
