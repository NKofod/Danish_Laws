Indledning Reglerne om optagelse i en arbejdsløshedskasse findes i  

 arbejdsløshedsforsikringslovens § 41 og i Direktoratet for  

 Arbejdsløshedsforsikringens bekendtgørelse nr. 1144 af 20. december 1995 om  

 optagelse i en arbejdsløshedskasse for lønmodtagere.
Til § 1 Kravet om bopæl og ophold Til § 1, stk. 1 Den, der ønsker optagelse i en arbejdsløshedskasse for lønmodtagere, skal  

 i henhold til bekendtgørelsens § 1, stk. 1, have bopæl og ophold i Danmark på  

 optagelsestidspunktet.
I kravet ligger, at den pågældende skal have adresse i Danmark, og at  

 denne adresse kan anses for at være pågældendes egentlige bopæl.
Endvidere  

 skal adressen kunne anses for at være pågældendes nuværende og sædvanlige  

 opholdssted.
 Uanset dette krav vil pågældende dog kunne optages, hvis pågældende på  

 optagelsestidspunktet af særlige grunde, som fx ferie, forretningsrejse eller  

 sygdom, midlertidigt og kortvarigt opholder sig i udlandet.
 Hvor der alene foreligger en postboksadresse eller anden form for adresse  

 uden faktisk bopæl, samtidig med at den pågældende har bopæl i et andet land,  

 er kravet ikke opfyldt.
 Optagelse på baggrund af arbejde i udlandet er beskrevet i vejledningen  

 til § 6.
 For så vidt angår personer, der er beskæftiget i Danmark men har bopæl i  

 et andet EØS-land (grænsegængere mv.), henvises til Direktoratet for  

 Arbejdsløshedsforsikringens vejledning om arbejdsløshedsforsikring i relation  

 til EØS-landene.
Til § 1, stk. 2 Optagelse af nyuddannede skal finde sted senest 2 uger efter uddannelsens  

 afslutning.
Kravet om bopæl og ophold skal være opfyldt på  

 optagelsestidspunktet.
 Optagelse af nyuddannede kan først finde sted, når både kravet om bopæl og  

 ophold og kravet om indlevering af skriftlig ansøgning om optagelse til  

 kassen, jf. bekendtgørelsens § 8, stk. 1, er opfyldt.
Til § 2 Alderskravet Optagelse kan ske efter det fyldte 18. år og indtil det fyldte 65. år.
 Før det fyldte 18. år (18-års fødselsdagen) og efter det fyldte 65. år  

 (65-års fødselsdagen) kan optagelse ikke finde sted.
Til §§ 3-6 Optagelsesgrundlaget Optagelse i en arbejdsløshedskasse for lønmodtagere kan alene ske på  

 baggrund af Til § 3 Optagelse på baggrund af arbejde Til § 3, stk. 1 Ved optagelse på baggrund af lønarbejde stilles der som udgangspunkt krav  

 om, at ansøgeren dokumenterer at være beskæftiget som lønmodtager i Danmark.
 Vedrørende definitionen af lønarbejde henvises til Direktoratet for  

 Arbejdsløshedsforsikringens bekendtgørelse om beskæftigelseskravet,  

 dagpengeperioden og aktivperioden, dog kan optagelse ikke ske på baggrund af  

 egen optjent ferie afholdt uden for et ansættelsesforhold.
Ansøgere, der opfylder kravene til optagelse, kan vælge mellem at blive  

 optaget som fuldtids- eller deltidsforsikrede.
Et medlem vil efter optagelsen  

 være omfattet af reglerne i Direktoratet for Arbejdsløshedsforsikringens  

 bekendtgørelse om overflytning mellem deltids- og fuldtidsforsikring.
 Vedrørende optagelse på baggrund af arbejde i udlandet henvises i øvrigt  

 til vejledningen til § 6.
Til § 3, stk. 2 Der kan som udgangspunkt ske optagelse på baggrund af arbejde, hvortil der  

 ydes offentligt tilskud til lønnen.
Der er således adgang til optagelse på baggrund af arbejde, hvortil der  

 ydes tilskud efter Arbejde, som er et led i tilskudsordninger, hvor tilskuddet er begrundet  

 i, at deltagerne - af fysiske eller psykiske årsager - ikke eller kun  

 vanskeligt kan opnå arbejde på det almindelige arbejdsmarked (fx  

 50/50-ordninger efter bistandslovens § 91) vil ikke kunne danne grundlag for  

 optagelse.
Til § 4 Optagelse på baggrund af gennemført uddannelse Til § 4, stk. 1 For at en uddannelse kan berettige til optagelse i en arbejdsløshedskasse,  

 skal følgende betingelser være opfyldt:
 Herudover kan personer, der har gennemført en erhvervsgrunduddannelse i  

 henhold til lov om erhvervsgrunduddannelse mv., optages.
 Ansøgere, der opfylder kravene til optagelse som nyuddannede, kan vælge  

 mellem at blive optaget som fuldtids- eller deltidsforsikrede.
Erhvervsmæssig uddannelse Følgende momenter indgår i vurderingen af, hvorvidt en uddannelse opfylder  

 kravet om, at den skal være erhvervsmæssig:
 Da de gymnasiale/erhvervsgymnasiale uddannelser ikke giver  

 erhvervskompetence, kan en studentereksamen, en HH-uddannelse samt  

 ligestillede uddannelser ikke give adgang til optagelse på dimittendvilkår.
Offentlig anerkendelse Følgende momenter vil være vejledende for, om en uddannelse opfylder  

 kravet om offentlig anerkendelse:
 Privatundervisning kan alene medregnes til kravet om mindst 18 måneder/3  

 halvårlige semestres varighed, hvis undervisningen er gennemført som en  

 integreret del af en samlet offentligt anerkendt uddannelse.
Uddannelsens varighed Der kan som udgangspunkt alene ske optagelse på baggrund af et samlet  

 uddannelsesforløb, der er normeret til at vare og faktisk har varet mindst 18  

 måneder/3 halvårlige semestre.
 Uddannelsens længde som fuldtidsstudium skal lægges til grund ved  

 bedømmelsen af varigheden.
 Flere selvstændige uddannelser, hvor hver enkelt uddannelse er normeret  

 til at vare mindre end 18 måneder/3 halvårlige semestre, kan ikke  

 sammenstykkes og berettiger derfor ikke til optagelse som dimittend.
Kravet om, at uddannelsen faktisk skal have varet mindst 18 måneder/3  

 halvårlige semestre, fraviges for så vidt angår personer, der efter helt  

 eller delvist at have gennemført en uddannelse gennemfører en anden  

 uddannelse, som er normeret til at vare mindst 18 måneder/3 halvårlige  

 semestre, og i den forbindelse får meritoverført dele af den første  

 uddannelse.
Det er dog en betingelse, at det samlede uddannelsesforløb  

 faktisk har varet mindst 18 måneder/3 halvårlige semestre.
 En uddannelse af over 18 måneders/3 halvårlige semestres varighed, der  

 afbrydes og senere genoptages og gennemføres, opfylder betingelserne for  

 optagelse.
 En uddannelse, som er tilrettelagt på en sådan måde, at det forudsættes,  

 at den studerende kan have fuldtidsarbejde sideløbende med gennemførelsen af  

 uddannelsen (deltidsstudium), og som opfylder kravet om mindst 18 måneders/3  

 halvårlige semestres varighed bedømt som fuldtidsstudium, kan danne grundlag  

 for optagelse.
 En uddannelse, som er tilrettelagt som både fuldtids- og deltidsstudium,  

 vil kunne danne grundlag for optagelse, såfremt uddannelsen som  

 fuldtidsstudium opfylder kravet om mindst 18 måneders/3 halvårlige semestres  

 varighed.
Medlemsstatus Et medlem af en arbejdsløshedskasse, som gennemfører en uddannelse, der  

 berettiger til dimittendoptagelse, kan, hvis uddannelsen falder ind under den  

 hidtidige kasses faglige område, vælge mellem at blive betragtet som  

 dimittend i denne kasse eller at bevare sin hidtidige medlemsstatus.
 Det er en forudsætning for umiddelbar dagpengeret som dimittend, det vil  

 sige uden en måneds karenstid, at det pågældende medlem under sit tidligere  

 medlemskab har opfyldt kravet i lovens § 53, stk. 1, om et års medlemskab.
Når man en gang er blevet optaget på baggrund af en uddannelse, kan man  

 efterfølgende få status som dimittend på baggrund af en overbygning på denne  

 uddannelse, hvis Det er i alle tilfælde et krav, at skriftlig ansøgning om optagelse er  

 modtaget i kassen senest 2 uger efter overbygningens afslutning.
Til § 4, stk. 2 og stk. 3 Uddannelser gennemført helt eller delvist i udlandet En uddannelse betragtes i relation til arbejdsløshedsforsikringen som  

dansk , hvis eksamensbevis udstedes af en uddannelsesinstitution, som  

 er beliggende i Danmark.
 I andre tilfælde betragtes uddannelsen som udenlandsk .
Optagelse er altid betinget af, at ansøgeren har haft bopæl og opholdt sig  

 i Danmark umiddelbart før påbegyndelsen af den studieaktivitet, der  

 ligger til grund for udstedelsen af eksamensbeviset, hvis Hvis der i tilknytning til påbegyndelsen af uddannelsen er taget  

sprogkurser , der er en nødvendig forudsætning for at kunne deltage i  

 undervisningen, er optagelse betinget af, at ansøgeren umiddelbart før  

 påbegyndelsen af sprogkurset har haft bopæl og ophold i Danmark.
Ved vurderingen af, om tilladelse til optagelse kan gives, vil der blandt  

 andet blive lagt vægt på, Kassen skal inden oversendelsen til Direktoratet for  

 Arbejdsløshedsforsikringen så vidt muligt indhente ovennævnte oplysninger.
Til § 5 Bestemmelsen omfatter almindelig og civil værnepligt samt værnepligt ved  

 redningsberedskabet.
 Ansøgere, der opfylder kravene til optagelse efter bestemmelsen, kan vælge  

 mellem at blive optaget som fuldtids- eller deltidsforsikrede.
Til § 6 Optagelse i relation til arbejde i udlandet Arbejdsløshedsforsikring i relation til EØS-landene Reglerne om arbejdsløshedsforsikring i relation til EØS-landene findes i:
 Der henvises endvidere til Direktoratet for Arbejdsløshedsforsikringens  

 vejledning om arbejdsløshedsforsikring i relation til EØS-landene.
 Herudover henvises til Direktoratet for Arbejdsløshedsforsikringens  

 bekendtgørelse om medlems- og dagpengeret efter arbejde eller ophold i et  

 andet EØS-land, i Grønland eller det øvrige udland.
Arbejdsløshedsforsikring i relation til Færøerne Reglerne om arbejdsløshedsforsikring i relation til Færøerne findes i  

 Direktoratet for Arbejdsløshedsforsikringens bekendtgørelse om medlems- og  

 dagpengeret efter arbejde eller ophold på Færøerne.
Til § 6, stk. 1 Arbejdsløshedsforsikring i relation til det øvrige udland, herunder  

 Grønland I henhold til bekendtgørelsens § 6, stk. 1, kan personer, der er udsendt  

 midlertidigt og for en kortere årrække til lønarbejde i det øvrige udland for  

 danske arbejdsgivere eller danske organisationer, optages i en dansk  

 arbejdsløshedskasse på baggrund af dette arbejde, hvis de søger om optagelse  

 inden 1 år efter at have foretaget bopælsskift til udlandet.
 Udsendelse foreligger, når der indgås en aftale med en virksomhed eller  

 organisation, som er beliggende i Danmark, om arbejde i udlandet for  

 virksomheden/organisationen.
 Ved vurderingen af, om en person er udsendt midlertidigt og for en kortere  

 årrække, skal der som udgangspunkt lægges vægt på indholdet af aftalen.  

 Midlertidig udsendelse foreligger normalt, når udsendelsen ifølge aftalen  

 ikke har en varighed på over 6 år.
 Det er et krav, at personen har haft bopæl og ophold i Danmark umiddelbart  

 før arbejdets påbegyndelse.
 Søfarende mv.
Søfarende, der er ansat på udenlandske passagerskibe (færger), som anløber  

 dansk havn, eller danske skibe, jf. sølovens § 1, der sejler under udenlandsk  

 flag, kan optages i en dansk arbejdsløshedskasse på baggrund af arbejdet,  

 hvis de har bopæl i Danmark.
Med færgeruter sidestilles flyselskaber med fast  

 destination i Danmark.
U-landsfrivillige Personer, der er udsendt til lønarbejde som u-landsfrivillige, kan optages  

 i en dansk arbejdsløshedskasse på baggrund af dette arbejde, hvis Udenrigsministeriet har oplyst, at Mellemfolkeligt Samvirke og IBIS har  

 programmer, der er omfattet af nr. 3. Det kan herudover ved henvendelse til  

 Udenrigsministeriet oplyses, hvilke programmer der i øvrigt fordeles midler  

 til.
Personer, der er ansat på ambassader eller ved internationale  

 organisationer Personer, der midlertidigt er udsendt til lønarbejde på danske  

 ambassader i lande uden for EØS-landene, kan optages på baggrund af dette  

 arbejde, hvis de umiddelbart før udsendelsen har haft bopæl og ophold i  

 Danmark.
 Personer, der er ansat til lønarbejde på udenlandske ambassader ,  

 der repræsenterer et land uden for EØS-landene, kan optages på baggrund af  

 dette arbejde, hvis de har bopæl og ophold i Danmark.
 Der er fastsat særlige regler om optagelse af personer, der ansat til  

 lønarbejde på ambassader, der repræsenterer et EØS-land , jf.  

 vejledningen til § 6.
 Personer, der er ansat til lønarbejde ved internationale  

 organisationer , kan optages på baggrund af dette arbejde og medregne  

 arbejdet til opfyldelse af beskæftigelseskravet, hvis de har bopæl og ophold  

 i Danmark.
Til § 7 Fagligt område Hvis den, der søger om optagelse, samtidig har flere arbejdsforhold inden  

 for forskellige arbejdsløshedskassers faglige områder, skal optagelse ske i  

 den kasse, inden for hvis faglige område arbejdet har størst omfang (det vil  

 sige flest løntimer).
 Hvis den, der søger om optagelse, er berettiget til optagelse i en fagligt  

 afgrænset kasse, kan pågældende vælge i stedet at lade sig optage i en  

 tværfaglig arbejdsløshedskasse.
 Medlemskab af mere end en kasse er i strid med lovens § 41, stk. 4.
Personer, der søger optagelse på baggrund af værnepligt, hverv som  

 borgmester, rådmand eller udvalgsformand, eller medlemskab af Folketinget, af  

 regeringen eller af Europaparlamentet, skal optages i den  

 arbejdsløshedskasse, inden for hvis faglige område de hører som følge af  

 tidligere arbejde eller gennemført uddannelse.
Hvis de ikke har en faglig  

 tilknytning til arbejdsmarkedet, må de betragtes som ikke-faglærte og derfor  

 søge optagelse i en kasse for ufaglærte.
Til § 8 Optagelsestidspunktet Til § 8, stk. 1 Hvis ansøgning om optagelse sker ved anden skriftlig henvendelse end ved  

 udfyldelse af en godkendt ansøgningsblanket, jf. § 9, stk. 1, skal kassen,  

 efter påstempling af modtagelsesdato, opbevare denne første skriftlige  

 ansøgning i overensstemmelse med reglerne i Direktoratet for  

 Arbejdsløshedsforsikringens vejledning om dokumentation for  

 arbejdsløshedskassernes administration af bestemmelserne i  

 arbejdsløshedsforsikringsloven mv.
Kassen skal umiddelbart herefter anmode  

 ansøgeren om at udfylde og indsende en godkendt ansøgningsblanket.
Til § 8, stk. 2 Ved optagelse på baggrund af arbejde udført i Danmark er det en  

 betingelse, at ansøgningen om optagelse er modtaget i kassen senest 5 uger  

 efter, at arbejdet har fundet sted.
 Ansøgning om optagelse kan indgives, før arbejdet finder sted, men  

 optagelsen kan i disse tilfælde først få virkning fra arbejdets første dag.
 Tilsvarende gælder ved optagelse på baggrund af værnepligt samt kommunalt  

 hverv som borgmester, rådmand, udvalgsformand eller medlemskab af  

 Folketinget, af regeringen eller af Europaparlamentet.
Til § 8, stk. 3 Ansøgning om optagelse skal være modtaget i kassen senest 2 uger efter  

 uddannelsens afslutning.
Ansøgningen kan dog indsendes, inden uddannelsen er afsluttet, hvis  

 ansøgningen indsendes i tilknytning til uddannelsens afslutning.
Optagelsen  

 kan tidligst få virkning fra uddannelsens afslutning.
 En uddannelse anses for afsluttet , når alle karakterer er endeligt  

 givet, og al studieaktivitet på den uddannelse, der søges om optagelse  

 på baggrund af, er ophørt.
 Afsluttes uddannelsen med hovedopgave eller speciale, vil en  

 forhåndsgodkendelse fra censor og vejleder indebære, at uddannelsen kan anses  

 for afsluttet, hvis alle andre karakterer er givet, og al studieaktivitet er  

 ophørt.
 Som studieaktivitet betragtes deltagelse i undervisning, eksamen, forsvar  

 af opgave og lignende.
 Datoen for udstedelse af eksamensbevis vil altid kunne betragtes som  

 uddannelsens afslutning, dog under forudsætning af, at udstedelsen sker i  

 forbindelse med studieaktivitetens ophør.
 Eksempel: Eksamensbeviset er dateret den 7. januar 1996. Ansøgning om  

 optagelse skal være modtaget i kassen senest den 21. januar 1996.
 Kan 2-ugers fristen ikke overholdes på grund af, at  

 uddannelsesinstitutionen har afsendt eksamensbeviset senere end  

 udstedelsesdatoen, kan 2-ugers fristen beregnes fra tidspunktet for  

 afsendelsen af eksamensbeviset, hvis uddannelsesinstitutionen bekræfter  

 dette.
 Når en del af en uddannelse selvstændigt berettiger til optagelse, skal  

 2-ugers fristen regnes fra tidspunktet, hvor den del af uddannelsen, der  

 søges optagelse på baggrund af, er gennemført, uanset at eksamensbeviset  

 først bliver udstedt i forbindelse med, at en senere del af uddannelsen ikke  

 bestås.
 Dette gælder dog ikke for så vidt angår bacheloruddannelser, som ikke er  

 omfattet af Undervisningsministeriets bekendtgørelse om studiestrukturen for  

 uddannelser ved universiteter m.fl., idet disse bacheloruddannelser altid vil  

 kunne anses for afsluttet på det tidspunkt, hvor ansøgning om udstedelse af  

 bevis for uddannelsens gennemførsel er indgivet, eller hvor beviset er  

 udstedt.
Til § 8, stk. 4 Ved særlige forhold forstås i denne forbindelse force majeur eller  

 ekstraordinære situationer, som fx poststrejke.
 Der vil endvidere kunne gives tilladelse til optagelse i situationer, hvor  

 pågældende kan godtgøre, at forsinkelsen ikke skyldes pågældendes egne  

 forhold.
 Bestemmelsen omfatter ikke tilfælde, hvor ansøgningen om optagelse gives  

 eller sendes til andre end kassen.
Til § 9 Dokumentation Til § 9, stk. 1 Efter modtagelsen af ansøgningsblanketten skal kassen forsyne blanketten  

 med datoen for modtagelsen af den skriftlige ansøgning om optagelse.
Hvis optagelsesbetingelserne er opfyldt på den anførte modtagelsesdato,  

 vil den pågældende blive optaget med virkning fra denne dato.
Kassen skal  

 anføre dette på blanketten.
 Hvis der søges om optagelse før arbejdets/hvervets påbegyndelse, kan  

 optagelsesdatoen ikke påføres ansøgningsblanketten, før der foreligger  

 dokumentation for, på hvilken dato arbejdet/hvervet er påbegyndt.
 Om kassernes brug af egne ansøgningsblanketter henvises til reglerne i  

 Direktoratet for Arbejdsløshedsforsikringens vejledning om dokumentation for  

 arbejdsløshedskassernes administration af bestemmelserne i  

 arbejdsløshedsforsikringsloven mv.
 Dokumentation for, at optagelsesbetingelserne er opfyldt, skal opbevares i  

 overensstemmelse med reglerne i Direktoratet for Arbejdsløshedsforsikringens  

 vejledning om dokumentation for arbejdsløshedskassernes administration af  

 bestemmelserne i arbejdsløshedsforsikringsloven mv.
 Kassen skal på ansøgningsblanketten angive, i hvilken form dokumentationen  

 foreligger.
Til § 9, stk. 2 Lønarbejde kan dokumenteres ved lønsedler eller lignende dokumentation, fx  

 ansættelsesbevis.
 Hvis lønsedler eller et ansættelsesbevis ikke kan anses for tilstrækkeligt  

 sikkert grundlag for, at kravet om lønarbejde er opfyldt, skal kassen  

 indhente nærmere oplysninger fra arbejdsgiveren ved hjælp af blanketten  

 »Oplysninger fra arbejdsgivere I« (blanket AR 262).
Til § 9, stk. 1-3 Alle former for dokumentation skal som udgangspunkt foreligge inden for en  

 3-måneders- periode efter kassens modtagelse af ansøgningen om optagelse.
 Hvis medlemmet ikke inden for denne periode giver kassen den ønskede  

 dokumentation, kan optagelsen annulleres.
 Kassen har dog mulighed for efter en vurdering af eventuelle  

 dokumentationsproblemer at give en længere frist.
