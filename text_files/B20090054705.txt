Bekendtgørelse om ændring af bekendtgørelse om digital kommunikation mv. i sager om syge- og barseldagpenge § 1 I bekendtgørelse nr. 677 af 22. juni 2006 om digital kommunikation mv. i sager om syge- og barseldagpenge foretages følgende ændringer:
1. I § 3, stk. 3, ændres »den nationale Infostrukturbase på isb.oio.dk.« til: »Digitaliser.dk.« 2. Efter kapitel 2 indsættes som nyt kapitel:
»Kapitel 2 a Digital kommunikation fra kommunerne til Arbejdsdirektoratets system til validering af atypisk sygefravær (VAS) § 3 a.
Kommunen skal aflevere sagsbehandlingsresultatet af alle sygedagpengeindberetninger i form af oplysning om det udbetalte beløb eller afslagsårsagen.
 Stk. 2. Sagsbehandlingsresultatet skal afleveres i OIOXML-meddelelsesformat til automatisk indlæsning i VAS.
Stk. 3. Kommunen skal ikke aflevere sagsbehandlingsresultatet af barseldagpengeindberetninger til VAS.« 3. § 12, stk. 1 affattes således:
»Kommunen skal løbende udtage stikprøvekontrol i 1 promille af de sygedagpengeindberetninger, der foretages igennem den landsdækkende digitale løsning.
Stikprøverne kan alene foretages på sager, som ikke er udpeget til skærpet kontrol af VAS.« § 2 Bekendtgørelsen træder i kraft den 1. august 2009.
