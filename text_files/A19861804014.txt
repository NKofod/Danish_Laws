Denne datasammenskrivning omfatter lov nr. 256 af 11. juni  

 1960 om særlig indkomstskat m.v., jfr. lovbekendtgørelse nr. 440 af 22.  

 august 1984 med de ændringer der følger af lov nr.255 af 22. maj 1986 § 1.  (* 1) Pligt til at svare skat af særlig indkomst  

 i overensstemmelse med reglerne i denne lov påhviler personer og dødsboer,  

 der ved erhvervelse, henholdsvis konstatering af de i § 2 nævnte fortjenester  

 eller tab er indkomstskattepligtige til staten for det indkomstår, hvori  

 fortjenesten er erhvervet eller tabet er konstateret.
Det samme gælder  

 selskaber og foreninger m.v., der er skattepligtige efter lov om  

 indkomstbeskatning af aktieselskaber m.v., og fonde og foreninger, der er  

 skattepligtige efter lov om beskatning af fonde, visse foreninger og  

 institutter m.v.
 Stk. 2.  (* 2) Ægtefæller beskattes hver af deres  

 særlige indkomst.
Stk. 3.  Fortjeneste eller tab af den i § 2 anførte art  

 ved afståelse af formuegoder medregnes i særlig indkomst hos den ægtefælle,  

 der efter ægteskabslovgivningen havde rådighed over formuegoderne.
Kan det  

 ikke afgøres, hvem af ægtefællerne der havde rådigheden over formuegodet,  

 medregner hver ægtefælle halvdelen af fortjenesten eller tabet.
 Stk. 4.  Fortjeneste eller tab ved afståelse af  

 formuegoder, der hører til en virksomhed, som en af ægtefællerne har drevet,  

 eller som ægtefællerne har drevet i fællesskab, medregnes dog altid i særlig  

 indkomst hos den ægtefælle, der har drevet virksomheden eller har drevet  

 virksomheden i overvejende grad.
Opgørelsen af den særlige indkomst § 2.  Ved opgørelsen af særlig indkomst medregnes:
 1. Fortjeneste eller tab ved afhændelse, afståelse  

 eller opgivelse af maskiner, inventar o. lign. driftsmidler, der udelukkende  

 benyttes erhvervsmæssigt, eller skibe, når afhændelsen m.v. sker i  

 forbindelse med afhændelsen m.v. af den pågældende virksomhed, og  

 fortjenesten eller tabet omfattes af bestemmelserne i §§ 6 og 13 i lov om  

 skattemæssige afskrivninger m.v.
 2. Fortjeneste, opgjort efter § 29 i lov om  

 skattemæssige afskrivninger m.v. ved afståelse af bygninger og installationer  

 samt dræningsanlæg, på hvilke der har været foretaget skattemæssige  

 afskrivninger.
 3. (* 3) (Ophævet).
 4. Fortjeneste eller tab ved afhændelse, afståelse  

 eller opgivelse af tidsbegrænsede rettigheder, såsom patentret, forfatter- og  

 kunstnerret og ret til mønster eller varemærke.
 5. Fortjeneste eller tab ved afhændelse, afståelse  

 eller opgivelse af retten ifølge en udbytte-, forpagtnings- eller  

 lejekontrakt.
 6. (* 4) Fortjeneste eller tab, der efter § 4 i lov om  

 beskatning af fortjeneste ved afståelse af aktier m.v. skal beskattes som  

 særlig indkomst.
 7. (* 5) (Ophævet).
 8. (* 5) (Ophævet).
 9. Godtgørelse i anledning af fratræden af stilling  

 eller af opgivelse af agentur eller lignende.
10. Gaver, gratialer o. lign. fra den skattepligtiges  

 arbejdsgiver, når udbetalingen sker een gang for alle, enten i en i den skattepligtiges forhold begrundet særlig anledning såsom  

 jubilæum eller arbejdsophør på grund af alder eller på grund af sygdom, eller i anledning af, at den virksomhed, hvori den skattepligtige eller  

 dennes ægtefælle er eller har været ansat, har bestået i 25 år, eller i et  

 antal år, der er deleligt med 25.
 11. Beløb, der ved en pensionsordnings opløsning eller  

 bortfald tilfalder arbejdsgiveren, når denne i sin skattepligtige indkomst  

 har fradraget de af ham præsterede tilskud til ordningen, medmindre beløbet  

 skal beskattes efter § 24 i lov om beskatningen af pensionsordninger m.v.
 12. Beløb, der ved en virksomheds afhændelse eller  

 ophør kan bringes til fradrag som uafskrevne ekstraordinære tilskud til  

 pensionsordninger og hjælpe- og understøttelsesfonds, jfr. §§ 2 og 21 i lov  

 om beskatningen af renteforsikringer m.v.
 13. (* 6) Fortjeneste ved afståelse af fast ejendom,  

 der efter lov om beskatning af fortjeneste ved afståelse af fast ejendom skal  

 beskattes som særlig indkomst.
 14. Vederlag for påtagelse af indskrænkninger i  

 adgangen til fri erhvervsudøvelse (konkurrenceklausuler), når vederlaget ydes  

 een gang for alle.
 15. Vederlag for afløsning af pensionstilsagn, der  

 ikke har været omfattet af lov om tilsyn med pensionskasser.
 16. Gave- og legatbeløb, der er ydet een gang for alle  

 af offentlige midler, legater, kulturelle fonds o. lign. her i landet eller i  

 udlandet, når gaven eller legatet udelukkende har karakter af en anerkendelse  

 af modtagerens fortjenester, jfr. dog ligningslovens § 7, litra v.
 § 2A. (* 7) (Ophævet).
 § 2B. (* 7) (Ophævet).
 § 2C. (* 7) (Ophævet).
 § 2D. (* 7) (Ophævet).
 § 3.  Ved opgørelsen af særlig indkomst medregnes  

 ikke:
 1. Fortjeneste eller tab som nævnt i § 2, nr. 1, ved  

 afhændelse m.v. af skibe eller skibsanparter, som den skattepligtige har  

 anskaffet på et tidspunkt, der ligger mindre end 5 år forud for afhændelsen,  

 jfr. § 15A i lov om skattemæssige afskrivninger m.v.
 2. (* 8) Fortjeneste eller tab af de i § 2, nr. 4 og  

 5, omhandlede arter, såfremt de pågældende formuegoder er erhvervet som led i  

 den skattepligtiges næringsvej eller i spekulationsøjemed.
 3. (* 9) (Ophævet).
 4. (* 9) (Ophævet).
 5. Fortjeneste eller tab af den i § 2, nr. 4,  

 omhandlede art, når de afhændede rettigheder vedrører opfindelser og værker,  

 der er skabt af afhænderen selv.
 6. Godtgørelse i anledning af fratræden af stilling,  

 jfr. § 2, nr. 9, i det omfang beløbet træder i stedet for, hvad modtageren  

 ville have oppebåret i indtægt af stillingen for tiden efter fratrædelsen og  

 indtil det tidspunkt, til hvilket han kunne være opsagt i henhold til sin  

 kontrakt eller lovgivningens almindelige regler, dog højst for en periode af  

 et år.
 Stk. 2.  (* 10) (Ophævet).
 Stk. 3.  (* 10) (Ophævet).
 § 3A. (* 11) (Ophævet).
 § 4.  (* 12) Erstatnings- og forsikringssummer  

 sidestilles i dette afsnit med salgssummer.
 Stk. 2.  Overdragelse af formuegoder som gave eller  

 arveforskud sidestilles i dette afsnit med salg af de pågældende formuegoder.
 Stk. 3.  Erhvervelse af formuegoder ved gave eller  

 arveforskud sidestilles i dette afsnit med køb af de pågældende formuegoder.
§ 5.  Er et afhændet formuegode erhvervet ved gave  

 eller arveforskud, benyttes den værdi, der er lagt til grund ved beregningen  

 af gaveafgift eller indkomstskat af erhvervelsen, som udgangspunkt for  

 beregningen af fortjeneste eller tab ved afhændelsen.
Har erhvervelsen ikke  

 været afgifts- eller indkomstskattepligtig, anvendes det pågældende  

 formuegodes værdi i handel og vandel på erhvervelsestidspunktet som  

 udgangspunkt.
Stk. 2.  (* 12) Er afhændelse sket ved gave eller  

 arveforskud, betragtes den værdi, der lægges til grund ved beregningen af  

 gaveafgift eller indkomstskat i forbindelse med overdragelsen, som  

 afhændelsessum.
Er overdragelsen hverken afgifts- eller  

 indkomstskattepligtig, betragtes værdien i handel og vandel på  

 overdragelsestidspunktet som overdragelsessum.
 Stk. 3.  (* 13) (Ophævet).
 Stk. 4.  (* 13) (Ophævet).
 Stk. 5.  (* 13) (Ophævet).
 Stk. 6.  (* 13) (Ophævet).
 Stk. 7.  (* 13) (Ophævet).
§ 5A.
Virksomhed her i landet anses først for opgivet, når afståelse af  

 virksomhedens varelager, maskiner, driftsmidler og inventar m.v. har fundet  

 sted.
Stk. 2.  Overfører en skattepligtig varelager, maskiner,  

 driftsmidler og inventar m.v., der har været anvendt i skattepligtig  

 virksomhed her i landet, til benyttelse i udlandet, sidestilles sådan  

 overførelse med salg.
Som salgssum betragtes værdien i handel og vandel på  

 overførelsestidspunktet.
 § 6.  (* 14) Fortjenesten eller tabet ved de i § 2,  

 nr. 4 og 5, omhandlede afhændelser m.v. opgøres som forskellen mellem det ved  

 afhændelsen opnåede vederlag og anskaffelsesomkostningerne med fradrag af  

 over den skattepligtige almindelige indkomst foretagne afskrivninger.
 § 6A. (* 15) (Ophævet).
 § 7.  (* 16) (Ophævet).
 § 7A. (* 17) (Ophævet).
 § 7B. (* 17) (Ophævet).
 § 8.  (* 18) De fortjenester eller tab, der efter  

 foranstående bestemmelser skal medregnes i den særlige indkomst, opgøres  

 samlet for hvert indkomstår.
Stk. 2.  Det beløb, der fremkommer ved opgørelsen efter  

 stk. 1, benævnes »skattepligtig særlig indkomst«.
Beløbet afrundes  

 nedad til det nærmeste med 100 delelige kronebeløb.
Hvor andet ikke er  

 foreskrevet i denne lov, medregnes skattepligtig særlig indkomst ikke ved  

 opgørelsen af den skattepligtige indkomst, der i denne lov benævnes  

 »skattepligtig almindelig indkomst.« Stk. 3.  (* 19) For skattepligtige personer gives der  

 ved opgørelsen efter stk. 2 et fradrag på 6.000 kr.
Fradraget kan dog ikke  

 overstige summen af fortjenester efter § 2, nr. 9-10 og 14-16.
Beskatningen af den særlige indkomst hos personer § 9.  (* 20) For personer, der er skattepligtige efter  

 kildeskattelovens § 1, beregnes skatten af den skattepligtige særlige  

 indkomst opgjort efter § 8 med 50 pct.
 Stk. 2.  Den efter reglerne i stk. 1 beregnede særlige  

 indkomstskat kan ikke fradrages, hverken ved opgørelsen af den skattepligtige  

 almindelige indkomst eller ved opgørelsen af den skattepligtige særlige  

 indkomst.
 Stk. 3.  (* 21) Såfremt den skattepligtige særlige  

 indkomst er negativ, kan et til den negative særlige indkomst svarende beløb  

 fradrages ved opgørelsen af den skattepligtige almindelige indkomst.
Stk. 4.  (* 22) Hvis den skattepligtige almindelige  

 indkomst udviser underskud, kan den skattepligtige i stedet for at fremføre  

 underskuddet til de følgende indkomstår efter reglerne i personskattelovens §  

 13 fradrage underskuddet i sin og derefter eventuelt i ægtefællens særlige  

 indkomst for samme indkomstår.
Underskud i virksomhedsindkomst efter  

 virksomhedsskatteloven kan på tilsvarende måde fradrages i særlig indkomst i  

 stedet for at fremføres efter virksomhedsskattelovens § 13, stk. 4. Et  

 herefter resterende underskud fremføres efter reglerne i henholdsvis  

 personskattelovens § 13 og virksomhedsskattelovens § 13.
 Stk. 5.  (* 23) (Ophævet).
§ 10.  (* 24), (* 25) Personer, der ikke er undergivet  

 fuld indkomstskattepligt til staten, beskattes kun af særlig indkomst, som  

 hidrører fra afståelse af de formuegoder, der er nævnt i kildeskattelovens §  

 2, stk. 1, litra d og e.
I øvrigt gælder §§ 8 og 9 også for disse  

 skattepligtige.
§ 11.  Af den særlige indkomstskat tilfalder 1/3 den  

 kommune, hvortil den skattepligtige svarer kommuneskat efter § 2 i loven om  

 kommunal indkomstskat ved begyndelsen af det kalenderår, hvori den særlige  

 indkomstskat pålignes.
Kommunens andel afregnes af staten samtidig med  

 afregningen efter kildeskattelovens § 64, stk. 3 og 4, af kommunal  

 indkomstskat og kirkelige afgifter.
 Stk. 2.  Er efter bestemmelsen i stk. 1 ingen kommune  

 berettiget til andelen i den særlige indkomstskat, tilfalder denne den  

 kommune, hvori ansættelsen til statsskat har fundet sted.
 Stk. 3.  Ved eventuel nedsættelse af den særlige  

 indkomstskat eller ved delvis uerholdelighed fordeles reduktionen  

 forholdsmæssigt på de statskassen og kommunen tilfaldende andele af skatten.
§ 12.  Det påhviler den skattepligtige at indgive  

 selvangivelse af den særlige indkomst efter de for almindelig indkomstskat  

 til staten gældende regler.
Disse regler finder desuden anvendelse ved  

 ansættelsen af den særlige indkomst og påklage af ansættelsen.
Stk. 2.  Den særlige indkomstskat forfalder til betaling  

 i 3 rater den 1. i hver af månederne september, oktober og november i det år,  

 hvori skatten pålignes, med sidste rettidige betalingsdag for den  

 skattepligtige den 20. i forfaldsmåneden.
Falder sidste rettidige  

 betalingsdag på en helligdag eller en lørdag, forlænges fristen til den  

 følgende hverdag.
Ministeren for skatter og afgifter fastsætter i øvrigt de  

 nærmere regler for opkrævningen og indbetalingen i statskassen af den særlige  

 indkomstskat.
 Stk. 3.  I øvrigt finder de for den almindelige  

 indkomstskat til staten gældende regler anvendelse, for så vidt de er  

 forenelige med bestemmelserne i denne lov.
Beskatningen af den særlige indkomst hos selskaber og foreninger m.v.
samt dødsboer § 13.  (* 26) Selskaber, foreninger og korporationer  

 samt fonde, legater, stiftelser og andre selvejende institutioner, der er  

 undergivet fuld eller begrænset indkomstskattepligt til staten, svarer ikke  

 særlig indkomstskat.
De pågældende skal derimod medregne den efter reglerne i  

 afsnit I opgjorte skattepligtige særlige indkomst ved opgørelsen af deres  

 skattepligtige almindelige indkomst.
Begrænset skattepligtige skal kun  

 medregne særlig indkomst vedrørende formuegoder, af hvis afkastning de er  

 indkomstskattepligtige til staten i medfør af § 2, stk. 1, litra a) og b), i  

 lov om indkomstbeskatning af aktieselskaber m.v., og de i nævnte lovs § 1,  

 stk. 1, nr. 6, omhandlede foreninger m.v. skal kun medregne særlig indkomst  

 vedrørende formuegoder, der har tilknytning til den indkomstskattepligtige  

 virksomhed.
Indkøbsforeninger og produktions- og salgsforeninger beskattes  

 ikke af særlig indkomst.
Det samme gælder de efter reglerne i § 1, stk. 1,  

 nr. 3, i lov om indkomstbeskatning af aktieselskaber m.v. skattepligtige  

 foreninger for skatteår, for hvilke de i henhold til bestemmelsen i nævnte  

 lovs § 35A, stk. 2, 1. pkt., vælger at lade sig beskatte efter reglerne i  

 lovbekendtgørelse nr. 377 af 20. december 1961.
 § 13A. (* 27) Dødsboer svarer ikke særlig indkomstskat, men den særlige  

 indkomst, opgjort efter reglerne i afsnit I, beskattes sammen med den  

 skattepligtige almindelige indkomst efter § 35, stk. 2, i kildeskatteloven.  

 Dødsboer, som er skattepligtige efter § 2 i kildeskatteloven, beskattes kun  

 af særlig indkomst, som hidrører fra afståelse af de formuegoder, der er  

 nævnt i stk. 1, litra d og e, i bestemmelsen.
Andre bestemmelser § 14.  Ministeren for skatter og afgifter fastsætter  

 regler om indgivelse af selvangivelse og ansættelse af særlig indkomst,  

 herunder påklage af ansættelsen, samt om betaling og opkrævning af særlig  

 indkomstskat i tilfælde, hvor der i årets løb sker ændringer i  

 skattepligtsforholdene for en person eller et dødsbo.
 Stk. 2.  Når en persons fulde skattepligt her til landet  

 ophører på grund af fraflytning til udlandet, er den pågældende pligtig til  

 inden bortrejsen at indbetale særlig indkomstskat, der måtte være pålignet,  

 uanset om den er forfalden eller ej.
 Stk. 3.  Ved beregningen af forældelsesfristen for krav  

 på særlig indkomstskat bortses fra den tid, i hvilken skattemyndighederne på  

 grund af den skattepligtiges ophold i udlandet har været ude af stand til at  

 gøre kravet gældende ved dansk domstol.
 § 15.  (* 28) Hvor en rettighed af den i § 2, nr. 4  

 eller nr. 5, omhandlede art erhverves den 1. april 1958 eller derefter, skal  

 erhververen være berettiget til at afskrive det ydede vederlag i sin  

 skattepligtige indkomst med lige store årlige beløb over et til rettighedens  

 varighed svarende åremål eller - såfremt rettigheden ikke er tidsbegrænset -  

 over en periode af 10 år.
 Stk. 2.  De i § 2, nr. 9, nr. 14 og nr. 15, omhandlede  

 ydelser afskrives i yderens skattepligtige indkomst over en periode af 10 år.  

 Udgør ydelser af denne art tilsammen mindre end 5 pct. af den samlede  

 lønudgift i yderens virksomhed i det pågældende indkomstår, fradrages de dog  

 fuldt ud ved opgørelsen af den skattepligtige indkomst for dette indkomstår.
 Stk. 3.  Erhverves de i stk. 1 omhandlede formuegoder  

 ved gave eller arveforskud, finder bestemmelserne i § 4, stk. 3, og § 5, stk.  

 1, tilsvarende anvendelse.
§ 16.  Ministeren for skatter og afgifter kan tillade,  

 at udbytteandele el. lign., som en arbejdsgiver udreder til personer, der er  

 ansat i hans virksomhed, ikke skal medregnes ved opgørelsen af modtagerens  

 skattepligtige indkomster.
En sådan tilladelse skal være betinget af, at  

 beløbene udredes i form af aktier eller obligationer udstedt af  

 arbejdsgiveren.
For så vidt de således udredede beløb for en eller flere af  

 arbejdstagerne overstiger 200 kr., skal tilladelsen endvidere være betinget  

 af, at arbejdsgiveren for den pågældende arbejdstager inden udløbet af en af  

 ministeren for skatter og afgifter fastsat frist til statskassen indbetaler  

 en afgift på 50 pct. af det beløb, hvormed ydelsens værdi overstiger 200 kr.  

 Også afgiftsbeløbet er indkomstskattefrit for arbejdstageren.
 Stk. 2.  De vilkår, på hvilke de i stk. 1 omhandlede  

 aktier og obligationer udstedes, skal godkendes af ministeren for skatter og  

 afgifter.
Stk. 3.  Den i stk. 1 omhandlede afgift kan ikke  

 fradrages ved opgørelsen af arbejdstagerens skattepligtige indkomst.
I øvrigt  

 kommer de for indkomstskatten til staten gældende regler, herunder reglerne  

 om selvangivelse af indtægter, til anvendelse på denne afgift, for så vidt de  

 er forenelige med bestemmelserne i nærværende paragraf.
Stk. 4.  Af den i stk. 1 omhandlede afgift tilfalder 1/3  

 den kommune, hvortil den afgiftspligtige svarer kommuneskat efter § 2 i loven  

 om kommunal indkomstskat ved begyndelsen af det kalenderår, hvori  

 udbytteandelen er udredet.
Er den afgiftspligtige ikke pligtig at svare  

 kommuneskat som foran omhandlet, tilfalder andelen af afgiften den kommune,  

 hvori ansættelsen til statsskat finder sted.
 Stk. 5.  Ved eventuel nedsættelse af afgiften eller ved  

 delvis uerholdelighed fordeles reduktionen forholdsmæssigt på de statskassen  

 og kommunen tilfaldende andele af afgiften.
 § 17.  Såfremt der i en persons skattepligtige  

 almindelige indkomst indgår en indtægt, der efter den pågældendes sædvanlige  

 indkomstforhold er ekstraordinært stor, og som fremtræder som resultatet af  

 et opfinderarbejde eller et arbejde af litterær, kunstnerisk, videnskabelig  

 el. lign. karakter, skal ministeren for skatter og afgifter kunne tillade, at  

 en del af indtægten beskattes efter reglerne i afsnit I og II.
 Stk. 2.  Ministeren for skatter og afgifter kan tillade,  

 at dusører og belønninger for foretagelsen af en fortjenstfuld handling, som  

 det ikke hører til den pågældendes erhverv at udføre, såsom indsats for at  

 redde menneskeliv eller medvirken ved opklaring af en forbrydelse, beskattes  

 efter reglerne i afsnit I og II.
Stk. 3.  (* 29) Finder udlodning af likvidationsprovenu  

 fra aktieselskaber og andelsselskaber sted forud for det kalenderår, hvori  

 selskabet endeligt opløses, kan ministeren for skatter og afgifter eller den,  

 han bemyndiger dertil, når særlige omstændigheder taler derfor, tillade, at  

 de udbetalte beløb eller en del af disse ikke skal medregnes i modtagerens  

 skattepligtige almindelige indkomst.
I så fald behandles de beløb, der  

 fritages for almindelig indkomstbeskatning, efter reglerne i lov om  

 beskatning af fortjeneste ved afståelse af aktier m.v.
 § 18.  (* 30) (Ophævet).
 § 18A. (* 31) (Ophævet).
 § 18B. (* 31) (Ophævet).
 § 18C. (* 32) Reglerne i § 33, stk. 1, i kildeskatteloven om indtræden i  

 boets stilling gælder for bygninger og særlige installationer i bygninger,  

 jfr. § 2, nr. 2, hvis der på grundlag af den værdi, hvortil bygningen og  

 installationen er opført i den endelige boopgørelse, kan opgøres en  

 skattepligtig fortjeneste efter reglerne i afskrivningslovens § 29.
 Stk. 2.  (* 33) (Ophævet).
 § 18D. (* 34) (Ophævet).
 § 19.  (* 35) (Udeladt).
 § 20.  Denne lov gælder ikke for Færøerne og Grønland.
---- Ved lov nr. 204 af 8. juni 1966, lov nr. 32 af 19. februar 1968, lov nr.  

 185 og lov nr. 192 begge af 31. maj 1968, lov nr. 418 af 18. december 1968,  

 lov nr. 120 af 29. marts 1969, lov nr. 325 af 18. juni 1969, lov nr. 280 af  

 9. juni 1971, lov nr. 284 af 9. juni 1971, lov nr. 276 af 7. juni 1972, lov  

 nr. 574 af 15. december 1972 og lov nr. 185 af 30. marts 1973, er der  

 foretaget ændringer i lov om særlig indkomstskat m.v.
 Disse loves ikrafttrædelses- og overgangsregler er medtaget i  

 lovbekendtgørelse nr. 435 af 18. juli 1973.
---- Ved lov nr. 54 af 6. februar 1974, lov nr. 189 af 22. maj 1975, lov nr.  

 101 af 17. marts 1976, lov nr. 325 af 10. juni 1976, lov nr. 326 af 10. juni  

 1976, lov nr. 404 af 20. august 1976, lov nr. 285 af 8. juni 1977, lov nr.  

 604 af 14. december 1977, lov nr. 281 af 8. juni 1978, lov nr. 245 af 8. juni  

 1979, lov nr. 583 af 19. december 1980, lov nr. 206 af 13. maj 1981, lov nr.  

 265 af 27. maj 1981, og lov nr. 296 af 10. juni 1981, er der endvidere  

 foretaget ændringer i lov om særlig indkomstsskat m.v.
 Disse loves ikrafttrædelses- og overgangsregler er medtaget i  

 lovbekendtgørelse nr. 429 af 17. august 1981.
---- Ved lov nr. 197 af 18. maj 1982, lov nr. 227 af 26. maj 1982, lov nr. 244  

 af 9. juni 1982, lov nr. 246 af 9. juni 1982 og lov nr. 248 af 9. juni 1982  

 er der foretaget yderligere ændringer i lov om særlig indkomstskat m.v.
 Disse loves ikrafttrædelses- og overgangsregler er medtaget i  

 lovbekendtgørelse nr. 355 af 24. juni 1982.
---- Lov nr. 220 af 2. juni 1983 om ændring af aktieavancebeskatningsloven,  

 kildeskatteloven og lov om særlig indkomstskat m.v., hvis § 3 ændrer  

 affattelsen af § 9, stk. 3, indeholder i § 4 følgende bestemmelse:
§ 4 Stk. 1.  Loven har virkning for afståelse af aktier, der  

 sker den 1. januar 1984 eller senere.
 Stk. 2.  Bestemmelserne i aktieavancebeskatningslovens §  

 4, stk. 2, 2.-4. pkt., som affattet ved denne lovs § 1, nr. 1, har dog  

 virkning for afståelse af aktier, der sker dagen efter denne lovs  

 bekendtgørelse i Lovtidende eller senere.
 Stk. 3.  Tab ved afståelse af aktier i tidligere  

 indkomstår, som ikke kan rummes i skattepligtig særlig indkomst for 1983,  

 jfr. § 4, stk. 4, og §§ 11 og 12 i lov nr. 295 af 10. juni 1981, som ændret  

 ved lov nr. 227 af 26. maj 1982, kan fradrages ved opgørelsen af  

 skattepligtig særlig indkomst for 1984 og senere indkomstår efter reglerne i  

 aktieavancebeskatningslovens § 4, stk. 4, som affattet ved § 1, jfr. dog stk.  

 3, og reglerne i kildeskattelovens §§ 31 og 32.
 Stk. 4.  For aktieselskaber og anpartsselskaber kan tab  

 ved afståelse af aktier, som ikke kan rummes i skattepligtig særlig indkomst  

 for 1983, fradrages ved opgørelsen af skattepligtig særlig indkomst for 1984  

 og senere indkomstår efter reglerne i aktieavancebeskatningslovens § 4, stk.  

 4, som affattet ved lov nr. 295 af 10. juni 1981.
 Stk. 5.  Reglerne i aktieavancebeskatningslovens § 13,  

 som affattet ved lov nr. 295 af 10. juni 1981, finder fortsat anvendelse på  

 aktier, som er modtaget i forbindelse med en fusion, der er foretaget inden  

 20. april 1983.
---- Lov nr. 596 af 15. december 1983 om ændring af lov om særlig indkomstskat  

 m.v., hvis § 1 ændrer affattelsen af § 8, stk. 3, 2. punktum, indeholder i §  

 2 følgende bestemmelse:
§ 2 Ændringen efter § 1 træder i kraft for skattepligtig særlig indkomst, der  

 indtjenes fra og med 1. januar 1984.
---- Lov nr. 255 af 22. maj 1986 om ændring af lov om særlig indkomstskat m.v.  

 (Konsekvensændringer i forbindelse med skattereformen), hvis § 1 ændrer  

 affattelsen af § 1, stk. 1, og § 9, stk. 4, ophæver § 9, stk. 5, ændrer  

 affattelsen af § 13, 1. pkt. og ophæver § 17, stk. 3, 3. pkt., indeholder i §  

 2 følgende bestemmelse: Loven har virkning fra og med indkomståret 1987.
--------- (* 1) § 1, stk. 1, har virkning fra og med indkomståret 1987, jfr. lov nr.  

 255 af 22. maj 1986 § 2.
 (* 2) § 1, stk. 2, 3 og 4 har virkning fra og med indkomståret 1983, jfr.  

 lov nr. 227 af 26. maj 1982 § 9.
 (* 3) § 2, nr. 3, er ophævet med virkning for goodwill, der afstås eller  

 erhverves den 1. juli 1982 eller senere, jfr. lov nr. 248 af 9. juni 1982 §  

 3. Om mulig senere anvendelse af § 2, nr. 3, se §§ 4 og 5 i samme lov.
 (* 4) Denne affattelse af § 2, nr. 6, har virkning, hvis aktieafståelsen  

 eller forhold, der behandles efter samme regler som aktieafståelse, finder  

 sted den 1. juli 1981 eller senere, jfr. lov nr. 296 af 10. juni 1981 § 8.
 (* 5) § 2, nr. 7 og 8, er ophævet med virkning fra den 1. juli 1981, jfr.  

 lov nr. 296 af 10. juni 1981 § 8.
 (* 6) Denne affattelse af § 2, nr. 13, har virkning fra den 1. juli 1982,  

 jfr. lov nr. 246 af 9. juni 1982 § 8.
 (* 7) §§ 2A, 2B, 2C og 2D er ophævet med virkning fra den 1. juli 1982,  

 jfr. lov nr. 246 af 9. juni 1982 § 8.
 (* 8) Denne affattelse af § 3, stk. 1, nr. 2, har virkning fra den 1. juli  

 1982, jfr. lov nr. 246 af 9. juni 1982 § 8 samt lov nr. 248 af 9. juni 1982 §  

 3.
 (* 9) § 3, stk. 1, nr. 3 og 4, er ophævet med virkning fra den 1. juli  

 1981, jfr. lov nr. 296 af 10. juni 1981 § 8.
 (* 10) § 3, stk. 2 og 3, er ophævet med virkning fra 1. juli 1981, jfr.  

 lov nr. 296 af 10. juni 1981 § 8.
 (* 11) § 3A er ophævet med virkning fra 1. juli 1981, jfr. lov nr. 296 af  

 10. juni 1981 § 8.
 (* 12) Denne affattelse af § 4, stk. 1, og § 5, stk. 2, har virkning fra  

 den 1. juli 1982, jfr. lov nr. 246 af 9. juni 1982 § 8.
 (* 13) § 5, stk. 3, 4, 5, 6 og 7, er ophævet med virkning fra den 1. juli  

 1982, jfr. lov nr. 246 af 9. juni 1982 § 8.
 (* 14) Denne affattelse af § 6 har virkning for goodwill, der afstås eller  

 erhverves den 1. juli 1982 eller senere, jfr. lov nr. 248 af 9. juni 1982 §  

 3. Om mulig senere anvendelse af § 6, se §§ 4 og 5 i samme lov.
 (* 15) § 6A er ophævet med virkning for goodwill, der afstås eller  

 erhverves den 1. juli 1982 eller senere, jfr. lov nr. 248 af 9. juni 1982 §  

 3. Om mulig senere anvendelse af § 6A, se §§ 4 og 5 i samme lov.
 (* 16) § 7 er ophævet med virkning fra 1. juli 1981, jfr. lov nr. 296 af  

 10. juni 1981 § 8.
 (* 17) §§ 7A og 7B er ophævet med virkning fra den 1. juli 1982, jfr. lov  

 nr. 246 af 9. juni 1982 § 8.
 (* 18) Denne affattelse af § 8, stk. 1 og 2, har virkning fra den 1. juli  

 1982, jfr. lov nr. 246 af 9. juni 1982 § 8.
 (* 19) Denne affattelse af § 8, stk. 3, har virkning fra den 1. januar  

 1984, jfr. lov nr. 596 af 15. december 1983 § 2.
 (* 20) Denne affattelse af § 9, stk. 1, har virkning fra den 1. juli 1982,  

 jfr. lov nr. 246 af 9. juni 1982 § 8.
 (* 21) Denne affattelse af § 9, stk. 3, har virkning fra den 1. januar  

 1984, jfr. lov nr. 220 af 2. juni 1983 § 4. Om fradrag for tab ved  

 aktieafståelse eller forhold der behandles efter samme regler som  

 aktieafståelse forud for den 1. januar 1984, se lovens § 4.
 (* 22) Denne affattelse af § 9, stk. 4, har virkning fra og med  

 indkomståret 1987, jfr. lov nr. 255 af 22. maj 1986 § 2.
 (* 23) § 9, stk.5 er ophævet med virkning fra og med indkomståret 1987,  

 jfr. lov nr. 255 af 22. maj 1986 § 2.
 (* 24) Denne affattelse af § 10 har virkning fra den 1. juli 1982, jfr.  

 lov nr. 246 af 9. juni 1982 § 8.
 (* 25) Denne affattelse er sket ved lov nr. 244 af 9. juni 1982 § 8.
 (* 26) Denne affattelse af § 13, 1 pkt. har virkning fra og med  

 indkomståret 1987, jfr. lov nr. 255 af 22. maj 1986 § 2.
 (* 27) Denne affattelse er sket ved lov nr. 244 af 9. juni 1982 § 8.
 (* 28) Denne affattelse af § 15 har virkning for goodwill, der afstås  

 eller erhverves den 1. juli 1982 eller senere, jfr. lov nr. 248 af 9. juni  

 1982 § 3. Om mulig senere anvendelse af § 15, se §§ 4 og 5 i samme lov.
 (* 29) Denne affattelse af § 17, stk. 3, har virkning fra og med  

 indkomståret 1987, jfr. lov nr. 255 af 22. maj 1986 § 2.
 (* 30) § 18 er ophævet med virkning fra 1. juli 1981, jfr. lov nr. 296 af  

 10. juni 1981 § 8.
 (* 31) §§ 18A og B er ophævet med virkning fra den 1. juli 1982, jfr. lov  

 nr. 246 af 9. juni 1982 § 8.
 (* 32) Denne affattelse af § 18C, stk. 1, har virkning for bygninger eller  

 installationer, der anskaffes den 1. januar 1982 eller senere, jfr. lov nr.  

 197 af 18. maj 1982 § 7.
 (* 33) § 18C, stk. 2, er ophævet med virkning fra den 1. juli 1982, jfr.  

 lov nr. 246 af 9. juni 1982 § 8.
 (* 34) § 18D er ophævet med virkning fra den 1. juli 1982, jfr. lov nr.  

 246 af 9. juni 1982 § 8.
 (* 35) Af den udeladte § 19 er stk. 1-2 og stk. 3, 1. pkt., samt stk. 4 og  

 10 senest optrykt i lovbekendtgørelse nr. 521 af 2. oktober 1975. § 19, stk.  

 3, 2.-4. pkt., er senest optrykt i lovbekendtgørelse nr. 437 af 14. august  

 1969 og stk. 6-9 er senest optrykt i lovbekendtgørelse nr. 11 af 10. januar  

 1969.
