Indhold Bilag 1 Hjælpeskemaer 1 Forord Nærværende vejledning er udarbejdet for Miljøstyrelsen af en arbejdsgruppe  

 bestående af: Kjeld Christensen, Kjellerup Kommune Gitte Clausen, Pandrup  

 Kommune Tom Henrik Johansen, Slangerup Kommune Susan West, Sakskøbing Kommune  

 samt Hans Lauritzen, Enviroplan A/S Projektet er fulgt af en følgegruppe bestående af: Kommuneingeniør Jørgen  

 Andersen, Otterup Kommune Stads- og havneingeniør Erik Buchardt, Haderslev  

 Kommune Teknisk Direktør Henning Christiansen, Roskilde Kommune Stadsingeniør  

 Erik Rasmussen, Ringkøbing Kommune Stadsingeniør Helge Skrubbeltrang,  

 Brønderslev Kommune Orla Jørgensen, Foreningen af Miljømedarbejdere i  

 kommunerne Søren Hjortsø Kristensen, Kommunernes Landsforening Axel Bendtsen,  

 Miljøstyrelsen Ole Kaae, Miljøstyrelsen Gudmund Nielsen, Miljøstyrelsen Sidsnævnte har fungeret som formand for gruppen Interesserede kan ved henvendelse til Kjellerup, Pandrup, Sakskøbing eller  

 Slangerup kommuner få udleveret et eksemplar af den respektive kommunens  

 miljøhandlingsplan.
2 Indledning Begrebet miljøhandlingsplan dækker et bredt spekter af planer, lige fra  

 detaljerede planer over en kommunes samlede indsats på miljøområdet til  

 simple planer for tilsynsaktiviteten eller andre enkeltaktiviteter et eller  

 to år frem i tiden.
 Denne vejledning er tænkt som et arbejdsredskab for kommuner med interesse  

 for at udarbejde en miljøhandlingsplan, omfattende dels en samlet oversigt  

 over kommunens opgaver og besluttede aktiviteter på miljøområdet, dels en  

 prioriteret strategi for arbejdets udførelse.
 Miljøstyrelsen ønsker med vejledningen at styrke kommunernes arbejde med  

 miljøhandlingsplanerne, uanset en sådan plan naturligvis er en frivillig sag  

 for den enkelte kommune.
Der har derfor ved udformningen af vejledningen været lagt vægt på, at  

 kommunerne selv, det vil sige uden brug af ekstern bistand, skulle være i  

 stand til at udarbejde en miljøhandlingsplan ved hjælp af vejledningen.
Dette  

 skulle gælde også for de mindste kommuner.
Gennem miljøhandlingsplanen synliggøres og styrkes de kommunale  

 miljøaktiviteter.
Desuden oplyses og bevidstgøres borgere og virksomheder i  

 den enkelte kommune om netop deres kommunes særlige miljøforhjold og de  

 tiltag, som kommunalbestyrelsen har iværksat i den anledning.
Miljøhandlingsplanen kan derved yderligere tjene som inspirationskilde i  

 kommunernes fortsatte bestræbelser på at gavne miljøet.
Endelig viser  

 erfaringerne fra en række kommuner, at en miljøhandlingsplan kan være til  

 stor praktisk hjælp såvel i kommunalbestyrelse og udvalg som i det daglige  

 forvaltningsarbejde.
De kommuner, der har udtrykt størst glæde over miljøhandlingsplanen, er  

 kommuner, hvor planen er udarbejdet som en overskuelig og handlingsorienteret  

 rettesnor for den kommunale miljøforvaltning.
Her er planen typisk opbygget  

 med en statusdel, en målsætningsdel, en prioriteringsdel og en handlingsdel  

 med tilhørende årligt evalueringstillæg.
Ved udarbejdelsen af vejledningen blev det derfor besluttet at videreføre  

 de gode erfaringer, der er opnået med denne strukturelle opbygning af  

 miljøhandlingsplanen.
I vejledningens generelle del gennemgås i detaljer  

 arbejdet med at udarbejde en miljøhandlingsplan efter en sådan skabelon.
Men selv om miljøhandlingsplaner bygges over samme læst, betyder det  

 naturligvis ikke, at det individuelle særpræg skal underkendes.
Tværtimod er  

 det overordentlig vigtigt, at den enkelte kommune finder sine egne veje på  

 miljøområdet.
Det er netop det lokale særpræg - »sjælen« - i  

 miljøhandlingsplanen, som kommunen og dens indbyggere kan identificere sig  

 med.
For at anskue denne forskellighed er der i vejledningens temadel beskrevet  

 fire konkrete miljøhandlingsplaner.
Beskrivelserne er alle fra kommuner, hvor  

 miljøhandlingsplanen igennem, en længere årrække har vist sig velfungerende  

 og dermed har bevist sin værdi.
3 Vejledningens anvendelse En operationel miljøhandlingsplan kræver, at den er tilpasset lokale  

 forhold og ambitionsniveau.
Vejledningen er derfor opbygget således, at den  

 kan anvendes både til udarbejdelse af helt enkle miljøhandlingsplaner -  

 f.eks. for tilsynsområdet ved gradvist at tilpasse den årlige beretning til  

 Miljøstyrelsen - og til mere udbyggede planer.
Operationelle miljøhandlingsplaner Første del af vejledningen er en generel beskrivelse af metode og indhold  

 i miljøhandlingsplaner.
Planforløbet og det indholdsmæssige i en  

 miljøhandlingsplan gennemgås, og der gives eksempler på, hvordan arbejdet kan  

 gribes an.
Følgende elementer er gennemgående i formålet og opbygningen af de  

 mest operationelle planer, som hidtil er udarbejdet.
Vejledningens generelle del Synliggørelse af miljøindsatsen ved udarbejdelse af en statusdel,  

 som beskriver miljøtilstanden og de opgaver, som kommunen skal løse.
 Målsætninger for miljøindsatsen, herunder de politiske ønsker i  

 kommunen for udvikling indenfor de forskellige sektorer af miljøområdet - for  

 eksempel tilsyn, affald, vandforsyning, osv.
 Prioritering af opgaverne på miljøområdet ved en politisk  

 prioritering af kommunens miljøindsats og ressourceanvendelse.
 Information til borgere og virksomheder om kommunens indsats på  

 miljøområdet.
 Handlingsplan, et program til brug som rettesnor for  

 forvaltningens opgaveløsning.
 Opfølgning, udarbejdelse af et årligt tillæg til evaluering af  

 indsatsen.
Vejledningens temadel I vejledningens anden del har 4 kommuner beskrevet, hvordan de har  

 udarbejdet en miljøhandlingsplan på grundlag af lokale forudsætninger og  

 lokalt ambitionsniveau.
De fire kommuner har således vægtet forskellige  

 forhold og problemstillinger ved udarbejdelsen og anvendelsen af deres  

 miljøhandlingsplan.
Netop dette forhold er afgørende for, at  

 miljøhandlingsplanen er operationel og opfylder sine formål, hvilket den gør  

 i de fire kommuner.
 De fire eksempler er udformet som en beskrivelse af, hvordan arbejdet med  

 miljøhandlingsplanen er grebet an, hvilke forhold den enkelte kommune har  

 vægtet, hvordan miljøhandlingsplanen bliver anvendt og fulgt op og endelig  

 kommunernes erfaringer med arbejdet med planen.
 På temaforsiden s. 21 er en kort introduktion i skemaform til de 4  

 beskrivelser.
4 Udarbejdelse af plan 4.1 Faseopdeling og planforløb En grundig tilrettelæggelse af planforløbet ved udarbejdelsen af  

 miljøhandlingsplanen er et godt grundlag for at prioritere kommunens  

 miljøindsats.
 Processen bør bestå af 3 faser:
Figur 1 Eksempel på et hensigtsmæssigt planforløb Indledningsvis bør forvaltningens overvejelser om kommunens behov, mål og  

 planforløb ved udarbejdelsen af en miljøhandlingsplan indstilles til det  

 politiske fagudvalg sammen med budget og tidsplan for udarbejdelsen.
Politisk behandling Den politiske behandling allerede på dette tidspunkt i processen har et  

 dobbeltformål.
Dels at få »grønt lys« og bevilling af de nødvendige  

 ressourcer, men nok så vigtigt at sælge ideen ved at påpege fordelene ved en  

 samlet prioritering af kommunens miljøindsats.
En grundig drøftelse i  

 fagudvalget vil give forståelse for formålet med miljøhandlingsplanen.
Et tæt  

 samarbejde mellem forvaltningen og fagudvalget vil lette processen og være et  

 godt udgangspunkt for en konstruktiv og frugtbar proces.
Et eksempel på  

 hvordan den politiske behandling af planen kan tilrettelægges er vist i  

 nedenstående figur.
Figur 2 Eksempel på planforløb og politisk behandling Koordinering med kommuneplan Samspil med kommuneplanlægningen Arbejdet med at udarbejde en miljøhandlingsplan bør koordineres tæt med  

 kommuneplanarbejdet.
Oversigten over miljøtilstanden i kommunen er et vigtigt grundlag for  

 kommuneplanlægningen.
Kommuneplanen vil herefter indeholde kommunernes  

 overordnede politik og prioritering - også på miljøområdet - og på den måde  

 udgøre det overordnede grundlag for den mere detaljerede miljøhandlingsplan.
Samspillet mellem kommuneplan og miljøhandlingsplan vil ikke blive berørt  

 yderligere i denne vejledning.
Der henvises til publikationen »Håndbog  

 om miljø og planlægning«, udarbejdet i 1991 af Miljøstyrelsen og den  

 daværende Planstyrelse.
4.1.1 Overvejelser før planarbejdet For at sikre et godt forløb af arbejdet med planudarbejdelsen, samt sikre  

 at det færdige resultat, miljøhandlingsplanen, er et anvendeligt værktøj i  

 det daglige arbejde, er det nødvendigt med følgende overvejelser, inden  

 arbejdet med planen påbegyndes:
Behov og mål - Kommunens behov og mål i forbindelse med en miljøhandlingsplan.
Det kan  

 for eksempel være en politisk prioritering af opgaveløsningen, bedre  

 ressourcestyring og synliggørelse af miljøområdet.
Ambitionsniveau - Fastlæggelse af ambitionsniveau for planen.
Ambitionsniveauet er vigtigt  

 at forholde sig til, fordi det afgør hvor mange ressourcer, der skal afsættes  

 til at gennemføre planen.
Ambitionsniveauet har også betydning for brug af ressourcer til  

 vedligeholdelse og opdatering af planen.
Det er således afgørende at  

 fastlægge et realistisk ambitionsniveau for at sikre, at planen bliver  

 udarbejdet og vedligeholdt.
 Der kan eventuelt som en begyndelse vælges et eller flere områder f.eks.  

 tilsyn, affaldsplanlægning etc.
Samarbejde på tværs af afdelinger - Samarbejdet på tværs af afdelinger ved udarbejdelse af  

 miljøhandlingsplanen.
Miljøområdet er i mange kommuner delt op på flere  

 afdelinger.
Det er derfor vigtigt at etablere og sikre tværfaglig forståelse  

 og samarbejde om udarbejdelse af planen, før dette arbejde påbegyndes.
4.2 Statusbeskrivelse Statusbeskrivelsen er en opgørelse over, hvad der kan kaldes  

 miljøtilstanden i kommunen.
Den skal i princippet indeholde al den  

 baggrundsviden, som er nødvendig for at foretage en prioritering af  

 miljøindsatsen.
Statusbeskrivelsen bør derfor indeholde en gennemgang af  

 miljøets tilstand, forureningskilderne samt det lovmæssige grundlag og de  

 gældende planer.
4.2.1 Afgrænsning af miljøområdet Forinden statusbeskrivelsen udarbejdes, foretages en afgrænsning af, hvad  

 der forstås ved miljøområdet, og hvad miljøhandlingsplanen skal omfatte.
Miljøområdets afgrænsning Miljøbeskyttelse er de aktiviteter og opgaver, som kan henføres til  

 miljøbeskyttelsesloven, vandforsyningsloven, affaldsdepotloven,  

 vandløbsloven, naturbeskyttelsesloven, etc.
Men varetagelsen af  

 miljøhensynene knytter sig til et bredt spektrum af love og aktiviteter.
Det  

 kan også dreje sig om naturpleje, information og service overfor virksomheder  

 og borger eller klarlægning af kompetence mellem fagudvalg og forvaltningen  

 ved sagsafgørelser mv.
Organisatoriske forhold Miljøområdet går ofte på tværs af den traditionelle afdelingsstruktur i  

 den tekniske forvaltning.
Det er derfor nødvendigt ved afgrænsningen af  

 miljøområdet at klarlægge de organisatoriske forhold og koblinger til andre  

 områder, herunder forholdet til kommune- og lokalplanlægningen.
Dette kan  

 f.eks. være kompetencefordeling, sagsgange afdelingerne imellem og koblinger  

 i forhold til amtet og MLK.
Gennemgang af baggrundsmateriale 4.2.2 Etablering af grundlag for miljøhandlingsplanen Grundlaget for udarbejdelse af planen udgøres af den baggrundsviden, som  

 foreligger om det afgrænsede miljøområde.
Materialet bør gennemgås og  

 systematiseres og være tilgængeligt ved udarbejdelse af statusbeskrivelsen.  

 (jf.
Fig 1; Arbejdsgrundlag) Lovgrundlag Oversigt over det gældende lovgrundlag, samt hvilke kommunale opgaver det  

 medfører.
Kommuneplan, lokalplaner og sektorplaner Forhold i kommuneplanlægningen, som sætter rammer/betingelser for  

 miljøområdet, for eksempel arealanvendelse.
Relevante sektorplaner for  

 vandforsyning, spildevand, varmeplan, affaldsplan, etc. med tilhørende  

 regulativer, samt amtets recipientkvalitetsplan og vandindvindingsplan.
Erhvervsstruktur Opgørelser over listevirksomheder, branchevirksomhder og  

 anmeldelsespligtige virksomheder samt landbrug.
Andet materiale om miljøtilstanden Kortlægninger og undersøgelser, for eksempel undersøgelser af  

 drikkevandskvalitet og overholdelse af recipientkvalitetsplaner.
4.2.3 Opdeling af miljøområdet i emner Det er hensigtsmæssigt at opdele det afgrænsede miljøområde i emneblokke.  

 Det giver en god oversigt ved opgørelser af målsætninger og opgaver samt  

 ressourceforbrug.
Desuden muliggør emneopdelingen, at den politiske  

 behandling af planen kan foregå som en række temadrøftelser.
 Følgende emneopdeling kan være relevant:
- Drikkevand/grundvand - Spildevand, og udledningstilladelser og slamdeponering/-disponering - Støj- og luftforurening - Virksomheder/godkendelser og tilsyn - Landbrug og pelsdyrfarme - Affald og genanvendelse - Olie- og kemikalieaffald - Forurende grunde - Samarbejde med Arbejdstilsynet - Egen virksomhed (grønt regnskab, miljørevision og -styring) - Naturpleje og skovrejsning - Vandløb og biotoper - Badevandskvalitet (Blå flag) - Information og service - Andet Ovenstående opdeling i emner er generel, men kan umiddelbart finde  

 anvendelse i de fleste kommuner.
4.2.4 Emnevis statusbeskrivelse For hvert emne udarbejdes der en statusbeskrivelse.
Afhængig af det valgte  

 ambitionsniveau kan udformningen af statusbeskrivelsen være af større eller  

 mindre omfang, fra enkle skemaopgørelser til mere uddybdende beskrivelser.
 I Bilag 1 er der optrykt en række hjælpeskemaer, som eventuelt kan  

 anvendes ved udarbejdelsen af opgørelserne i statusbeskrivelsen.
Disponering af statusbeskrivelser Det foreslås at holde følgende disposition for hver emne:
Ad. 1 Indledning I indledningen bør rammerne for kommunens opgaveløsning inden for emnet  

 kort beskrives.
Rammerne udgøres af lovgrundlag, evt. sektorplaner,  

 regionplan, kommune- og lokalplanlægning, samt lokalt besluttede opgaver.  

 Eventuelle målsætninger og specielle forhold/problemer beskrives.
Ad. 2 Opgørelser Der foretages opgørelser området af anlæg, mængder, kvalitet, etc.
 Opgørelserne inden for eksempel emnet drikkevand/grundvand kan være:
- Antal vandværker/egen vandforsyning - Forbrug i forhold til indvindingstilladelser - Drikkevandskvalitet Opgørelserne kan suppleres med tekstmæssig uddybning om for eksempel  

 forbrug i forhold til landsgennemsnit, specielle forhold om grundvand mv.
 Afsnittet suppleres med relevant kortmateriale.
Ad. 3 Arbejdets omfang Arbejdets omfang anføres på aktiviteter inden for administration og  

 planlægning samt tilsyn og kontrol.
 Ved opgørelsen af arbejdets omfang på aktiviteter kan hjælpeskemaernes  

 opdeling på aktiviteter anvendes eller bruges som checkliste. (Bilag nr. 1).
Ad. 4 Opgaveløsning Opgaveløsningen beskrives.
Hvilke områder, der i dag er vægtet, samt  

 eventuelle begrænsninger i opgaveløsningen.
Kompetencefordeling mellem udvalg  

 og forvaltning samt i forhold til andre myndigheder.
 Forvaltningens vurdering af opgaveløsningen i forhold til lovgivningen og  

 eventuelle målsætninger tilkendegives, og der anføres hvilke tiltag, der bør  

 iværksættes.
 Der redegøres for eventuelle kommende opgaver/problemområder indenfor  

 emnet.
Ad. 5 Oversigtsskema For hvert emne udarbejdes et oversigtsskema over enkeltaktiviteter,  

 opgaveløsning, nuværende ressourceforbrug samt nødvendigt mer-/mindre forbrug  

 ved en »ideel« opgaveløsning.
Hjælpeskemaerne i Bilag 1 kan bruges  

 ved opgørelserne.
Anvendelse af skemaer Skemaerne indeholder en opgørelse over kommunale opgaver på miljøområdet,  

 som er betinget af lovgivningen.
Derudover er medtaget opgaver, som typisk  

 hører til miljøområdet.
Skemaerne kan ændres efter behov.
 Skemaerne i bilag 1 er opbygget med følgende kolonner:
 Udføres:
 Hvorvidt aktiviteten udføres helt, delvist eller slet ikke.
 Nuværende forbrug:
 Opgørelse af nuværende årlige forbrug ved opgaveløsningen, opdelt på  

 kommunens eget timeforbrug og konsulentforbrug (fremmede tjenesteydelser,  

 herunder miljø- og levnedsmiddelkontrollen), og opgjort på udgifter pr. år.
 Nødvendigt mer-/mindreforbrug:
 Opgørelse over mer-/mindreforbrug, opdelt på samme måde som nuværende  

 forbrug, som anslås nødvendigt, når kommunen skal opfylde sine lovbetingede  

 forpligtelser og eventuelle kommende målsætninger.
Efter at de enkelte emneblokke er gennemgået, foreligger der en  

 statusbeskrivelse af kommunens miljøområde.
Oversigtsskemaerne for de enkelte  

 emner samles i et hovedskema, som giver en samlet oversigt over hele  

 miljøområdet.
4.3 Målsætning og konsekvenser 4.3.1 Prioritering af kommunens miljøindsats Den udarbejdede statusbeskrivelse danner grundlag for en politisk  

 prioritering af indsatsen på området.
Politisk behandling Den politiske behandling i denne fase kan være en debat i fagudvalget,  

 eller der kan for eksempel vælges en bredere debat med inddragelse af  

 interesserede parter (foreninger, borgergrupper, etc.), som ved en temadag  

 eller lignende kan drøfte sagen.
Uanset hvilken form der vælges, er det en  

 god idee at lade debatten tage udgangspunkt i de emner, som er gennemgået i  

 statusbeskrivelsen og gennemføre debatten som en række temadrøftelser.
Skitse til miljøpolitisk målsætning I statusbeskrivelsen er opgaverne og opgaveløsningen indenfor hvert emne  

 beskrevet, og forvaltningen har vurderet opgaveløsningen og anført hvilke  

 tiltag, der bør iværksættes i forhold til lovgrundlag og eventuelle  

 eksisterende målsætninger.
På dette grundlag foretages, ved den politiske  

 debat af sagen, en prioritering af indsatsen ved at opstille en skitse til en  

 miljøpolitisk målsætning.
4.3.2 Opstilling af miljøpolitisk målsætning Det kan være praktisk, at forvaltningen udarbejder et forslag til en  

 skitse til miljøpolitisk målsætning, inden den politiske debat derom i  

 fagudvalget.
For den fremtidige anvendelse af handlingsplanen er det vigtigt, at  

 opstillingen af målsætninger er realistiske, og at formuleringerne er  

 operationelle.
Det kan derfor være praktisk, at skitsen til miljøpolitik  

 målsætning består af:
Ad. 1 Overordnet målsætning Nogle kommuner angiver sin overordnede miljøpolitiske målsætning i  

 Kommuneplanen.
Andre kommuner har endnu ikke en sådan samlet miljøpolitisk  

 målsætning, men en række målsætninger og retningslinier i tilknytning til  

 forskellige kommunale aktiviteter.
Formulering af målsætninger Formulering af en samlet miljøpolitisk målsætning er nogle generelle  

 retningslinier for den kommunale miljøpolitik i almindelighed, som skal være  

 retningsgivende for handlingsplanens programdel.
Eksempler på overordnede  

 miljøpolitiske målsætninger og debatten i forbindelse med formuleringen kan  

 ses i eksemplet fra Slangerup kommune, side 57.
Ad. 2 Konkrete målsætninger Konkrete målsætninger bør sættes for hvert emneområde som udtryk for  

 prioriteringen af indsatsen.
For at sikre at målene er realistiske og af  

 hensyn til udarbejdelsen af planens programdel, bør målene for de enketle  

 emneområder forsynes med operationelle mål og en tidshorisont.
Operationelle mål inden for områder De operationelle mål kan for eksempel være:
- Kvalitetsmål for vandløb/vandområder - Kvalitetsmål for vandforsyning - Tilsynskampagner (brancher, oplande, tematisk, etc.) - Tilrettelæggelse af tilsynet (frekvens/kvalitet) - Anvendelse af registreringsværktøjer - Etablering af tømningsordning for trix- og septiktanke - Tilsyn med almene vandforsyningsanlæg - Iværksættele af informationskampagner - Udarbejdelse af retningslinier for miljøhensyn i planlægningen - Miljøstyring/revision af egen virksomhed - Iværksættelse af en informationskampagne, feks.
Renere Teknologi,  

 landbrugstilsyn, affaldssortering mv.
Ad. 3 Prioriteringsplan/ressourceanvendelse Prioritering af ressourceanvendelsen Angiver hvilke opgavetyper, som skal prioriteres.
Det kan for eksempel  

 være opgaver, som er lovbetingede eller opgaver, som kommunen ud fra lokale  

 hensyn vil vægte, for eksempel vandforsyning, landbrug, etc., samt hvilke  

 ressourcer (egne ressourcer, fremmede tjenesteydelser), som skal anvendes ved  

 opgaveløsningen.
4.3.3 Konsekvensredegørelse Belysning af konsekvenser På grundlag af den politiske prioritering og den opstillede skitse til  

 miljøpolitiske målsætninger udarbejdes en konsekvensredegørelse, som skal  

 belyse konsekvenserne af prioriteringen og den vedtagne skitse til  

 målsætninger.
 Konsekvenserne for opgaveløsningen indenfor de enkelte emneområder  

 gennemgås i forhold til den overordnede målsætning og især i forhold til de  

 konkrete mål for området.
 For hver enkeltaktivitet vurderes konsekvenserne i forhold til  

 ressourceforbrug og budget.
 Redegørelsen samles i et notat, som kort beskriver emneområderne i forhold  

 til:
- Målsætninger - Opgaveløsning - Ressourceanvendelse og budget.
4.3.4 Justering af målsætninger På baggrund af redegørelsen kan der foretages en ny politisk behandling af  

 planen i fagudvalget.
Politikerne kan her vurdere, om man vil holde fast ved  

 den foreslåede miljøpolitiske målsætning, eller om man på baggrund af de  

 skitserede konsekvenser i redegørelsen ønsker målsætningen justeret.
Det er nødvendigt, at der i denne fase opnås balance mellem målsætninger  

 og de ressourcer, som ønskes anvendt.
I praksis kan denne proces være  

 tidskrævende og nødvendiggøre flere behandlinger i fagudvalget.
4.4 Program og arbejdsplan Når der politisk er opnået den ønskede balance mellem målsætninger og  

 ressourcer, som ønskes anvendt på miljøområdet, kan miljøhandlingsplanen  

 færdiggøres med en programdel.
Programdelen udarbejdes på grundlag af den prioritering, som den politiske  

 debat har affødt.
Programmet kan for eksempel omfatte:
Udarbejdelse af program - Et detaljeret program for tilsyn og kontrol.
 - Program for undersøgelser, der skal iværksættes, herunder behovet for  

 opdatering af sektorplaner.
 - En oversigt over budgetmæssige konsekvenser med henblik på kommunens  

 budgetlægning.
Udarbejdelse af arbejdsplan Som nævnt, skal de miljøpolitiske målsætninger omsættes til handling i  

 programmet.
Der skal derfor i forbindelse med programmet udarbejdes en 1-årig  

 arbejdsplan for opgaveløsningen på området.
 I eksemplet fra Pandrup Kommune (side 40) er den 1-årige arbejdsplan  

 udformet på et skema med angivelse af opgaver og ressourcefordeling.
Arbejdsplanen skal angive hvilke arbejdsopgaver, der som følge af  

 prioriteringen og de konkrete mål for emneområderne skal løses indenfor det  

 næste år, samt hvilke ressourcer der forventes brugt.
Desuden skitseres  

 indsatsen i de efterfølgende to år.
5 Miljøhandlingsplanens anvendelse Daglig arbejdstilrettelæggelse Programdelen er miljøforvaltningens arbejdsredskab for den daglige  

 tilrettelæggelse af arbejdet.
Den indeholder en klar politisk tilkendegivelse  

 af hvilke arbejdsopgaver, der skal prioriteres højest.
Den udarbejdede  

 arbejdsplan giver en oversigt over de næste års arbejdsopgaver og vil derfor  

 være et godt redskab i den daglige arbejdstilrettelæggelse.
Fastholdelse af prioritering For eksempel med hensyn til kommunens tilsynsarbejde, som jo er opsøgende,  

 vil arbejdsplanen være et godt redskab til at fastholde prioriteringen og  

 følge op på det fastsatte antal tilsyn.
I eksemplet fra Sakskøbing Kommune  

 (side 48) opgøres, foruden den årlige revision af planen, antallet af udførte  

 tilsyn en gang i kvartalet for at opnå et overblik over forvaltningens  

 indsats i forhold til det planlagte.
Herved kan eventuelt slip og  

 »hængepartier« indhentes i tide.
Arbejdsfordeling og ressourcestyring Programdelen giver mulighed for en bedre ressourcestyring gennem  

 overvejelser om arbejdsfordelingen og -tilrettelæggelsen i forvaltningen.  

 Forvaltningens faglige profil kan overvejes i forhold til opgaveløsning, og  

 det kan besluttes, om der skal satses på at opbygge specialviden og  

 efteruddannes på nogle områder.
Omrokering internt i forvaltningen kan  

 frigøre ressourcer til udvalgte opgaver.
Ved den rigtige anvendelse kan  

 miljøhandlingsplanen således være med til at øge arbejdsglæden og  

 ressourceudnyttelsen i forvaltningen.
Kompetencefordeling Kompetencefordelingen mellem fagudvalg og forvaltning bør tages op til  

 revision i forbindelse med miljøhandlingsplanen.
Der kan således opstilles  

 retningslinier for behanlding af de forskellige sagstyper, med henblik på  

 delegering af egnede sagsafgørelser fra fagudvalget til forvaltningen.
Herved  

 opnås kortere sagsbehandlingstider og en mere ensartet sagsbehandling.
Ved  

 revisionen af kompetencefordelingen udarbejdes en procedure for orientering  

 af udvalget om de afgørelser, som er truffet af forvaltningen.
På side 28 kan  

 det ses, hvordan Kjellerup Kommune har grebet spørgsmålet om  

 kompetencefordeling an.
 Miljøhandlingsplanen udgør et godt grundlag for information til borgere og  

 virksomheder mv. om kommunens målsætninger og indsats på miljøområdet.
Offentliggørelse og Information Miljøhandlingsplanen kan dels offentliggøres som den foreligger, men også  

 bruges som udgangspunkt for formidling af informationer i aviser, lokalradio,  

 mv.
I eksemplet fra Pandrup Kommune (side 40) kan ses en månedlig  

 miljøkalender, som bliver bragt i egnens lokale aviser.
6 Opfølgning og revision Revision af planen - en dynamisk proces Miljøhandlingsplanen bør revideres løbende for at vedblive at være et  

 brugbart værktøj for indsatsen på miljøområdet.
Ved jævnligt at forholde  

 resultater til målsætninger bliver miljøhandlingsplanen en del af en dynamisk  

 proces.
Nogle kommuner vil formentlig revidere sin miljøhandlingsplan hvert  

 fjerde år - parallelt med kommuneplanlægningen (og kommunevalget). Her vil  

 det årlige arbejde med planen alene bestå i udarbejdelse af et tillæg som  

 beskrevet i det følgende.
Udarbejdelse af tillæg Opfølgning på planen kan gøres ved at udarbejde et tillæg til planen hvert  

 år.
For relativt enkle planer kan evt. hele planen revideres som i eksemplet  

 fra Sakskøbing.
Den årlige opfølgning giver fagudvalget lejlighed til at tage  

 stilling til det udførte arbejde det foregående år og det planlagte arbejde  

 det kommende år.
Oplægget til tillægget udarbejdes af forvaltningen på  

 baggrund af henholdsvis de overordnede miljøpolitiske målsætning og de  

 konkrete målsætninger for de enkelte emneområder.
 Tillægget, eller evt. den reviderede plan, bør indeholde:
1. En beretning om det forgangne års arbejde 2. En tilkendegivelse om det kommende års arbejde 3. Skitsering af de kommende to års arbejde Ad. 1 Beretning om det forgangne års arbejde Beretningen om det forrige års arbejde indeholder en evaluering af  

 indsatsen med hensyn til målopfyldelsen, for eksempel hvor mange  

 virksomhedstilsyn, der er udført i forhold til det planlagte.  

 Ressourceforbruget i faktiske forbrugte timer og udgifter opgøres for at  

 kunne sammenligne forbrug år for år og for at kunne se fordelingen på de  

 enkelte emneområder.
 Opgørelserne suppleres med en gennemgang af hvert emneområde, hvor  

 indsatsen kort beskrives, og der gøres rede for udførte tilsyn og resultater  

 samt eventuelle afvigelser i forhold til fastsatte mål.
Ad. 2 Tilkendegivelse om det kommende års arbejde Tilkendegivelsen om det kommende års arbejde disponeres på samme måde som  

 beretningen.
Det forventede ressourceforbrug opgøres på emneområder.
Der  

 udarbejdes en gennemgang af de forventede aktiviteter og deres omfang.
Det kan være en ide at vælge et eller nogle overordnede temaer, som vil  

 blive vægtet i det kommende års arbejde.
Et eksempel kan være affald som tema  

 ved tilsyn.
Ad. 3 Skitsering af de næste to års arbejde I tillægget skitseres de næste 2 års indsats med hensyn til opgaver og  

 ressourceforbrug, herunder de budgetmæssige konsekvenser for hvert af årene.  

 Når fagudvalget har behandlet tillægget, og det eventuelt er blevet justeret  

 i forhold til politiske ønsker, kan tillægget offentliggøres.
6.1 Budgetlægning og indberetning til Miljøstyrelsen Den årlige udarbejdelse af tillægget til miljøhandlingsplanen bør  

 tidsmæssigt tilrettelægges således, at de budgetmæssige konsekvenser af de to  

 følgende års indsats kan blive indarbejdet i kommunens budgetlægning.  

 Samtidig kan tillægget anvendes som prosadelen i den årlige indberetning til  

 Miljøstyrelsen om kommunens indsats på miljøområdet.
Tillægget til  

 miljøhandlingsplanen bør derfor være udarbejdet og færdigbehandlet i løbet af  

 det første kvartal af kalenderåret.
 Tidsforløbet ved den årlige udarbejdelse af tillægget er vist i Figur 3.
Figur 3 Tidsmæssig sammenhæng mellem plantillæg, indberetning  

 til Miljøstyrelsen og budgetudarbejdelse Som nævnt i indledningen er de bedst fungerende miljøhandlingsplaner  

 udarbejdet som en overskuelig og handlingsorienteret rettesnor for den  

 kommunale miljøforvaltning, hvori også den enkelte kommunes særpræg kommer  

 til udtryk.
 I den efterfølgende temadel beskrives eksempler og erfaringer ved  

 udarbejdelsen af miljøhandlingsplaner fra 4 forskellige kommuner, hvor  

 miljøhandlingsplanen gennem en længere periode har vist sig velfungerende.
Temadel Introduktion til beskrivelse af 4 kommuner med  

 miljøhandlingsplaner 7 Kjellerup kommunes miljøhandlingplan 7.1 Kommuneprofil Beliggenhed Kjellerup kommune er beliggende i midtjylland, har ca. 13.500 indbyggere  

 fordelt med ca. 4.000 i Kjellerup by, ca. 2000 i hver af 2 lidt større  

 landsbyer og resten i mindre landsbyer og på landet.
Erhvervsstruktur og arealanvendelse Ca. 80% af kommunens areal anvendes indenfor landbrug og skovbrug.  

 Erhvervsstrukturen er landbrug med dyr, træ- og møbelindustri, jern- og  

 metalindustri og tekstilindustri.
Organisation Teknisk forvaltning er opdelt i to afdelinger, teknik- og miljøafdeling og  

 bygge- og planafdeling.
Der er beskæftiget 14 heltidsansatte i forvaltningen,  

 ligeligt fordelt på de to afdelinger.
Total set beskæftiges 3-3,5 personer med miljøforhold.
Miljøtilsynet  

 udføres pt. hovedsageligt af en landbrugstekniker og en civilingeniør.
7.2 Baggrund for plan Fra slutningen af 1987 og i løbet af 1988 blev 4 stillinger i teknik- og  

 miljøafdelingen genbesat, dvs at alle personer der havde været beskæftiget  

 med miljøforhold var blevet udskiftet.
Dette medførte et stort ønske om et  

 samlet overblik over hvilke arbejdsopgaver der skulle løses og hvilke man  

 politisk ønskede løst.
 Dette harmonerede godt med, at der fra centralt hold blev meldt ud med et  

 ønske om en skærpet miljøindsats fra kommunernes side.
7.3 Planudarbejdelse Ambitionsniveau Som udgangspunkt blev følgende forudsætninger opstillet for indholdet af  

 planen:
 - Oversigt over gældende lovgrundlag.
 - Status over de enkelte hovedområder.
 - Forslag til løsning/handling.
 - Forpligtelser i henhold til lovgivning.
 - Forslag til kompetencefordeling mellem forvaltning og politisk udvalg.
 - Løsning uden mandskabsforøgelse.
 Hovedområder der ønskedes behandlet var følgende:
Afgrænsning af miljøområdet - Virksomheder - Landbrug - Genesager (Reglementsager) - Affald - Olie- og kemikalieaffald - Forurenede grunde (medtaget efter 1. revision) - Olietanke (medtaget efter 1. revision) - Spildevand - Vandløb - Badevand, søer og svømmebade (medtaget efter 1. revision) - Vandforsyning - Miljø- og levnedsmiddelkontrol - Samarbejde med arbejdstilsynet (medtaget efter 1. revision) - Retshåndhævelse - Information For de enkelte hovedområder blev angivet:
- Administrationsgrundlag - Status - Handling Planmetode Administrationsgrundlaget blev medtaget for, at vi selv kunne få  

 en oversigt over gældende lovstof til brug i forbindelse med udarbejdelsen af  

 handlingsplanen og ikke minst som et »opslagværk« i det daglige  

 arbejde.
Andre interesserede havde også mulighed for, på en nem måde, at se  

 lovgrundlaget for de enkelte områder.
Statusdelen var for os den absolut vigtigste del af planen og også  

 den mest tidskrævende.
Da vi alle var ret »unge« i afdelingen gav  

 arbejdet med indsamling af data os alle en uvurderlig viden, som nu også blev  

 tilgængelig for andre og for fremtidige ansatte i afdelingen.
Handlingsdelen skulle danne grundlag for vores arbejde de kommende  

 år.
Der blev i første omgang taget mest hensyn til, at lovmæssige krav blev  

 opfyldt og at ressourcerne blev brugt på områder, hvor vi havde forventning  

 om størst miljømæssig værdi.
Der blev ikke i første omgang taget hensyn til,  

 at der ikke måtte ske mandskabsudvidelse.
 Bemærkninger til hvert enkelt hovedområde:
Udarbejdelse af virksomhedsoversigt Virksomheder Der havde ikke været ført aktive tilsyn med virksomheder, hvorfor der  

 heller ikke fandtes en oversigt over antallet og arten af virksomheder.
Tilsyn blev udført i forbindelse med udstedelse af kap. 5 godkendelser.  

 Der blev udarbejdet en virksomhedsoversigt på grundlag af det centrale  

 erhvervsregister under Danmarks Statistik.
Der blev medtaget de kategorier,  

 der med rimelig sikkerhed omfattede virksomheder, der var omfattet af kap. 5  

 eller branchebekendtgørelser.
Virksomhederne blev opdelt efter følgende:
- omfattet af kap. 5 - omfattet af branchebekendtgørelse - omfattet af miljøreglementet som igen blev opdelt efter hvem der var godkendelsesmyndighed for  

 virksomheden og om virksomheden var godkendt.
Virksomhedsregistreringen gav os et virkeligt godt redskab til planlægning  

 af tilsyn og et godt overblik over hvor mange kap. 5 ansøgninger, der kunne  

 forventes at skulle behandles.
Dette var vigtigt, da der blev brugt mange  

 ressourcer i forbindelse med godkendelsen.
 Efter vedtagelse af den nye miljølov med ikrafttrædelse den 1. jan 1992,  

 blev antallet af liste(kap 5)virksomheder reduceret kraftigt.
 Virksomhedslisten er suppleret med en oversigt over hvornår de forskellige  

 virksomheder senest skal søge om miljøgodkendelse.
 Virksomhedsopdelingen blev ved 1. revision ændret således, at den kom i  

 overensstemmelse med miljøinformationssystemet MIS.
Fastlæggelse af tilsynsfrekvens Da der ikke havde været udført aktive tilsyn blev disse prioriteret højt,  

 dog ikke højere end at kap. 5 ansøgninger skulle behandles først.
Tilsynene skulle helst udføres branchevis.
Alle kap. 5 virksomheder skulle  

 tilses, for ud fra 1. gangstilsynet at fastlægge en egentlig tilsynsfrekvens  

 for den enkelte virksomhed.
Landbrug Udarbejdelse af oversigt over landbrug Alle landbrug var blevet tilset i 86 og 87 i forbindelse med cirkulæret  

 »stop for alle ulovlige udledninger«.
Dette tilsyn var desværre  

 ikke særlig tilbundsgående.
Tilsynet gav ikke en klar oversigt over antal  

 landbrugsejendomme med dyrehold, men kunne dog benyttes til en rimelig  

 opgørelse af status.
 Følgende kategorier blev gjort op:
- Landbrug ialt - Landbrug med erhvervsmæssig dyrehold - Landbrug med mere end 250 dyreenheder - Bolignære landbrug - Pelsdyrfarme - Hundekenneler - Fjerkræfarme - Rideskoler Fastlæggelse af tilsyn Det blev vurderet, at et nyt »1. gangstilsyn« var nødvendigt.  

 Dette tilsyn blev fulgt op af en miljømæssig vurdering af ejendommen.
Vurderingen skulle indeholde bemærkninger til krav fastsat i  

 husdyrbekendtgørelsen, dvs en vurdering af opbevaringskapacitet, arealkrav,  

 opbevaring ensilage, gylle og møddingspladser.
Gældende tidsfrister for  

 opfyldelse krav blev også angivet.
 Ved tilsynet registreredes endvidere ejendommens afløbsforhold og  

 vandforsyning.
 1. januar 1993 blev fastsat som »dead line«  

 for 1. gangstilsynet, bl.a. på baggrund af husdyrbekendtgørelsens krav om  

 opfyldelse af kapacitetskravet pr. 1. januar 1993. Kravet er udsat til 1.  

 januar 1995.
Genesager (Reglementsager) Retningslinier for genesager Genesager, miljøsager der ikke kan relateres til erhverv, blev medtaget på  

 grund af deres tidskrævende behandling, uden at en evt. løsning gav en  

 egentlig miljømæssig effekt.
 Ex. på sager:
- røggener fra brændeovne - støj fra naboen - husdyr i villakvarter Mange af sagerne »bunder« i nabostridigheder.
 For at nedsætte antallet af »ligegyldige« sager blev følgende  

 forsøgt:
- alle klager blev forlangt skriftligt, medmindre der var tale om akut  

 forurening eller umiddelbar sundhedsfare - kompetence til afgørelser blev overdraget teknisk forvaltning - sager der skønnedes, at bunde i nabostridigheder blev afvist, med  

 klageadgang til følge.
 Stiger antallet af klager indenfor samme kategori af sager, overvejes om  

 vedtagelse af et regulativ for området er nødvendigt.
Affald Affaldsplan Affaldsplanens hovedpunkter blev medtaget, dvs. at følgende kort omtales:
- Dagrenovation - Papir og pap - Sygehusaffald - Problemaffald private - Haveaffald - Storskrald - Erhvervsaffald - Animalsk affald - Madaffald - Bygningsaffald Affaldsmængderne blev ligeledes medtaget, dette giver et hurtigt overblik  

 over udviklingen indenfor de enkelte områder, eller mangel på samme.
Giver  

 grundlaget for opstilling af handlingsforslag.
Olie- og kemikalieaffald Udarbejdelse af opgørelser Omfatter olie- og kemikalieaffald fra virksomheder, status indholdt  

 opgørelse over:
- Meddelte fritagelser fra afleveringspligt - Indsamlede mængder fordelt på affaldsmodtager.
Forurenede grunde Indeholdt opgørelse over:
 - Amtets registrerede grunde.
 - Amtets tinglyste grunde.
 - Antal oprydninger.
 - Antal mindre forureningssager.
 Myndighedsfordelingen omtales kort.
Olietanke Kort omtale af hvordan lovgivningen administreres samt en opgørelse af  

 antal olietanke der skal sløjfes og hvor mange der er sløjfet.
Spildevand Spildevandsplan Spildevandsområdet blev opdelt i offentlige og private anlæg.
En stor del  

 af informationerne hertil blev selvfølgelig hentet fra spildevandsplanen.
Offentlige.
Antallet af renseanlæg, rensemetode, størrelse og  

 opland blev nævnt.
 Anlæggenes funktionsdygtighed blev omtalt ud fra amtets tilsynsrapport.
 Herudover blev slamhåndtering, betalingsvedtægt og tilslutningstilladelser  

 omtalt.
Private.
Følgende emner omtaltes:
- Spildevandsanlæg byer - Spildevandsanlæg enkeltejendomme - Feltudskillere - Olie- og benzinudskillere Vandløb Vandløbsplan I løbet af 1988 var der blevet udarbejdet en vandløbsplan for alle  

 kommunale og større private vandløb.
Vandløbsplanen var udarbejdet efter  

 følgende disposition for det enkelte vandløb:
- status - omgivelser - Beskrivelser - spærringer - biologiske forhold - målsætning - miljøforbedringer - omklassificering Vandløbslaug Ud fra planen blev der foretaget en række omklassifikationer, således blev  

 en del rørlagte strækninger nedklassificeret til private vandløb.
Efter vedtagelse af et nyt regulativ for et større sammenhængende  

 vandsystem, besluttedes det at oprette et vandløbslaug.
Lauget består af  

 lodsejere, der hver repræsenterer en vandløbsstrækning.
Meningen med lauget  

 var at bedre dialogen lodsejere og forvaltning imellem.
Laugsmedlemmerne skulle fungere som en slags tilsynsførende for øvrige  

 lodsejere og for kommunen.
Der afholdes et møde om året, normalt når  

 grødeskæringssæsonen er slut.
Vi har gode erfaringer med lauget og vil anbefale oprettelse ved de øvrige  

 større vandløb, dog bør lauget oprettes før udarbejdelse af nye regulativer  

 og inddrages i dette arbejde.
Landboorganisationerne udpeger  

 laugsmedlemmerne.
 Længden af vandløb blev selvfølgelig medtaget i status.
Badevand - søer og svømmebade Blev medtaget for fuldstændighedens skyld.
Omfattede opgørelse over antal  

 sø- og svømmebade og deres tilstand.
Vandforsyning Vandforsyningsplan Vandforsyningsplanens hovedintentioner blev nævnt.
 I status blev medtaget:
Antal fælles vandværker Antal enkelt indvindingsanlæg Antal der ikke opfylder kravene (skøn) Administrationspraksis blev kort omtalt.
Miljø- og levnedsmiddelkontrol Samarbejde med MLK Samarbejdsrelationer til miljø- og levnedsmiddelkontrollen blev medtaget  

 for fuldstændighedens skyld.
Det blev opgjort på hvilke områder MLK er  

 tillagt kompetencen og hvad de iøvrigt udfører.
Samarbejde med arbejdstilsyn Samarbejde med arbejdstilsyn Samarbejdets praktiske tilrettelægning blev omtalt.
Konkrete  

 samarbejdssager kan nævnes og resultatet heraf bør nævnes.
Retshåndhævelse (Kompetencefordeling) Kompetancefordelingsplan Da vi startede op på arbejdet med udarbejdelse af planen, indså vi hurtigt  

 at klare retningslinier for håndhævelse af loven var nødvendigt.  

 Retningslinierne skulle helst indeholde en »køreplan« for  

 forvaltningen om hvornår der gøres hvad og i særdeleshed af hvem, altså en  

 klar kompetencefordeling mellem forvaltning og udvalg.
 Som oplæg til politisk drøftelse blev følgende retningslinier opstillet:
Retningslinier for sagsbehandling 1. Når der konstateres et ulovligt forhold søger  

 forvaltningen dette bragt til ophør, enten fysisk eller retsligt.
Giver  

 forholdet ikke anledning til akut forurening udstedes der henstilling om  

 ophør af forholdet inden nærmere fastsat tidsfrist.
2. Efterkommes en henstilling ikke rettidigt meddeles  

 der påbud eller forbud med nærmere angivet tidsfrist.
Er der fare for akut  

 forurening igangsættes afhjælpende foranstaltninger.
Kendes forureneren  

 påbydes denne mundtligt at foretage afhjælpende foranstaltninger omgående.
 3. Der meddeles kun undtagelsesvis dispensation fra en  

 fastsat tidsfrist for lovliggørelse af et ulovligt forhold og kun under  

 forudsætning af, at det kan dokumenteres, at der er indtruffet forhold, som  

 godtgør en udsættelse.
4. Når der foreligger en grov overtrædelse, eller når  

 forvaltningen ikke kan komme længere med administrative virkemidler indgiver  

 forvaltningen politianmeldelse.
I tvivlstilfælde og ved sager af væsentlig  

 økonomisk omfang forelægges sagen teknisk udvalg, der træffer den endelige  

 afgørelse.
 5. Samarbejdet mellem forvaltningen og politiet  

 foregår efter retningslinier, der aftales mellem forvaltningen og politiet,  

 idet der tilrettelægges en standard procedure, som har til formål at sikre  

 grundlaget for retsforfølgning, at fremme en hurtig sagsbehandling og at  

 begrænse forvaltningens og politiets sagsbehandling mest muligt.
 Betingelsen for politisk godkendelse af retningslinierne blev en  

 regelmæssig information af teknisk udvalg om forvaltningens beslutninger og  

 afgørelser.
Orientering om miljøsager Vi indførte et fast punkt på udvalgsdagsordenen, miljøefterretningssager.
 For at have samling på informationerne benyttes et skema, der udleveres  

 til udvalgsmedlemmerne.
 Skemaet indeholder navn, adresse, sagstype og afgørelsens art.
 Da arbejdsområdet er meget bredt og underlagt en del forskellige love bør  

 miljøhandlingsplanens indhold om kompetencefordeling ledsages af en egentlig  

 kompetencefordelingsplan, der godkendes politisk sideløbende med miljøplanen.
Information Forvaltningen fandt, at der skulle gøres mere ud af informationen til  

 offentligheden og specielle grupper.
Formålet skulle være at skabe en bedre  

 forståelse for forvaltningens arbejde og øge miljøbevidstheden blandt  

 borgerne.
Rådgivning til borgere og virksomheder Forvaltningen skal helst opfattes som en rådgivende instans istedet for  

 som en myndighed.
 Af konkrete tiltag kan nævnes:
- Udsendelse af pjecer - Deltagelse i dyrskue - Oprettelse af et »grønt råd« Grønt råd Det grønne råd består af repræsentanter fra Danmarks  

 Naturfredningsforening, Danmarks Sportsfiskerforening, Landboforening,  

 Husmandsforening, Fælles Jægerråd, erhvervschefen og teknisk forvaltning.
Rådets mandat er en udtaleret i større »grønne sager« før disse  

 behandles politisk.
Ex. på sager der behandles er miljøhandlingsplan,  

 planlægning af det åbne land, tømningsordninger for hustanke,  

 vandløbsregulativer, affaldsplan, osv.
Der afholdes møder efter behov.
Ressourceforbrug Opgørelser over ressourceforbrug Ud fra de handlinger der blev medtaget i planen, blev dagsforbruget for  

 den fremtidige indsats forsøgt opgjort for følgende hovedområder:  

 virksomheder, landbrug, spildevand, vandløb og diverse.
 Opgørelsen byggede på en 4-årig periode, hvor de sidste år selvfølgelig  

 var noget teoretiske.
 Handlingerne i planen var ikke tidsbestemt indenfor planperioden på 4 år,  

 dette skete først ved opgørelsen af ressourceforbruget, idet vores  

 udgangspunkt var, at der ikke kunne forventes ekstra ressourcer.
 Tidsforbruget for de enkelte handlinger kan derfor kun ses i dette afsnit  

 af planen.
7.4 Politiske målsætninger og debat Målsætninger indgår i prioriteringen De politiske målsætninger indgår som prioritering af planens elementer og  

 i de vedtagne handlinger.
 Planen blev forelagt Det grønne Råd før politisk behandling.
7.5 Planens anvendelse Daglig arbejdstilrettelæggelse De handlinger der er vedtaget i planen benyttes til den daglige  

 arbejdstilrettelægning.
 Da arbejdsopgaverne der er medtaget i planen ikke alle er tilhørende i  

 teknik- og miljøafdelingen, anvendes planen også til en bedre tilrettelægning  

 på tværs i forvaltningen og dermed en bedre udnyttelse af de menneskelige  

 ressourcer.
Præcisering af kompetancefordeling Vi brugte planen til, at få en klar præcisering af kompetencefordelingen  

 forvaltning og politisk udvalg imellem.
Retningslinierne har fungeret godt.
Det har været lettere og hurtigere at  

 følge de enkelte sager op, der har været mere kontinuitet i sagerne.
De  

 trufne afgørelser har ikke givet anledning til politisk diskussion.
Erfaringer Vi har draget den erfaring at følgende »pinde« er vigtige:
- handlinger bør være meget konkrete - en klar kompetence afgrænsning - revision hvert år (bevare politisk interesse) - opfølgning på handlinger 7.6 Opfølgning Årlig revision Vi har til hensigt at revidere planen 1. gang årligt.
 Hovedopbygningen bliver den samme, nu vil statusdelen også indeholde en  

 evaluering af de målsatte handlinger.
 Den reviderede plan udgør redegørelsesdelen ved den årlige indberetning  

 til Miljøstyrelsen.
 Medfører revisionens nye handlinger afledte driftsudgifter, medtages de i  

 kommunens budget efterfølgende år.
 Ved revisionen afgøres om der skal medtages nye hovedområder eller om  

 nogle er blevet uaktuelle.
Nye områder Emner vi overvejer at medtage:
- det åbne land - vandhuller 8 Pandrup kommunes miljøhandlingsplan 8.1 Kommuneprofil Beliggenhed Pandrup Kommune er en udpræget feriekommune med 10.500 indbyggere, hvoraf  

 4.500 er bosat i kommunecentret Pandrup-Kås, ca. 890 i lokalcentret Saltum og  

 resten fordelt på 6 mindre bysamfund samt landdistriktet.
Erhvervsstruktur I sommerperioden får kommunen ca. 100.000 besøgende pr. dag (beliggende i  

 internationalt tusristområde).
 Udviklingen i turisterhvervet afspejles direkte i erhvervsstrukturen, der  

 fordeler sig inden for følgende hovedgrupper:
 Fremstillingsvirksomhed som levnedsmiddelindustri, jern- og metalindustri  

 m.v., servicevirksomhed, handel samt landbrug.
Arealanvendelse Arealanvendelsen i kommunen omfatter primært jordbrugsformål, rekreative  

 områder (sommerhusområder, turisterhvervsområde o.lign.) samt naturområder.  

 Større områder af værdifulde landskabstyper som 21 km kystlinie,  

 indenlandsklitter, højmose m.v. forekommer i området.
Organisation Teknisk Forvaltning er organisatorisk opdelt i 5 afdelinger:
 Bygningsinspektorat, administration, miljøafdeling, projekteringsafdeling  

 og driftsafdeling.
 I forvaltningen beskæftiges i alt 15 heltidsansatte.
 Ca. 3 medarbejdere varetager forvaltningens egen indsats på miljøområdet.
 Der er afsat 1 1/2 medarbejder til udarbejdelse af miljøtilsyn.
 Alle miljøsager behandles politisk i eet udvalg - teknisk udvalg.
8.2 Baggrund for plan Synliggørelsen af stadig voksende miljøproblemer udløste i midten af  

 80'erne større krav til kommunerne på miljøområdet.
Pandrup Kommune ansatte i den anledning 2 nye miljømedarbejdere til  

 varetagelse af det brede spektrum af miljøopgaver, hvor opmærksomheden  

 specielt blev henledt på områderne: Udførelse af landbrugstilsyn, spildevand  

 og vandforsyningsplanlægning.
Miljøarbejdet blev på daværende tidspunkt i høj  

 grad dikteret af aktuelle sager - uden helhed i det samlede arbejde.
 For at sikre overskueligheden i den fremtidige sagsbehandling var der et  

udbredt ønske om at få et samlet overblik over de nuværende  

 arbejdsopgaver jf. miljølovene samt særlige lokale ønsker på områder.  

 Allerede i 1986 godkendte byrådet en miljøhandlingsplan med følgende  

 målsætning:
Ambitionsniveau - Overskuelig generel information til det politiske udvalg - med  

 udgangspunkt i miljøområdets kerneydelser - Værktøj til prioritering af opgaver - Dokumentation for ressourceforbruget til de prioriterede opgaver - Grundlag for udarbejdelse af materiale til brug for information til  

 offentligheden.
 Som det fremgår af planens målsætninger, er den primære målgruppe:
 Politikerne: Med det sigte at anvende planen som  

 informationsmiddel og prioriteringsværktøj.
 Forvaltning: Anvendelse som arbejdsredskab i daglig  

 sagsbehandling, langsigtet arbejdstilrettelæggelse, konkret  

 ressourceopgørelse, efteruddannelse.
Kommunernes borgere indgår ikke i den primære målgruppe under hensyntagen  

 til planens kortfattede form.
I stedet ønskede man en særlig indsats for  

 løbende MILJØ/INFO af forskellig karakter.
8.3 Planudarbejdelse Planegenskaber Teknisk forvaltning beskæftigede sig indgående med at opstille metoden til  

 planudarbejdelse.
Der er her taget udgangspunkt i egenskaberne:
- enkel og operationel - alsidig anvendelse - helhedskoordinerede helhedsbestemmelser (tværsektionel) - EDB-baseret samkøring - kontinuerlig opdatering Fordringerne belv stillet for at fastholde miljøhandlingsplanen som et  

 permanent arbejdsredskab, dvs. tilpasning efter de tilstedeværende  

 ressourcer.
Planmetode Metoden bag udarbejdelsen af planen er Pandrup kommunes  

Miljøplansystem, som er en rullende proces, opdelt i 4 faser:
- Oplæg (planforudsætninger) - Status - Perspektiv - Handlingsplan Hver fase kan afsluttes af rapport til politisk behandling.
Fase 1: Oplæg Afgrænsning af miljøområdet Der blev tidligt i oplægsfasen foretaget en problemafgrænsning af det  

 brede spektrum af miljøopgaver, som var fremkommet efter en høringsrunde i  

 forvaltningen.
Følgende hovedområder blev udpeget:
- Spildevand - Recipienter/vandløb - Drikkevand/grundvand - Affald/genanvendelse - Olie/kemikalieaffald - Støj/luft (kortlægning) - Virksomheder - Landbrug - miljøstøtte - Borgerinformation, kampagner Niveaudeling af arbejdsopgaver Til hvert hovedområde er udarbejdet en samlet fortegnelse over de  

 lovpligtige arbejdsopgaver jf. miljølovene, opgørelse over ikke udførte  

 målsætninger jf. sektorplanen, samt opgaver afledt af sideløbende  

 kommuneplanlægning.
 Opgørelsen er udført på 3 niveauer:
Niveau 1 Planlægning - kortlægning Niveau 2 Administrative opgaver Niveau 3 Kontrol- og tilsynsopgaver Niveaudelingen er indført med henblik på den senere fastlæggelse af  

 indsatsen, således at den står i forhold til de faktiske miljøforhold  

 (ligelig fordeling).
Figur 1 Eksempel på niveauafdeling af opgaver Den samlede opgavefortegnelse er fremstillet på standardskemaer for hvert  

 niveau.
 Fremstillingsformen har været en stor hjælp til at synliggøre muligheden  

 for koordinering af opgaveløsninger (tværsektionelt).
Figur 2 Opbygning af standardskemaer Den skematiske fortegnelse danner grundlag for den videre  

 planlægningsproces indlagt som standard på EDB.
Opgaver kan tilføjes/slettes  

 efter behov.
 Opgavefordelingen blev sammenfattet i et arbejdsnotat til intern  

 information/brug i forvaltningen.
Fase 2: Status Nuværende aktiviteter For at belyse status over den kommunale miljøindsats blev de  

nuværende aktiviteter indlagt på standardskemaer (se figur 3), hvoraf  

 det fremgår, hvilke opgaver der udføres i dag, hvilke opgaver der udføres i  

 nogen udstrækning, og endelig hvilke opgaver der ikke udføres.
Figur 3 Tematisering af standardskemaer: Status Beskrivelse af hovedområder Den skematiske oversigt suppleres med en kort statusbeskrivelse inden for  

 de udpegede hovedområder, som i nedenstående eksempel:
Drikkevand - vandforsyningen skal opfylde de kvalitetsmæssige krav  

 i henhold til vandforsyningsloven.
Kommunen er tilsynsmyndighed  

 (drikkevandskvalitet samt teknisk tilsyn) på de private vandværker samt  

 enkeltvandforsyninger.
Gennem tilsynene er der konstateret vandværker og et  

 øget antal enkeltindvindere med utilfredsstillende vandforsyning.
 For at opfylde disse borgeres behov for en forsvarlig vandforsyning er det  

 vigtigt at sikre muligheden for tilslutning til nærliggende vandværk.  

 Vandforsyningsplanen skal jvf. krav fra Nordjyllands Amt revideres inden  

 udgangen af 1992.
Spildevand og recipienter er primært anført med henblik på en  

 skærpet opmærksomhed og indsats på spildevandsanlæggenes drift og funktion,  

 specielt individuelle anlæg i det åbne land/kystområder.
Desuden tilsyn og  

 tømningsordning for de private olie- og fedtudskillere.
En udvidet samordnet  

 indsats til forbedring af recipienterne.
 En stor indsats er allerede ydet ved etablering af  

 mekanisk-biologisk-kemisk rensning på centralrenseanlægget samt indførelse af  

 tømningsordning for septitanke.
Som et led i den løbende spildevandsplanlægning er der i forbindelse med  

 såvel kommuneplanlægningen samt den udførte nedsivningsundersøgelse i  

 kystområdet formuleret mål og retningslinier for den videre  

 spildevandsplanlægning.
Efterlevelse af målsætning kræver en  

 »samlet« revision af spildevandsplanen.
Indsatsen på  

 spildevandsområdet har nøje sammenhæng med recipientkvaliteten.
 Planperioden rummer i øvrigt en lovgivningsmæssig forpligtelse til  

 revision af betalingsvedtægt for kloakforsyningen.
 De miljømæssige tiltag på spildevandsområdet danner grundlag for  

 forarbejdet i forbindelse med udarbejdelse af vandløbsregulativer.
 Opgørelse af antal virksomheder, anlæg m.v.
 Der er til kortlægning af de fremtidige aktiviteter udarbejdet en  

 opgørelse over antallet af virksomheder, anlæg m.v., som i nedenstående  

 eksempler:
Drikkevand Vedrørende kontrol med vandkvaliteten er teknisk udvalg beslutningstagende  

 myndighed i vandforsyningens hygiejniske og miljømæssige kvalitet med  

 embedslæge og teknisk forvaltning som rådgiver.
I praksis udmøntes dette ved,  

 at der efter indstilling vedtages eventuelle pålæg til de respektive  

 vandindvindere (jvf. vedtaget kompetencefordelingsplan).
MLK-Hjørring deltager i løbende tilsyn m.v.
Der er konstateret mange  

 enkeltanlæg/områder med dårlig vandkvalitet, hvilket er et væsentligt  

 problem, der skal inddrages i den igangværende vandforsyningsplan.
Spildevand og recipienter 1. Private spildevandsanlæg m.v.
 Følgende private spildevandsanlæg m.v. kræver behandling med hensyn til  

 funktions- og driftskontrol.
2. Offentlige spildevandsanlæg Tilsyn med renseanlæg, overfaldsbygværker m.v. føres af amtet,  

 driftsmyndighed er teknisk udvalg.
 Som led i den løbende ajourføring af spildevandsplanen - bl.a. for at opnå  

 de vedtagne recipientkvalitetskrav - skal teknisk udvalg ud fra samlede  

 planlægningsmæssige og miljømæssige overvejelser medvirke til, at  

 spildevandsplanen ajourføres.
 Jvf. i øvrigt kommuneplanlægningens mål og retningslinier.
3. Recipienter Et led i arbejdet med forbedring af recipienterne er den løbende kontrol  

 med badevand, som udføres af levnedsmiddel- og miljøkontrollen med udvalget  

 og amtet som beslutningstagende myndighed.
 Andre led i kæden af planer og beslutninger, som alle har til formål at  

 beskytte landskab og vandløb m.v. er:
- Den fysiske planlægning - herunder naturfredningslovens §43 - Vandindvindingsplaner - Spildevandsplaner - Landbrugsplaner - og driftsform - Recipientkvalitetsplaner - Vandløbsregulativer og vandløbsvedligeholdelse Vandløbsstrækning ialt 120 km.
I indeværende år udarbejdet nye regulativer  

 for 30 km vandløb, jvf. målsætning.
Der er behov for en meget stor og tæt samordning af forskellige interesser  

 af ovennævnte hensyn, når resterende regulativer udarbejdes.
Samordningen bør  

 ske gennem kommuneplanlægningen.
Principielle tilsynsfrekvenser Efterfølgende fastlægges de principielle tilsynsfrekvenser ved de  

 forskellige typer virksomheder, anlæg m.v.
Sammenholdt med antallet af  

 tilsynsobjekter afspejles de samlede årlige tilsynsopgaver.
Dog skal der  

 under ressourceopgørelsen tages højde for, at der f.eks. inden for øvrige  

 virksomheder, hvor der ikke er udført 1. gangs tilsyn, hvilket  

 erfaringsmæssigt kræver dobbelt tidsforbrug.
Figur 4 Eksempel på principielle tilsynsfrekvenser Tilsynsfrekvensen er fastsat under forudsætning af, at virksomheder/anlæg  

 er førstegangs gennemgået, og at produktion, forureningsrisici og  

 begrænsninger er kendte, samt at virksomheden har etableret egenkontrol.
Sammenfatning af statusdel Sammenfattende i ndeholder statusdelen informationer om kommunens  

nuværende og kommende aktiviteter, hvori de væsentlige målsætninger er  

 formuleret via lovgivningens krav.
Statusdelen har fundet bred anvendelse ved  

 administration af planloven og udarbejdelse af tilsynsberetning.
Fase 3: Perspektiver Forslag til prioritering Indeholder administrationens forslag til, hvorledes miljøindsatsen  

 prioriteres i den kommende 4 års periode.
Naturligvis ud fra det hensyn, at  

 de lovgivningsmæssige krav blev opfyldt samt på områder, hvor der forekom et  

 reelt behov.
 Forslaget til indsatsen er indført på standardskemaer som dem i figur 3.
 Perspektivdelen afsluttes med en ressourceopgørelse over  

 mandskabsforbruget til varetagelse af de prioriterede opgaver (jf.  

 miljøloven).
Fase 4: Handlingsplan Politisk behandling Med sammenfatning af resultaterne af tidligere faser forelå  

 »Forslag« til handlingsplan til politisk behandling.
 Planen blev behandlet på et temamøde for at opnå en indgående drøftelse af  

 planens hovedområder, kortlægning, administrative opgaver, tilsyn m.v. for at  

 øge kendskabet til sammenhængen mellem de enkelte områder.
 De lokalpolitiske mål er anført på standardskemaerne med pile =>,  

 hvilket giver en klar tilkendegivelse af, på hvilke niveauer opgaverne ønskes  

 løst.
 Ved realitetsbehandlingen blev der på visse områder besluttet en øget  

 indsats (specielt på affaldsområdet), hvilket medførte en ajourføring af  

 handlingsplanen inden endelig godkendelse i byrådet.
 Affødt af teknisk udvalgs indstilling til byrådet om at øge indsatsen  

 vedtog man at ansætte de fornødne medarbejdere.
8.4 Politiske målsætninger og debat Målsætning og opgaveløsning De lokalpolitiske mål blev klart tilkendegivet under handlingsplanens  

 behandling og hermed, på hvilket niveau opgaverne ønskes løst.
Eksempel på  

 mål er vist nedenfor:
 Operationelle mål:
Udarbejdelse af betalingsvedtægt Revision af vandløbsregulativer Kortlægning af direkte spildevandsudledninger Udarbejdelse af samlet affaldsregulativ Revision af vandforsyningsplan Virksomhedstilsyn på særligt miljøbelastende virksomheder MILJØINFO: Borger, erhverv, forening og turist.
 Planen er rekvieret af flere lokalpolitiske partiforeninger,  

 naturfredningsforening m.v.
8.5 Planens anvendelse Arbejdsprogram Efter endelig godkendelse af planen tilrettelægges et arbejdsprogram for  

 miljøafdelingens medarbejdere (uddeles til teknisk udvalg samt internt i  

 forvaltningen). Det langsigtede arbejdsprogram danner grundlag for  

 planlægning af relevant efteruddannelse.
Samarbejdet mellem  

 bygningsinspektorat og projekteringsafdeling blev styrket/rationaliseret  

 såvel i den administrative sagsbehandling som tilsyn.
 Handlingsprogrammet har været til stor nytte i forbindelse med vor løbende  

 miljøinformation i egnens lokalavis, lokalradio, turistinformation m.v.
Figur 5 Arbejdsprogram med ressourcefordeling En gang om måneden bringes aktuel miljøinformation i  

 »Miljøkalender«, bragt i egnens lokalavis.
Figur 6 Eksempel på miljøkalender Information og borgerservice Det høje informationsniveau har givet anledning til en positiv dialog  

 mellem kommunen og borgerne.
 Planen har desuden været katalysator for afholdelse af temamøder i  

 arbejdsprojekter vedrørende vandforsyning, affaldsdepoter m.v. med  

 repræsentanter fra de relevante værker, foreninger og brogere.
 Afholdelse af natur- og miljøarrangementer, temaundervisning i kommunens  

 folkeskoler og efterskoler.
8.6 Opfølgning Opdatering af plan Med henblik på at bibeholde handlingsplanens aktualitet opdateres planen  

 hvert år i forbindelse med udarbejdelse af tilsynsberetning til  

 Miljøstyrelsen.
Handlingsplanen drages samtidig frem som arbejdsgrundlag for  

 den årlige budgetlægning.
Desuden fastlægges arbejdsprogrammet for de ansatte  

 i miljøafdelingen.
 Ajourføringen omfatter kortlægning til forureningskilder og ændringer i  

 det fysiske miljø i kommunen og opdatering af standardskemaer og foretages  

 løbende.
Revision af plan sideløbende med kommuneplanen Miljøhandlingsplanen gennemgår her i foråret 1993 en gennemgribende  

 revision sideløbende med kommuneplan.
8.7 Evaluering Præsentationen af den kommunale miljøhandlingsplan har primært været  

 møntet på at belyse den metodiske del af planudarbejdelsen.
Kompetencefordelingsplan - hovedhjørnesten Forvaltningen har siden 1986 arbejdet med det koordinerende  

 planlægningssystem som styringsredskab for indsatsen på miljøområdet.
En  

 særskilt kompetencefordelingsplan har været en af grundhjørnestenene bag  

 effektiviseringen af indsatsen.
 Planlægningsprocessens form og indhold har fungeret fuldt ud efter  

 hensigten med at skabe et overskueligt videngrundlag for den politiske  

 prioritering af indsatsen på området, angivet som operationelle mål.
Redskab til støtte for arbejdet For forvaltningen har handlingsplanen fungeret som fornuftredskab til  

 støtte for eget arbejde.
Dog er planen tilstrækkelig »grovmasket«,  

 hvilket åbner mulighed for alternative løsningsmuligheder.
Et stort og kompliceret område er gjort overskueligt via det overordnede  

 ambitionsniveau, der er grundlæggende for miljøsystemets indhold.
Det er  

 vigtigt at slå fast, at der er tale om planlægning, ikke registrering eller  

 databehandling.
Specielt skal nævnes, at den løbende fremstilling af  

 informationer/data på standardskemaer har spillet en væsentlig rolle for  

 informationsværdien.
Statusfasens prosadel, der har et tværsektorielt  

 tilsnit, har været katalysator for flere helhedsorienterede målsætninger.
Opdatering sikrer overensstemmelse Den løbende opdatering sikrer, at planen er i overensstemmelse med de  

 faktiske forhold og gældende lovgivning.
Koblet med forvaltningens øvrige  

 programmer vedrørende miljøtilsyn, affaldshåndtering,  

 spildevand/tømningsordning, giver udskrift af statusfasen en  

 »miljøvurdering« af de faktiske forhold.
Nye hovedområder I forbindelse med den igangværende revision udvides plangrundlaget med  

 hovedområderne: naturpleje/naturgenopretning, affaldsdepoter/jordforurening,  

 energi/varme og kampagner (blå flag) m.v.
Samspil med kommuneplan Der arbejdes i øvrigt på at udvikle en status- og perspektivfase, der  

 direkte kan indgå i kommuneplanen.
Miljøområdet er en vigtig del af helheden,  

 den bør derfor tages op til debat i en overordnet plan.
 I statusdelen anføres de gældende krav/bestemmelser, der regulerer  

 arealernes anvendelse, f.eks. støj, afstandskrav til boliganvendelse m.v. til  

 forebyggelse af nabokonflikter (kommuneplanens rammedel).
Planmaterialet er ikke egnet til borgerdeltagelse.
Participation  

 fremkommer i forbindelse med offentliggørelse af kommuneplanen.
Sammenfatning Ændret miljøpolitik Miljøhandlingsplanen blev startskuddet til en ændret miljøpolitik i  

 kommunen.
Blandt andet ved de handlingsorienterede målsætninger, som har  

 udkrystalliseret sig i følgende:
- Driftsordninger for borgerne - Øget indsats på tilsyns- og kontrolområdet - Løbende miljøinformation Hvorvidt miljøtilstande er forbedret ved målsætningernes realisering, er  

 ikke umiddelbart målbart.
Dog skal det fremhæves, at miljøbevidstheden er  

 fremherskende blandt kommunens borger, hvilket må anses som en forebyggende  

 foranstaltning.
9 Sakskøbings kommunesmiljøhandlingsplan 9.1 Kommuneprofil Beliggenhed Sakskøbing kommune er beligende i Storstrøms amt på den nordøstlige del af  

 Lolland.
Kommunens areal er 17.600 ha, og dens befolkningsmængde er 9.400  

 indbyggere.
Heraf bor ca. 4.800 i Sakskøbing byområde.
 Det dominerende erhverv er landbrug.
 Af nedenstående fås et indtryk af erhvervsstrukturen m.m.:
Erhvervsstruktur Oversigt over enheder i kommunen: antal Landbrug med erhvervsmæssigt husdyrhold (excl. kap. 5) 185 Landbrug kap. 5-godkendte 1 Landbrug med hobbybetonet husdyrhold 59 Landbrug uden husdyrhold 343 Godkendte kap. 5 virksomheder (excl. landbrug) 25 Ikke godkendte virksomheder (excl. landbrug) 1 Virksomheder pålagt egenkontrol ca. 60 Virksomheder omfattet af branchebekendtgørelser 25 Virksomheder omfattet af anmeldepligten 43 Virksomheder iøvrigt 8 Almene vandforsyningsanlæg 18 Ikke-almene vandforsyningsanlæg 250 Private spildevandsanlæg og nedsivningsanlæg 1200 Rensningsanlæg, mekaniske 4 Rensningsanlæg, andet end mekaniske 2* Åbne vandløb (kilometer) ca. 74 Rørlagte vandløb (kilometer) ca. 40 Badevandsstationer 6 *: inkl. det fælleskommunale rensningsanlæg, Hunseby Strand.
 Naturværdier: Kommunen er rig på smukke og varierede  

 kyststrækninger, bl.a. er Sakskøbing Fjord en flot indgangsvinkel til byen.  

 Derudover rummer kommunen en del skove som sammen med de mange gårde og  

 godser, er med til at præge landskabet.
Organisation Organisatoriske forhold: Teknisk forvaltning består af 12 personer  

 samt 1-2 elever.
Heraf er de 3 personer beskæftiget med miljøopgaver.
De  

 opgaver der sorterer under miljø, er alle medtaget i miljøhandlingsplanen.
 Derudover foregår der et samarbejde mellem de enkelte medarbejdere på  

 tværs af opgaveområderne, f.eks. mellem de tilsynsførende på miljøområdet og  

 byggesagsbehandlerne.
Områdeansvarlige Hver medarbejder (totalt i forvaltningen) har et område som de er fagligt  

 ansvarlige for, men derudover er der ikke faste grænser mellem dem.
9.2 Baggrund for plan Vedtagelsen af håndhævelsescirkulæret samt bek. om landbrugstilsyn i  

 1985-86, medførte at kommunerne på Lolland-Falster og Møn blev mere  

 opmærksomme på deres tilsynsforpligtigelse.
 Nogle kommuner valgte at udføre arbejdet selv, og andre valgte fortsat at  

 overlade opgaverne til Miljø- og levnedsmiddelkontrollen (MLK).
 Da hver kommune betalte MLK ud fra antallet af indbyggere, og ikke ud fra  

 antallet af udførte opgaver, opstod der utilfredshed i kommunerne, dels fra  

 de kommuner der havde sat ressourcer af i forvaltningen til løsning af  

 opgaverne, men også generelt idet de lovpligtige opgaver tilsyneladende ikke  

 blev udført, eller blev udført i meget forskelligt omfang for de enkelte  

 kommuner.
Kommunalt samarbejde om omfang og synliggørelse Kommunerne indgik derfor et samarbejde for at få arbejdet og dets omfang  

 mere synliggjort, hvilket startede udarbejdelsen af den første  

 miljøhandlingsplan.
I 1988 blev der nedsat fælleskommunale arbejdsgrupper til belysning af  

 kommunernes opgaver på miljøområdet.
Endvidere blev der foretaget en  

 konsulentundersøgelse af MLK's arbejdsopgaver og organisation m.v.
Paradigma for miljøhandlingsplaner Arbejdsgruppen og konsulentfirmaet udarbejdede derefter i fællesskab et  

 paradigma vedrørende miljøhandlingsplaner for kommunerne på Lolland, Falster  

 og Møn.
 Paradigmaet indeholdt en generel beskrivelse af kommunernes  

 forpligtigelser i.h.t. miljøbeskyttelsesloven, samt en liste over  

 opgavetyperne.
 Derudover udarbejdede arbejdsgruppen et skøn over ressourceforbruget på  

 hver enkel opgave.
 Ud fra paradigmaet udarbejdede hver kommune sin egen miljøhandlingsplan,  

 tilpasset kommunens forhold/intentioner.
 For Sakskøbing's vedkommende betød dette, at der blev tilføjet en mere  

 omfattende beskrivelse af lovgrundlaget for hver enkel opgave (virksomheder,  

 landbrug, drikkevand, spildevand o.s.v.), og samtlige miljøopgaver blev taget  

 »hjem« til forvaltningen.
 Miljøhandlingsplanen blev godkendt af politisk udvalg samt Byrådet, og der  

 blev ansat yderligere en miljømedarbejder, så der nu er 3 på miljøområdet,  

 herunder driftsopgaver på affalds- og spildevandsområdet.
 Formålet med miljøhandlingsplanen blev formuleret således:
Ambitionsniveau - At skabe overblik over de mange og sammenhængende opgaver, der skal  

 løses i relation til miljøbeskyttelse (planlægning, administration, drift af  

 behandlingsanlæg og indsamlingsordninger samt tilsyn og kontrol).
 - At give en dokumentation for og vurdering af de ressourcer, der er  

 nødvendige for at løse opgaverne på et veldefineret kvalitetsniveau.
 - At give fagudvalget en overskuelig information om opgaverne med en  

 tilhørende konsekvensvurdering som grundlag for den politiske prioritering.
 - At skabe grundlag for en systematisk opfølgning på resultaterne i  

 forhold til de opstillede mål og de anvendte ressourcer.
 - At give grundlag for udarbejdelse af information til borgerne om  

 indsatsen på miljøområdet.
Redskab for miljøarbejdet Miljøhandlingsplanen skal således tjene som redskab til at skabe et  

 systematisk og prioriteret arbejde på det samlede miljøområde, således at de  

 begrænsede ressourcer anvendes, hvor effekten bliver størst mulig.
 De opgaver, som er omtalt i handlingsplanen, er stort set alle opgaver,  

 som skal løses ifølge lovgivningen.
Det skal specielt fremhæves, at tilsynsmyndigheden (kommunen) har pligt  

 til at tilrettelægge et aktivt tilsyn, hvis omfang skal være udtryk for  

 en forsvarlig administration af miljøbeskyttelsesloven.
Kommunen kan derfor  

 ikke nøjes med at tage anmeldelser eller klager til behandling.
9.3 Planudarbejdelse Planmetode Miljøhandlingsplanen indeholder følgende:
- Formål - Oversigt over enheder i kommunen - tilsynsfrekvenser - Tilsynsberetning samt planlægning - Samlet oversigt over ressourceforbrug - Skematisk oversigt for de enkelte områder - Kompetencefordeling mellem udvalg for Teknik og Miljø og teknisk  

 forvaltning - Bilag: Oplysningsskema til miljøstyrelsen.
Statusdel som tilsynsberetning Miljøhandlingsplanen består af en statusdel og en planlægningsdel.  

 Statusdelen opbygges således at den samtidig fungerer som tilsynsberetning.
 Tilsynsberetningen indeholder en generel del og en evalueringsdel.
 I den generelle del anføres den samlede indsats på miljøområdet i mandår  

 (se beregning under ressourceforbrug ), samt »prosadelen«  

 til miljøstyrelsen (beskrivelse af et bestemt emne, fastsat af  

 miljøstyrelsen).
Evaluering af hovedområder Evalueringsdelen indeholder en opgørelse for hvert af områderne:
- vandforsyning og drikkevand - virksomheder m.v.
- landbrug - spildevand - recipienter og vandløb - fast affald m.v.
- diverse miljøopgaver Beskrivelse af indsats Indsatsen på hvert område beskrives udfra opgaver til Planlægning,  

 Administration og drift samt tilsyn og kontrol.
 Se eksempel på opgaver indenfor 2 områder i figur 1.
Figur 1 Eksempel på opgaver LANDBRUG Planlægning EDB - registrering Registrering af gødningsmængder Planlægning af tilsynsarbejde Administration og drift Godkendelse iht. kap. 5 Sagsbeh. ved etabl. af opbev. anlæg m.v.
Påbud ved overskridelse af love eller vilkår, samt opfølgning heraf Rådgivning og information Tilsyn og kontrol Tilsyn med kap. 5 Tilsyn m. erhv.mæssigt dyrehold (ex. kap. 5) Tilsyn med plantebrug Tilsyn med hobbybrug Opfølgende tilsyn Tilsyn i forbindelse med klager Ialt FAST AFFALD M.V.
Planlægning Ajourføring af affaldsplan Iværksættelse af affaldsplan Administration og drift Dispensationer fra gældende indsaml. ordninger Behandling af klagesager Drift af nærgenbrugsstation m.v.
Vejledning og information Drift af renovationsordning Tilsyn og kontrol Overholdelse af indsaml.ordninger (virksomheder) Ialt Evaluering af ressourceforbrug og udførte opgaver Ressourceforbruget samt udførte opgaver sammenlignes med det forventede:
 - Hvad er nået/ikke nået.
 - Begrundelse/vurdering.
 - Resultater/relaktioner.
 Afvigelse fra det planlagte f.eks. ekstraordinære opgaver, ny lovgivning  

 o.s.v. med deraf følgende forøget tidsforbrug anføres under de enkelte  

 områder.
 Såfremt nogle planlagte opgaver er nedprioriteret i årets løb, begrundes  

 dette i beretningen.
 Eksempel på evaluering indenfor området landbrug:
Status - I 199x blev der foretaget .... antal tilsyn.
 - Ved tilsynene blev der lagt særlig vægt på ....
 - Reaktioner på tilsynene (antal påbud, henstillinger, politianmeldelse).
 - Forklaring til reaktionerne, f.eks. håndtering af olie- og  

 kemikalieaffald eller opbevaringsanlæg for husdyrgødning.
 - Antal opgaver indenfor godkendelser, dispensationer m.v.
 - Er der overensstemmelse mellem status og det forventede, både m.h.t.  

 tidsforbruget og antallet af udførte opgaver - vurdering/begrundelse.
Plan - Forventet indsats i det kommende år, - vurdering af opgaveantal samt  

 tidsforbrug.
Sektorplaner Sektorplanerne indgår i evalueringsdelen, for de områder hvor de relaterer  

 direkte til (f.eks. spildevandsplanen). Derimod er der ikke en direkte  

 sammenhæng mellem kommuneplanen og miljøhandlingsplanen.
 Ressourceforbruget samt planen for næste periode opstilles i skemaform (se  

 figur 2).
9.4 Politiske målsætninger og debat Godkendelse af årlig revision Den første miljøhandlingsplan tjente i høj grad til at synliggøre  

 opgaverne, og dermed ressourcebehovet, for politikerne.
Da den årlige revision skal godkendes af politisk udvalg samt Byrådet, har  

 politikerne mulighed for at komme med bemærkninger/ændringer til  

 forvaltningens forslag.
Endvidere har forvaltningen besluttet, at forelægge  

 en kvartalsopgørelse på tilsynsområdet for politikerne, hvorved de har  

 mulighed for op- eller nedprioritering af opgaver i løbet af året.
Det er politikernes ansvar at opgaverne løses i overensstemmelse med  

 lovgivningen, samt at sikre sig at de tilstedeværende ressourcer bliver  

 anvendt på en forsvarlig økonomisk måde.
Derfor er det nødvendigt at de kan  

 følge med i udviklingen på miljøområdet i kommunen.
9.5 Planens anvendelse Planlægning af tilsynsarbejdet Da tilsynsopgaverne er opsøgende arbejde, mens de øvrige opgaver stort set  

 er fastlagte, indgår miljøhandlingsplanen i planlægningen af tilsynsarbejdet  

 med landbrug og virksomheder, hvorimod den på de øvrige områder mest fungerer  

 som statusopgørelse og synliggørelse af opgavetyperne.
Kvartalsvise opgørelser over udført tilsyn Foruden den årlige revision, opgøres antallet af udførte tilsyn en gang i  

 kvartalet, og dette sammenlignes med det planlagte for perioden.
Herved opnås  

 jævnligt et overblik over forvaltningens indsats i forhold til det planlagte,  

 og evt. »hængepartier« kan reddes i tide.
Opgørelsen sendes til  

 orientering i politisk udvalg.
 Eksempel på opgørelse over tilsynsindsatsen for året til dato:
 I praksis udarbejdes kvartalsopgørelsen via MIS (EDB-program), og tager  

 ca. 1/2-1 time.
Et brugbart værktøj Ved udarbejdelse af planen, og senere revision, er der lagt vægt på, at  

 den skal være lettilgængelig, og dermed anvendelig både i det daglige  

 arbejde, og til synliggørelse af arbejdet.
I den forbindelse har  

 forvaltningen inden for de sidste to år »kogt« den ned til et  

 minimum (f.eks. er lovtekst udtaget idet det tog en del tid at revidere hvert  

 år), og derved gjort den til et mere brugbart »værktøj« fremfor  

 bare et værk.
Ressourceforbrug Tidsregistrering Teknisk forvaltning har siden 1990 ført tidsregistrering.
Denne  

 registrering anvendes bl.a. i forbindelse med opgørelsen over  

 ressourceforbruget på miljøområdet.
Kategorisering af tidsforbrug På miljøområdet er tidsregistreringen delt op i 3 kategorier:  

Planlægning, Administration og drift samt Tilsyn og kontrol for  

 hvert enkelt område.
Da denne opdeling stort set er identisk med opdelingen i  

 miljøhandlingsplanen, kan tidsforbruget aflæses direkte og overføres til  

 planen.
Endvidere beregnes de »effektive« timer pr. medarbejder udfra  

 tidsregistreringen, d.v.s. der tages hensyn til ferier, sygdom, kurser, møder  

 ect.
Indsatsen i mandår beregnes ud fra det samlede timeforbrug samt de  

 »effektive« timer.
For 1991 blev antallet af effektive timer  

 beregnet til 1205 timer pr. medarbejder.
Da der totalt var brugt 5963 timer  

 blev indsatsen beregnet til 4,7 mandår.
Faktisk og forventet tidsforbrug Skemaet på figur 2 viser det forventede og faktiske tidsforbrug på  

 landbrugsområdet i 1991, samt forventet tidsforbrug for 1992 og 1993.
Tidsforbrugene pr. opgave er sat dels ud fra skøn, men også ud fra  

 erfaringerne fra de foregående år.
Da miljøhandlingsplanen revideres hvert  

 år, er der mulighed for at »ramme« det rigtige forbrug efterhånden.
Borgerne Offentliggørelse af planen Efter den årlige revision lægges den samlede miljøhandlingsplan til  

 gennemlæsning i kommunens servicebutik og på biblioteket.
Fremlæggelsen  

 annonceres desuden i den lokale avis.
Herved har også borgerne mulighed for  

 at følge kommunens arbejde på miljøområdet.
 Det skal dog samtidig nævnes, at der p.t. ikke har været den helt store  

 søgning fra borgernes side.
Interessen kan sandsynligvis skærpes, ved udsendelse af pressemeddelelse i  

 forbindelse med den årlige revision.
Pressemeddelelsen kan bestå af en kort  

 orientering (statusopgørelse): udførte opgaver/tilsyn, reaktioner (antallet  

 af påbud og politianmeldelser m.v.) samt ressourceforbrug i m andår.
Samspil med kommuneplanen Miljøhandlingsplanen har en overordnet, men ikke en direkte sammenhæng med  

 kommuneplanen og sektorplanerne.
Kompetencefordeling mellem udvalget for Teknik og Miljø og teknisk  

 forvaltning Retningslinier for sagsbehandling Der har hidtil i Teknisk forvaltning været arbejdet ud fra nedenstående  

 retningslinier.
 - Alle tilsynssager behandles administrativt.
 - Alle godkendelsessager, som er i overensstemmelse med gældende  

 lovgivning, behandles administrativt.
 - Kap. 5 godkendelser godkendes af udvalget efter indstilling fra  

 forvaltningen.
- Alle dispensationssager forelægges udvalget med indstilling fra  

 forvaltningen.
Såfremt der er tale om sager, som er ens, tildeles  

 forvaltningen kompetencen efter de retningslinier udvalget har vedtaget.
 - Indstillinger om politianmeldelser forelægges altid udvalget (hastesager  

 evt. formanden).
 - Alle projekter og planer forelægges udvalget til godkendelse.
Særlige opgaver Såfremt kommunen pålægges særlige opgaver af Miljøstyrelsen eller Amtet,  

 som f.eks. brugerinvolvering, information eller kampagner, vil dette blive  

 forelagt udvalget til orientering og/eller beslutning, inden der fra  

 forvaltningens side udarbejdes endelige forslag til løsning af de særlige  

 opgaver.
9.6 Opfølgning/revision Årlig revision af hele planen Efter udarbejdelsen af den første plan i 1989, bliver den taget op til  

 revision hvert år.
Dette sker i forbindelse med den årlige indberetning til  

 miljøstyrelsen, d.v.s. i januar/februar måned.
Tilsynsberetning Tilsynsberetningen til Miljøstyrelsen indgår således i  

 miljøhandlingsplanen, og derfor indsendes den samlede plan hvert år.
 Derimod er der ikke en direkte sammenhæng mellem miljøhandlingsplanen og  

 den kommunale budgetlægning.
Ved revisionen bliver hele planen gennemgået.
Status for året sammenlignes  

 med det planlagte, og erfaringerne anvendes til fastlæggelse af tidsforbrug  

 samt antal forventede opgaver for det kommende år.
9.7 Generelle erfaringer Løbende tilpasning af plan I forbindelse med den årlige revision af miljøhandlingsplanen, bliver  

 udformningen/indholdet tilpasset mere og mere i forhold til de erfaringer der  

 indhøstes hvert år.
 Erfaringerne har bl.a. vist, at jo mere enkelt planen opbygges, desto mere  

 bliver den anvendt i det daglige arbejde.
overblik over arbejdsopgaverne Miljøhandlinsplanen har givet et betydeligt bedre overblik over  

 arbejdsopgaverne, som især er til gavn ved planlægning af tilsynsarbejdet.
 Ved at foretage kvartalsmæssige opgørelser på tilsynsområdet, kan arbejdet  

 planlægges optimalt, og uforudsete hængepartier undgås.
Tilsynstilrettelæggelse Overblikket over opgaverne har også gjort det muligt at tage bedre hensyn  

 til virksomhedernes aktivitetsperioder, f.eks. prioriteres landbrugstilsynene  

 lavt i høstperioden/roekampagnen, og tilsynet med maskinstationerne lægges  

 ikke i perioden lige før og lige efter høst.
 For virksomhedernes vedkommende lægges tilsynene udenfor f.eks.  

 industriferien, da bemandingen i denne periode som regel er meget begrænset.
Bedre tilsynsafvikling Disse forholdsregler medfører, at samarbejdet mellem miljømedarbejderen og  

 landmanden/virksomhedsejeren glider lettere, og der bliver færre tilfælde,  

 hvor et tilsyn må aflyses/genoptages.
 Endvidere betyder den årlige godkendelse i politisk udvalg, at politikerne  

 hele tiden er ajour med opgaverne/ressourceforbruget på miljøområdet.
10 Slangerup kommunes miljøhandlingsplan 10.1 Kommuneprofil (km2): 46 Indbyggere: ca. 8000 Beliggenhed Slangerup Kommune er beliggende i Nordsjælland, umiddelbart øst for  

 Frederikssund.
Kommunen er en landkommune præget af det åbne land og med  

 boligområderne koncentreret omkring selve Slangerup by.
Cirka 5500 af  

 kommunens indbyggere er bosiddende i Slangerup by, mens 1700 er bosiddende i  

 kommunens fem landsbyer.
De resterende knap 800 er bosat på landejendomme.
 Kommunens erhvervsmæssige profil bærer præg af beliggenheden mellem de to  

 regionale centre, Frederikssund og Hillerød, og den nære beliggenhed ved de  

 københavnske forstæder.
Erhvervsstruktur Det er især mindre virksomheder inden for service, der i de seneste år har  

 lokaliseret sig i Slangerup.
Herudover er der etableret virksomheder og  

 institutioner der drager fordel af en lokalisering mellem de to regionale  

 centre.
 Kommunens største virksomheder findes inden for jern- og plastikindustri.
Antal virksomheder Efter den sidste revision af miljøbeskyttelsesloven er der ca.:
10 godkendelsespligtige virksomheder 100 anmeldelsespligtige virksomheder 100 landbrug med dyrehold 100 landbrug uden dyrehold ca. 150 andre virksomheder Industriområder Omkring Slangerup by findes 2 områder udlagt til industriformål -  

 områdernes faktiske anvendelse er i dag blandet erhvervs- og boligformål,  

 hvor boligerne er under afvikling.
I tilknytning til industriområderne er der  

 udlagt såkaldte håndværkerområder til blandet bolig og erhverv.
Herudover  

 findes der områder til blandet bolig og erhverv i to af kommunens landsbyer.
Landzone I de seneste år er der sket en vækst i antallet af virksomheder, der  

 etableres i landzone - d.v.s. i landbrugsbygninger.
Det er virksomheder, som  

 ikke stiller særlige krav til lokalisering, men kun til omkostningsniveauet.
Fritidsaktiviteter Miljømæssigt interessante karakteristika ved kommunen er, at den er  

 hjemsted for flere støjende fritidsaktiviteter - speedway, motorcross,  

 flugtskydning, skiveskydning samt en modelflyvebane.
Affald Affaldsbortskaffelsen for virksomheder og landbrug er baseret på  

 afleveringsordninger, som hidtil har været valgfri med undtagelse af  

 ordningen for olie- og kemikalieaffald.
10.2 Baggrund for plan Miljøplanen blev besluttet udført foranlediget af, at kommunens to  

 miljømedarbejdere på det daværende tidspunkt skiftede til nye job.
Dette var  

 en god anledning til at revurdere arbejdsområdet og give den nye  

 miljømedarbejder indblik i processen med at udarbejde planen og disponere  

 forslagene til prioritering og program.
 Baggrunden for planen var af den administrative og politiske ledelse  

 beskrevet som ønsket om:
Ambitionsniveau - overblik over arbejdsopgaverne - politisk prioritering af opgaverne - status over ressourceforbrug og opgaveløsning - et kontinuerligt styringsmiddel (ressourcestyring) - et opgavefordelingsværktøj for forvaltningen - et grundlag for vurdering af kompetancefordeling - åbenhed om miljøadministrationen Tidsfølge for udarbejdelsen Der gik to år fra beslutningen om at lade udarbejde en plan, til der  

 forelå et operationelt værktøj.
Selve planen og planens form blev udarbejdet  

 af et rådgivende ingeniørfirma.
Kommunen leverede statusmateriale, mens  

 prioriteringer, perspektiver og program blev til i et samarbejde mellem  

 konsulent og kommune.
Målgruppe Da planen skulle opfylde alle de ovenstående ønsker og formål var  

 målgruppen tilsvarende bred.
Målgruppernes overordnede interesse i planen  

 kunne ligeledes aflæses af planens formål:
Med denne brede målgruppe skulle planen være meget detaljeret for at kunne  

 anvendes.
Planen blev derfor meget beskrivende i modsætning til, at med en  

 snævrere målgruppe kunne den være holdt i en mere summarisk form.
10.3 Planudarbejdelse Faser i arbejdet Udarbejdelsen af planen var delt op i fem faser som vist:
1. Oplæg til statusbeskrivelse, målsætningsdebat,  

 ressourceforbrug 2. Politisk debat og stillingtagen til målsætninger 3. Perspektiv og program 4. Politisk behandling 5. Miljøplan Opgaveafgrænsning Miljø eller ej? Afgrænsningen af opgaver som planen omfatter, blev foretaget på baggrund  

 af den daværende miljøbeskyttelseslov med tilhørende bekendtgørelser samt til  

 en vis grad på baggrund af hvilke opgaver der traditionelt bliver opfattet  

 som »miljø«.
For eksempel blev vandløbsvedligeholdelse og  

 naturpleje medtaget, mens tilsyn i medfør af den tidligere zonelov og  

planloven ikke blev medtaget, - selvom disse love regulerer  

 anvendelsen af ejendomme, hvor miljøloven nok så meget regulerer  

konsekvenserne ved anvendelsen af ejendommene.
 Hvert fagområde tillagde vi nogle generelle opgaver:
 For Slangerup Kommune fordeler opgaverne på de valgte fagområder sig som  

 følger:
Fagområder Driftsopgaver For driftsopgaverne gælder, at de er medtaget for såvidt angår selve  

 iværksættelsen af lovpligtige tiltag f.eks. affalds- og genbrugsordninger,  

 eller f.eks. tømningsordninger for trix- og septictanke og tilsynet hermed.  

 Den egentlige driftorganisation for disse fagområder er ikke omfattet af  

 planen.
Grunden til administration, sagsbehandling og tilsyn med anvendelsen af  

 affalds- og genbrugsordninger, kloakker og lignende er med i planen er, at  

 benyttelsen af ordningerne er væsentlige i det samlede billede af  

 miljøarbejdet.
Den fremherskende skillelinie for afgrænsningen går som regel  

 hvor brugerbetalingen starter.
Men i det samlede billede vil konsekvenserne  

 af en god eller dårlig affaldsordning afspejle sig i den samlede  

 tilsynsopgørelse ved antallet af tilsyn med affaldsdeponering og henkastning  

 af affald.
 Rent organisatorisk er disse opgaver ikke placeret som en decideret  

 miljøopgave, men i et driftkontor, der varetager kommunens driftopgaver.
Myndighedsopgaver Det var et formål med planen, at få overblik over myndighedsopgaverne på  

 hele miljøområdet og netop anskue området som en helhed og derved at kunne  

 anvende ressourcerne der, hvor de vil have størst effekt.
Dette  

 fleksibilitetskrav blev ført videre i et arbejde med strukturtilpasning på  

 Teknisk forvaltning, hvor de traditionelle afdelingsstrukturer blev opløst og  

 nye arbejdsfordelings- og kompetanceplaner udarbejdet.
Statusbeskrivelsen Planens statusdel eller tilstandsbeskrivelsen, er søgt holdt så  

 detaljeret, at den indholdsmæssige sammenhæng mellem de enkelte fagområder  

 fremstår tydeligt.
Som nævnt tidligere har detaljeringsgraden været afhændig  

 af, at planens målgruppe var både borgere, politikere og administration.
Beskrivelsens detaljeringsgrad Selve statusbeskrivelsen består for hvert fagområde af følgende  

 delelementer:
 1. Beskrivelse af fagområdet med hensyn til indhold og  

 relation til andre fagområder.
 2. Beskrivelse af politikker og tiltag som er sat i  

 værk.
 3. Beskrivelse af arbejdets omfang ved en oplistning  

 af enkeltopgaver fordelt på administation, planlægning samt tilsyn og  

 kontrol.
 4. Beskrivelse af opgaveløsningen, herunder også  

 kompetancefordeling mellem udvalg og forvaltning samt andre myndigheder.
Enkeltopgaver Oplistningen af enkeltopgaverne som nævnt under punkt 3 er vist i bilaget.  

 Samtidig med udarbejdelsen af statusdelen foretoges en opgørelse af forrige  

 års tidsforbrug på de enkelte områder.
Opgørelsen blev lavet til brug for  

 programdelen.
Opgaver der ikke udføres Som følge af kravet om en stor detaljeringsgrad og også krav om  

 aktualitet, blev allerede planlagte tiltag og opgaver under udførelse også  

 medtaget, ligesom det til en vis grad også blev nævnt hvilke lovpligtige  

 opgaver der ikke udføres.
Herudover blev der også oplistet opgaver, der var  

 fastlagt i de kommunale sektorplaner.
Så ud over de opgaver, der er fastlagt  

 i medfør af lovgivningen, skal de kommunale (lokale) prioriteringer være  

 synlige i planen.
Kommunens forpligtelser Beskrivelsen af opgaveløsningen er en evaluering af kommunens indsats set  

 i lyset af de givne forpligtelser i medfør af de hidtil gældende  

 målsætninger, lovgivning og samarbejdsaftaler.
Denne evaluering er  

 forudsætningen for prioriteringen af opgaver i programdelen.
I modsætning til  

 programdelen angives der dog ikke operationelle mål.
Kortmateriale Til støtte for og illustration af statusbeskrivelsen, blev der fremstillet  

 kortmateriale for flere af fagområderne.
En udpræget brug af grafisk  

 præsentation vil lette tilgangen til at fremstille kommunens miljøhistorie i  

 andre sammenhænge.
Perspektiv og program Med udgangspunkt i statusdelen og den overordnede politiske målsætning,  

 (som beskrives i næste afsnit) er der for hvert område redegjort for:
 - Målsætning for delområdet.
 - Prioritering af delopgaver.
 - Program for opfyldelse af målsætning.
 - Ressourceforbrug ved opfyldelse af målsætning.
Eksisterende målsætninger Hvad angår målsætninger, blev den overordnede målsætning besluttet i  

 forbindelse med planen, mens målsætningerne for delområderne er det, der hele  

 tiden har været grundlaget for det daglige arbejde.
Disse målsætninger findes  

 i sektorplaner, retningslinier, redegørelse, instrukser og lignende.
På baggrund af målsætningerne og de lovmæssige krav er der foretaget en  

 prioritering af arbejdsopgaverne med konkrete mål - det vil sige af typen: -  

 der skal iværksættes undersøgelsesprogram for ikke almene vandforsyningsanlæg  

 inden udgangen af 1990. Prioriteringen tager ikke hensyn til  

 ressourcetildelingen, da der først og fremmest er tale om at få opgjort alle  

 målsatte opgaver.
Senere i planen tages diskussionen om ressourcernes  

 størrelse i forhold til opgaverne op.
For Slangerups vedkommende har ambitionen været en udvidelse af  

 aktiviteterne med ca. et årsværk.
Det betyder at nogle af de prioriterede  

 opgaver ikke kan iværksættes førend de nødvendige ressourcer er tilvejebragt.
Oversigt over retningslinier og målsætninger Perspektiv- og programdelen er også det eneste sted man finder  

 retningslinier og målsætninger for fagområderne samlet.
Ved en systematisk  

 vedligeholdelse og komplettering af retningslinierne, har man hjulpet sig  

 selv et godt stykke på vej i forhold til at få indarbejdet miljøhensyn i  

 kommuneplanen og lokalplaner.
I Slangerup ventes retningslinierne at få  

 størst effekt ved at blive optaget i den årlige planredegørelse.
Koordinering af opgaveløsninger Som omtalt tidligere bliver opgaver vedrørende spildevand og affald  

 varetaget af et driftskontor.
Tidligere skete der ikke en formel koordinering  

 med miljøarbejdet, hvilket hænger sammen med det forhold, at spildevand og  

 affald er rent brugerbetalte områder, som traditionelt har været skelnet fra  

 myndighedsudøvelsen.
I planens program- og perspektivdel er der gjort en  

 indsats for at skelne driftsopgaverne fra myndighedsopgaverne.
En sådan  

 skelnen er en forudsætning for en egentlig koordinering med resten af  

 miljøområdet.
Konkret har det givet sig udslag i at tilsyn med affalds- og  

 spildevandsforhold koordineres med virksomhedstilsynene.
Dette er også en  

 serviceforbedring for virksomhederne som kan nøjes med at blive besøgt en  

 enkelt gang.
Den politiske prioritering af indsatsen Opgaveprioriteringen Planen krævede en konkret stillingtagen til, hvordan ressourcerne skulle  

 prioriteres.
Hermed skulle der laves et forslag til hvilke områder, der  

 skulle prioriteres op og hvilke områder der skulle prioriteres ned.  

 Prioriteringen skete med baggrund i at nye opgaver var opstået som følge af  

 ændret lovgivning.
Som før nævnt andragede de prioriterede opgaver et  

 merforbrug på ca. et årsværk.
Da der ikke umiddelbart blev tilført flere  

 ressourcer, blev de prioriterede opgaver forsynet med en bemærkning om,  

 hvornår iværksættelse forventes.
Den faktiske prioritering indeholder derfor  

 to niveauer - det ønskede og det faktiske.
For at gøre det ønskede niveau  

 realistisk at opnå, er der opstillet operationelle mål for alle de  

 prioriterede opgaver, uanset niveau.
De operationelle mål er af følgende  

 typer:
Operationelle mål - Angivelse af antal tilsyn og tilsynsfrekvenser.
 - Iværksættelse af regelmæssige tilsyn med virksomheder og landbrug.
 - Iværksættelse af tilsynskampagne for landbrug.
 - Informationskampagne for affalds- og genbrugsordninger.
 - Anvendelse af registreringsværktøjer - anskaffelse af MIS.
 - Udarbejdelse a affaldsforskrifter for erhvervsaffald.
 - Udarbejdelse af vandløbsregulativer.
 - Etablering af tømningsordning for trix- og septictanke.
 - Bygning af renseanlæg.
 - Regelmæssigt tilsyn med almene vandforsyningsanlæg.
 - Revision af private vandværkers takstblad.
 - Iværksættelse af vandkvalitetskontrolprogrammer.
 - Udarbejdelse af retningslinier for miljøhensyn i planlægningen.
Det skal bemærkes, at dette var målene på tidspunktet for planens  

 udarbejdelse.
På nuværende tidspunkt er de fleste af de tidsbegrænsede mål  

 nået.
10.4 Politiske målsætninger og debat Overordnet kommunalt mål I Slangerup Kommune fandtes der ikke en samlet miljøpolitisk målsætning  

 inden planens udarbejdelse.
Dog fandtes der retningslinier og målsætninger i  

 tilknytning til formulerede politikker og sektorplaner.
 Efter udarbejdelsen af statusdelen blev den overordnede målsætning  

 formuleret af forvaltningen sammen med konsulenten og godkendt af byrådet.  

 Der er tale om nogle generelle retningslinier for den kommunale miljøpolitik  

 i almindelighed og for planens programdel i særdeleshed.
 Slangerup Kommunes miljøpolitiske målsætninger:
 - at forurening af luft, jord og vand forebygges og bekæmpes.
 - at der ved bedømmelse af omfanget og arten af foranstaltninger til  

 forebyggelse og bekæmpelse af forurening lægges vægt på de ydre omgivelsers  

 beskaffenhed og forureningens indvirkning på disse.
 - at godkendelser og tilladelser til forurening af omgivelserne, så vidt  

 muligt er neutrale i forhold til miljøet, ikke giver anledning til  

 uacceptable forhold eller at de medvirker til en forbedring af  

 miljøtilstanden i forhold til nugældende status.
 - at kommunen på kort sigt opfylder sine lovmæssige forpligtigelser på  

 miljøbeskyttelsesområdet ved at sikre de nødvendige ressourcer hertil.
 - at der på længere sigt opbygges og vedligeholdes en administration, der  

 til stadighed er egnet til varetagelse og prioritering af indsatsen på  

 miljøbeskyttelsesområdet.
 Målsætningen blev lavet med sigte på at opfylde følgende hensyn:
 - generelle hensyn om forureningsbegrænsning.
 - lokale hensyn som er tilpasset Slangerups behov for på den ene  

 side at undgå uacceptabel forurening og på den anden side at give de bedst  

 mulige betingelser for erhvervsmæssige aktiviteter.
 - lovmæssige hensyn om at sikre de nødvendige ressourcer til at  

 opfylde lovgivningens mindstekrav.
 - forvaltningsmæssige hensyn som tager sigte på at tilpasse  

 ressourceforbruget til den aktuelle prioritering og at uddelegere opgaver fra  

 politisk udvalg til forvaltning.
Den overordnede målsætning er i sit sigte meget præcis til trods for sine  

 generelle formuleringer.
Målsætningen er retningsgivende for planens  

 programafsnit og var derfor vigtig at have på plads, inden beskrivelsen af de  

 konkrete mål.
Beskrivelsen af de konkrete mål gav ikke anledning til debat, men det  

 gjorde derimod forslagene til løsning af opgaverne.
På baggrund af den  

 politiske debat herom blev forslagene til hvordan de prioriterede opgaver  

 løses, bestemt ved som hovedregel, at længerevarende og tilbagevendende  

 opgaver løses af forvaltningens egne medarbejdere.
Enkeltstående,  

 korterevarende og særlig fagligt krævende opgaver ansås derimod for egnede  

 til at blive løst af konsulenter.
Forvaltningens faglige profil Endelig blev der også taget hensyn til medarbejdernes faglige profiler,  

 således at omrokering af opgaver internt i forvaltningen kan frigøre  

 ressourcer til udvalgte delområder.
Ressourcehov ved målopfyldelse Opgørelsen af det nødvendige merforbrug er et skøn på baggrund af det  

 aktuelle forbrug.
I forslagene til ressourceforbrug er der taget højde for  

 målsætningerne således, at der er foretaget en vurdering af, hvorvidt det  

 aktuelle forbrug var tilstrækkeligt eller der skulle bruges flere ressourcer.  

 Som et apropos kan det nævnes, at på ingen områder blev forbruget foreslået  

 skåret ned.
Løbende målsætningsdebat Hvert år tager Teknisk Udvalg stilling til det udførte arbejde foregående  

 år og arbejdet der er planlagt i indeværende år.
Oplægget udarbejdes af  

 Teknisk Forvaltning på baggrund af hhv. de overordnede målsætninger og  

 målsætningernre for delområderne.
Herved bliver målsætningerne konfirmeret  

 løbende og miljøplanen bliver del af en dynamisk proces.
10.5 Planens anvendelse Budget Til anskueliggørelse af planens programdel lavede vi en oversigt over det  

 nuværende ressourceforbrug og det nødvendige ressourceforbrug ved udførelse  

 af de prioriterede opgaver.
Oversigtens form bliver brugt i forbindelse med  

 behandling af budgetforslag samt af forvaltningen i de årlige opgørelser af  

 indsatsen.
Forvaltningens egenindsats veksler meget i størrelse fra år til  

 år.
Opgavefordeling Det skyldes at personalet kan allokeres til opgaver inden for andre af  

 forvaltningens arbejdsområder, hvilket igen hænger sammen med medarbejdernes  

 faglige profiler og arbejdsområder.
 Opgaverne på miljøområdet er fordelt mellem fire personer som følger:
 Nr. 1 tager sig af spildevand og spildevandsanlæg, affaldsordninger,  

 herunder olie- og kemikalieaffald samt genanvendelse.
 Nr. 2 tager sig af planlægningsopgaver vedr. spildevand og  

 affaldsordninger samt vandløb og naturpleje.
 Nr. 3 tager sig af vandforsyning, virksomheder, landbrug, klager og  

 tilsynsopgaver i øvrigt.
 Nr. 4 tager sig af administrative opgaver vedrørende vandforsyning og  

 registrering.
 Ved et prioriteret merforbrug på området med virksomhedstilsyn, kan der  

 således kun trækkes på en person og derfor ikke flyttes ressourcer, hvilket  

 jo er et generelt problem i de mindre forvaltninger, hvor der ved fordelingen  

 af arbejdsopgaver ikke er mulighed for at have flere personer til at varetage  

 samme fagområde.
Opgaveløsning Ved prioritering af de opgaver, der kan udføres inden for de givne  

 ressourcer, er der således også forvaltningens faglige profil at tage højde  

 for.
I Slangerup medførte det, at en generel opprioritering af  

 vandindvindingsområdet betød en mindskning af tilsyn med virksomheder og  

 landbrug.
Da disse opgaver ikke kan varetages af forvaltningens eget  

 personale medførte det, at tilsynsforpligtigelserne på landbrugsområdet blev  

 opfyldt ved at engagere en konsulent til en tilsynskampagne.
Tilbage stod så,  

 at virksomhedsområdet blev det område som ikke kunne tilgodeses i første  

 omgang.
Anskueliggørelsen af hvor vigtigt det er, at medarbejdernes faglige  

 profiler er sammenfaldende på nogle nøgleområder, er en af de betydningsfulde  

 sider ved planen.
Den faktiske ressourcefordeling kombineret med  

 medarbejdernes faglige profiler afdækkede nogle uerkendte ressourcer, som kan  

 bringes til anvendelse gennem organisatoriske tiltag.
Evaluering og erfaringer Koordinering Det var en målsætning at planen skulle koordinere alle løsrevne  

 målsætninger og retningslinier til et sammenhængende og veldokumenteret  

 værktøj til styring af aktiviteterne på miljøområdet.
Det er kommunens  

 erfaring, at en samlet beskrivelse og målsætning for området ikke kan  

 undværes på sigt.
Dette både af interne arbejdsmæssige årsager, hvor opgave-  

 og ressourcestyring er en nødvendighed set i lyset af øgede effektivitets- og  

 kvalitetskrav, men også set i lyset af øgede krav om service og åbenhed i  

 forhold til borgerne.
Et andet af målene med planen var, at få udført de prioriterede opgaver.  

 Hertil krævedes en ressourceudvidelse på et årsværk og 1/2 mill. kr.
Den  

 foreløbige status er, at udvidelsen på et årsværk ikke er blevet realiseret.
Arbejdsstyring Ud over kontante resultater er der værdier som er mindre målbare.
Først og  

 fremmest er det en styrke, at planen kan anvendes som et værktøj til  

 arbejdsstyring på tværs af arbejdsområder og faggrænser - således er  

 koordinerede tilsyn numere reglen end undtagelsen, hvilket er både en  

 serviceforbedring og en effektivisering af Teknisk forvaltnings  

 administrative lovhåndhævelsesfunktioner.
Uddelegering af kompetence Det er også vores erfaring, at planen har gjort det nemmere at uddelegere  

 kompetence fra det politiske udvalg til forvaltningen, idet overblikket over  

 opgaverne gør det nemt, at identificere de nøgleområder, hvor politiske  

 beslutninger skal tages.
 Selve planen er en afspejling af den politiske prioritering, men den kan  

 ikke bruges som facitliste, fordi der af hensyn til de overordnede  

 samfundsmæssige strømninger skal være en dynamik i arbejdet.
Øget åbenhed En overordnet samfundsmæssig strømning som planen tager hensyn til er øget  

 åbenhed.
Med planen og de årlige tillæg kan alle kigge os i kortene.
Dette  

 stiller som konsekvens krav om en overbevisende dokumentation for det arbejde  

 der udføres - både med hensyn til efffektivitet og kvalitet.
Samspil med kommuneplanen Set i relation til kommuneplanen er koblingen holdt på et overordnet  

 niveau, således at målsætninger og hovedtendenser fremgår af kommuneplanen,  

 men herudover er der lagt vægt på, at miljøplanen lever sit eget liv.
Dette  

 skal ses i lyset af kravene om dynamik og fleksibilitet.
Heri ligger ikke, at  

 der ikke kan laves miljøprioriteret planlægning i relation til kommuneplanen,  

 men at fastsættelsen af konkrete operationelle mål nødvendigvis må kobles til  

 ressourcefordeling og -tildeling for ikke at ende som hensigtserklæringer.
Det årlige plantillæg Konkret vil koordineringen på kommuneplanniveau ske ved, at planens årlige  

 tillæg med beretning og tilkendegivelser om det kommende års arbejde, optages  

 i kommunens årlige planredegørelse.
Det lokale præg Som det fremgår, mener vi at have stor gavn af planen.
Kommunen vil derfor  

 fremover blive ved at vedligeholde den.
Der vil dog ske ændringer på visse  

 punkter, idet planen skal have et endnu større indhold af lokalt betingede  

 opgaver.
Den skal i højere grad tage sit udgangspunkt i lokale forhold, - dog  

 på en måde som ikke tilsidesætter eventuelle lovmæssige krav til  

 opgaveløsningen.
Grunden til dette er, at det kan skabe større interesse for  

 og indflydelse på området fra borgere og brugere.
 Det er også meningen, at inddrage flere aspekter og sider af de kommunale  

 opgaver, - således at skabe en strammere form for de koordinerede/kombinerede  

 tilsyn og at samordne indsatsen med kommunens beskæftigelsessekretariat på  

 områder med berøringsflader.
10.6 Opfølgning Med en meget konkret plan oplever man, at det stillede mål opfyldes i  

 løbet af et par år ligesom den hurtige udvikling i lovgivningen kan gøre  

 planen uaktuel.
Tilsynsberetning I Slangerup laver vi hvert år et tillæg til planen, som indeholder en  

 beretning om sidste års arbejde og tilkendegivelser om det kommende års  

 arbejde.
Beretningen om sidste års arbejde er en evaluering af indsatsen med hensyn  

 til målopfyldelsen.
Vi opgør ressourceforbruget i faktiske forbrugte timer  

 for at kunne sammenligne forbruget år for år og for at kunne se udviklingen i  

 fordelingen af timeforbruget på de enkelte områder.
Efterfølgende er hvert  

 enkelt område gennemgået i en prosadel, hvor der gøres rede for udførte  

 tilsyn og resultatet af tilsynene.
Synliggørelse af andre miljøproblemer Dette er en betydelig forbedring i forhold til at anvende den årlige  

 indberetning til Miljøstyrelsen, idet hele arbejdsområdet synliggøres.
Bl.a.  

 dækker indberetningskategorien »andet« over en mangfoldighed af  

 opgaver som er beskrivende for de problemer der er oppe i tiden - f.eks.  

 sæsonbestemte gener som motorsave og brændeovne eller modeluner som hanegal,  

 - det kan også være mere generelle problemer som lokale forureninger af  

 enkeltvandforsyningsanlæg eller spontant opståede affaldsdeponeringer - alt  

 sammen vigtige ting i det lokale samfund.
Næste års tema! Tilkendegivelsen om det kommende års arbejde er disponeret på samme måde  

 som beretningen, med et forventet mandskabsforbrug i timer, opgjort på de  

 otte områder.
Ved den efterfølgende gennemgang af de forventede aktiviteter  

 lægges der vægt et overordnet tema - i 1992 var det affald - d.v.s. at ved  

 virksomhedstilsynene er der fokuseret særligt på affaldshåndtering af  

 bortskaffelse, samt at der har været særlig fokus på henkastet affald og  

 egentlig affaldsdeponering på ubebyggede grunde.
Herudover har der ved  

 kombinerede tilsyn - d.v.s. både miljø-, brand- og planlovstilsyn, været lagt  

 vægt på affaldsforhold.
Det samlede plantillæg bilægges indberetningen til Miljøstyrelsen og  

 offentliggøres ved annoncering.
Det er vores opfattelse, at den læses af de  

 lokale miljøinteresserede foreninger samt af borgere som er  

 fagligt/professionelt involveret i miljøarbejde.
Koordineringen med kommuneplanen Som nævnt i forrige afsnit koordineres miljøplanen med kommuneplanen  

 gennem den årlige planredegørelse.
Næste skridt i plankoordineringen er, at  

 muliggøre en samordning med de øvrige områder, hvor der ydes borgerserice.  

 Hidtil har der ikke været foretaget en skelnen mellem, hvornår der foretages  

 lovhåndhævelse og hvornår der er tale om borgerservice.
Planen kan revideres efter behov, og vi regner med en revision ca. hvert  

 fjerde eller femte år.
Revisionen vil blive udført i en arbejdsgang med  

 efterfølgende politisk behandling.
Nye ting som vil indgå i planen efter  

 revisionen, er en beretning for den foregående planperiode med angivelse af  

 udviklingen på området - og altså første skridt i retning mod en kommunal  

 miljøhistorie.
Bilag 1 Hjælpeskemaer Til brug for statusbeskrivelse, jf. afsnit 4.2.4 side 13.
Skemaerne i bilag 1 kan anvendes som hjælpeskemaer og kan udbyges efter  

 behov.
Skemaerne er opbygget med følgende kolonner.
 Udføres:
 Hvorvidt aktiviteten udføres helt, delvist eller slet ikke.
 Nuværende forbrug:
 Opgørelse af nuværende årlige forbrug ved opgaveløsningen opdelt på  

 kommunens eget timeforbrug og konsulentforbrug (fremmede tjenesteydelser,  

 herunder miljø- og levnedsmiddelkontrollen) opgjort på udgifter pr. år.
 Nødvendigt mer-/mindreforbrug:
 Opgørelse over mer-/mindreforbrug, opdelt på samme måde som nuværende  

 forbrug, som anslås nødvendigt, når kommunen skal opfylde sine lovbetingede  

 forpligtigelser og eventuelle kommende målsætninger.
Opgaver i forbindelse med Administration, planlægning, tilsyn og kontrol  

 på miljøområdet (Poster overført fra underskemaer) REGISTRERINGSBLAD Udgiver: Miljøstyrelsen, Strandgade 29, 1401 København K.
Serietitel, nr.: Vejledning fra Miljøstyrelsen, 6/1993 Udgivelsesår: 1993 Titel: Udarbejdelse af kommunale miljøhandlingsplaner Undertitel:
Forfatter(e): Lauritzen, Hans; Christensen, Kjeld; Clausen, Gitte;  

 Johansen, Tom Henrik; West, Susan Udførende institution(er): Miljøstyrelsen; Enviroplan A/S Resume: Vejledningen er tænkt som et arbejdsredskab for kommuner  

 med interesse for at udarbejde en miljøhandlingsplan, omfattende dels en  

 samlet oversigt over kommunens opgaver og besluttede aktiviteter på  

 miljøområdet, dels en prioriteeret strategi for arbejdets udførelse.
Der har  

 ved udformningen af vejledningen været lagt vægt på, at kommunerne selv,  

 d.v.s. uden brug af ekstern bistand, skulle være i stand til at udarbejde en  

 miljøhandlingsplan ved hjælp af vejledningen.
Dette skulle gælde også for de  

 mindste kommuner.
Emneord: kommuner; miljøhandlingsplaner ISSN: 87-7810-102-6 ISSN: 0108-6375 Pris (inkl. moms): 90 kr.
Format: A4 Sideantal: 76 Md./år for redaktionens afslutning: september 1993 Oplag: 1200 Andre oplysninger:
