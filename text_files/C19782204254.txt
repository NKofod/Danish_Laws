(Til de højere uddannelsesinstitutioner  

 under undervisningsministeriet) Ved skrivelse af 16. juli 1962 har ministeriet fastsat nærmere  

 retningslinier for ydelse af flyttegodtgørelse - i særlige tilfælde og efter  

 konkret afvejelse af forholdene - til videnskabsmænd, der har fast bopæl i  

 udlandet, og som ansættes i professorater eller - mere undtagelsesvis - andre  

 videnskabelige stillinger ved højere uddannelsesinstitutioner.
 Der er i henhold til denne skrivelse efter indstilling fra de højere  

 uddannelsesinstitutioner og med bevillingsmæssig tilslutning blevet ydet  

 flyttegodtgørelse i en række tilfælde.
 Ministeriet har, således som forholdene har udviklet sig, ment at måtte  

 tage spørgsmålet om en opretholdelse af den bestående særlige  

 flyttegodtgørelsesordning op til overvejelse og har fundet, at  

 forudsætningerne herfor ikke længere er til stede.
 På denne baggrund har man besluttet at bringe ordningen til ophør, således  

 at indstilling om at søge bevillingsmæssig tilslutning til ydelse af  

 flyttegodtgørelse i henhold til retningslinierne i ministeriets skrivelse af  

 16. juli 1962 herefter ikke vil kunne forventes imødekommet for ansættelser,  

 der finder sted med virkning fra 1. august 1978 eller et senere tidspunkt.
 P.M.V.
