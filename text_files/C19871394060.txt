 Retsgrundlaget for Det europæiske økonomiske Fællesskabs ordning om ydelse  

 af støtte til anvendelse af druer, druemost og koncentreret druemost med  

 henblik på forarbejdning til druesaft er angivet i bilag 1.
1. Definitioner I denne vejledning forstås ved:
 a. » Råvarer »: Druer, der er dyrket i Fællesskabet  

 bortset fra Portugal, samt druemost og koncentreret druemost, der udelukkende  

 er fremstillet af druer, som er dyrket i Fællesskabet bortset fra Portugal.
 b. » Produktionsår »: Perioden fra 1. september til 31.  

 august.
2. Støtteberettigede 2.1.  Der ydes støtte på de vilkår, som er fastsat i  

 vejledningen, til forarbejdere, der a. direkte eller indirekte af producenter eller sammensluttede producenter  

 køber druer, der er dyrket i Fællesskabet bortset fra Portugal, eller  

 druemost eller koncentreret druemost, der udelukkende er fremstillet af  

 druer, som er dyrket i Fællesskabet bortset fra Portugal, med henblik på  

 forarbejdning af disse produkter til druesaft, eller b. selv er producenter eller sammensluttede producenter og anvender de  

 nævnte råvarer fra egen produktion til fremstilling af druesaft.
 2.2.  Forarbejdning skal foretages mellem den 1. september 1987  

 og den 31. august 1988.
3. Erklæring forud for forarbejdning 3.1. Forarbejdere, der foretager forarbejdning på bestemte  

 tidspunkter, og som ønsker at modtage støtte, skal indgive en skriftlig  

 erklæring til toldvæsenet.
Erklæringen skal være toldvæsenet i hænde, mindst  

 3 arbejdsdage før forarbejdningen påbegyndes.
 3.2. Forarbejdere, der foretager forarbejdning i hele  

 vinproduktionsåret, og som ønsker at modtage støtte, skal inden  

 vinproduktionsårets begyndelse eller, hvis det er første gang forarbejderen  

 fremstiller druemost, indgive en skriftlig erklæring herom til toldvæsenet.
 3.3.  Den i pkt. 3.1. nævnte erklæring skal indeholde følgende  

 oplysninger:
a.
Forarbejderens navn eller firmanavn og adresse.
b.
Oplysning om fra hvilken vinavlszone, råvaren stammer.
c.
Følgende tekniske oplysninger:
- råvarens art (druer, druemost eller koncentreret druemost), - oplagringsstedet for de råvarer, der er bestemt til forarbejdning, - det sted, hvor forarbejdning vil finde sted, - mængde (i hkg druer eller hl druemost eller koncentreret druemost), - farve, - massefylde - den planlagte dato for forarbejdningen.
 Erklæringen skal mindst omfatte en mængde på:
- 13 hkg, når der er tale om druer, - 10 hl, når der er tale om druemost, - 3 hl, når der er tale om koncentreret druemost.
3.4.  Den i pkt. 3.2 anførte forarbejder skal endvidere senest 10  

 arbejdsdage inden udløbet af hvert kvartal indgive et forarbejdningsprogram  

 for det følgende kvartal til toldvæsenet.
Forarbejdningsprogrammet skal  

 indeholde følgende oplysninger:
a.
Forarbejderens navn eller firmanavn og adresse.
b.
Følgende tekniske oplysninger:
- råvarens art (druer, druemost eller koncentreret druemost), - farve, - oplagringsstedet for de råvarer, der er bestemt til forarbejdning - det sted, hvor forarbejdning vil finde sted, - tidsplan for forarbejdningsvirksomhedens aktivitet.
 3.5.  De i pkt. 3.1, 3.2 og 3.4 nævnte erklæringer og programmer  

 skal indgives i 3 eksemplarer, hvoraf det ene påtegnes af toldvæsenet og  

 returneres til forarbejderen.
 3.6.  De råvarer, erklæringen og programmet omfatter, skal være  

 af sund og sædvanlig handelskvalitet og egnet til forarbejdning til druesaft.  

 Druer og druemost skal have en massefylde på mellem 1,055 og 1,100 g/cm3 ved  

 20 grader C.
 3.7.  Toldvæsenet kan kræve yderligere oplysninger til  

 identificering af produktet.
4. Lagerregnskab 4.1.  Forarbejderen skal føre et lagerregnskab, der bl.a. skal  

 indeholde følgende oplysninger:
a.
Mængde, farve og massefylde for de råvarer, der hver dag er indgået på  

 anlæggene, samt sælgers navn og adresse.
b.
De mængder af råvaren, der anvendes hver dag, med angivelse af  

 vindyrkningsområdet.
c.
De mængder druesaft, der fremstilles hver dag ved forarbejdning.
d.
De partier druesaft, der hver dag er udgået fra anlæggene, med  

 oplysning om modtagers navn og adresse.
e.
Når forarbejderen selv foretager aftapningen af druesaften, evt. ved  

 blanding, kan den under litra d anførte oplysning udelades, men  

 lagerregnskabet skal da indeholde angivelse af de mængder druesaft, der  

 aftappes hver dag.
 4.2.  Foretages aftapningen af druesaften, evt. opblandet med  

 andre produkter, i Fællesskabet af en anden end forarbejderen, skal  

 aftapperen føre et lagerregnskab i overensstemmelse med afsnit II i  

 forordning nr. 1153/75, hvoraf bl.a. skal fremgå:
a.
De partier druesaft der hver dag er indgået på anlæggene samt  

 forarbejderens navn og adresse.
b.
De mængder druesaft, der aftappes hver dag.
 4.3.  De dokumenter, der ligger til grund for lagerregnskaberne,  

 skal stilles til rådighed for toldvæsenet ved ethvert kontrolbesøg.
5. ansøgning om støtte 5.1.  Bortset fra tilfælde af force majeure ydes der kun støtte  

 til de produktmængder, der faktisk er anvendt.
Det er en forudsætning for  

 ydelse af støtte, at mængden af de anvendte produkter pr. hl fremstillet  

 druesaft ikke overstiger:
- 1,3 hkg druer, - 1,05 hl druemost eller - 0,30 hl koncentreret druemost.
5.2.  For så vidt angår forarbejdere som omhandlet i pkt. 3.1  

 skal støtteansøgningen indsendes til toldvæsenet i 2 eksemplarer senest 6  

 måneder efter forarbejdningens afslutning.
Ansøgningen skal være vedlagt  

 følgende dokumenter:
a.
Genpart af den i pkt. 3.3 nævnte erklæring.
b.
Genpart af eller en oversigt over de i pkt. 4.1 omhandlede  

 regnskabsoplysninger vedrørende den pågældende råvare, attesteret af  

 statsautoriseret eller registreret revisor.
c.
En bekræftet genpart af det ledsagedokument, der er udfærdiget i  

 forbindelse med råvarens forsendelse fra producentens anlæg til  

 forarbejderens anlæg.
d.
Oplysning om den produktmængde, der faktisk er forarbejdet, samt datoen  

 for forarbejdningens afslutning.
5.3.  For så vidt angår forarbejdere som omtalt i pkt. 3.2 skal  

 støtteansøgningen indsendes til toldvæsenet i 2 eksemplarer senest 6 måneder  

 efter vinproduktionsårets afslutning.
Ansøgningen skal være vedlagt følgende  

 dokumenter:
a.
Genpart af de i pkt. 3.4 omhandlede kvartalsprogrammer.
b.
Genpart af eller en oversigt over de i pkt. 4.1 omhandlede  

 regnskabsoplysninger vedrørende de mængder, der er omfattet af den enkelte  

 ansøgning, attesteret af statsautoriseret eller registreret revisor.
5.4.  Foretages aftapningen af druesaft i Fællesskabet af en  

 anden end forarbejderen, evt. ved iblanding med andre produkter, skal  

 ansøgningen endvidere være vedlagt en genpart af det ledsagedokument, som  

 aftapperen senest 7 dage efter modtagelsen af råvaren skal sende til den  

 kompetente myndighed på udlosningsstedet.
Denne genpart skal være behørigt  

 påtegnet af den pågældende myndighed.
Såfremt aftapningen finder sted i  

 Danmark, er toldvæsenet den kompetente myndighed.
 5.5.  Når aftapningen af druesaft finder sted uden for  

 Fællesskabet, skal støtteansøgningen vedlægges genpart af et ledsagedokument,  

 som i rubrik 23 er forsynet med toldvæsenets attestation for eksporten.
6. Støtten 6.1.  Den støtte, der udbetales direkte til støtteansøgeren i  

 1987/88, udgør:
a. 4,16 ECU pr. hkg druer, b. 5,20 ECU pr. hl druemost, c. 18,20 ECU pr. hl koncentreret druemost.
6.2.  De i pkt. 6.1 anførte beløb udgør 65% af de af Kommissionen  

 fastsatte standardbeløb.
De resterende 35% af de fastsatte standardbeløb, der  

 er bestemt til finansiering af en salgskampagne til fremme af forbruget af  

 druesaft i Fællesskabet, tilbageholdes af EF-direktoratet.
 6.3.  Omregning af støttebeløbene til national valuta sker ved  

 hjælp af den repræsentative kurs på 8,75497, der er gældende i vinsektoren  

 pr. 1. september 1987.
7. Udbetaling af støtte 7.1.  EF-direktoratet udbetaler støtten for de faktisk anvendte  

 mængder råvarer senest 3 måneder efter toldvæsenets modtagelse af  

 støtteansøgning og de i pkt. 5 nævnte bilag.
 7.2.  Såfremt de forpligtelser, der er fastsat i denne  

 vejledning, bortset fra de i pkt. 5.1 nævnte, ikke opfyldes, nedsættes  

 støtten, med mindre der foreligger force majeure, med et beløb, der  

 fastsættes af EF-direktoratet under hensyntagen til overtrædelsens karakter.
 7.3.  I tilfælde af force majeure træffer EF-direktoratet  

 bestemmelse om, i hvilket omfang støtten kan ydes.
8. Forudbetaling af støtte 8.1.  Forinden ansøgning om støtte er indsendt til toldvæsenet,  

 kan forarbejderen mod sikkerhedsstillelse anmode om at få udbetalt et  

 forskudsbeløb, svarende til støtten beregnet for den mængde råvarer, for  

 hvilke der forelægges bevis for, at de er indgået på  

 forarbejdningsvirksomheden.
 8.2.  Det i pkt. 8.1 omhandlede forskud udbetales senest 3  

 måneder efter, at sikkerhed er stillet.
 8.3.  Sikkerhedsstillelsen er lig med 120% af det i pkt. 8.1  

 nævnte beløb.
9. Sikkerhedsstillelse 9.1.  Sikkerheden kan stilles i rede penge eller i form af en  

 bankgaranti eller forsikringsgaranti.
En garanti skal affattes som angivet i  

 bilag 2.
 9.2.  Hvis forarbejderen indgiver flere støtteansøgninger ifølge  

 denne vejledning, kan EF-direktoratet give tilladelse til, at forarbejderen  

 over for EF-direktoratet indgiver en samlet sikkerhedsstillelse svarende til  

 120% af støttesatsen for den samlede mængde råvare, for hvilken der  

 foreligger bevis for, at de er indgået på forarbejdningsvirksomheden.
10. Frigivelse/fortabelse af sikkerhed 10.1  Den stillede sikkerhed frigives, når retten til støtte for  

 den mængde, der er omfattet af anmodningen, er godkendt af EF- direktoratet.
 10.2.  Forarbejdes mindre end 95%, fortabes et garantibeløb  

 svarende til forskellen mellem sikkerhedsstillelsen for den forarbejdede  

 mængde og den faktisk stillede sikkerhed.
 10.3.  Sikkerheden frigives også, såfremt forarbejdningen ikke  

 har kunnet finde sted på grund af force majeure.
 10.4.  I de i pkt. 7.2 og 7.3 omhandlede tilfælde inddrages  

 sikkerheden helt eller delvis.
11. Kontrol 11.1  Toldvæsenet er som led i kontrollen med, at grundlaget for  

 udbetaling af forarbejdningsstøtten er til stede, berettiget til uden  

 erstatning at udtage prøver af varerne samt til at efterse såvel  

 forarbejderens som aftapperens anlæg og til at kontrollere disse  

 virksomheders varebeholdning, forretningsbøger, øvrige regnskabsmateriale,  

 optegnelser og bilag samt korrespondance.
 11.2.  Det påhviler virksomhederne at yde den bistand, der er  

 nødvendig for foretagelsen af eftersyn og kontrol.
 11.3.  Alle optegnelser og bilag samt lagerbøger og øvrige  

 regnskabsmaterialer skal opbevares i mindst 5 år.
12. Anke De afgørelser, som EF-direktoratet træffer i henhold til denne vejledning,  

 kan indankes for landbrugsministeriet.
13. Ikrafttrædelsesbestemmelser Denne vejledning har virkning fra 1. september 1987. Den afløser  

 vejledning nr.
I-21/86 af 16. oktober 1986, som ændret ved vejledning I-7/87  

 af 13. maj 1987.
Bilag 1 Retsgrundlag Rådsforordning nr. 822/87 af 16. marts 1987 om den fælles markedsordning  

 for vin, senest ændret ved forordning nr. 1972/87.
 Kommissionsforordning nr. 1153/75 af 30. april 1975 om udstedelse af  

 ledsagedokumenter og om fastlæggelse af de forpligtelser, der inden for  

 vinsektoren påhviler producent og forhandler, undtagen detailhandler, senest  

 ændret ved forordning nr. 418/86.
 Kommissionsforordning nr. 2372/87 af 31. juli 1987 om  

 gennemførelsesbestemmelserne for støtteordningen vedrørende anvendelse af  

 druer, druemost og koncentreret druemost med henblik på forarbejdning til  

 druesaft samt om fastsættelse af støttebeløbene for vinproduktionsåret  

 1987/88.
Bilag 2 Til EF-direktoratet Indre Marked Underskrevne -------------------------------------------------------------------- (pengeinstituttets navn) indestår herved EF-direktoratet, Frederiksborggade 18, 1360 København K,  

 som selvskyldnerkautionist for betaling af indtil kr.------------------- skriver kroner ----------------------------------------------------- som (selskabets navn og adresse) bliver Ef-direktoratet skyldig ved forretninger, der er omfattet af de  

 ordninger og bestemmelser, som er fastsat i § 1, stk. 1 og 2, i lov nr. 595  

 af 22. december 1972 om administration af Det europæiske økonomiske  

 Fællesskabs forordninger om markedsordninger for landbrugsvarer mv. og § 1,  

 stk. 1 og 2, i lov nr. 596 af 22. december 1972 om administration af Det  

 europæiske økonomiske Fællesskabs forordninger om markedsordninger for frugt  

 og gartneriprodukter mv.
 Erklæringen kan bringes til ophør med et opsigelsesvarsel på 3 dage  

 (lørdage og søn- og helligdage ikke indbefattet), således at ansøgninger, der  

 herefter fremkommer til Ef-direktoratet fra vedkommende, ikke er omfattet af  

 erklæringen.
 ..................... den ......................  

 .............................
