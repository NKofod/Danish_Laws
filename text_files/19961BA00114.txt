Nr BSF 114 Forslag til folketingsbeslutning om adgang til at oprette tværfaglige  

 arbejdsløshedskasser Fremsat af Helge Sander (V) Flemming Oppfeldt (V) Bendt Bendtsen (KF)  

 Brian Mikkelsen (KF) Tom Behnke (FP) Annette Just (FP) Kristian Thulesen Dahl  

 (DF) Poul Nødgaard (DF) den 4. april 1997 Folketinget pålægger regeringen at fremsætte forslag til ændring af lov om arbejdsløshedsforsikring m.v., der indebærer, at det bliver muligt at oprette tværfaglige arbejdsløshedskasser efter regler, der svarer til dispensationsbestemmelsen i lovens § 97, hvorefter Kristelig Arbejdsløshedskasse har opnået anerkendelse.
 Det skal være en forudsætning for anerkendelse, at arbejdsløshedskassen  

 kun optager medlemmer, som ville kunne være medlem i en af de nuværende  

 arbejdsløshedskasser.
Bemærkninger til forslaget Forslaget er en uændret genfremsættelse af beslutningsforslag nr.
B 104  

 fra folketingsåret 1995-96. (Se Folketingstidende 1995-96, Folketingets  

 forhandlinger s. 4292, 5293 og 7156, tillæg A s. 4339 og tillæg B s. 1033).
Generelt tillades tværfaglige arbejdsløshedskasser ikke i Danmark.  

 Arbejdsministeren meddeler anerkendelse til arbejdsløshedskasser, der  

 opfylder betingelserne i øvrigt, men kan i henhold til § 31, stk. 2, i lov om  

 arbejdsløshedsforsikring m.v. nægte anerkendelse, såfremt der allerede findes  

 en anerkendt arbejdsløshedskasse inden for faget.
Arbejdsministeren benytter  

 denne bestemmelse eller manglende opfyldelse af betingelsen i lovens § 32,  

 nr. 1, om, at en arbejdsløshedskasse kun kan anerkendes, såfremt den optager  

 medlemmer fra et eller flere fag med sammenhængende faglige områder, til at  

 nægte anerkendelse.
Forslagsstillerne mener, at det kræver langt større faglig mobilitet, hvis  

 Danmark skal stå stærkt i en stadig mere internationaliseret økonomi.
Dette  

 forhold vil bedre kunne tilgodeses, såfremt der gives mulighed for at oprette  

 tværfaglige arbejdsløshedskasser.
Disse vil bedre være i stand til at give  

 ledige medlemmer tilbud, der også rækker uden for det hidtidige fagområde.
 Forslagsstillerne er bekendt med eksempler på  

 arbejdsløshedskassemedlemmer, der vurderer, at deres arbejdsløshedskasse ikke  

 giver dem relevante tilbud, idet arbejdløshedskassen derved risikerer at  

 miste medlemmet.
Forslagsstillerne ønsker med nærværende forslag at sikre en øget  

 konkurrence arbejdsløshedskasserne imellem, hvilket alt andet lige vil give  

 bedre service over for medlemmerne og et pres for lavere  

 administrationsomkomstninger.
Dette beslutningsforslag skal således ses i  

 forlængelse af forslag til folketingsbeslutning om øget gennemskuelighed af  

 arbejdsløshedskassernes administrationsomkostninger (B 82). De store  

 forskelle arbejdsløshedskasserne imellem i administrationsbidrag fremgår af  

 bilaget til betænkningen over forslag til folketingsbeslutning om adgang til  

 at oprette tværfaglige arbejdsløshedskasser (B 104).
Forslagsstillerne finder, at den øgede fleksibilitet og øgede konkurrence  

 om at servicere arbejdsløshedskassemedlemmerne bedst og billigst opnås i et  

 system med adgang til at oprette tværfaglige arbejdsløshedskasser.
Det vil  

 alt andet lige medføre færre arbejdsløshedskasseskift i forhold til i dag,  

 hvor omkring 130.000 lønmodtagere årligt skifter arbejdsløshedskasse.
 Det er utilfredsstillende ud fra et almindeligt lighedsprincip, at ikke  

 enhver kreds af lønmodtagere, der måtte ønske det - på linje med Kristelig  

 Arbejdsløshedskasse - vil kunne danne en tværfaglig arbejdsløshedskasse, hvis  

 lovens betingelser i øvrigt er opfyldt.
 Kristelig Arbejdsløshedskasse har i henhold til § 97 fået ret til  

 anerkendelse uanset reglen i § 32, nr. 1, hvis de øvrige betingelser i lovens  

 kapitel 7 om anerkendelse af arbejdsløshedskasser er opfyldt.
Det er navnlig ønsket om at oprette arbejdsløshedskasser uden tilknytning  

 til LO-fagforeninger og dermed uden en bestemt partipolitisk tilknytning, der  

 berettiger forslaget.
I praksis har det vist sig uhyre vanskeligt at oprette  

 arbejdsløshedskasser, der ikke er underlagt LO.
 Forslagsstillernes motiv er at give den enkelte lønmodtager ægte  

 valgfrihed på arbejdsløshedskasseområdet.
Skriftlig fremsættelse Helge Sander (V):
 Som ordfører for forslagsstillerne tillader jeg mig hermed at fremsætte:
 Forslag til folketingsbeslutning om adgang til at oprette tværfaglige  

 arbejdsløshedskasser.
(Beslutningsforslag nr.
B 114).
 Jeg henviser til de bemærkninger, der ledsager forslaget, og anbefaler det  

 til Tingets velvillige behandling.
