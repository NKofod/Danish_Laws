Pressenævnets kendelse i sag nr. 12-70-00304 Resumé Klager  en person  klagede over artiklen DTC-bestyrelsesmedlem retter travservice på Travservice.dk.
 Pressenævnets formand udtaler:
 Da Travservice.dk, hvor den påklagede artikel er bragt, ikke er anmeldt til Pressenævnet efter medieansvarslovens § 8, stk. 1, er der ikke tale om et medie omfattet af medieansvarsloven, jf. lovens § 1, nr. 3. Klagen hører således ikke under nævnets kompetence og afvises derfor allerede af den grund i medfør af medieansvarslovens § 43, stk. 2, nr. 1.
 [Klager] har klaget til Pressenævnet over artiklen DTC-bestyrelsesmedlem retter travservice på Travservice.dk den 9. august 2012, idet han mener, at god presseskik er tilsidesat.
[Klager] har til støtte for klagen bl.a. anført, at Travservice.dk i artiklen har viderebragt hans kritiske bemærkninger til hjemmesidens referat af et travløb fra hans lukkede Facebook-profil.
Endvidere skades [Klager]s stilling som bestyrelsesmedlem i Dansk Travsports Centralforbund, når hans kritik i artiklen kædes sammen med denne bestyrelsespost.
 Pressenævnets formand udtaler:
 Da Travservice.dk, hvor den påklagede artikel er bragt, ikke er anmeldt til Pressenævnet efter medieansvarslovens § 8, stk. 1, er der ikke tale om et medie omfattet af medieansvarsloven, jf. lovens § 1, nr. 3. Klagen hører således ikke under nævnets kompetence og afvises derfor allerede af den grund i medfør af medieansvarslovens § 43, stk. 2, nr. 1.
