Nr BTL 101 Betænkning over Forslag til lov om ændring af lov om forsvarets personel,  

 lov om hjemmeværnet, lov om ferie og lov om orlov   

 Nr L 101 1997-98. 1. samling Afgivet af Forsvarsudvalget Afgivet: 19980122 Udvalget har behandlet lovforslaget i to møder og har herunder stillet to  

 spørgsmål til forsvarsministeren, som denne har besvaret skriftligt.  

 Spørgsmålene og forsvarsministerens svar herpå er optrykt som bilag til  

 betænkningen.
 Herefter indstiller udvalget lovforslaget til vedtagelse  

 uændret.
Ingrid Rasmussen (S) nfmd.
Poul Andersen (S) Peter Christensen  

 (S) AnnaMarie Hansen (S) Poul Qvist Jørgensen (S) Villy Søvndal (SF) Jørgen  

 Estrup (RV) Søren Søndergaard (EL) Arne Melchior (CD) Svend Aage Jensby (V)  

 Knud Enggaard (V) fmd.  Peder Sønderby (V) Anders Mølgaard (V) Jens  

 Jørgensen (KF) Kaj Ikast (KF) Bendt Bendtsen (KF) Annette Just (FP) Dansk Folkeparti havde ikke medlemmer i udvalget.
Bilag Spørgsmål nr. 1:
 Forudsættes kvinder på værnepligtslignende vilkår at underskrive en  

 kontrakt om at indgå i mobiliseringsstyrken? I bekræftende fald ønskes  

 beskrevet, hvilken lovhjemmel der lægges til grund herfor, og om der vil  

 kunne foretages fritagelser herfra.
 Svar:
Lovforslaget tilsigter, at kvinder skal kunne uddannes i  

 værnepligtsenhederne direkte med henblik på at indgå i forsvarets  

 mobiliseringsstyrke på lige fod med mænd.
Kvinderne vil erstatte et  

 tilsvarende antal værnepligtige mænd i styrken.
Efter afslutningen af den  

 første samlede tjeneste hjemsendes kvinderne og indgår herefter i  

 mobiliseringsstyrken.
Kvinder antaget på værnepligtslignende vilkår, der uddannes til  

 befalingsmænd, vil blive hjemsendt som personel af reserven.
Personel af  

 reserven er en del af mobiliseringsstyrken.
Personel af reserven har ifølge §  

 8 i den gældende lov om forsvarets personel pligt til at forrette tjeneste,  

 når det skønnes nødvendigt af hensyn til landets sikkerhed.
I lovforslagets § 1, nr. 6, er der som en ny § 8 a i lov om forsvarets  

 personel foreslået en bestemmelse, ifølge hvilken kvindelige menige på  

 værnepligtslignende vilkår, der er hjemsendt, har pligt til at forrette  

 tjeneste under krig eller andre ekstraordinære forhold efter nærmere regler  

 fastsat af forsvarsministeren.
Det følger således af selve loven, at kvinder  

 på værnepligtslignende vilkår indgår i mobiliseringsstyrken.
 I forbindelse med kvindernes antagelse på værnepligtslignende vilkår vil  

 de blive vejledt om de pligter, der følger af tjenesten, herunder at de  

 ifølge loven indgår i mobiliseringsstyrken som ovenfor beskrevet.
 Som følge af placeringen i mobiliseringsstyrken forudses, at kvinderne ved  

 antagelsen ved kontrakt påtager sig en forpligtelse til at give møde ved  

 mønstringer og efteruddannelser med henblik på at vedligeholde den modtagne  

 værnepligtsuddannelse.
I lovforslagets § 1, nr. 7, er der som en ny § 9 a i lov om forsvarets  

 personel foreslået en bestemmelse, ifølge hvilken kvindeligt militært  

 personel, der er afskediget eller hjemsendt, og for hvem militær tjeneste af  

 enhver art efter foreliggende oplysninger må anses for at være ufor enelig  

 med deres samvittighed, af forsvarsministeren kan fritages for militær  

 tjeneste.
Forsvarsministeren fastsætter nærmere regler herom.
Der etableres  

 ikke noget retskrav på fritagelse.
Fritagelse medfører, at den pågældende  

 udtræder af forsvarets mobiliseringsstyrke.
Afgørelse om fritagelse vil blive truffet på grundlag af en konkret  

 vurdering efter tilsvarende kriterier som ved afgørelser efter lov om  

 værnepligtens opfyldelse ved civilt arbejde, for så vidt angår værnepligtige  

 mænd.
Overførelse til civilt arbejde af en værnepligtig, der er hjemsendt  

 efter den første samlede tjeneste, forudsætter, at han på rimelig måde kan  

 sandsynliggøre, at der er opstået en egentlig samvittighedskonflikt hos ham.
 For kvinderne vil fritagelsen ikke være forbundet med en pligt til at  

 udføre andet statsarbejde.
 Spørgsmål nr. 2:
Hvorledes har man løst ovenstående problem i Norge i forbindelse med lov  

 om værneret for kvinder? Svar:
 Efter oplysninger fra det norske forsvarsdepartement kan oplyses følgende  

 om den norske ordning:
 I § 4 i den norske værnepligtslov er det fastsat, at kvindeligt militært  

 personel, som gør frivillig tjeneste i forsvaret, har mobiliserings og  

 tjenestepligt som bestemt af Kongen med Stortingets samtykke.
 Ved kongelig resolution af 22. november 1991 har Kongen bestemt, at  

 kvinder, som underskriver en villighedserklæring, har pligt til at fuldføre  

 førstegangstjenesten og repetitionsøvelser og at lade sig  

 mobiliseringsdisponere med tjenestepligt i krig i overensstemmelse med det,  

 som til enhver tid bestemmes af Stortinget.
Kvinderne har som udgangspunkt 3 måneders frist, fra de møder på  

 rekrutskole, til de skal underskrive villighedserklæringen.
I denne periode  

 kan de forlade tjenesten.
I praksis bliver kvinderne anmodet om at  

 underskrive villighedserklæringen en gang i løbet af rekrutperioden.
Når  

 erklæringen er underskrevet, er den bindende, og kvinderne får herefter de  

 samme pligter, som værnepligtige mænd har efter den norske  

 værnepligtslovgivning med tilhørende regler, herunder pligt til at deltage i  

 repetitionsøvelser og pligt til at lade sig mobilisere i krig.
 Det norske forsvarsdepartement antager, at kvinderne med hensyn til  

 fritagelse af overbevisningsgrunde er omfattet af de samme regler, som gælder  

 for værnepligtige mænd.
