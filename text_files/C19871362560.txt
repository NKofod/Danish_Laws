 Retsgrundlaget for Det europæiske økonomiske Fællesskabs ordning om ydelse  

 af produktionsrestitution og fremstillingspræmie til kartoffelstivelse er  

 angivet i bilag 1.
1. Anvendelsesområde 1.1. Der ydes produktionsrestitution samt fremstillingspræmie til  

 kartoffelstivelse, som produceres her i landet af kartofler avlet inden for  

 Det europæiske økonomiske Fællesskab.
Der må kun fremsættes begæring om  

 produktionsrestitution og præmie for kartoffelstivelse, der er produceret af  

 sådanne kartofler.
1.2. Kartoflerne skal være af sund og sædvanlig handelsmæssig  

 kvalitet.
Såfremt der anvendes kartoffelpartier med mere end 50%  

 mindstekartofler til stivelsesfremstillingen, ydes der ingen  

 produktionsrestitution eller præmie til denne kartoffelstivelse.  

 Mindstekartofler er de kartofler, som falder igennem et sold med kvadratiske  

 masker på 28 mm sidelængde.
2. Registrering 2.1. De virksomheder, som producerer kartoffelstivelse, hvortil  

 der ønskes ydet produktionsrestitution og præmie, skal forud anmode EF-  

 direktoratet, Frederiksborggade 18, 1380 København K, om registrering.  

 Anmodningen skal affattes som bilag 2.
 2.2.  Før produktionens påbegyndelse skal virksomhederne desuden  

 anmelde sig over for Toldvæsenet, jf. pkt. 10.
3. Leveringsbetingelser 3.1.  Ved levering af kartofler til en registreret virksomhed  

 skal der ske en konstatering af kartoflernes bruttovægt, nettovægt, indhold  

 af mindstekartofler og stivelsesindhold.
3.2.  De nævnte konstateringer skal ske på leveringstidspunktet  

 og under opsyn af en af EF-direktoratet godkendt kontrollør.
Avleren eller  

 dennes repræsentant har ret til at overvåge kontrollen.
 3.3.  Konstateringen skal gennemføres ved de i bilag 3 anførte  

 fremgangsmåder.
 3.4.  Såfremt det konstateres, at de leverede kartofler har et  

 indhold af mindstekartofler på 25% eller derover, dog højst 50%, jf. pkt.  

 1.2, skal den konstaterede nettovægt nedsættes med de i bilag 3 angivne  

 satser.
 3.5.  Omkostningerne ved kontrollen påhviler den registrerede  

 virksomhed.
4. Modtagebevis 4.1.  Ved modtagelse af kartofler skal den registrerede  

 virksomhed sammen med den godkendte kontrollør udfærdige et modtagebevis, som  

 mindst skal indeholde følgende oplysninger:
 - Leveringsdato.
 - Leveringsnummer.
 - Avlerens navn og adresse.
 - Transportmidlets vægt eller mål ved dets ankomst til stivelsesfabrikken  

 eller dennes aftagningssted.
 - Transportmidlets vægt eller mål efter aflæsning og udtømning af  

 tilbagebleven jord.
 - Leverancens bruttovægt.
 - Fradrag udtrykt i procent, i leverancens bruttovægt i forhold til  

 forekomsten af fremmede bestanddele og til det under vaskningen absorberede  

 vand.
 - Fradrag, udtrykt i vægt, i leverancens bruttovægt i forhold til  

 forekomsten af fremmede bestanddele.
 - Procentdel af mindstekartofler.
 - Leverancens samlede nettovægt (bruttovægten minus fradrag).
 - Indhold af stivelse, udtrykt i procent eller i vægt under vand.
 4.2.  Avleren eller dennes repræsentant skal have udleveret en  

 kopi af modtagebeviset.
5. Minimumspris (avlerens tilgodehavende) 5.1.  Den minimumspris, der af virksomheden skal betales til  

 avleren, består dels af en minimalpris pr. 1.000 kg kartofler beregnet på  

 stivelsesindholdet i de leverede kartofler dels af et beløb svarende til  

 produktionsrestitutionen.
Avlerens samlede tilgodehavende fremgår af bilag 4.
 5.2.  Beregnes kartoflernes stivelsesindhold ved hjælp at Reimans  

 eller Parows vægt, og fås en værdi, som figurerer over to eller tre linjer i  

 kolonne 2 i tabellen i bilag 4 gælder de værdier, der står ud for anden hhv.  

 tredje linje.
6. Fremstillingspræmie Der ydes den registrerede virksomhed, der har betalt avleren den i pkt. 5  

 anførte minimumspris, en præmie på 18,70 ECU (for tiden 163,72 kr.) pr. ton  

 produceret kartoffelstivelse.
7. Betalingsdokumentation Den registrerede virksomhed skal til hver avler udstede en betalingskupon,  

 som mindst skal indeholde følgende oplysninger:
 - Stivelsesfremstillingsvirksomhedens firmanavn.
 - Avlerens navn og adresse.
 - I givet fald produktionskontraktens nummer.
 - Modtagebevisernes dato og nummer.
 - Hver leverances nettovægt efter eventuelle nedsættelser.
 - Enhedspris for hver leverance.
 - Den restitution, der svarer til enhedsprisen for hver leverance.
 - Samlet pris for hver leverance.
 - Samlet restitution for hver leverance.
 - Avlerens samlede tilgodehavende.
 - Beløb betalt til avleren og tidspunktet for betalingerne.
 - Stivelsesproducentens underskrift og stempel.
8. Udbetaling af restitution og præmie 8.1.  Produktionsrestitutionen og præmien udbetales til en  

 registreret virksomhed, når denne fremsætter skriftlig anmodning herom  

 affattet som bilag 5 og tillige dokumenterer mængden af og stivelsesindholdet  

 i de leverede kartofler på leveringstidspunktet samt dokumenterer, at  

 betaling til avleren har fundet sted.
 8.2.  Dokumentation for betaling til avleren sker ved  

 fremlæggelse af kopi af den i pkt. 7 nævnte betalingsdokumentation samt enten  

 avlerens bekræftelse af betalingen eller et bevis fra det pengeinstitut, som  

 eventuelt har gennemført betalingen på virksomhedens vegne.
 8.3.  Såfremt virksomheden ikke fuldtud har betalt avleren den i  

 pkt. 5 nævnte minimumspris, reduceres den produktionsrestitution, som  

 udbetales til virksomheden, med det manglende beløb, og der betales ingen  

 præmie til virksomheden.
 8.4.  EF-direktoratet udbetaler produktionsrestitutionen og  

 præmien til virksomheden senest 30 dage efter, at den har fremlagt den i stk.  

 1 nævnte dokumentation.
 8.5.  Der kan kun fremsættes anmodning om produktionsrestitution  

 og præmie inden for produktionsåret, som begynder den 1. juli og slutter den  

 30. juni det følgende år.
9. Forudbetaling 9.1.  Såfremt en registreret virksomhed helt eller delvis har  

 betalt kartoffelavleren den minimalpris, som er nævnt i pkt. 5, kan den over  

 for EF-direktoratet fremsætte skriftlig anmodning affattet som bilag 6 om  

 forudbetaling af produktionsrestitution i forhold til den del af  

 minimalprisen, som virksomheden faktisk har betalt avleren.
9.2.  Dette forudbetalingsbeløb skal udbetales virksomheden  

 senest 30 dage efter, at den over for direktoratet har dokumenteret den  

 nævnte betaling og har stillet en sikkerhed.
Sikkerhedsstillelsens størrelse  

 skal svare til forudbetalingen med tillæg af 5%.
 9.3.  Det forudbetalingsbeløb, som virksomheden modtager, skal  

 betales videre til avleren inden for en frist af højst 30 dage regnet fra  

 tidspunktet for direktoratets udbetaling af beløbet.
 9.4.  Sikkerhedsstillelsen frigives, når virksomheden har  

 modtaget fuld betaling af produktionsrestitutionen fra EF-direktoratet.
10. Regnskabspligt og kontrol 10.1.  Den registrerede virksomhed skal i et af toldvæsenet  

 godkendt regnskab foretage alle nødvendige optegnelser vedrørende de varer,  

 der er omfattet af restitutions- og præmieordningen.
Optegnelser og bilag,  

 herunder modtagebeviser, skal opbevares i mindst 5 år.
10.2.  Repræsentanter for EF-direktoratet og for toldvæsenet har  

 mod behørig legitimation adgang til på den registrerede virksomhed at  

 foretage kontrol af de oplysninger, som tjener til dokumentation for ydelse  

 af produktionsrestitution og præmie til kartoffelstivelse.
Disse  

 repræsentanter er i nævnte øjemed berettiget til at efterse virksomhedens  

 varebeholdning, forretningsbøger, øvrige regnskabsmateriale samt  

 korrespondance mv.
Det påhviler virksomheden at yde den bistand, der er  

 nødvendig for foretagelse af kontrollen.
11. Anke De afgørelser, som EF-direktoratet træffer i henhold til denne vejledning,  

 kan indankes for landbrugsministeriet.
12. Ikrafttrædelsesbestemmelser Denne vejledning, der har virkning fra 1. juli 1987, afløser vejledning  

 nr.
I-13/78 af 13. september 1978 med senere ændringer.
 Man gør opmærksom på, at ordningen udløber ved udgangen af produktionsåret  

 1988/89.
Bilag 1 Retsgrundlag Rådsforordning nr. 2727/75 af 29. oktober 1978 om den fælles  

 markedsordning for korn, senest ændret ved forordning nr. 1900/87.
 Kommissionsforordning nr. 1058/68 af 24. juli 1968 om fastsættelse af  

 visse gennemførelsesbestemmelser til forordning nr. 371/67 med hensyn til  

 produktionsrestitution for kartoffelstivelse.
 Rådsforordning nr. 2742/75 af 29. oktober 1975 om produktionsrestitutioner  

 i korn- og rissektoren, senest ændret ved forordning nr. 1009/86.
 Kommissionsforordning nr. 1603/79 af 26. juli 1979 om fastsættelse af  

 regler for betaling af en præmie til producenter af kartoffelstivelse, senest  

 ændret ved forordning nr. 2293/82.
 Rådsforordning nr. 1008/86 af 25. marts 1986 om visse bestemmelser i  

 produktionsrestitutionsordningen, der finder anvendelse på kartoffelstivelse.
Rådsforordning nr. 1905/87 af 2. juli 1987 om fastsættelse for høståret  

 1987/88 af den minimumspris for kartofler, som stivelsesproducenten skal  

 betale kartoffelproducenten, Kommissionsforordning nr. 2208/87 af 23. juli 1987 om fastlæggelse af den  

 mængde kartofler, der medgår til fremstilling af en ton stivelse, samt den  

 minimumspris, der skal betales for denne mængde.
 Landbrugsministeriets bekendtgørelse nr. 405 af 21. august 1978 om ydelse  

 af produktionsrestitution og fremstillingspræmie til kartoffelstivelse,  

 senest ændret ved bekendtgørelse nr. 374 af 13. juni 1986.
Bilag 2 ANMODNING OM REGISTRERING i forbindelse med ydelse af produktionsrestitution og  

 fremstillingspræmie til kartoffelstivelse Undertegnede virksomhed, som fremstiller eller agter at fremstille  

 kartoffelstivelse, hvortil der kan opnås produktionsrestitution og præmie i  

 henhold til Det europæiske økonomiske Fællesskabs markedsordning for korn,  

 anmoder om registrering i forbindelse med EF-direktoratets administration af  

 restitutions- og præmieordningen.
Bilag 3 side 1 Regler for konstatering af egenskaber Kartoflernes bruttovægt bestemmes, såfremt anvendelsen af en af  

 nedennævnte metoder gør denne foranstaltning nødvendig, for hver ladning på  

 tidspunktet for leveringen ved sammenlignende vejning eller måling af det  

 læssede og det tomme transportmiddel.
 Kartoflernes nettovægt konstateres i henhold til en af de nedenfor  

 beskrevne metoder:
Metode A Kartoflernes nettovægt bestemmes ved udtagelse af prøver.
Prøverne udtages  

 fra flere steder på transportmidlet og i tre forskellige lag, nemlig et øvre  

 lag, et mellemlag og et nedre lag.
Inden vejningen af det tomme  

 transportmiddel fjernes tilbagebleven jord.
Den prøve, hvis vægt  

 kontrolleres, skal udgøre mindst 20 kg.
Kartoflerne vaskes, befries for  

 fremmede bestanddele og vejes på ny.
Den konstaterede vægt nedsættes med 2%  

 for at tage hensyn til den under vaskningen absorberede vandmængde.  

 Resultatet af prøvetagningen bestemmer den samlede reduktion, der skal  

 foretages pr. 100 kg kartofler.
Metode B De kartofler, der kun tilhører een avler, samles i siloer.
Kartoflerne  

 vaskes, fremmede bestanddele fjernes, og den faktiske samlede vægt af de i  

 siloerne samlede kartofler bestemmes under hensyn til et fradrag på 2% for  

 den absorberede vandmængde.
Metode C 1. Denne metode, der sigter til bestemmelsen af den  

 faktiske kartoffelvægt, anvendes, såfremt flere mængder, der tilhører  

 forskellige avlere, samles i samme silo, på den betingelse, at avlerne i  

 forvejen er blevet enige om anvendelse af denne metode.
Inden den faktiske  

 vægt af de samlede mængder konstateres, bestemmes nettovægten af hver mængde  

 efter metode A.
 2. De i siloen samlede kartofler bliver i tilslutning  

 hertil vasket, fremmede bestanddele fjernes, og deres faktisk samlede vægt  

 bestemmes under hensyn til et fradrag på 2% for den absorberede vandmængde.
Bilag 3 side 2 3. Giver vejningen af den samlede mængde vaskede  

 kartofler et andet resultat end summen af de ved metode A opnåede resultater,  

 foretages følgende berigtigelse:
Den under pkt. 2 nævnte samlede vægt multipliceres efter hinanden med  

 nettovægten af hver mængde, der er opstået ved anvendelsen af metode A.
Hvert  

 af resultaterne divideres med den samlede sum af de efter metode A bestemte  

 nettovægte for de enkelte mængder.
 Bestanddelen af mindstekartofler bestemmes på samme tid som  

 nettovægten:
 Bestemmelsen af stivelsesindholdet sker på grundlag af en vægt  

 under vand på 5.050 gram.
Det anvendte vand skal være rent, det må ikke indeholde tilsætninger, og  

 vandtemperaturen skal ligge mellem 9 og 18 grader Celsius.
Fastsættelsen af  

 stivelsesindholdet foregår i stivelsesvirksomheden og gennemføres på  

 tidspunktet for leveringen og under opsyn af en kontrollør ved aftagelsen af  

 kartoflerne.
