 Europa-Parlamentet og Rådets beslutning nr. 3052/95/EF af 13.
december 1995 er offentliggjort i EF-Tidende nr.
L 321 den 30.
 december 1995.
 Ifølge beslutningens præambel og Europa-Kommissionens vejledning er  

 baggrunden for den:
- der er nu gennemført harmoniserede regler for industriprodukter på en  

 lang række områder; - uden for det harmoniserede område bør den gensidige anerkendelse af  

 andre landes nationale regler finde anvendelse undtagen i sjældne,  

 velbegrundede tilfælde; - der bør være klarhed om sådanne undtagelser.
 Beslutningen skal implementeres i medlemsstaternes lovgivning med virkning  

 fra den 1. januar 1997.
 § 1.  Import- og markedsføringsforbud mod en bestemt  

 produktmodel eller -type, der lovligt er fremstillet eller markedsført i  

 en anden medlemsstat, skal anmeldes over for Europa-Kommissionen, cf. dog  

 § 2.
Stk. 2.  Import- og markedsføringsforbud omfatter i  

 denne forbindelse foranstaltninger, der direkte eller indirekte bevirker - et generelt forbud, - et afslag på markedsføringstilladelse, - en ændring af den pågældende produktmodel eller -type som betingelse for  

 produktets markedsføring eller forbliven på markedet, eller - en tilbagetrækning fra markedet.
 Stk. 3.  Anmeldelsespligten omfatter import- og  

 markedsføringsforbud, der nedlægges fra og med den 1. januar 1997.
 § 2.  Følgende import- og markedsføringsforbud skal  

 dog ikke anmeldes:
- retsafgørelser, - foranstaltninger, der træffes i henhold til fællesskabsbestemmelser om  

 harmonisering, - foranstaltninger, som Kommissionen underrettes om i kraft af særlige  

 bestemmelser, - foranstaltninger, som Kommissionen underrettes om på udkaststadiet i  

 henhold til særlige fællesskabsbestemmelser, - foranstaltninger såsom retssikrende foranstaltninger eller  

 undersøgelser, der alene træffes for at fremme den i § 1 omhandlede egentlige  

 foranstaltning, - foranstaltninger, der alene har til formål at beskytte den offentlige  

 sædelighed eller den offentlige orden, og - foranstaltninger, der vedrører brugte genstande, der på grund af alder  

 eller brug er blevet uegnede til markedsføring eller til at forblive på  

 markedet.
 Stk. 2.  Selv om der er anlagt sag til prøvelse af det  

 nedlagte import- eller markedsføringsforbud, har dette ikke opsættende  

 virkning for anmeldelsespligten.
 Stk. 3.  Forbud skal anmeldes, uanset om hjemmelen er  

 notificeret i henhold til direktiv 83/189/EØF om en informationsprocedure med  

 hensyn til tekniske standarder og forskrifter.
 Stk. 4.  Hvis der nedlægges flere forbud mod samme  

 produkt, skal de anmeldes hver for sig.
 § 3.  Anmeldelse sker gennem Erhvervsfremme Styrelsen.
Stk. 2.  Anmeldelsen skal indeholde de oplysninger, der  

 opregnes i det skema, der medfølger som bilag hertil, samt en kopi af  

 afgørelsen.
Anmeldelsen skal sendes til Kommissionen senest 45 dage efter  

 udstedelsen af forbudet.
Den må derfor sendes til Erhvervsfremme Styrelsen  

 inden 1 måned efter.
 Stk. 3.  Erhvervsfremme Styrelsen modtager fra  

 Kommissionen underretning om forbud, der nedlægges i andre lande.  

 Underretningerne fra Kommissionen videresendes af Erhvervsfremme Styrelsen  

 til de relevante danske myndigheder og organisationer m.v.
 § 4.  Hvis dansk lovgivning påbyder tavshedspligt i  

 forbindelse med retlige undersøgelser, der har forbindelse med forbudet, skal  

 den kompetente myndighed give tilladelse til anmeldelsen.
§ 5.  Tvivlsspørgsmål kan rettes til Erhvervsfremme  

 Styrelsen.
Kommissionen har udarbejdet en vejledning med kommenteret  

 spørgeskema, der kan rekvireres hos Erhvervsfremme Styrelsen.
Stk. 2.  Kommissionen bistås ved gennemførelsen af  

 beslutningen af den rådgivende komite, der er nedsat i henhold til art. 5 i  

 direktiv 83/189/EØF (med ændringer) om en informationsprocedure med hensyn  

 til tekniske standarder og forskrifter.
I denne komite er Erhvervsfremme  

 Styrelsen dansk medlem.
§ 6.  Adressen for indsendelse af de i § 3, stk. 3,  

 nævnte oplysninger m.v. er Erhvervsfremme Styrelsen Internationale Tekniske Handelsvilkår Tagensvej 137 2200 København N Telefon: 3586 8686 Telefax: 3586 8687 E-mail: C=DK; A=DK400; P=EFS; S=journal.
Erhvervsfremme Styrelsen, den 11.  

 september 1996 Lars Kolte / Keld Dybkjær Bilag Erhvervsfremme Styrelsen Internationale Tekniske Handelsvilkår Tagensvej 137 2200 København N Telefax 3586 8687 ANMELDELSESSKEMA til brug under ordningen om anmeldelse til Europa-Kommissionen af visse import- og markedsføringsforbud (Gennemførelse af Europa-Parlamentets og Rådets beslutning nr. 3052/95/EF  

 om indførelse af en ordning for gensidig information om nationale  

 foranstaltninger, der fraviger princippet om frie varebevægelser inden for  

 Fællesskabet) (* 1) Dette cirkulære indeholder bestemmelser, som gennemfører  

 Europa-Parlamentet og Rådets beslutning nr. 3052/95/EF om indførelse af en  

 ordning for gensidig information om nationale foranstaltninger, der fraviger  

 princippet om frie varebevægelser inden for Fællesskabet.
