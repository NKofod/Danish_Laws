Den momsmæssige behandling af provision,  

 som danske agenter modtager fra udenlandske virksomheder for deres  

 formidlingsydelser i forbindelse med handel med varer Told- og Skattestyrelsen har udtalt sig til  

 Handelskammeret om den momsmæssige behandling af provision, som danske  

 agenter modtager fra udenlandske virksomheder for deres formidlingsydelser i  

 forbindelse med handel med varer.
Den momsmæssige behandling af formidlingsydelser  

 afhænger af, om agenten handler i andres navn og for andres  

 regning eller om agenten handler i eget navn og for andres  

 regning.
Handler agenten i andres navn og for andres regning,  

 består betalingen typisk i provision og lign.
I de tilfælde, hvor agenten handler i eget navn  

 og for andres regning er det styrelsens opfattelse, at agenten anses for  

 selv at foretage vareleverancen.
Sådanne transaktioner skal derfor  

 behandles efter momslovens almindelige regler om køb og salg af  

 varer.
 I de tilfælde, hvor agenten handler i andres navn  

 og for andres regning er leveringsstedet for formidlingsydelsen som  

 hovedregel i det land, hvor agenten har sit forretningssted, dvs. at danske  

 agenter som hovedregel skal opkræve dansk moms af provision, som de  

 modtager for deres formidlingsydelser i forbindelse med handel med varer, jf.  

 momslovens § 15, stk. 1.
 Undtagelser fra hovedreglen i momslovens § 15, stk. 1,  

 findes i momslovens § 21, nr. 3, og § 34, stk. 1, nr. 13.
Momslovens § 21, nr. 3, vedrører  

 formidlingsydelser, der leveres af formidlere, som handler i andres navn og  

 for andres regning, og gælder kun formidlingsydelser som  

 vedrører handel mellem EU-lande.
Efter denne bestemmelse er  

 leveringsstedet her i landet, når formidlingsydelsen vedrører en  

 transaktion, der er afgiftspligtig her, medmindre aftageren af  

 formidlingsydelsen er momsregistreret i et andet EU-land.
Leveringsstedet er  

 ligeledes her i landet, når formidlingsydelsen vedrører en  

 transaktion, der er afgiftspligtig i et andet EU-land, hvis aftageren af  

 formidlingsydelsen er momsregistreret her i landet.
 Det betyder, at agenten skal betale dansk moms af  

 formidlingsprovisionen, når den varetransaktion, som formidlingsydelsen  

 vedrører, har leveringssted her i landet, medmindre den virksomhed,  

 der betaler provision til agenten er momsregistreret i et andet EU-land.
 Agenten skal ligeledes betale dansk moms af  

 formidlingsprovisionen, når den varetransaktion, som formidlingsydelsen  

 vedrører, har leveringssted i et andet EU-land, hvis den virksomhed,  

 der betaler provision til agenten er momsregistreret her i landet.
 Efter momslovens § 34, stk. 1, nr.13, er ydelser, der  

 udføres af formidlere, som handler i andres navn og for andres  

 regning, fritaget for afgift, når de medvirker ved transaktioner, som  

 udføres uden for EU .
Det betyder, at agenten ikke skal betale dansk moms af  

 formidlingsprovision, når den varetransaktion, som formidlingsydelsen  

 vedrører, har leveringssted uden for EU.
Dette gælder, uanset om  

 provisionen modtages fra en virksomhed i Danmark, i et andet EU-land eller i  

 et land uden for EU.
 Ved en vares leveringssted forstås efter 6.  

 momsdirektivs artikel 8, stk. 1, bl.a.:
i i tilfælde, hvor godet forsendes eller transporteres  

 af leverandøren, af erhververen eller af tredjemand: det sted, hvor  

 godet befinder sig på det tidspunkt, hvor forsendelsen eller  

 transporten til erhververen påbegyndes; når godet af leverandøren eller for hans  

 regning skal installeres eller monteres, med eller uden  

 prøvekørsel, anses leveringsstedet for at være det sted,  

 hvor installeringen eller monteringen foretages; såfremt installeringen eller monteringen  

 udføres i en anden medlemsstat end leverandørens, træffer  

 den medlemsstat, hvor installeringen eller monteringen foretages, de  

 nødvendige foranstaltninger for at undgå dobbeltbeskatning i  

 denne stat.
i i tilfælde, hvor godet ikke forsendes eller  

 transporteres: det sted, hvor godet befinder sig på tidspunktet for  

 leveringen.
 6. momsdirektivs artikel 8, stk. 1, er implementeret i  

 momslovens § 14.
