 Vejledning om ansøgning om støtte fra ansøgningspuljen til frivillige orgnaisationers uddeling af julehjælp FL § 15.75.78.10.
 Ansøgningsfrist den 23. august 2018 kl. 12:00.
INDHOLDSFORTEGNELSE 1 Indledning 2 Ansøgningspuljens formål 3 Ansøgningspuljens målgruppe 4 Ansøgerkreds 5 Baggrund om ansøgningspuljen 6 Forventede resultater 7 Støtteegnede projekter 8 Projektperiode 9 Udarbejdelse af projektbeskrivelse 9.1 Køn skal tænkes ind i projektet (Kønsmainstreaming) 10 Tildelingskriterier for tilskud fra ansøgningspuljen 10.1 Faglige tildelingskriterier 10.2 Generelle tildelingskriterier 10.3 Vurdering af ansøgninger 11 Tilskudsberettigede udgifter 12 Ikke tilskudsberettigede udgifter 13 Udarbejdelse af budget 13.1 Nødvendige udgifter 13.2 Periodiserede budgetter 13.2.1 100.000 kr. eller derover 13.2.2 Under 100.000 kr.
13.3 Lønudgifter 13.4 Enhedspriser 13.5 Noter til budgettet 13.6 Moms 14 Ansøgningsprocedure 14.1 NemId 15 Hvis projektet får tilskud 15.1 Rapport 16 Statsstøtte 1 Indledning Som led i satspuljeaftalen for 2018 blev der afsat 4,0 mio. kr. til en ansøgningspulje til frivillige organisatio-ners uddeling af julehjælp.
Ansøgningspuljen fremgår af finanslovens § 15.75.78.10. Tilskud til frivillige organisationers uddeling af julehjælp.
2 Ansøgningspuljens formål Formålet med ansøgningspuljen er at yde tilskud til landsdækkende frivillige foreninger, der foretager udde-ling af julehjælp til økonomisk klemte familier og socialt udsatte familier med børn.
3 Ansøgningspuljens målgruppe Ansøgningspuljens målgruppe er økonomisk klemte og socialt udsatte familier med børn, der ikke har råd til at holde jul med mad og gaver.
4 Ansøgerkreds Ansøgningspuljens ansøgerkreds er landsdækkende, frivillige foreninger, der uddeler julehjælp.
En lands-dækkende forening defineres her som en forening, der lever op til mindst ét af følgende punkter:
o Det fremgår af foreningens vedtægter, at foreningen er landsdækkende.
Foreningens vedtægter skal vedlægges ansøgningen.
o Foreningen har et landsdækkende eller landsdelsdækkende sigte og har aktiviteter i mindst tre regi-oner.
Aktiviteterne og aktiviteternes geografiske placering skal beskrives i ansøgningen, herunder at der indsendes dokumentation for gennemførelse af ikke-kommercielle aktiviteter i tre regioner inden for det seneste år.
Som dokumentation skal der vedlægges f.eks. programmer med angivelse af aktiviteternes indhold samt en kort beskrivelse af de gennemføre aktiviteter eller lignende.
En frivillig forening defineres som en forening, hvori der indgår frivillig arbejdskraft.
Frivillig arbejdskraft defineres her som er en aktivitet eller en handling der:
 o Er frivillig (uden tvang).
 o Ikke er lønnet.
 o Udføres over for andre end familie og slægt.
 o Er til gavn for andre end én selv og familien.
 o Er af formel karakter (til forskel fra almindelig hjælpsomhed).
5 Baggrund om ansøgningspuljen Baggrunden for ansøgningspuljen er at sætte foreningerne i stand til at imødekomme flere ansøgere om julehjælp, end det ellers ville være muligt.
6 Forventede resultater De forventede resultater for de støttede projekter er, at de landsdækkende, frivillige foreninger kan imøde-komme et større antal ansøgninger fra borgere om julehjælp.
7 Støtteegnede projekter Der kan søges tilskud til projekter, hvor julehjælpen blandt andet kan uddeles i form af mad, gaver og øko-nomisk støtte i forbindelse med de landsdækkende frivillige foreningers egne julearrangementer.
8 Projektperiode Midlerne skal anvendes i perioden 1. december 2018 til 31. december 2018.
9 Udarbejdelse af projektbeskrivelse Ved fordeling af støtte til projekterne vil der blive lagt vægt på, at følgende er tilstrækkelig beskrevet i ansøgningen:
 o Antallet af familier, der modtog julehjælp fra foreningen i 2017 (givet, at foreningen uddelte julehjælp i 2017).
 o Antallet af familier, der forventes at modtage julehjælp fra foreningen i 2018.
o Hvorledes foreningen falder under definitionen af en frivillig og landsdækkende forening.
 o Projektets formål og målgruppes karakteristika.
 o Hvilke julehjælpsaktiviteter, der forventes øget med et eventuelt tilskud fra ansøgningspuljen.
9.1 Køn skal tænkes ind i projektet (Kønsmainstreaming) Det skal tydeligt overvejes, om projektet er målrettet enten mænd eller kvinder eller begge køn.
De anvendte metoder i projektet skal svare til de behov, som mænd og kvinder i målgruppen kan have.
Det skal overvejes om kvinder og mænd har samme behov for hjælp.
Det skal også overvejes, om der er basis for at indrette projektet på en måde, der gør det muligt for både kvinder og mænd at få udbytte af det.
10 Tildelingskriterier for tilskud fra ansøgningspuljen Projektansøgningen skal opfylde både faglige puljespecifikke krav (afsnit 10.1.) og generelle tildelingskriterier (afsnit 10.2.) som gælder for ansøgningspuljen til frivillige organisationers uddeling af julehjælp.
10.1 Faglige tildelingskriterier Der gælder følgende faglige krav for at komme i betragtning til tilskud fra ansøgningspuljen:
 o Julehjælpen uddeles blandt andet i form af mad, gaver og økonomisk støtte i forbindelse med ansøgers egne julearrangementer.
 o Ansøger har ansvaret for uddelingen, herunder fastlæggelse af tildelings- og udmålingskriterier samt kontrol af, om ansøgerne om julehjælp opfylder foreningens kriterier, herunder også at målgruppen er inden for ansøgningspuljens målgruppe.
10.2 Generelle tildelingskriterier For at komme i betragtning til tilskud fra ansøgningspuljen gælder følgende tildelingskriterier for ansøgnin-gen og ansøger:
 o Ansøgningens formål falder inden for ansøgningspuljens formål.
 o Ansøger falder inden for ansøgningspuljens ansøgerkreds.
 o Ansøgningens målgruppe falder inden for ansøgningspuljens målgruppe.
 o Ansøgningen indeholder en beskrivelse af aktiviteter, der kan forventes at bidrage til opfyldelse af forventede resultater, jf. afsnit 6. Herunder hvilken form for julehjælp familierne skal modtage, samt hvordan julehjælpen gives.
 o Ansøgningen skal opfylde krav til budget, jf. afsnit 13, herunder at der er overensstemmelse mellem budget og beskrevne aktiviteter.
10.3 Vurdering af ansøgninger Ansøgninger om tilskud fra ansøgningspuljen vurderes på baggrund af ovenstående tildelingskriterier.
Vur-deringen er inddelt i fire områder.
Af oversigten nedenfor, fremgår sammenhængen mellem tildelingskriterier og vurderingen af ansøgningerne:
 Ad 1) Landsdækkende forening:
 Det vil blive vurderet, hvorvidt ansøger er en landsdækkende forening ifølge kriterierne beskrevet under ansøgerkreds, jf. afsnit 4.
 Ad 2) Involvering af frivillig arbejdskraft:
 Det vil blive vurderet, hvorvidt det frivillige ulønnede arbejde udgør en tilstrækkelig del i projektet eller indsatsen.
 Ad 3) Relevans:
 På baggrund af ansøgers beskrivelse af formål, målgruppe og beskrivelse af aktiviteter, der kan forventes at bidrage til opfyldelsen af ansøgningspuljens forventede resultater, vil det blive vurderet, hvorvidt projektets formål, målgruppe og forventede resultater ligger inden for ansøgningspuljens formål, målgruppe og forventede resultater.
 Ad 4) Budget:
På baggrund af den samlede projektbeskrivelse og dertilhørende budget vil det blive vurderet, hvorvidt der er sammenhæng mellem de beskrevne aktiviteter og de udgiftstyper, som fremgår af budgettet.
Budgettet skal være realistisk, sparsommeligt og leve op til de krav, der er til udgiftstyper og niveauer, som fremgår af vejledningen, jf. afsnit 11 og 12.
Herudover vurderes det, hvorvidt det ansøgte beløb står i rimeligt forhold til antallet af familier, der kan modtage julehjælp på baggrund af tilskuddet.
Der vil blive lagt vægt på, at ansøgningspuljens midler kan komme flest mulige familier til gode.
Støtten vil blive givet som et tilskud til foreningens arbejde med julehjælp til økonomisk klemte og socialt udsatte familier med børn og skal anvendes til dette.
Julehjælp består typisk af fødevarer til en julemiddag og eventuelt en julegave til børnene.
Julehjælpen kan udleveres som naturalier, gavekort til fødevarebutik-ker, legetøjskæder, sportsbutikskæder eller lignende.
Tilskuddet til de enkelte familier tildeles på grundlag af objektive kriterier (fordelingsnøgle) baseret på antallet af familier, som modtog julehjælp fra foreningerne det forudgående år.
For de foreninger, der ikke tidligere har uddelt julehjælp eller modtaget tilskud, anvendes det antal familier, der planlægges at give julehjælp i indeværende år.
 I fordelingsnøglen tages der endvidere højde for, at der ikke uddeles tilskud under 5.000 kr., da det modtag-ne beløb skal stå i rimeligt forhold til organisations øvrige udgifter ved uddeling af julehjælp, eksempelvis revision.
Fordelingen af julehjælp sker efter foreningens retningslinjer.
Foreningen har ansvaret for uddelingen, her-under fastlæggelse af tildelings- og udmålingskriterierne samt kontrol af, om ansøgerne opfylder foreningens kriterier, herunder også at målgruppen er inden for ansøgningspuljens målgruppe. .
11 Tilskudsberettigede udgifter Projektets udgifter skal anføres under specifikke budgetposter i budgettet.
Af nedenstående oversigt frem-går, hvilke udgifter der er tilskudsberettigede i forhold til tilskud fra ansøgningspuljen:
o Lønudgifter til aflønning af medarbejdere i projektet.
Lønniveauet må ikke være højere end det, der er aftalt i de statslige overenskomster for tilsvarende arbejde.
 o Udgifter til honorarer til konsulenter.
 o Udgifter til revisor.
 o Lovpligtige forsikringer, herunder arbejdsskadeforsikringer.
o Udgifter til transport i egen bil.
Transportudgiften skal beregnes på baggrund af statens lave takst pr. km., jf.
Moderniseringsstyrelsens Cirkulære om satsregulering for tjenesterejser.
Udgifterne skal budgetteres med antal kilometer og takst pr. km.
 o Udgifter til offentlig transport.
 o Udgifter til aktiviteter målrettet borgere.
 o Udgifter til formidling.
 o Udgifter til lokaler.
o Udgifter til kontorhold (f.eks. mindre kontorartikler, porto mv.) 12 Ikke tilskudsberettigede udgifter Af nedenstående oversigt fremgår, hvilke udgifter der ikke kan dækkes gennem tilskud fra ansøgningspuljen:
 o Materialeanskaffelser for over 50.000 kr. per år.
 o Køb af fast ejendom.
 o Anlægsudgifter (f.eks. ombygning og renovering).
 o Dækning af underskud eller anden gæld.
 o Støtte til enkeltpersoners underhold.
 o Aktiviteter, der fuldt ud er finansieret fra anden side.
 o Aktiviteter eller tilsvarende til personer uden lovligt ophold.
 o Projekter forankret i udlandet.
o Uforudsete udgifter.
Der må ikke budgetteres med reserve mv.
o Overhead.
Udgifter til administration mv. skal fremgå af særskilte budgetposter.
o Diverse/øvrige udgifter.
Der må ikke budgetteres med uspecificerede udgifter.
13 Udarbejdelse af budget I forbindelse med ansøgning om støtte fra Socialstyrelsens ansøgningspuljer skal der udarbejdes budget for projekterne, der ansøges om støtte til.
 Budgettet oprettes automatisk, når ansøgningen udfyldes elektronisk på Tilskudsportalen.
 Budgettet skal udarbejdes på en sådan måde, at det udgør en fyldestgørende og sandfærdig beskrivelse af projektets forventede udgifter, som er afstemt i forhold til projektets aktivitetsniveau, tidsplan og organisati-onsstrutkur.
Budgettet skal kun indeholde tilskudsberettigede udgifter, som direkte kan henføres til det konkrete projekts gennemførsel.
Således må der ikke budgetteres med udgifter, som ikke direkte kan henføres til det konkrete projekt, eller udgifter, der ikke kan gives tilskud til, jf. afsnit 11 og 12. Udgifter skal specificeres i budgettet, og udgifter kan ikke samles i overordnede budgetposter.
 Det er vigtigt, at følgende oplysninger angives i budgettet:
o Projektets titel o Ansøgers identifikation (CVR-nummer eller CPR-nummer) o Ansøgers navn og adresse 13.1 Nødvendige udgifter Tilskud kan ydes til fremtidige, projektrelaterede udgifter.
Det skal være udgifter, der er nødvendige for at projektet kan gennemføres.
Det skal også være udgifter, som afholdes, når der er modtaget tilskud.
Kun i særlige tilfælde kan der ydes tilskud til udgifter, som er afholdt, før der blev ydet tilskud, hvis de har en klar tilknytning til projektet.
13.2 Periodiserede budgetter 13.2.1 100.000 kr. eller derover Udgifterne i det enkelte årsbudget skal fordeles på de måneder, hvor de enkelte udgifter forventes at falde.
Hvis der f.eks. er en ansat projektleder i projektet, opgøres lønnen som den afholdes, én gang om måneden.
Gennemsnitstal kan således ikke anvendes.
 13.2.2 Under 100.000 kr.
Hvis det ansøgte beløb er mindre end 100.000 kr., behøves projektudgifter ikke at være opdelt i måneder.
De kan samles i den første måned, hvor projektet har udgifter.
13.3 Lønudgifter Lønudgifter skal budgetteres med antal timer og sats pr. time for ansatte medarbejdere og/eller timelønnede eksterne konsulenter mv.
Lønudgifter må ikke inkluderes under andres budgetposter.
Lønniveauet må ikke være højere end det, der er aftalt i de statslige overenskomster for tilsvarende arbejde.
Relevant information findes på Moderniseringsstyrelsens hjemmeside www.moderniseringsstyrelsen.dk og/eller ved henvendelse til de relevante fagforeninger.
13.4 Enhedspriser Alle udgiftsposter skal så vidt muligt udspecificeres i antal enheder og pris pr. enhed.
Hvis projektet f.eks.
 indebærer afholdelse af to konferencer inden for det samme projektår, og hver af konferencerne koster 100.000 kr., anføres to enheder á 100.000 kr. i den eller de måneder, hvor konferencerne og dermed udgif-terne forventes afholdt.
13.5 Noter til budgettet Der skal udarbejdes forklarende noter til de udgiftsposter, som anføres i budgettet.
Hvis en af budgetposterne f.eks. er Seminar, kan noten indeholde oplysninger om forventet antal deltagere, seminarets varighed (antal dage, med eller uden overnatning), pris pr. deltager, honorar til oplægsholder mv.
Noten skal således dels klarlægge indholdet af den enkelte aktivitet og dels klarlægge forudsætningerne for udgiftens størrelse.
13.6 Moms Kommuner og regioner kan ikke få tilskud til dækning af moms, da momsen refunderes af momsudlignings-ordningen.
Alle udgifter skal derfor i budgettet være ekskl. moms.
14 Ansøgningsprocedure Ansøgningsfristen er den 23. august 2018 kl. 12.00. Efter dette tidspunkt kan ansøgninger ikke længere fremsendes.
 Ansøgerne kan forvente svar på ansøgningen ultimo oktober 2018.
Socialfaglige spørgsmål kan stilles til Frederik Hyllested i Socialstyrelsen via frhy@socialstyrelsen.dk.
Spørgsmål om administration af ansøgningspuljen behandles af Center for Økonomi og Tilskudsforvaltning i Socialstyrelsen.
Spørgsmål kan stilles via tlf. 91 37 02 00, mandag til fredag mellem kl. 10.0014.00, eller e-mail: tilskudsforvaltning@socialstyrelsen.dk Ansøgningsskemaet skal udfyldes elektronisk via Tilskudsportalen.
For yderligere information om brug af Tilskudsportalen se under vejledninger på Tilskudsportalens forside.
Når Socialstyrelsen har modtaget an-søgningen vil dette fremgå af status under Min tilskudssag.
Tekniske spørgsmål i forhold til anvendelse af Tilskudsportalen kan sendes til portal@socialstyrelsen.dk 14.1 NemId Ansøgere med CVR-nummer skal ved oprettelse og indsendelse af ansøgninger anvende en NemId medar-bejdersignatur tilknyttet det relevante CVR-nummer.
Den tilskudsansvarlige såvel som den medarbejder, der opretter ansøgningen, skal have en NemId medarbejdersignatur.
Ansøgere, som ikke er CVR-registrerede, kan søge vha. en NemId signatur tilknyttet deres CPR-nummer.
Kun personer, som er fritaget fra tilslutning til digital post, behøver ikke at søge gennem Tilskudsportalen.
15 Hvis projektet får tilskud Hvis projektet får tilskud, gælder der en række forpligtelser, som står i bekendtgørelse om ansøgningspuljen til tilskud til frivillige landsdækkende foreningers uddeling af julehjælp, af afgørelsen (tilskudsbrevet), og af vejledningen om betingelser for tilskud.
Der er f.eks. tale om pligt til at indsende relevante dokumenter, rapporter, udbetalingsanmodning og regnskab.
 Hvis ikke forpligtelserne overholdes, kan Socialstyrelsen f.eks. beslutte tilbageholdelse, bortfald eller tilbagebetaling af tilskud.
 Nedenfor nævnes puljespecifikke forpligtelser:
15.1 Rapport Projektet skal løbende forholde sig til, om det opnår sine mål og i modsat fald justere projektet.
Det skal desuden være muligt for Socialstyrelsen at følge med i, om projektets indsats har den tilsigtede virkning for borgerne.
Derfor skal det rapporteres til Socialstyrelsen om projektets opstillede mål er/bliver opfyldt.
Skabelonen for afrapportering er projekterklæring og kan hentes på Socialstyrelsens tilskudsportal under Min tilskudssag.
Rapporten skal udfyldes elektronisk og indsendes via Socialstyrelsens tilskudsportal.
Fristerne for indsendelse af rapporter fremgår af det tilskudsbrev, som tilskudsmodtagere modtager fra Socialstyrelsen.
16 Statsstøtte EU-retten indeholder et generelt forbud mod statsstøtte, jf. artikel 107, stk. 1, i Traktat om Den Europæiske Unions Funktionsmåde.
Det betyder, at tilskud fra en ansøgningspulje kan være uforenelig med EU-retten, hvis støtten gives til et projekt, der indeholder en økonomisk aktivitet, fx i form af et produkt eller en ydelse, hvor støtten fordrejer eller truer med at fordreje konkurrencen på et marked, og hvor støtten potentielt kan påvirke samhandlen i det indre marked.
Socialstyrelsen foretager alene en overordnet vurdering af, om projekter, der lever op til ansøgningspuljens tildelingskriterier og indstilles til støtte, er i overensstemmelse med de EU-retlige statsstøtteregler.
Vurderin-gen foretages på baggrund af de oplysninger, der fremgår af den indsendte ansøgning.
Den enkelte til-skudsmodtager skal således være opmærksom på, at tilskuddet anvendes i overensstemmelse med de EU-retlige statsstøtteregler.
 For yderligere information om de EU-retlige statsstøtteregler henvises til Erhvervsstyrelsen.
