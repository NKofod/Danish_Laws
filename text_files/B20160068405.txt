Bekendtgørelse om tærskel for indberetning af ledende medarbejderes transaktioner I medfør af § 28 a i lov om værdipapirhandel m.v., jf. lovbekendtgørelse nr. 1530 af 2. december 2015, som ændret ved lov nr. 632 af 8. juni 2016, fastsættes:
 § 1. Den fastsatte tærskel for indberetning af ledende medarbejderes transaktioner i artikel 19, stk. 8, i Europa-Parlamentets og Rådets forordning (EU) nr. 596/2014 af 16. april 2014 om markedsmisbrug (forordningen om markedsmisbrug) hæves til 20.000 euro.
 § 2. Bekendtgørelsen træder i kraft den 3. juli 2016.
