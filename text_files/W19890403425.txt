Efter byggeriets aflevering skete der nedfald af tagsten på fortov  

 m.m.
Boligforeningen lod udføre afspærring og fastgørelse af tagstenene med  

 tagstensbindere.
Voldgiftsretten fandt hovedentreprenøren ansvarlig for  

 skaderne, fordi tagstenene ikke blev oplagt i overensstemmelse med projektets  

 anvisninger, især den i byggeblad nr. 27 anviste fremgangsmåde med  

 fastgørelse af tagsten ved særlige bindere.
I tilfælde af tvivl burde man  

 have rådspurgt teglværket som foreskrevet i beskrivelsen.
Arkitekten  

 frifandtes, idet der ved henvisning til byggeblad nr. 27 var foreskrevet brug  

 af tagstensbindere.
K E N D E L S E i Voldgiftssag nr.
C 2332 K Boligforening, afd. 58 mod 1. Arkitekt A m.a.a. og 2.B A/S I tiden fra august 1983 til 1985 fik klagerne, K Boligforening, afdeling  

 58, opført et bygningskompleks på hjørnet af x-vej og y-gade i z-by.  

 Komplekset bestod bl.a. af 4-etagers beboelsesejendomme med ialt ca. 300  

 lejligheder.
 Bebyggelsen blev projekteret af indklagede 1, arkitekt A m.a.a., og  

 opførelsen blev udført af indklagede 2, B A/S.
Et års tid efter byggeriets aflevering skete der for første gang nedfald  

 af tagsten, og i den kommende tid forekom der gentagne gange nedfald af  

 tagsten på fortov og gårdsplads.
Da disse tagstensnedfald frembød betydelig  

 risiko for alvorlige personskader, lod boligforeningen fra september måned  

 1986 udføre afspærring på fortove og gårdsplads og fastgørelse af tagstenene  

 på en sikrere måde.
Der er derefter opstået en tvist mellem sagens parter om betalingen af  

 udgifterne ved disse foranstaltninger, og ved et klageskrift af 7. januar  

 1988 har boligforeningen indbragt tvisten for en i henhold til »Regler  

 for behandling af sager ved Voldgiftsretten for Bygge- og  

 Anlægsvirksomhed« nedsat voldgiftsret.
Voldgiftsretten har bestået af  

 murermester Per Andersen, arkitekt m.a.a.
Erik Jørgensen og et formandsskab  

 bestående af højesteretsdommerne H.
Funch Jensen, Palle Kiil og Erik  

 Bjerregaard med sidstnævnte for formand.
 Boligforeningen har nedlagt påstand om principalt, at de indklagede,  

 arkitekt A og B A/S, tilpligtes i et nærmere af voldgiftsretten fastsat  

 forhold at betale ialt 1.543.154 kr. 12 øre til foreningen mod sædvanlig  

 procesrente fra den 7. januar 1988, til betaling sker og subsidiært at de  

 indklagede tilpligtes at betale et mindre af voldgiftsretten fastsat beløb.
 De indklagede har begge påstået frifindelse.
Boligforeningen underskrev den 2. februar 1983 en kontrakt med arkitekt A  

 om udførelsen af arkitektarbejdet.
Kontrakten omfattede ikke tilsyn med  

 opførelsen af bygningerne, idet denne opgave var overdraget til  

 Tilsynsselskabet C.
 Ved en entreprisekontrakt af 14. juli 1983 påtog B A/S sig at opføre  

 bygningerne som hovedentreprenør for en entreprisesum på 94.427.424kr. eksl.  

 moms.
Ifølge den af arkitekt A udarbejdede beskrivelse skal der oplægges et  

 undertag.
Om tagstensarbejder er bl.a. anført:
»Materialer Tagsten som Frederiksholms Teglværkers vingetagsten, rød.
Oplægning af tagsten Taghældningen er 45 grader.
 Arbejdet skal udføres i nøje overensstemmelse med teglværkets anvisninger  

 og murerfagets byggeblad nr. 27, marts 1983.
 Tagsten skal fastgøres til lægte for hver 4. sten, jævnt fordelt over  

 tagfladen.
Langs gavle, tagfod og lignende skal samtlige fastgøres med U-kroge.« I murerfagets byggeblad nr. 27 udtales:
 »Af hensyn til tagfladens tæthed, holdbarhed og udseende skal  

 følgende regler nøje overholdes:
 På vandtæt undertag kan alle tagstenstyper anvendes.
Lægtningen skal udføres plan med mindst 38 x 56 mm lægter og med ensartet  

 korrekt lægteafstand.
Denne samt dækbredden opgives af teglværket.
Tagsten oplægges fra højre mod vestre, og tagfladen opmærkes f.eks. for  

 hver 3. lodrette række.
Stenene rettes ind efter snor eller bræt.
Hver 5. sten skal bindes.
De bundne sten skal være jævnt fordelt over  

 tagfladen.
Herudover skal alle sten bindes i nederste skifte (ved tagrende)  

 og i yderste række (ved gavl). På tage med særlig udsat beliggenhed bør  

 erfaringsmæssigt flere sten bindes.
Til binding af tagsten på undertag bruges  

 specielle bindere (se side 3, fig. 5). Til binding af tagsten ved  

 understrøgne tegltage kan anvendes kramper, klemmer eller  

 tagstensbindere.« Fig. 5 på side 3 viser den særlige tagstensbinder.
Fig. 6 på side 3 viser  

 fastgørelse af vingetagsten på tage med undertag ved hjælp af kramper, der  

 fastholder tagstenene i deres overkant.
Det er på side 3 anført: »Den  

 nyudviklede tagstensbinder (se fig. 5) fastholder stenen forneden, hvilket er  

 en fordel af hensyn til vindpåvirkning.« Det første byggemøde blev afholdt den 10. august 1983, og i mødet deltog  

 bl.a. repræsentanter fra arkitekt A og Tilsynsselskabet C.
I mødereferatet er  

 anført:»B meddelte, at prøve på facade og tagsten var forelagt og  

 godkendt af arkitekt.
Tagsten fra Højslev Teglværk.« Røde vingetagsten fra de to teglværker har følgende specifikationer:
 Beslutningen om at anvende Højslev tagsten førte ikke til, at arkitekt A's  

 beskrivelse og tegninger blev ændret.
I referatet af et møde den 10. april 1986 mellem boligforeningen og  

 arkitekt A er anført: »Tagstenene giver stadigvæk problemer, når det  

 blæser, selv om de ikke falder ned, løsner de sig, især ved  

 overlæggene.« Der var på mødet enighed om at iværksætte nogle  

 undersøgelser.
Mødedeltagerne beså derefter tagene med en stærk kikkert, og  

 de konstaterede da en enkelt skade, som var så alvorlig, at boligforeningen  

 straks måtte rekvirere en murermester til at gøre stenene fast.
 A/S D Teglværker, gennem hvilket selskab Højslev tagstenene var indkøbt,  

 har i en skrivelse af 16. juni 1986 bl.a. udtalt:
»Vedrørende y-gade K, afd. 58 Undertegnede med flere har den 9. ds. afholdt møde på ovenstående  

 byggeadresse.
 Mødet var ønsket på grund af fortsatte problemer med teglstenenes tendens  

 til opbladning ved vindpåvirkninger.
 Murerfagets byggeblad nr. 27 (oplægningsvejledning for tegltage)  

 foreskriver følgende:
 Hver 5. sten skal bindes, jævnt fordelt over hele tagfladen.
 På tage med særlig udsat beliggenhed bør erfaringsmæssigt flere sten  

 bindes.
 Til binding af tagsten på undertag bruges specielle bindere.
 De til tagstenene anvendte nakkekramper kan korrekt monteret kun løse et  

 problem, nemlig at forhindre tagstenene i at bevæge sig i tagets faldretning.
De lange tagsten og den korte del af krampen kan erfaringsmæssigt ikke  

 bidrage tilstrækkeligt til at fastholde stenene ved  

 »omdrejningspunktet«.
De meget kraftige turbulente vinde, der  

 erfaringsmæssigt er på sammensatte tagkonstruktioner, vil i ekstreme tilfælde  

 få tagstenene til at bevæge sig sidevejs på tagfladen.
 Den anvendte nakkekrampe må betegnes som uegnet til at løse sit formål i  

 en så given situation.
 Som et minimum burde der være anvendt en såkaldt J.P. binder, der  

 fastholder tagstenene på midten, derved flyttes tagstenenes omdrejningspunkt.
Dette minimumskrav er udelukkende formuleret ud fra egne erfaringer, der  

 ligger derfor heri, en meget stor tro på, at denne fastgørelsesmetode vil  

 være mere effektiv overfor de skadevoldende vindpåvirkninger, når der som her  

 er anvendt en meget lang tagsten.' Problemet med tagstenene blev yderligere drøftet på et par møder i juni og  

 august 1986, og den 23. september 1986 begærede boligforeningen udmeldt syns-  

 og skønsmænd.
De udmeldte syns- og skønsmænd, arkitekt m.a.a.
Henning Graversen og  

 ingeniør m.a.i.
Jørn Buch Andersen, har i skønserklæringer af 23. marts 1987,  

 26. maj 1987 og 21. oktober 1988 besvaret en række spørgsmål fra parterne.
 I svar 1 er bl.a. anført, at det ved en besigtigelse den 6. oktober 1986  

 blev konstateret, at et mindre antal tagsten manglede ved gavle, og at det  

 samtidigt blev oplyst, at ca. 50 tagsten var faldet ned efter en kraftig  

 blæst den 20. september 1986. Det var skønsmændenes opfattelse, at der stadig  

 var risiko for nedfald ved tilsvarende eller kraftigere blæst.
 Skønsmændene har videre bl.a. udtalt i svar 3:
 »Det skønnes at være den almindelige projekteringspraksis, at den  

 endelige lægteafstand aftales efter en oplægningsprøve, samt at tegningerne  

 ikke revideres, medmindre den endelige lægteafstand får indflydelse på  

 tilstødende detaljer i tagkonstruktionen.
 Det skønnes almindeligt, at de projekterende angiver, hvorledes tagsten  

 fastgøres/bindes.
Det skønnes almindeligt, at fastgørelsesmåden af tagstenene aftales i  

 samarbejde med teglværket.
På det her omhandlede tidspunkt for projektering  

 var Højslevs nyudviklede binder et alternativ til andre fastgørelsesmåder og  

 således ikke betragtet som en afløser, der burde bruges.« i svar 5:
»Det skønnes, at såvel projektet som udførelsen har været i  

 overensstemmelse med gældende normer m.v. vedrørende sikkerhed for nedfald af  

 tagsten.« i svar 6:
 »Den valgte metode for afhjælpning med både kramper og bindere må  

 betegnes som givende størst mulig sikkerhed mod nedfald.
Det fremlagte tilbud på 990.000 kroner eksklusive moms skønnes at være af  

 rimelig størrelse.« i svar 8:
»Den oplagte tagsten skønnes at være ca. kr. 23,00 eksklusive moms  

 billigere pr. m2 end den oprindeligt beskrevne tagsten.« i svar 10:
 »Skønsmændene har kendskab til, at der har været eksempler på, at den  

 »store« Højslev tagsten ved kraftig vindpåvirkning er blevet  

 tvunget ud af korrekt placering, men er ikke bekendte med nedfald.
 Det skønnes derfor muligt, at årsagen til problemerne er tagstenenes  

 størrelse, mindre overlæg og fastgørelsen med kramper.
 Skønsmændene er ikke bekendt med undersøgelser, der kan belyse  

 spørgsmålet, om det er tagstenens størrelse/form, fastgørelsen eller  

 bygningens placering, der er årsagen til, at der en gang imellem er opstået  

 problemer.
Det kan bemærkes, at der i den seneste vejledning for omhandlede tagsten  

 stadig nævnes både bindere og kramper.' og i svar 12:
 »Producenterne har oplyst følgende:
 Højslev-tagstenen har været i produktion siden 1982-83, og efter 1984 har  

 den årlige produktion været ca. 1. mill. stk. af omhandlede »store  

 model«.
Frederiksholm-tagstenen har været i produktion siden 1912 med en årlig  

 produktion de senere år på 1 mill. stk.
Af andre tilsvarende vingetegl menes  

 der at være procuceret i alt ca. 18 mill. stk. årligt.
 Ovennævnte antal er inklusive mængderne til eksport.
Skønsmændene har ikke fundet materiale, der kan belyse erfaringen med  

 Højslev vingetegl fæstnet alene med kramper.' Udbedringsarbejdet var allerede påbegyndt ved besigtigelsen den 6. oktober  

 1986. Arbejdet blev udført af B A/S som lavestbydende ved en licitation med  

 et tilbud på 990.000 kr. ekskl. moms.
Ved udbedringen blev samtlige tagsten  

 med undtagelse af det nederste skifte fastgjort med såvel nakkekramper som  

 tagstensbindere.
B A/S havde telefonisk tilbudt følgende dekorter:
 a) Dekort for udeladelse af alle nakkekramper med undtagelse af kramperne  

 til fastholdelse af nederste skifte 55.000 kr. ekskl. moms.
 b) Dekort for udeladelse af 50% af tagstensbinderne 25.000 kr. ekskl.  

 moms.
 Boligforeningens krav er opgjort således:
For voldgiftsretten er forklaringer afgivet af skønsmanden, ingeniør  

 m.a.i.
Jørn Buch Andersen, afdelingskasserer i boligforeningens afdeling 58  

 E, indklagede arkitekt A og af ingeniør F fra B A/S.
Skønsmanden, arkitekt  

 m.a.a.
Henning Graversen, er afgået ved døden.
Jørn Buch Andersen har vedstået skønserklæringen og har forklaret, at  

 skønsmændene rådspurgte både Frederiksholms og Højslev teglværker, som ikke  

 helt klart udtalte, at der skulle bruges bindere.
Men efter byggeblad nr. 27  

 skal tagsten på tage med undertag fastgøres med specielle bindere.
Der blev  

 til taget anvendt en hel ny produktion af tagsten, som man ikke havde  

 erfaringer med.
E har forklaret, at tagsten er faldet ned ved mere end 10 forskellige  

 lejligheder og både til gade og gårdsiden.
Det største nedfald var på omkring  

 40 sten.
F har forklaret, at forslaget om at benytte Højslev tagstenene kom fra den  

 murermester, der var underentreprenør.
Han har kun været med til at fastgøre  

 tagsten med kramper og kendte ikke andre metoder.
Så vidt det er ham bekendt,  

 er teglværket ikke blevet rådspurgt.
Boligforeningen har til støtte for sin påstand anført, at nedfaldet af  

 tagsten på gade og gårdsplads frembød en betydelig risiko for alvorlige  

 personskader, og at det derfor var nødvendigt for foreningen at træffe  

 hurtige og sikre foranstaltninger.
Hovedårsagen til nedfaldet har været, at  

 de ny og længere tagsten alene blev fastgjort med nakkekramper og ikke med de  

 bindere, som teglværket anbefalede.
Ifølge skønsmændenes svar på spørgsmål 3 er det almindeligt, at de  

 projekterende angiver, hvorledes tagsten fastgøres/bindes.
Arkitekt A burde  

 ved godkendelsen af de ny Højslev tagsten have overvejet fastgørelsen af de  

 længere sten og have rettet forespørgsel til teglværket herom med henblik på  

 at foreskrive fastgørelsesmåden i beskrivelsen.
Ved at have forsømt dette,  

 har arkitekten pådraget sig et medansvar.
B A/S er også ansvarlige.
Ifølge arkitektens beskrivelse skulle tagstenene  

 oplægges i nøje overensstemmelse med teglværkets anvisninger og murerfagets  

 byggeblad nr. 27. Teglværket blev imidlertid ikke rådspurgt, og det ville  

 have anbefalet brug af bindere.
Ifølge byggeblad nr. 27, som er en del af  

 kontraktsgrundlaget, skal tagsten på tage med undertag fastgøres med  

 specielle bindere, og dette krav er ikke opfyldt ved brugen af nakkebindere.
Arkitekt A har anført, at han kun har udført projektet for byggeriet.  

 Ifølge skønsmændenes svar 5 har projektet været i overensstemmelse med  

 gældende normer m.v. vedrørende sikkerhed for nedfald af tagsten.
Den  

 udarbejdede beskrivelse pålægger entreprenøren at oplægge tagstenene i nøje  

 overensstemmelse med teglværkets anvisninger og murerfagets byggeblad nr. 27.  

 At disse klare anvisninger ikke blev fulgt, kan ikke lægges arkitekten, der  

 ikke førte tilsyn med opførelsen af husene, til last, og der intet  

 ansvarsgrundlag for ham.
 Subsidiært har arkitekt A påstået kravet nedsat bl.a. under henvisning  

 til, at fastgørelsen af alle tagsten med både kramper og bindere går videre  

 end fornødent for at sikre mod nedfald, og at udgifterne til afspærring og  

 teknisk bistand har været meget store.
B A/S har anført, at valget af Højslev tagstenene var kendt af bygherren,  

 og at selskabet havde grund til at tro, at bygherren og hans tilsyn havde  

 godkendt valget.
Højslev tagstenene er røde vingetagsten »som  

 Frederiksholms Teglværkers vingetagsten, rød«, og efter skønsmændenes  

 svar 5 har udførelsen været i overensstemmelse med gældende normer.
Det var  

 på opførelsestidspunktet almindeligt at bruge nakkekramper til fastgørelse af  

 Højslev tagstenene, og ingen tænkte på, at der kunne være risiko derved.
At  

 man siden 1983 har indhøstet ny erfaringer om risiko for nedfald, kan ikke  

 føre til ansvar.
I murerfagets byggeblad nr. 33 fra marts 1987 har man for  

 tage af vingetagsten med undertag alene anbefalet fastgørelse med  

 tagstensbindere, men ikke foreskrevet det som et krav.
Der er således intet  

 at bebrejde entreprenøren.
 B A/S har ligesom arkitekt A subsidiært påstået boligforeningens  

 erstatningskrav nedsat.
 Voldgiftsretten skal udtale:
 Retten er enig med boligforeningen i, at hovedårsagen til  

 tagstensnedfaldene er, at fastgørelsen af de nye og længere Højslev tagsten,  

 der også havde 2 cm kortere overlæg end Frederiksholms Teglværks røde  

 vingetagsten, blev foretaget med nakkekramper i stenenes overkant og ikke med  

 tagstensbindere, der fastholder stenene midt på deres flader.
Da arkitekt A godkendte anvendelsen af de ny Højslev tagsten, kunne han  

 nok have haft anledning til at overveje fastgørelsesmåden og forespørge  

 teglværket derom.
Men da det ved beskrivelsens henvisning til byggeblad nr.  

 27 er foreskrevet, at der til binding af tagsten på undertag skal bruges de  

 på fig. 5 viste specielle tagstensbindere, findes der ikke af arkitekten at  

 være begået nogen fejl, der kan medføre erstatningsansvar.
Arkitekt A  

 frifindes derfor.
B A/S er som hovedentreprenør ansvarlig for, at tagstenene blev oplagt i  

 overensstemmelse med projektet.
Voldgiftsretten finder som anført, at dette  

 ikke har været tilfældet, idet den i byggeblad nr. 27 anviste fremgangsmåde  

 med fastgørelse af tagstenene ved særlige bindere ikke er blevet fulgt.
Hvis  

 entreprenørerne havde været i tvivl om forståelsen af denne anvisning, burde  

 de have rådspurgt teglværket som foreskrevet i beskrivelsen.
I skønsmændenes  

 svar 5 er det vel udtalt, at udførelsen har været i overensstemmelse med  

 gældende normer m.v., men skønsmanden, ingeniør Buch Andersen, har for  

 voldgiftsretten forklaret, at anvisningen i byggeblad nr. 27 ikke er blevet  

 fulgt.
Det er voldgiftsrettens bedømmelse, at B A/S er ansvarlig for skaderne  

 ved ikke at have fulgt projektets anvisninger.
Fastgørelsen af alle tagsten med både nakkekramper og tagstensbindere går  

 videre end nødvendigt for at sikre mod tagstensnedfald og videre end  

 boligforeningen kunne kræve efter projektet.
Herefter og da udgifterne til  

 afspærringer og teknisk bistand findes at have været for store, fastsætter  

 voldgiftsretten erstatningsbeløbet, som B A/S skal betale, til 1.300.000 kr.  

 inkl. moms med sædvanlige procesrenter fra den 7. januar 1988.
 Med hensyn til sagens omkostninger forholdes som nedenfor anført.
 T H I B E S T E M M E S:
Arkitekt m.a.a.
A frifindes i denne sag.
B A/S skal til K, boligforening,  

 afdeling 59, betale 1.300.000 kr. inkl. moms med sædvanlige procesrenter fra  

 den 7. januar 1988, til betaling sker.
 I forholdet mellem boligforeningen og arkitekt A skal ingen af parterne  

 betale sagsomkostninger til den anden part.
 B A/S skal til boligforeningen betale 75.000 kr. i sagsomkostninger.
 Udgifterne ved voldgiftsrettens behandling af sagen skal betales af B A/S.
 Kendelsen skal opfyldes inden 14 dage efter dens modtagelse.
København, den 4. juli 1989 H.
Funch Jensen Erik Bjerregaard Palle Kiil Per Andersen Erik Jørgensen P.v.c.
