(Teknisk forskrift 3.3.01-2) I medfør af §10, stk. 2 i lov nr. 394 af 13. juni 1990 om erhvervsfremme  

 samt §1 i Industriministeriets bekendtgørelse nr. 73 af 30. januar 1992 om  

 henlæggelse af visse beføjelser til Industri- og Handelsstyrelsen fastsættes:
 1. Gyldighedsområde.
 Denne tekniske forskrift finder anvendelse på alle de laboratorier, som er  

 akkrediteret af Dansk Akkreditering (DANAK) til at udføre kalibrering.
 2. Formål.
 Forskriften fastlægger hvorledes kravene i DS/EN45001, vedrørende  

 laboratoriets tekniske kompetence skal suppleres for at sikre, at  

 akkrediterede kalibreringslaboratorier overholder kravene fastlagt af WECC  

 (Western European Calibration Cooperation).
 3. WECC.
WECC blev etableret i 1975 med det formål at udvikle og harmonisere  

 medlemslandenes kalibreringstjenester.
Samarbejdet omfatter i øjeblikket 17  

 europæiske kalibreringstjenester indenfor EF og EFTA.
 Den nationale kalibreringstjeneste omfatter, foruden det nationale  

 akkrediteringsorgan, dets akkrediterede kalibreringslaboratorier og disses  

 aktiviteter.
 DANAK har underskrevet WECC's multilaterale aftale om gensidig  

 anerkendelse af kalibreringscertifikater og har derigennem forpligtiget sig  

 til at overholde WECC's kriterier for akkreditering af  

 kalibreringslaboratorier.
 4. Supplerende krav til kalibreringslaboratoriers  

 kompetence.
 De akkrediterede kalibreringslaboratorier skal opfylde de supplerende  

 kriterier for laboratoriets tekniske kompetence, der er beskrevet i afsnit 9  

 »krav til kalibreringssystem« i dokumentet:
Retningslinier for de akkrediterede kalibreringslaboratorier, 2. udgave,  

 september 1992, som er bilag til denne tekniske forskrift.
Dokumentet er en dansk  

 oversættelse af WECC dokumentet WECC(89)1 »Requirement for the  

 accreditation of calibration laboratories by National Calibration  

 Services«.
 5. Ikrafttræden.
 Denne tekniske forskrift træder i kraft den 26. august 1993 og erstatter  

 tidligere forskrift af 17. november 1992.
Erhvervsfremme Styrelsen Kurt Steen Jakobsen  DANAK 2. udgave RETNINGSLINIER FOR DE  

 AKKREDITEREDE KALIBRERINGSLABORATORIER september 1992 FORORD DANAK's (Dansk Akkrediterings), retningslinier for de generelle krav til  

 de akkrediterede kalibreringslaboratorier.
 Disse krav er i teknisk overensstemmelse (EQV) med WECC (89)1 dokument  

 »Requirements for the accreditation of calibration laboratories by  

 National Calibration Service«.
 (WECC står for Western European Calibration Cooperation).
 1. udgave af oversættelsen er udsendt i oktober 1989.
2. udgave er blevet opdateret på grund af nedlæggelsen  

 af STP 1. januar 1991, hvorefter: ordet »autorisation« er erstattet  

 med ordet »akkreditering«; STP (»Statens Tekniske  

 Prøvenævn«) med DANAK; INDLEDNING Når et kalibreringslaboratoriums tekniske kompetence kan godkendes af en  

 national kalibreringstjeneste, kan der meddeles laboratoriet akkreditering  

 som anerkendelse af denne kompetence.
En sådan akkreditering tilkendegiver,  

 at man vurderer, at kalibreringslaboratoriet har demonstreret en acceptabel  

 grad af teknisk kompetence ved udbydning af de kalibreringsydelser, som  

 omfattes af akkrediteringen, og yderligere har erklæret sig villig til at  

 opfylde kravene i nærværende Retningslinier.
Der er generel lighed mellem de to funktioner, kalibrering og prøvning, og  

 kravene i EN 45001, EN 45002, EN 45003, der er baseret på de tidligere krav  

 DS/INF.22-25, 22-38 og 22-49, gælder på samme måde for  

 kalibreringslaboratorier og kalibreringstjenester som for  

 prøvningslaboratorier og akkrediteringsorganer.
Der er dog væsentlige  

 forskelle som nødvendiggør, at der stilles yderligere krav til  

 kalibreringslaboratorier og kalibreringstjenester.
Disse krav er anført i  

 nærværende retningslinier.
Forskellene er opsummeret på følgende måde.
Hver  

 målestørrelse, for hvilken der er udstedt akkreditering, skal vurderes, og en  

 måleevne udtrykt i måleusikkerhed angives.
For at dette kan ske på en  

 meningsfyldt måde er det nødvendigt, at man vurderer kalibreringen af hver  

 enkelt normal i kalibreringskæden helt op til den nationale normal, således  

 at man i praksis udelukkende kan acceptere kalibrering foretaget af et andet  

 akkrediteret kalibreringslaboratorium med bedre måleevne.
Akkreditering bør ikke på nogen måde betragtes som en mindskelse af det  

 normale kontraktmæssige ansvar mellem kalibreringslaboratoriet og dets  

 kunder.
Selvom akkreditering normalt vil være en god indikator for  

 kalibreringslaboratoriets tekniske kompetence kan man ikke gå ud fra, at den  

 udgør en garanti fra DANAK's side om at kalibreringslaboratoriet altid vil  

 opretholde et bestemt niveau for udførelsen.
Overvejelser om kompetence, uvildighed og integritet er fundamentale for  

 om en kalibreringsaktivitet kan godkendes.
Brugere af kalibreringsydelserne  

 må gøres opmærksomme på dette forhold, når de vælger hvilket kalibrerings- og  

 målelaboratorium, de ønsker at benytte.
1 OMFANG OG ANVENDELSESOMRÅDE 1.1 Formålet med disse retningslinier er at fastlægge de generelle  

 procedurer og administrative betingelser, som er nødvendige til vurdering og  

 akkreditering af kalibreringslaboratorier.
 1.2 Disse retningslinier benyttes af nationale kalibreringstjenester, som  

 beskæftiger sig med akkreditering eller godkendelse af  

 kalibreringslaboratorier.
1.3 Kalibreringslaboratorier skal leve op til alle de i paragraf 9 anførte  

 krav ved hjælp af sit interne kvalitetssystem.
Kravene i paragrafferne 9.3,  

 9.5, 9.12 og 9.13 skal desuden opfyldes i det arbejde, som  

 kalibreringslaboratorierne påtager sig for kunderne.
2 REFERENCER DS/INF. 22-2, Almindelige termer og deres definitioner vedrørende  

 standardisering og relaterede aktiviteter.
 DS/INF. 22-25, Retningslinier for generelle krav til  

 prøvningslaboratoriers tekniske kompetence.
 DS/INF. 22-38, Generelle krav for godkendelse af prøvningslaboratorier.
 DS/INF: 22-49, Retningslinier for udarbejdelse af en kvalitetshåndbog til  

 brug i et prøvningslaboratorium.
 DS-BIPM-IEC-ISO-OIML, International vokabularium for grundlæggende og  

 generelle definitioner i metrologi (VIM).
 DS/EN 45001, Generelle kriterier for prøvningslaboratoriers virksomhed.
 DS/EN 45002, Generelle kriterier for bedømmelse af prøvningslaboratorier.
 DS/EN 45003, Generelle kriterier for organer der udsteder  

 laboratorieakkrediteringer.
3 DEFINITIONER 3.1 De relevante definitioner indeholdt i DS/INF. 22-2 og VIM anvendes.
 3.2 Nationalt referencelaboratorium: et laboratorium som på nationalt plan  

 er ansvarlig for opbevarelse og vedligeholdelse af en national  

 referencenormal.
 3.3 En national kalibreringstjeneste omfatter, foruden de nationale  

 akkrediteringsorgan, dets akkrediterede kalibreringslaboratorier og disses  

 aktiviteter (i Danmark er »DANAK« akkrediteringsorganet).
 3.4 Kalibreringslaboratorium: et laboratorium som udfører kalibreringer.
4 PROCEDURER FOR MEDDELELSE OG TILBAGEKALDELSE AF AKKREDITERING 4.1 DANAK fastlægger de procedurer, hvorefter ansøgning om akkreditering  

 skal ske, betingelserne for tilsagn om, vedligeholdelse eller fornyelse af  

 akkrediteringen og de betingelser, hvorunder en akkreditering kan afslås  

 eller tilbagekaldes.
 4.2 DANAK kan efter eget skøn tilbagekalde en akkreditering, reducere  

 akkrediteringens omfang eller kræve fornyet bedømmelse på baggrund af  

 ændringer i forbindelse med personale, udstyr eller omfang af aktiviteten,  

 eller hvis der modtages klager eller andre oplysninger, som tyder på, at  

 kalibreringslaboratoriets tekniske kompetence er utilstrækkelig.
5 ORGANISATION 5.1 Kalibreringslaboratoriet skal have en organisationsmæssig struktur,  

 der sikrer dets tekniske kompetence, herunder grad af nøjagtighedsniveau ved  

 kalibreringer og målinger, nøjagtighed af observationer og rapportering samt  

 registrering af resultat.
 5.2 Kalibreringslaboratoriet skal:
- kunne identificeres i juridisk henseende; - have en organisationsstruktur, herunder kvalitetsstyringssystem, som  

 giver det mulighed for på tilfredsstillende måde at udføre de tekniske  

 funktioner for hvilke der er udstedt akkreditering; - være i stand til på anmodning fra DANAK's repræsentant, at demonstrere  

 at det er i stand til at udføre kalibreringer og målinger, som er  

 repræsentive for det område, hvortil der ansøges om akkreditering; - være organiseret, så det ikke udsætter personalet for urimeligt pres  

 eller påvirkning, som kan influere på bedømmelsen eller resultaterne af deres  

 arbejde; - være organiseret på en sådan måde, at hvert enkelt medlem af personalet  

 er klar over både omfanget og begrænsningerne af ansvarsområdet; - have en teknisk leder (uanset benævnelse), som har det overordnede  

 ansvar for laboratoriets tekniske drift; - have tilstrækkelige sikkerhedsregler og forholdsregler til beskyttelse  

 af ejendomsrettigheder og fortrolige oplysninger.
 Bemærk - I mindre laboratorier kan organisationsstrukturen opfylde kravene  

 i nærværende paragraf på en forenklet måde.
6 KVALITETSSTYRINGSSYSTEM 6.1 Laboratoriet skal opretholde et internt kvalitetsstyringsprogram, som  

 passer til typen, området og mængden af udført arbejde.
Kvalitetsstyringen  

 skal være dokumenteret i en kvalitetshåndbog, som skal stå til rådighed for  

 laboratoriepersonalet.
Kvalitetshåndbogen skal løbende vedligeholdes af et  

 ansvarligt medlem af laboratoriepersonalet.
 Laboratorieledelsen udpeger en eller flere personer, som har ansvar for  

 kvalitetsstyringen, og som har direkte adgang til den øverste ledelse.
 6.2 Kvalitetshåndbogen skal indeholde oplysninger om:
- laboratoriets struktur (organisationsdiagrammer); - drifts- og funktionsmæssige forpligtelser og ydelser vedrørende  

 kvalitet, således at hver enkelt impliceret person kender omfanget og  

 grænserne for sit ansvar; - generelle kvalitetsstyringsprocedurer; - kvalitetsstyringsprocedurer, der er specifikke for hver enkelt  

 kalibrering eller måling; - udførlig beskrivelse af det interne kalibreringssystem; - tilfredsstillende procedurer vedrørende tilbagemelding og korrigerende  

 handling, hvis der påvises uoverensstemmelser i forbindelse med kalibrering  

 og måling; - procedurer for behandling af tekniske klager.
 Bemærk - DS/INF. 22-49, som også gælder for kalibreringslaboratorier, kan  

 benyttes som retningslinier for udarbejdelsen af en kvalitetshåndbog.
6.3 Kvalitetsstyringssystemet skal efterprøves systematisk og med  

 regelmæssige mellemrum af ledelsen eller dennes repræsentanter for at sikre  

 den fortsatte effektivitet af systemet samt at de korrigerende handlinger  

 iværksættes.
En sådan efterprøvning skal registreres sammen med detaljer  

 vedrørende enhver korrigerende handling, der er foretaget.
 BEMÆRK - I mindre laboratorier, kan kvalitetsstyringssystemet opfylde  

 kravene på en enklere måde.
7 PERSONALE 7.1 Personalet skal have den nødvendige uddannelse, oplæring, tekniske  

 viden og erfaring til at udføre de funktioner, det får overdraget.
 7.2 Der skal foreligge en stillingsbeskrivelse for hver enkelt teknisk  

 stillingskategori, som omfatter den nødvendige uddannelse, oplæring, tekniske  

 viden og erfaring.
 7.3 Forholdet mellem ledende og udførende personale skal være således, at  

 der er sikret tilstrækkelig overvågning.
 7.4 Der skal være udnævnt stedfortrædere for den tekniske ledelse og  

 kvalitetssystemledelsen i deres fravær.
 7.5 Laboratoriet skal for de tekniske medarbejdere løbende registrere  

 relevante kvalifikationer, uddannelse, viden og erfaringer.
 Bemærk - I mindre laboratorier kan een person varetage mere end een  

 funktion.
8 BEDØMMELSE AF KOMPETENCE Kalibreringslaboratoriet skal overfor DANAK dokumentere, at det opfylder  

 de i disse Retningslinier fastlagte krav i forbindelse med den form for  

 akkreditering, der ansøges om, samt yderligere foreskrevne krav efter DANAK's  

 skøn.
9 KRAV TIL KALIBRERINGSSYSTEM 9.1 KALIBRERINGSSYSTEM Kalibreringslaboratoriet skal etablere og opretholde et effektivt system  

 til kontrol og kalibrering af laboratoriets normaler, måleudstyr og  

 referencemateriale.
Systemet skal være udformet, så det sikrer, at alle  

 måleressourcer kan udføre målinger inden for de anførte grænser, efter de  

 angivne krav.
Systemet skal kunne forhindre unøjagtighed ved omgående at  

 påpege mangler og træffe rettidig foranstaltning til korrigering deraf.
9.2 REGELMÆSSIG EFTERPRØVNING AF KALIBRERINGSSYSTEMER Det system, der er etableret i overensstemmelse med kravene i nærværende  

 Retningslinier, efterprøves periodisk af laboratoriet for at sikre dets  

 fortsatte effektivitet, og resultaterne skal registreres.
9.3 DOKUMENTEREDE KALIBRERINGS- OG MÅLEPROCEDURER 9.3.1 Kalibreringslaboratoriet skal have passende dokumenteret vejledning  

 i brugen og driften af alt relevant udstyr.
Alle vejledninger, standarder,  

 håndbøger og reference data i forbindelse med kalibreringslaboratoriets  

 arbejde skal ajourføres og skal være let tilgængelige for personalet.
9.3.2 Kalibreringslaboratoriet skal benytte de metoder og procedurer, der  

 kræves af den specifikation over for hvilken emnerne skal kalibreres eller  

 måles.
Specifikationen skal stå til rådighed for det personale, der udfører  

 kalibreringen eller målingen.
9.3.3 Alle manuelle beregninger og datooverførsler skal underkastes  

 passende kontrol.
Alle edbprogrammer skal godkendes.
 9.3.4 Hvor resultaterne er opnået ved hjælp af edb-teknik, skal systemets  

 pålidelighed være således, at det ikke forringer resultaternes nøjagtighed.  

 Dette forudsætter generelt en evne til at spore fejl i data udstyr under  

 udførelse af programmet og til at træffe passende forholdsregler.
 9.3.5 Generelt accepterede metoder til kalibrering eller måling, eller  

 vejledning af producenterne eller leverandøren af det pågældende  

 måleinstrument, kan indføjes i procedurerne for kalibrering og måling.
9.4 LOGBOG FOR MÅLEUDSTYR Laboratoriet skal foretage rapportering om alle normaler, alt måleudstyr  

 og referencemateriale, der benyttes til at godtgøre, at der er sket  

 opfyldelse af fastlagte krav.
Denne rapportering skal demonstrere, at hver  

 enkel normal og eksemplar af måleudstyret kan anvendes til at udføre målinger  

 inden for de angivne grænser.
Hvis normaler eller måleudstyr kommer uden for  

 disse grænser, skal omfanget af fejlene registreres, og der skal træffes  

 hensigtsmæssige foranstaltninger til at bringe udstyret inden for de angivne  

 grænser.
 Alt måleudstyr og alle normaler registreres, og følgende oplysninger skal  

 altid medtages:
- beskrivelse af udstyret og dets entydige identifikation; - dato for modtagelse og dato for ibrugtagning; - oplysninger om vedligeholdelse; - dato for hver enkelt kalibrering; - resultater opnået ved kalibrering; - planlagt kalibreringsinterval; og, hvor det er relevant, følgende yderligere oplysninger:
- angivne tilladte fejlgrænser; - henvisning til kalibreringsprocedurer; - kilde for kalibrering anvendt til at fastslå sporbarhed; - miljømæssige forhold for kalibrering og måledata som målt og korrigeret  

 til referencebetingelser; - en erklæring om den kumulative virkning af usikkerheden af de data, der  

 er opnået ved kalibreringen; - nuværende placering; - en udtalelse om betjening, service, justering, reparationer eller  

 modifikationer, som kan berøre udstyrets kalibreringsstatus; - enhver begrænsning i anvendelsen.
9.5 ARKIVERING AF KALIBRERINGS- OG MÅLERESULTATER 9.5.1 De resultater, der opnås ved kalibrering eller måling, skal  

 registreres og opbevares.
Denne rapportering skal omfatte følgende data:
- kalibrerings- eller målemetode samt det anvendte måleudstyr og  

 referencemateriale; - målinger forud for eventuelle justeringer, når en justering ønskes og  

 der er krav om sporbarhed på tidligere resultater.
- udtalelse om de foretagne justeringer; - målebetingelser; - direkte aflæsninger under kalibreringen eller målingen; - metode til beregning af resultater samt de korrektioner, som er blevet  

 anvendt; - måleusikkerhed samt anvendt beregningsmetode; - dato for kalibreringen eller målingen.
 9.5.2 kalibreringslaboratoriet skal have et arkiveringssystem, som passer  

 til de særlige omstændigheder, og som overholder eksisterende regulativer.  

 Det skal indeholde alle oprindelige observationer, beregninger, afledte data,  

 kalibreringsrapporter og afsluttende certifikat for en periode af 5 år.  

 Rapporteringen skal for hver enkelt kalibrering eller måling indeholde  

 tilstrækkelige oplysninger til, at man kan foretage en tilfredsstillende  

 gentagelse af kalibreringen eller målingen.
9.6 KALIBRERINGSMÆRKAT Alle normaler, måleudstyr og referencemateriale skal være mærket, kodet  

 eller på anden måde identificeret for at indikere udstyrets  

 kalibreringsstatus.
Enhver begrænsning af den udførte kalibrering og hermed  

 anvendelsesområdet skal være klart anført på normaler, udstyr eller  

 referencemateriale.
Hvor hverken mærkning eller kodning er mulig, eller hvor  

 det ikke betragtes som væsentligt til styringsformål, skal andre procedurer  

 indføres for at sikre opfyldelse af disse krav.
9.7 FORSEGLING Adgangen til justeranordninger på normaler og måleudstyr skal forsegles  

 eller på anden måde beskyttes for at forhindre, at det håndteres af  

 ikke-godkendt personale.
Forseglingen skal være således udformet, at den  

 ødelægges, hvis der røres ved den.
 Bemærk - Dette krav gælder ikke justerbare anordninger, som er beregnet  

 til indstilling af brugeren, uden at der behov for ydre referencer, f.eks.  

 nulpunktsjustering.
9.8 KALIBRERINGSINTERVALLER Målenormaler, måleudstyr og referencemateriale skal kalibreres med  

 periodiske intervaller, der fastlægges på grundlag af stabilitet, formål og  

 anvendelse.
Intervallerne fastlægges og aftales med DANAK, således at der  

 sker omkalibrering forud for enhver sandsynlig ændring i nøjagtighed, som er  

 af betydning for udstyrets anvendelse.
Alt afhængig af resultaterne af de  

 forudgående kalibreringer, skal kalibreringsintervallerne om nødvendigt  

 forkortes for at sikre fortsat nøjagtighed.
 Bemærk - Intervallerne kan forlænges, hvis resultaterne af tidligere  

 kalibreringer tydeligt indikerer, at det ikke vil påvirke pålideligheden af  

 måleudstyrets nøjagtighed.
9.9 UGYLDIGGØRELSE AF KALIBRERING Laboratoriet skal sørge for omgående fjernelse, eller mærkning med  

 iøjnefaldende identifikation for at forhindre brug af enhver målenormal eller  

 ethvert måleudstyr som:
- er gået udover sin angivne kalibreringsperiode; eller - som har svigtet i drift; eller - som mistænkes eller vides at have gået ud over sine angivne grænser;  

 eller - viser tegn på fysisk skade, som kan påvirke dets nøjagtighed.
Laboratoriet skal notere alle forstyrrelser af normaler, måleudstyr og  

 referencemateriale.
Når en sådan forstyrrelse kan have påvirket kalibreringen  

 eller målingen, skal alle forudgående resultater gennemgås, for at man kan  

 overveje nødvendigheden af at gentage målingerne eller informere kunden.  

 Oplysninger om enhver annullering af kalibreringen skal registreres i  

 udstyrets logbog (journal).
9.10 SPORBARHED 9.10.1 Referencenormaler for måling skal kalibreres af et akkrediteret  

 laboratorium, som kan sikre sporbarhed af målingen til en national eller  

 international målenormal.
Intervallerne mellem omkalibrering af  

 referencenormalen skal godkendes af DANAK.
 9.10.2 Et akkrediteret laboratorium kan være et nationalt  

 referencelaboratorium eller et akkrediteret kalibreringslaboratorium, som har  

 passende akkrediteret måleevne.
9.10.3 De referencenormaler, som laboratoriet råder over, skal udelukkende  

 anvendes til kalibrering og ikke til noget andet formål.
Hvor det er relevant  

 skal internt kalibrerings- eller måleudstyr underkastes kontrol mellem de  

 periodiske kalibreringer.
9.11 AKKREDITERET MÅLEEVNE For hver målestørrelse (parameter) er der for et angiven måleområde  

 fastlagt en akkrediteret måleevne (U ). Den akkreditered måleevne A skal  

 godkendes af DANAK, som laboratoriets mindste måleusikkerhed.
 Den fastlægges efter BIPM's retningslinier ved at vurdere en samling af  

 medvirkende usikkerhedskomponenter og/eller ved hjælp af audits.
 9.11.1 Den akkrediterede måleevne for hver enkelt målestørrelse og det  

 angivne område er den mindste måleusikkerhed, som er overgivet til  

 laboratoriet, og som er fastsat ved at vurdere en samling af medvirkende  

 usikkerhedskomponenter og/eller ved hjælp af audits.
 9.11.2 Laboratoriets akkrediterede måleevne skal bestemmes for specifikke  

 områder for enhver størrelse, for hvilken der meddeles akkreditering.
 9.11.3 Den akkrediterede måleevne skal offentliggøres af DANAK i form af  

 en tabel for de forskellige størrelser, deres specifikke områder og deres  

 tilhørende usikkerheder (»Skema for Måleområde og Måleevne«).
9.12 MÅLEUSIKKERHED For alle måleresultater anført af laboratoriet skal der være angivet en  

 tilhørende måleusikkerhed.
Fastlæggelsen og kombinationen af  

 usikkerhedsfaktorer skal være i overensstemmelse med de dokumenterede  

 procedurer, som er godkendt af DANAK.
Oplysninger om medtagne komponenter i  

 den totale usikkerhed skal registreres.
Korrektioner afmåleresultater skal  

 anvendes, hvor det er nødvendigt.
9.13 KUMULATIV VIRKNING AF USIKKERHED Den kombinerede måleusikkerhed i hvert enkelt efterfølgende led af  

 kalibreringskæden skal tages med i beregningen for hver normal eller hvert  

 eksemplar af det kalibrerede måleudstyr.
Der skal gribes ind, når den  

 kombinerede måleusikkerhed er så stor, at den tydeligt forstyrrer evnen til  

 at foretage målinger inden for de påkrævede grænser.
9.14 MILJØ 9.14.1 Normaler, måleudstyr og referencemateriale skal kalibreres og  

 anvendes i et miljø, der er kontrolleret i det omfang det er nødvendigt for  

 at sikre gyldige måleresultater.
Der bør tages passende hensyn til  

 temperatur, temperaturændringens hastighed, belysning, elektromagnetisk  

 interferens, vibration, støv, smuds og andre faktorer, der berører  

 målingerne.
Hvor det er relevant, skal disses faktorer overvåges og registreres  

 kontinuert, og kompenserende korrektioner skal anvendes på måledata når det  

 er nødvendigt.
Registreringerne skal indeholde både de oprindelige og de  

 korrigerede data.
9.14.2 Adgang til laboratoriet og brug af dets kalibrerings- og  

 målefaciliteter skal sikres på en sådan måde, at det kun kan anvendes i  

 overensstemmelse med deres angivne formål.
Adgangsbetingelserne for personer,  

 der ikke hører til laboratoriet, skal defineres.
 9.14.3 Der skal træffes passende foranstaltninger til at sikre god orden  

 og renlighed på laboratoriet.
10 HÅNDTERING AF EMNER, DER SKAL KALIBRERES ELLER MÅLES 10.1 Der skal anvendes et system til identificering af de emner, der skal  

 kalibreres eller måles, enten ved hjælp af dokumenter eller mærkning, for at  

 sikre, at der ikke sker forveksling af emnernes identitet og resultaterne af  

 de foretagne målinger.
 10.2 Der skal findes en procedure for opbevaring af emner, hvor det er  

 nødvendigt.
10.3 På alle stadier af oplagring, håndtering og forberedelse til  

 kalibrering eller måling, skal der træffes forholdsregler for at forhindre  

 skade på emner, for eksempel forurening, korrodering eller fysiske  

 belastninger, som vil ugyldiggøre resultaterne.
Alle relevante instruktioner,  

 der leveres sammen med emnet, skal iagttages.
 10.4 Der skal foreligge klare regler for modtagelse, opbevaring og  

 returnering af emner.
11 KALIBRERINGS- OG MÅLECERTIFIKAT 11.1 Det kalibrerings- og målearbejde, der udføres af  

 kalibreringslaboratoriet skal registreres på et certifikat, som præcist,  

 klart og utvetydigt dokumenterer kalibrerings- og måleresultater og alle  

 andre relevante oplysninger.
 11.2 Kalibreringscertifikater udstedt af laboratorier, der er akkrediteret  

 af DANAK, skal normalt udstedes i et standardformat, som foreskrevet og  

 godkendt af DANAK's kalibreringstjeneste.
 11.3 Certifikatet skal i passende formulering indeholde:
a ordet »certifikat«, »kalibreringscertifikat« eller  

 »certifikat for kalibrering« samt navnet DANAK; b navn og adresse på det udstedende laboratorium som anført i DANAK's  

 register; c laboratoriets akkrediteringsnummer; d certifikatets (unikke) serienummer; e de dato(er) hvor kalibreringen eller målingen blev foretaget og  

 udstedelsesdato for certifikatet; f det antal sider certifikatet består af; g en angivelse af at laboratoriet er akkrediteret af DANAK, hvorunder  

 certifikatet er udstedt; h navn(e) og underskrift(er) på autoriserede personer; i en erklæring om at certifikatet ikke må gengives, undtagen i sin helhed,  

 uden skriftlig godkendelse fra kalibreringslaboratoriet; j passende identifikation af klienten; k identifikation af det instrument eller den anordning, der skal  

 kalibreres eller måles; l betingelser (f.eks. omgivende forhold) under hvilke kalibreringerne  

 eller målingerne blev foretaget; m identifikation af enhver anvendt specifikation eller procedure; n en generel erklæring om sporbarheden af måleresultaterne; o måleresultater og tilknyttet måleusikkerhed og/eller en erklæring om  

 overholdelse af en identificeret måleteknisk specifikation.
 11.4 Når der udstedes en erklæring om overholdelse af en specifikation,  

 hvor måleresultater og tilhørende måleusikkerhed er udeladt, skal  

 laboratoriet registrere disse resultater og opbevare dem for eventuel  

 fremtidig reference.
 11.5 korrektioner eller tilføjelser til et certifikat efter udstedelsen  

 kan kun foretages ved endnu et dokument, som er passende mærket, og som  

 opfylder de relevante krav i dette afsnit.
12 MÅLETEKNISK AUDITS 12.1 Inden for området kalibrering kaldes sammenligningskalibreringer  

 (sammenligning af kalibreringer mellem laboratorier) ofte for audits.
 12.2 DANAK organiserer disse audits og deltager i internationale  

 organiserede audits.
 12.3 Kalibreringslaboratorier deltager i de audits, som DANAK fra tid til  

 anden måtte opfordre til.
13 OVERVÅGNING 13.1 DANAK opererer med et overvågningssystem for at sikre, at de  

 akkrediterede kalibreringslaboratorier fortsat overholder kravene i  

 nærværende dokument og alle andre krav opstillet af DANAK.
 13.2 Et sådant overvågningssystem består i audits og regelmæssige besøg i  

 hvert enkelt laboratorium (normal een gang hver 15tende måned), hvor man  

 gennemgår de forholdsregler, der træffes af laboratoriet med henblik på at  

 opfylde kravene i henhold til akkrediteringen.
14 ANDRE KRAV DER SKAL OPFYLDES AF ET AKKREDITERET  

 KALIBRERINGSLABORATORIUM 14.1 Udstedelse, vedligeholdelse og fornyelse af akkrediteringen gælder  

 kun for de kalibreringslaboratorier, som til enhver tid opfylder de krav og  

 andre kriterier, som er fastlagt af DANAK, og som kan fremlægge den krævede  

 dokumentation.
 14.2 Kalibreringslaboratoriet skal vise, at det har evne til at  

 kommunikere effektivt med DANAK og med sine klienter.
 14.3 Kalibreringslaboratoriet skal være villig til at overholde de vilkår  

 og betingelser, som skal sikre fortrolighed og sikkerhed omkring dets  

 arbejde, når dette kræves af kunderne.
14.4 Kalibreringslaboratorierne udfører normalt selv de kalibreringer og  

 målinger, som de indgår aftale om at udføre.
Hvor et kalibreringslaboratorium  

 undtagelsesvis giver en del af kalibreringerne eller målingerne i  

 underleverance, skal dette arbejde overdrages til et andet  

 kalibreringslaboratorium med passende akkrediteret måleevne, som er  

 akkrediteret af DANAK.
Kalibreringslaboratoriet meddeler klienten sin hensigt  

 om at overdrage en del af kalibreringerne eller målingerne som underleverance  

 til en anden part.
Det laboratorium, som således påtager sig at udføre  

 underleverancen, udsteder selv et akkrediteret certifikat for det arbejde,  

 der er udført.
 14.5 Kalibreringslaboratoriet skal etablere og opretholde et dokumenteret  

 system til håndtering, transport og opbevaring af alle normaler, ethvert  

 måleudstyr og referencemateriale for at forhindre misbrug, fejlagtig brug,  

 skade eller ændring af de metrologiske eller funktionelle karakteristika.
14.6 Kalibreringslaboratoriet skal indgå et sådant samarbejde med DANAK og  

 dets repræsentanter, som måtte være nødvendigt for at DANAK kan overvåge, at  

 der sker overholdelse af disse krav og andre kriterier.
Dette samarbejde  

 omfatter:
- tilbud om at repræsentanter for DANAK kan få adgang til de relevante  

 områder i kalibreringslaboratoriet for at overvære målinger; - foretagelse af alle rimelige kontrolmålinger, så DANAK er i stand til at  

 dokumentere kalibreringlaboratoriets måleevne; - klargøring, emballering og afsendelse af emner, der skal kalibreres  

 eller måles, efter ønske fra DANAK; - deltagelse i ethvert relevant audit program; - tilladelse til at DANAK's repræsentanter gennemgår resultaterne af  

 kalibreringslaborariets egen interne efterprøvning.
 14.7 Et kalibreringslaboratorium skal:
- kun præsentere sig som akkrediteret med henblik på de kalibrerings- og  

 måleydelser, hvortil det har fået meddelt akkreditering.
De akkrediterede  

 ydelser skal udføres i overensstemmelse med nærværende retningslinier og  

 andre kriterier, som er foreskrevet af DANAK; - betale de honorarer for ansøgning, medlemsskab, bedømmelse, audits,  

 overvågning og andre ydelser, som fra tid til anden måtte blive fastlagt af  

 DANAK i forbindelse med de involverede omkostninger; - ikke benytte sin akkreditering på en sådan måde, at det bringer DANAK i  

 miskredit og ikke afgive nogen udtalelse i forbindelse med akkreditering, som  

 DANAK med rimelighed må betragte som vildledende; - ved ophør af akkreditering (uanset hvordan det er bestemt) straks ophøre  

 med brug af ethvert reklamemateriale, som indeholder henvisninger dertil; - gøre det klart i alle kontrakter med sine kunder at laboratoriets  

 akkreditering eller dets certifikater ikke i sig selv på nogen måde udgør  

 eller indebærer produktgodkendelse fra DANAK eller noget andet organ; - bestræbe sig på at sikre, at intet certifikat eller nogen del deraf  

 benyttes af en klient, eller autoriseres til benyttelse af en klient for  

 noget publicity- eller salgsmæssigt formål, hvis DANAK anser sådan brug for  

 at være vildledende.
Under ingen omstændigheder må certifikatet reproduceres,  

 undtagen i sin helhed, uden godkendelse fra både DANAK og  

 kalibreringslaboratoriet.
 14.8 Kalibreringslaboratoriet skal føre register over alle certifikater,  

 oprindelige observationer, beregninger og afledte data, for en periode af 5  

 år eller som det iøvrigt måtte være fastlagt af DANAK.
15 MEDDELELSE OM ÆNDRINGER 15.1 Ethvert akkrediteret laboratorium skal informere DANAK om alle  

 væsentlige ændringer i driften (f.eks. ændringer af dets referencenormaler,  

 måleprocedurer, tekniske leder), som kan påvirke dets akkrediteringsstatus,  

 og DANAK skal vurdere konsekvenserne af disse ændringer og modificere,  

 indstille eller tilbagetrække akkrediteringen i overensstemmelse med dets  

 regulativ.
 15.2 Et kalibreringslaboratorium kan opgive sin akkreditering ved een  

 måneds skriftligt varsel (eller anden periode som måtte være aftalt mellem  

 parterne) til DANAK.
