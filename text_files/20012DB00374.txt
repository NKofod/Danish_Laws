Betænkning afgivet af Retsudvalget den  

 2. maj 2002 Betænkning over Forslag til folketingsbeslutning om tiltag  

 mod vold i familien [af Jann Sjursen (KRF) m.fl.] 1. Udvalgsarbejdet Beslutningsforslaget blev fremsat den 11. december 2001 og  

 var til 1. behandling den 31. januar 2002. Beslutningsforslaget blev efter 1.  

 behandling henvist til behandling i Retsudvalget.
Møder Udvalget har behandlet beslutningsforslaget i 4  

 møder.
Skriftlige henvendelser Udvalget har i forbindelse med udvalgsarbejdet modtaget  

 skriftlige henvendelser fra Foreningen Far til Støtte for Børn  

 og Forældre og Joan-Søstrene.
Spørgsmål Udvalget har stillet 3 spørgsmål til  

 justitsministeren til skriftlig besvarelse, som denne har besvaret.
2. Indstillinger og politiske bemærkninger Et flertal i udvalget (udvalget med undtagelse af S  

 og KRF) indstiller beslutningsforslaget til forkastelse.
 Venstre og Det Konservative Folkeparti er enige med  

 forslagsstillerne i, at vold i hjemmet er et alvorligt problem, og at der er  

 anledning til at overveje nye tiltag på området.
Venstre og Det Konservative Folkeparti har med tilfredshed  

 noteret sig, at regeringen allerede har taget initiativer på  

 området.
Der er således fremsat et lovforslag om skærpelse  

 af straffen for bl.a. vold, herunder også vold i hjemmet (L 118).  

 Desuden er der fremlagt to handlingsplaner til bekæmpelse af vold.  

 Handlingsplanen »Stop volden« sigter på en generel bekæmpelse af  

 vold med særlig fokus på ungdomskriminalitet, mens »Regeringens  

 handlingsplan til bekæmpelse af vold mod kvinder« er målrettet  

 mod bekæmpelsen af vold mod kvinder.
Sidstnævnte handlingsplan lægger op til en  

 række tiltag med henblik på en helhedsorienteret bekæmpelse  

 af vold mod kvinder.
Det gælder bl.a. med hensyn til støtte til  

 ofre for vold i hjemmet samt behandling af voldsudøvere.
Som  

 anført i handlingsplanen vil regeringen endvidere undersøge  

 muligheden for at indføre en ordning, hvor voldsudøvere (af  

 begge køn) kan fjernes fra hjemmet.
 Da der med det anførte allerede er taget en  

 række initiativer til bekæmpelse af vold i hjemmet, kan Venstre  

 og Det Konservative Folkeparti ikke støtte beslutningsforslaget.  

 Venstre og Det Konservative Folkeparti bemærker i den forbindelse  

 også, at en stillingtagen til, om der bør indføres en  

 ordning med fjernelse af voldsudøveren fra hjemmet, bør afvente  

 de nærmere overvejelser, som regeringen nu vil  

 iværksætte.
Dansk Folkeparti finder en anden model for at gøre  

 noget effektivt ved vold i hjemmet for meget påkrævet.
Dansk  

 Folkeparti hilser derfor Kristeligt Folkepartis beslutningsforslag velkommen.
Dansk Folkeparti kan dog ikke tilslutte sig tanken om, at  

 en voldelig person skal kunne konvertere en straf for vold til en accept af  

 en psykologbehandling.
Det vil stride mod mange menneskers retsopfattelse og  

 helt klart mod Dansk Folkepartis opfattelse af ret og rimelighed.
 Derfor kan Dansk Folkeparti ikke støtte  

 beslutningsforslaget.
Det Radikale Venstre er enigt med forslagsstillerne i, at  

 der til stadighed er brug for forebyggelse, opmærksomhed og lovgivning  

 på det område, der vedrører vold i hjemmet.
Det Radikale  

 Venstre anser denne type vold for et meget alvorligt problem, som man fra  

 alle vinkler skal søge at komme til livs.
 Vanskelighederne med at opnå reelle fremskridt  

 på dette område understreges af de traditionelle sondringer  

 mellem offentlig og privat sfære og offerets (ofrenes)  

 afhængighed af og tilknytning til voldsudøveren.
 Det Radikale Venstre vil opfordre regeringen til at  

 fortsætte med initiativer på området og hilser de allerede  

 fremlagte handlingsplaner om bekæmpelse af vold i hjemmet velkomne.
I dette beslutningsforslag ses efter Det Radikale Venstres  

 overbevisning uafklarede elementer i forhold til grundlovens bestemmelser om  

 boligens ukrænkelighed og om ejendomsretten.
Disse uklarheder  

 bør belyses, inden en eventuel lovgivning iværksættes  

 på området.
Det Radikale Venstre kan derfor ikke støtte  

 beslutningsforslaget, som det er fremsat.
Enhedslisten kan ikke støtte beslutningsforslaget,  

 selv om forslagets hensigt er sympatisk.
Partiet er meget enigt i, at  

 psykologisk behandling kan være et meget rigtigt alternativ til den  

 nuværende fængselsstraf.
Men det duer ikke, hvis den voldelige  

 part ikke er indstillet på at få denne behandling.
Derfor  

 fremsatte Enhedslisten den 8. januar 2002 beslutningsforslag nr.
B 41,  

 hvorefter psykologbehandling skal være et valgfrit alternativ til  

 fængselsstraf.
 Et mindretal i udvalget (S og KRF) indstiller  

 beslutningsforslaget til vedtagelse uændret.
 Tjóðveldisflokkurin, Inuit Ataqatigiit og  

 Siumut var på tidspunktet for betænkningens afgivelse ikke  

 repræsenteret med medlemmer i udvalget og havde dermed ikke adgang til  

 at komme med indstillinger eller politiske udtalelser i  

 betænkningen.
 En oversigt over Folketingets sammensætning er  

 optrykt i betænkningen.
Inge Dahl-Sørensen (V)  

  Birthe Rønn Hornbech (V) nfmd.  

  Karsten Nonbo (V)  Jørgen Winther (V)  

  Peter Skaarup (DF)  Per Dalgaard (DF)  

 Helge Adam Møller (KF)  Lars Barfoed (KF)  

  Jann Sjursen (KRF)  Erling Christensen (S)  

  Lissa Mathiasen (S)  Morten Bødskov (S)  

  Per Kaalund (S) Sandy Brinck (S)  

  Anne Baastrup (SF) fmd.  Elisabeth Arnold (RV)  

  Line Barfod (EL) Tjóðveldisflokkurin, Inuit Ataqatigiit og  

 Siumut havde ikke medlemmer i udvalget.
Folketingets sammensætning Venstre, Danmarks Liberale Parti (V) 57 * Enhedslisten (EL) 4 Socialdemokratiet (S) 52 Kristeligt Folkeparti (KRF) 4 Dansk Folkeparti (DF) 22 Tjóðveldisflokkurin (TF) 1 Det Konservative Folkeparti (KF) 16 Inuit Ataqatigiit (IA) 1 Socialistisk Folkeparti (SF) 12 Siumut (SIU) 1 Det Radikale Venstre (RV) 9 * Heraf 1 medlem valgt på  

 Færøerne Bilag 1 Oversigt over bilag vedrørende B 20 Bilagsnr.
