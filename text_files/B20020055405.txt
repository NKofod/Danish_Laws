Bekendtgørelse om koncession til  

 skadesforsikringsselskaber1) I medfør af § 29, stk. 5, i lov om forsikringsvirksomhed,  

 jf. lovbekendtgørelse nr. 696 af 15. juli 2001, som ændret ved  

 lov nr. 428 af 6. juni 2002 og anordning nr. 1102 af 13. december 1996 om  

 ikrafttræden for Grønland af lov om forsikringsvirksomhed,  

 fastsættes:
Kapitel 1 Ansøgning om koncession m.v.
 § 1. Denne bekendtgørelse finder anvendelse  

 på skadesforsikringsselskaber, som har vedtægtsmæssigt  

 hjemsted i Danmark eller i Grønland.
 Stk. 2. Et skadesforsikringsselskab skal have Finanstilsynets  

 tilladelse (koncession) til at drive forsikringsvirksomhed, jf. § 5,  

 stk. 1. Forinden koncession er givet, og registrering i Erhvervs- og  

 Selskabsstyrelsen har fundet sted, må selskabet ikke tegne  

 forsikringer.
 § 2. Ansøgning om koncession skal indeholde  

 oplysninger om den virksomhed, som selskabet agter at drive med angivelse af  

 forsikringsklasser, grupper af klasser og eventuelle accessoriske risici, jf.  

 § 5.
 § 3. Ansøgning om koncession i forbindelse  

 med stiftelsen af et forsikringsselskab, som har til formål at drive  

 skadesforsikringsvirksomhed, skal i henhold til lov om forsikringsvirksomhed  

 § 29 være ledsaget af følgende bilag:
1)	stiftelsesdokumentet og andre i anledning af stiftelsen oprettede  

 dokumenter i original eller af bestyrelsen bekræftet genpart, 2)	bekræftet udskrift af den på den konstituerende  

 generalforsamling førte protokol, 3)	en driftsplan, jf. bestemmelserne i Finanstilsynets  

 bekendtgørelse om kapitalgrundlag for forsikringsselskaber, og 4)	oplysninger om alle, der direkte eller indirekte ejer mindst 10 pct.  

 af kapitalen eller stemmerettighederne eller en kapitalandel, der giver  

 mulighed for at udøve en betydelig indflydelse på ledelsen af  

 forsikringsselskabet, eller som i øvrigt har snævre forbindelser  

 til forsikringsselskabet, samt om størrelsen af disse kapitalejeres  

 kapitalandel.
 Stk. 2. Såfremt selskabet ønsker koncession til  

 forsikringsklasse 10 (ansvarsforsikring for motordrevne  

 landkøretøjer), bortset fra fragtførerens ansvar, skal  

 ansøgningen være ledsaget af oplysning om, hvem selskabet vil  

 udpege som skadesbehandlingsrepræsentant i hvert af de øvrige  

 lande i Den Europæiske Union eller i lande, som Fællesskabet har  

 indgået aftale med.
 Stk. 3. Skadesbehandlingsrepræsentanten skal have  

 beføjelse til at indsamle alle nødvendige oplysninger i  

 forbindelse med krav og til at repræsentere selskabet over for  

 skadelidte personer, der kan gøre krav gældende, herunder med  

 hensyn til betaling af sådanne krav, jf. stk. 4.
Stk. 4. Skadelidte, der skal være bosat i et andet land  

 i Den Europæiske Union eller i et land, som Fællesskabet har  

 indgået aftale med, end Danmark, kan gøre krav gældende,  

 når 1)	kravet er opstået som følge af uheld i et andet land i  

 Den Europæiske Union eller i et land, som Fællesskabet har  

 indgået aftale med, end det land, hvor skadelidte er bosat, eller i et  

 tredjeland tilsluttet grønkortordningen, og 2)	skaden er forvoldt af køretøjer, der er  

 hjemmehørende i et andet land i Den Europæiske Union eller i et  

 land, som Fællesskabet har indgået aftale med, end det land, hvor  

 skadelidte er bosat, og som er forsikret i et selskab, der har  

 vedtægtsmæssigt hjemsted i Danmark.
 Stk. 5. Skadesbehandlingsrepræsentanten skal være  

 bosat eller etableret i det land, hvor han er udpeget og kunne behandle  

 skadessager på landets officielle sprog.
 § 4. Ansøgning om ændring af en  

 koncession skal være ledsaget af en driftsplan, jf. bestemmelserne i  

 Finanstilsynets bekendtgørelse om kapitalgrundlag for  

 forsikringsselskaber samt oplysning om de vedtægtsændringer, som  

 ansøgningen måtte have nødvendiggjort.
 Stk. 2. Medfører ændring af en koncession en  

 udvidelse af selskabets virksomhed til at omfatte forsikringsklasse 10  

 (ansvarsforsikring for motordrevne landkøretøjer), bortset fra  

 fragtførerens ansvar, skal ansøgningen tillige være  

 ledsaget af den i § 3, stk. 2, nævnte oplysning.
 Stk. 3. Samtidig med ansøgning om ændring af  

 koncession til Finanstilsynet skal selskabet indgive anmeldelse til  

 registrering i Erhvervs- og Selskabsstyrelsen, herunder om de  

 vedtægtsændringer, som ansøgningen måtte have  

 nødvendiggjort.
Kapitel 2 Koncessionens indhold § 5. En koncession gives særskilt for hver  

 af de følgende forsikringsklasser:
 1)	Ulykker (herunder arbejdsulykker og erhvervssygdomme):  

 summaforsikring, erstatning af økonomiske tab, kombinationer heraf og  

 personbefordring.
 2)	Sygdom: summaforsikring, erstatning af økonomiske tab og  

 kombinationer heraf.
 3)	Kaskoforsikring for landkøretøjer (bortset fra  

 jernbaners rullende materiel): alle skader på motordrevne  

 landkøretøjer og ikke- motordrevne  

 landkøretøjer.
 4)	Kaskoforsikring for jernbanekøretøjer: alle skader  

 på jernbanekøretøjer.
 5)	Kaskoforsikring for luftfartøjer: alle skader på  

 luftfartøjer.
 6)	Kaskoforsikring for fartøjer til sejlads på have,  

 indsøer og floder: alle skader på flodfartøjer,  

 indsøfartøjer og havfartøjer.
 7)	Godstransport (herunder varer, bagage og alt andet gods): alle  

 skader på transporterede varer eller bagage uanset arten af  

 transportmidlet.
 8)	Brand og naturkræfter: alle skader på ejendom (bortset  

 fra ejendom omfattet af klasserne 3, 4, 5, 6 og 7), når de er  

 forårsaget af brand, eksplosion, storm, naturkræfter (bortset fra  

 storm), kerneenergi og jordskred.
 9)	Andre skader på ejendom: alle skader på ejendom (bortset  

 fra ejendom omfattet af klasserne 3, 4, 5, 6 og 7), når disse skader  

 skyldes hagl eller frost samt årsager af en- hver art f.eks. tyveri,  

 undtagen de, der er anført under nr. 8.
 10)	Ansvarsforsikring for motordrevne landkøretøjer:  

 ethvert ansvar hidrørende fra brugen af motordrevne  

 landkøretøjer (herunder førerens ansvar).
 11)	Ansvarsforsikring for luftfartøjer: ethvert ansvar  

 hidhørende fra brugen af luftfartøjer (herunder førerens  

 ansvar).
 12)	Ansvarsforsikring for fartøjer til sejlads på have,  

 indsøer og floder: ethvert ansvar hidhørende fra anvendelsen af  

 flod-, indsø- og havfartøjer (herunder førerens  

 ansvar).
 13)	Almindelig ansvarsforsikring: ethvert ansvar, der ikke er  

 anført under numrene 10, 11 og 12.
 14)	Kredit: almindelig insolvens, eksportkredit, salg på  

 afbetaling, hypotekforsikring og landbrugsforsikring.
 15)	Kaution: direkte kaution og indirekte kaution.
 16)	Diverse økonomiske tab: arbejdsløshedsrisici,  

 incassotab (almindeligt), dårligt vejr, tab af fortjeneste, fortsatte  

 generalomkostninger, uforudsete handelsudgifter, tab af salgsværdi,  

 husleje- eller indtægtstab, indirekte handelstab, bortset fra de  

 ovenfor nævnte, ikke forretningsmæssige, økonomiske tab og  

 andre økonomiske tab.
 17)	Retshjælpsforsikring: retshjælpsforsikring.
 18)	Assistance: assistance til personer, der kommer i vanskeligheder  

 under befordring eller under fravær fra bopælen eller det faste  

 opholdssted.
 Stk. 2. Risici, der er omfattet af een klasse, kan ikke  

 klassificeres i en anden klasse bortset fra de tilfælde, der er  

 anført i stk. 5.
 Stk. 3. En koncession omfatter hele den pågældende  

 klasse, medmindre ansøgeren kun ønsker at dække en del af  

 de risici, der hører under vedkommende klasse.
 Stk. 4. En koncession kan gives samtidig for flere klasser,  

 når tilladelsen samtidig omfatter:
 a)	Klasserne 1 og 2, gives den under benævnelsen »ulykke og  

 sygdom«.
 b)	Klasserne 1 (dog kun personbefordring), 3, 7 og 10, gives den under  

 benævnelsen »automobilforsikring«.
 c)	Klasserne 1 (dog kun personbefordring), 4, 6, 7 og 12, gives den  

 under benævnelsen »sø- og transportforsikring«.
 d)	Klasserne 1 (dog kun personbefordring), 5, 7 og 11, gives den under  

 benævnelsen »luftfartsforsikring«.
 e)	Klasserne 8 og 9, gives den under benævnelsen »brand og andre  

 skader på ejendom«.
 f)	Klasserne 10, 11, 12 og 13, gives den under benævnelsen  

 »ansvarsforsikring«.
 g)	Klasserne 14 og 15, gives den under benævnelsen »kredit og  

 kaution«.
 h)	Alle klasser, gives den under benævnelsen  

 »forsikringsvirksomhed inden for klasserne 1-18«.
Stk. 5. Den koncession, der gives for en forsikringsklasse  

 eller for en gruppe af klasser, omfatter som accessoriske risici tillige de  

 under en anden klasse hørende risici, uden at der kræves  

 koncession til disse risici, såfremt de indgår i den principale  

 risiko og angår det objekt, der er dækket af den kontrakt, der  

 dækker den principale risiko.
Kreditforsikring, kautionsforsikring og  

 retshjælpsforsikring, jf. stk. 1, klasse 14, 15 og 17, kan dog  

 ikke være accessoriske risici til andre klasser.
Stk. 6. Den risiko, der er omfattet af klasse 17,  

 retshjælpsforsikring, kan dog betragtes som accessorisk risiko til  

 klasse 18, assistance, når betingelserne i stk. 5, 1. pkt. er  

 opfyldt, og når hovedrisikoen kun vedrører assistance til  

 personer, der kommer i vanskeligheder under rejser eller fravær fra  

 bopælen eller det faste opholdssted.
Retshjælpsforsikring kan  

 ligeledes betragtes som accessorisk risiko på de i stk. 5  

 omhandlede betingelser, når den er knyttet til tvister eller risici,  

 som skyldes brug af søfartøjer, eller som kan henføres  

 til sådan brug.
§ 6. En koncession kan ikke omfatte anden  

 virksomhed end den, der er hjemmel til ifølge vedtægternes  

 angivelse af selskabets formål.
Koncessionen kan omfatte virksomhed,  

 der er mindre omfattende end selskabets formål.
 Stk. 2. En koncession gives uden tidsmæssig  

 begrænsning.
 § 7. En koncession skal indeholde oplysning  

 om:
1)	selskabets vedtægtsmæssige navn, 2)	selskabets vedtægtsmæssige hjemsted, 3)	selskabets selskabsretlige form, 4)	registreringsnummer i Erhvervs- og Selskabsstyrelsen og 5)	de af koncessionen omfattede forsikringsklasser, grupper af klasser  

 og begrænsninger heri, jf. § 5.
Kapitel 3 Ikrafttræden m.v.
 § 8. Bekendtgørelsen træder i kraft  

 den 1. september 2002.
 Stk. 2. Samtidig ophæves bekendtgørelse nr. 401  

 af 20. maj 1994 om koncession til skadesforsikringsvirksomhed for  

 forsikringsselskaber med vedtægtsmæssigt hjemsted her i  

 landet.
 Stk. 3. § 3, stk. 3-5 har først virkning for  

 skader, der indtræder den 20. januar 2003 eller senere.
 Stk. 4. § 3, stk. 2-5, og § 4, stk. 2,  

 gælder ikke for skadesforsikringsselskaber, som har  

 vedtægtsmæssigt hjemsted i Grønland.
 § 9. Koncessioner til skadesforsikringsselskaber  

 udstedt i henhold til bekendtgørelse nr. 480 af 22. september 1975,  

 bekendtgørelse nr. 455 af 10. september 1981, bekendtgørelse  

 nr. 406 af 12. juni 1987, bekendtgørelse nr. 354 af 31. maj 1990,  

 bekendtgørelse nr. 552 af 30. juni 1993 og bekendtgørelse nr.  

 401 af 20. maj 1994 bevarer deres gyldighed.
Finanstilsynet, den 2. juli 2002 Henrik Bjerre-Nielsen /Hanne Faurholdt 1)   Bekendtgørelsen indeholder  

 bestemmelser, der gennemfører dele af følgende direktiver:  

 Rådets direktiv 73/239, EF-Tidende 1973 L 228, s. 3  

 (1.skadesforsikringsdirektiv), Rådets direktiv 84/641, EF-Tidende 1984  

 L 339, s. 21 (Turistassistancedirektivet), Rådets direktiv 87/344,  

 EF-Tidende L 185, s. 77 (Retshjælpsforsikringsdirektivet), Rådets  

 direktiv 88/357, EF-Tidende 1988 L 172, s. 1 (2. skadesforsikringsdirektiv)  

 og Rådets direktiv 92/49, EF-Tidende 1992 L 228, s. 1 (3.  

  skadesforsikringsdirektiv), Europa-Parlamentets og Rådets direktiv  

 98/78, EF-Tidende 1998 L 330, s. 1 (Forsikringsgruppedirektivet) og  

 Europa-Parlamentets og Rådets direktiv 2000/26, EF-Tidende 2000 L 181,  

 s. 65ff (fjerde motorkøretøjsforsikringsdirektiv).
