 I aftale af 10. juli 1985 med Statstjenestemændenes Centralorganisation  

 II, udsendt den 17. juli 1985 (LP nr. 048/85), ændredes lønrammeforløbet for  

 bibliotekarer fra 13/19 til 14/21/23, jfr. aftalens § 3. Bestemmelsen er  

 optrykt som bilag.
 Ændringen har virkning fra 1. april 1985.
 Da ovennævnte bestemmelse har givet anledning til fortolkningsproblemer,  

 skal man fremkomme med nedennævnte bemærkninger.
Forudsætningen for oprykning til lønramme 23 er efter aftalens § 3, stk.  

 3, at bibliotekarens tjenstlige forhold i enhver henseende har været  

 tilfredsstillende.
Der skal derfor forud for oprykning til lønramme 23  

 indhentes en udtalelse herom.
Er denne udtalelse negativ, forbliver  

 bibliotekaren i lønramme 21.
I aftalens § 3, stk. 4 er det bestemt, at de forud for 1. april 1985  

 ansatte bibliotekarer indplaceres i det nye lønforløb i overensstemmelse med  

 cirkulære herfra af 11. december 1974 om lønanciennitet m.v. for tjenestemænd  

 i staten.
Det bemærkes i den forbindelse, at ovennævnte bestemmelse i  

 aftalens § 3, stk. 3 om en vurdering af bibliotekarens tjenstlige forhold  

 også gælder i indplaceringssituationen.
Bestemmelsen kan ved indførelsen af  

 det nye lønforløb anses for opfyldt ved indhentelse af en udtalelse pr. 1.  

 april 1985 for personer, der før dette tidspunkt eller på dette tidspunkt  

 befandt sig i lønramme 19 på skalatrinene 26, 27 eller 28.
 Med hensyn til indplacering og udtalelse i denne sammenhæng henvises i  

 øvrigt til omstående oversigt.
 Det følger af lønanciennitetscirkulæret, at næste oprykning derfor først  

 finder sted efter 2 år på skalatrin 26, nemlig 1. april 1987. Der skal forud  

 herfor indhentes en udtalelse i medfør af aftalens § 3, stk. 3, og hvis den  

 er positiv, indplaceres bibliotekaren i lønramme 23, skalatrin 29. Hvis den  

 er negativ, sker indplacering i lønramme 21, skalatrin 28.
 Eventuelle tvivlsspørgsmål forventes forelagt finansministeriet.
P.
M.
V.
E.
B.
Oluf Emborg BILAG § 3.  Stillinger som bibliotekar i lønrammeforløbet  

 13/19 omklassificeres med virkning fra 1. april 1985 til lønrammeforløbet 14/21/23.
 Stk. 2.  Ved ansættelsen henføres bibliotekaren til  

 lønramme 14. Når en bibliotekar i 2 år har oppebåret slutløn i lønramme 14,  

 oprykkes pågældende til lønramme 21.
Stk. 3.  Såfremt bibliotekarens tjenstlige forhold i en  

 hver henseende har været tilfredsstillende, oprykkes pågældende til lønramme  

 23 fra det tidspunkt, hvor bibliotekaren har oppebåret løn efter skalatrin 26  

 i 2 år.
I modsat fald forbliver bibliotekaren aflønnet efter lønramme 21.
 Stk. 4.  De forud for 1. april 1985 ansatte  

 bibliotekarer indplaceres i det nye lønforløb i overensstemmelse med de for  

 tjenestemænd gældende regler, jvf. finansministeriets cirkulære af 11.  

 december 1974 om lønanciennitet m.v. for tjenestemænd i staten.
