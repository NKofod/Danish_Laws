Bilag 1 Tillægsbetænkning afgivet af Erhvervsudvalget den 30. maj 2011 Tillægsbetænkning over Forslag til lov om ændring af lov om markedsføring og om ophævelse af lov om Forbrugerforum (Ophævelse af specialforbuddene mod rabatkuponer og købsbetingede konkurrencer, ophævelse af bestemmelsen om organiseret rabat, fastsættelse af regler om Konkurrence- og Forbrugerstyrelsens gennemførelse og offentliggørelse af sammenlignende test samt anvendelse af anonym informationsindsamling m.v.) [af økonomi- og erhvervsministeren (Brian Mikkelsen)] 1. Ændringsforslag Økonomi- og erhvervsministeren har under den fornyede udvalgsbehandling stillet 3 ændringsforslag til lovforslaget.
2. Udvalgsarbejdet Lovforslaget blev fremsat den 2. marts 2011 og var til 1. behandling den 22. marts 2011. Lovforslaget blev efter 1. behandling henvist til behandling i Erhvervsudvalget.
Udvalget afgav betænkning den 24. maj 2011. Lovforslaget var til 2. behandling den 27. maj 2011, hvorefter det blev henvist til fornyet behandling i Erhvervsudvalget.
Møder Udvalget har, efter at lovforslaget blev henvist til fornyet udvalgsbehandling, behandlet dette i 2 møder.
Spørgsmål Udvalget har efter afgivelse af betænkning stillet 4 spørgsmål til økonomi- og erhvervsministeren til skriftlig besvarelse, som denne har besvaret.
3. Indstillinger og politiske bemærkninger Et flertal i udvalget (udvalget med undtagelse af DF og EL) indstiller lovforslaget til vedtagelse med de stillede ændringsforslag.
 Venstres, Socialdemokratiets, Socialistisk Folkepartis, Det Konservative Folkepartis og Radikale Venstres medlemmer af udvalget lægger vægt på  som økonomi- og erhvervsministeren har tilkendegivet  at ministeren vil arbejde aktivt og utvetydigt for, at direktivet om urimelig handelspraksis ændres, og ministeren skal i processen omkring evalueringen og den kommende revision af direktivet melde til Kommissionen, at Danmark ønsker en ændring af direktivet, således at det bliver muligt at genindføre de danske forbud mod rabatkuponer og købsbetingede konkurrencer.
 V, S, SF, KF og RV konstaterer, at ministeren i svaret på spørgsmål 29 slår fast, at der ikke er lempeligere krav til markedsføringen af rabatkuponer på sms end til markedsføringen af rabatkuponer i andre medier.
 V, S, SF, KF og RV konstaterer ligeledes, at det er den erhvervsdrivendes pligt, at forbrugeren bliver fyldestgørende oplyst om betingelserne uanset valg af medie.
Et mindretal i udvalget (DF) indstiller lovforslaget til forkastelse.
Mindretallet vil stemme imod de stillede ændringsforslag.
Et andet mindretal i udvalget (EL) indstiller lovforslaget til forkastelse.
Mindretallet vil stemme for de stillede ændringsforslag.
 Liberal Alliance, Kristendemokraterne, Inuit Ataqatigiit, Siumut, Tjóðveldi og Sambandsflokkurin var på tidspunktet for tillægsbetænkningens afgivelse ikke repræsenteret med medlemmer i udvalget og havde dermed ikke adgang til at komme med indstillinger eller politiske udtalelser i tillægsbetænkningen.
 En oversigt over Folketingets sammensætning er optrykt i tillægsbetænkningen.
4. Ændringsforslag med bemærkninger Ændringsforslag Til titlen Af økonomi- og erhvervsministeren, tiltrådt af et flertal (udvalget med undtagelse af DF):
 1) I undertitlen udgår »ophævelse af bestemmelsen om organiseret rabat,«.
[Konsekvens af ændringsforslag nr. 2] Til § 1 2) Nr. 5 udgår.
[Forslaget om at ophæve § 16 udgår] 3) Nr. 7 affattes således:
»7. I § 30, stk. 3, 1. pkt., ændres »§§ 9-11« til: »§ 9«.« [Konsekvens af ændringsforslag nr. 2] Bemærkninger Til nr. 1 og 3 Ændringsforslagene er en konsekvens af ændringsforslag nr. 2.
Til nr. 2 Med denne ændring bevares de erhvervsdrivendes pligt til at skilte med organiseret rabat.
Det er efter regeringens opfattelse vigtigt at anspore forbrugerne til at afsøge markedet og forsøge at få rabat i forbindelse med et køb.
Dermed bidrager forbrugerne også til en skarpere konkurrence.
I de senere år er det blevet meget nemmere for forbrugerne at afsøge markedet, fordi der er fremkommet en række forbrugerguider på internettet og i andre medier, hvor det er muligt at sammenligne pris og kvalitet.
Det er med til at øge prisgennemsigtigheden generelt.
Selv om det er blevet lettere for forbrugerne at afsøge markedet og forhandle forud for et køb, end det var tidligere, er der imidlertid stadig forbrugere, som ikke orienterer sig via internettet.
For disse forbrugere vil skiltningspligten kunne give en bedre forhandlingssituation, når de står ude i butikken.
Helge Sander (V) fmd.
Torsten Schack Pedersen (V) Marion Pedersen (V) Lars Christian Lilleholt (V) Erling Bonnesen (V) Colette L.
Brix (DF) nfmd.
Pia Adelsteen (DF) Carina Christensen (KF) Rasmus Jarlov (KF) Orla Hav (S) Benny Engelbrecht (S) Henrik Dam Kristensen (S) Niels Sindal (S) Karsten Hønge (SF) Steen Gade (SF) Morten Østergaard (RV) Frank Aaen (EL) Liberal Alliance, Kristendemokraterne, Inuit Ataqatigiit, Siumut, Tjóðveldi og Sambandsflokkurin havde ikke medlemmer i udvalget.
