 Ref.:
 Bkg. nr. 584 af 16 DEC 1981, Bekendtgørelse om told- og afgiftsfrihed for  

 rejsegods m.v.
 Bilag:
 1. Proviantbegæring G 24, formular nr. 1029, vare nr.  

 576.2001.
 2. Forsendelsesangivelse A 68, formular nr. 1147, vare  

 nr. 576.2002.
 3. Erklæring vedrørende told- og afgiftsfrihed for  

 rejsegods m.v.
Erstatter: HRN 931-11, BESTEMMELSER FOR DANSKE LANDMILITÆRE ENHEDERS  

 DELTAGELSE I ØVELSER I DEN TYSKE FORBUNDSREPUBLIK (BLEDØV-TY), 7. kap. pkt.  

 701, 702, 703, 704, 705 samt Tillæg VII.
HRN PBH 10-7, pkt. g, med bilag 1.
FORMÅL 1. Bestemmelsen har til formål at fastsætte  

 retningslinier for landmilitære enheders medtagelse, forvaltning samt  

 indførsel af uberigtigede (ufortoldede) varer.
GENERELT 2. Nærværende bestemmelser er alene gældende i  

 forbindelse med enheders udrykning til øvelser m.v. i udlandet, når udførsel  

 finder sted med forsvarets egne køretøjer.
Bestemmelserne gælder således ikke  

 for skoler, kurser, rekognosceringshold, idrætshold eller lignende smågrupper  

 af enkeltpersoner, idet skoler m.v. på såvel tjenstlige som private besøg i  

 udlandet er omfattet af de til enhver tid fastsatte bestemmelser om  

 toldbehandling af rejsegods m.v.
ANSVAR 3. Enheden er ansvarlig for, at nærværende  

 bestemmelser overholdes, ligesom personellet har såvel en toldmæssig som en  

 tjenstlig pligt til at overholde bestemmelserne.
Chefen for de respektive  

 enheder foranstalter de i bilag anførte blanketter udfyldt i henhold til  

 gældende forskrifter og påser, at bestemmelserne for omgang med og behandling  

 af toldpligtige varer nøje bliver overholdt af enhedens personel.
UDFØRSEL 4. I forbindelse med udrejse fra Danmark kan  

 organisatoriske militære enheder proviantere med indtil 40 g tobak pr. mand  

 pr. døgn for en periode svarende til fraværets anslåede varighed, idet vægten  

 af cigarer, cigarillos (cerutter) og cigaretter regnes til henholdsvis 5, 2  

 1/2 og 1 g.
Cigaretpapir skal medregnes efter forholdet 1 stk. cigaretpapir =  

 1 stk. cigaret (1 g tobak).
 I de tilfælde, hvor der samtidig provianteres med cigarettobak, lades dog  

 et antal blade, der svarer til det pågældenden kvantum cigarettobak (1 blad  

 for hvert gram tobak) ude af betragtning ved fastsættelse af maksimummet.  

 Told- og afgiftsfriheden er betinget af, at varerne er indkøbt til personligt  

 forbrug og ikke overlades til andre, hverken mod eller uden betaling.
 5. Militære enheder, som skal deltage i øvelser i  

 udlandet, kan ved henvendelse til det distrikstoldkammer - i hvis distrikt de  

 er garnisonerede - mod indgivelse af Proviantbegæring og  

 Forsendelsesangivelse, jf. henholdsvis bilag 1 og 2, opnå tilladelse til fra  

 provianteringsvirksomheder eller private virksomheder i Københavns frihavn at  

 få leveret og i toldgodkendte militære køretøjer (d.v.s. køretøjer, der kan  

 toldlukkes på forsvarlig måde) at udføre tobaksvarer i det foranførte omfang.
 6. Varerne skal under fremlæggelse af den af det  

 pågældende distriktstoldkammer påtegnede Proviantbegæring og  

 Forsendelsesangivelse frembydes ved et godsregistreringssted for bilgods  

 (d.v.s. i byer med distriktstoldkammer) til toldvæsnets kontrol.
 Efter at Proviantbegæringen og Forsendelsesangivelsen er forsynet med  

 toldvæsenets attest om anbragt toldlukke, udleveres Proviantbegæringens  

 ekspeditørblanket til enheden, der - efter påtegning ved grænseovergangen -  

 foranlediger blanketten afleveret (sendt) til leverandøren  

 (provianteringsvirksomheden).
 7. Med hensyn til Forsendelsesangivelsen skal  

 »eksemplar til afgangstoldstedet« (eksemplar nr. 1) afleveres til  

 ovennævnte distriktstoldkammer, hvorimod de tre øvrige eksemplarer medtages  

 til grænseovergangsstedet, hvor de forevises for danske toldmyndigheder for  

 senere at afleveres til de vesttyske toldmyndigheder ved varernes frigivelse.
 8. Distrikstoldkamre findes i følgende byer:
 9. Ved indrejse i Danmark tillades der told- og  

 afgiftsfri indførsel af spiritus, vin og tobaksvarer m.v. således:
a.
Efter ophold i EF-medlemslande af over 2 døgns varighed kan der told-  

 og afgiftsfrit indføres: (1) 300 cigaretter eller 150 cigarillos (max. 3 g)  

 eller 75 cigarer eller 400 g røgtobak. (2) 1,5 liter spiritus eller 3 liter  

 hedvin samt 4 liter bordvin. (3) 75 g parfume og 3/8 liter toiletvand. (4)  

 750 g kaffe eller 300 g kaffe-ekstrakter og kaffe-essenser. (5) 150 g te  

 eller 60 g te-ekstrakter og te-essenser. (6) Andre varer til en værdi af i  

 alt kr. 1.700,-. Øl kan indføres efter reglerne for andre varer, idet der dog  

 kun indrømmes toldfritagelse for 4 liter, såfremt varen er købt om bord i  

 færger.
b.
Efter ophold i EF-medlemslande mindre end 2 døgn kan der told- og  

 afgiftsfrit indføres: (1) 60 cigaretter eller 40 cigarer eller 50 cigarillos  

 eller 250 g røgtobak, hvor tobakspartiklerne har en bredde på mindst 1,5 mm,  

 eller 100 g anden røgtobak (fintskåren). (2) 3 liter hedvin og 4 liter  

 bordvin, men ingen spiritus. (3) 4 liter øl. (4) 75 g parfume og 3/8 liter  

 toiletvand. (5) 750 g kaffe eller 300 g kaffe-ekstrakter og kaffe-essenser.  

 (6) 150 g te eller 60 g te-ekstrakter og te-essenser. (7) Andre varer til en  

 værdi af i alt kr. 1.700,-.
 10. I pkt. 9 omfatter betegnelsen:
a.
Spiritus: Destillerede drikkevarer og andre spiritusholdige drikkevarer  

 med et alkoholindhold over 22 pct. vol.
b.
Hedvin : Destillerede drikkevarer, andre spiritusholdige drikkevarer,  

 aperitiffer på basis af vin eller alkohol med et alkoholindhold af 22 pct.  

 vol. eller derunder, mousserende vin og hedvin.
c.
Bordvin : Anden (ikke-mousserende) vin.
 11. I forbindelse med indrejsen afgiver chefen for de  

 respektive enheder skriftlig erklæring, jf. bilag 3, til toldmyndighederne  

 om, at personellet er indstrueret om Finansministeriets bekendtgørelse  

 vedrørende told- og afgiftsfrihed for rejsegods m.v., hvilket anses for at  

 være tilgodeset ved en instruktion på baggrund af nærværende FKOBST  

 retningslinier.
 12. Hvad angår de under pkt. 9 omtalte told- og  

 afgiftsfrie varer fastsættes følgende:
a.
Varerne skal medbringes på personen, på eget køretøj, eller i  

 tilslutning til den ved indrejsen personligt medbragte håndbagage til  

 umiddelbar toldbehandling, og må ikke henstuves sammen med øvrig militær  

 udrustning.
b.
Varerne skal indføres til personligt brug eller til brug for den  

 pågældendes husstand og må ikke gøres til genstand for videresalg.
c.
Enhedens chef bemyndiges til at fastsætte rumfangsmæssige begrænsninger  

 for de i pkt. 9 nævnte varer under hensyn til pladsforholdene på enhedens  

 køretøjer.
Berørt personel bør orienteres om nødvendige begrænsninger før  

 afrejsen fra Danmark.
OVERTRÆDELSE AF TOLDLOVGIVNINGEN 13. Overtrædelse af toldlovgivningen straffes efter  

 toldlovens kap. 11, idet opmærksomheden, hvad angår militært personel,  

 henledes på FKOBST P.710-1, BEHANDLING AF STRAFFESAGER I FORBINDELSE MED  

 TOLDLOVSOVERTRÆDELSER.
