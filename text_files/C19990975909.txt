Vedtægt for Kongeriget Danmarks  

 Fiskeribank I medfør af § 6, stk. 3, i lov nr. 54 af 17. februar 1978 om  

 Kongeriget Danmarks fiskeribank med senere ændringer, jf.  

 lovbekendtgørelse nr. 889 af 22. november 1995 fastsættes  

 følgende vedtægt for Kongeriget Danmarks Fiskeribank (i det  

 følgende kaldet Fiskeribanken).
Ledelse og administration § 1. Bestyrelsen er med de begrænsninger,  

 der følger af ovennævnte lov og denne vedtægt,  

 Fiskeribankens øverste myndighed.
 Stk. 2. Finansstyrelsen varetager som  

 forretningsfører den daglige administration samt opgaver, der af  

 bestyrelsen særligt henlægges til forretningsføreren.
 Stk. 3. Fiskeribanken tegnes af mindst 2  

 bestyrelsesmedlemmer i forening eller af forretningsføreren alene  

 efter bestyrelsens bemyndigelse.
 § 2. For bestyrelsen forelægges  

 følgende sager til afgørelse:
 1) 	Ændringer i Fiskeribankens vedtægt.
 2) 	Vilkår for optagelse af lån.
 3) 	Retningslinier for anbringelse af Fiskeribankens midler.
 4) 	Fastsættelse af bidrag og gebyrer.
 5) 	Budget og regnskab.
 6) 	Årsberetning.
 7) 	Revisionsberetning.
 8) 	Generelle vilkår for Fiskeribankens udlån.
 9) 	Bevilling af lån, for så vidt de ikke af bestyrelsen er  

 henlagt til forretningsførerens afgørelse.
 10) Andre spørgsmål efter forretningsførerens  

 skøn.
§ 3. Bestyrelsen afholder møder mindst 4  

 gange årligt efter formandens bestemmelse, samt når et af  

 medlemmerne forlanger det.
Bestyrelsen er beslutningsdygtig, når tre  

 medlemmer er til stede.
Bestyrelsens beslutninger vedtages med almindeligt  

 flertal.
Når stemmerne står lige, er  formandens stemme  

 afgørende.
 Stk. 2. Der tages referat af bestyrelsens  

 forhandlinger.
Låneoptagelse § 4. Optagelse af lån kan ske a) ved optagelse af obligationslån b) mod forskrivning c) ved optagelse af kassekredit.
 § 5. Amortisation af udstedte obligationer finder  

 sted ved udtrækning til pari eller ved opkøb.
 Stk. 2. Udtrækning foretages under medvirken af  

 Notarialkontoret i København.
 Stk. 3. Opkøbte obligationer må ikke  

 sættes i omløb på ny, men skal annulleres,  

 efterhånden som amortisationen af lånet kræver det.
 Stk. 4. Obligationerne kan ikke opsiges til indfrielse  

 fra kreditors side.
§ 6. Obligationerne kan indskrives i  

 Værdipapircentralen gennem Fiskeribanken.
Udbetaling af renter og  

 udtrukne obligationsbeløb sker til forfaldstid ved anvisning til  

  postgirokonto, konto i pengeinstitut eller lignende.
 Lånerkreds, egenkapitalkrav m.v.
 § 7. Lån kan ydes såvel til myndige  

 enkeltpersoner som til selskaber.
 Stk. 2. Lån i fiskerfartøjer ydes kun til  

 erhvervsfiskere eller til selskaber m.v., når disse er registreret som  

 berettigede til at drive erhvervsmæssigt fiskeri.
 Stk. 3. Det er normalt en betingelse, at ansøgere  

 om lån har en egenkapital enten kontant eller i andre aktiver.
 Størrelsen af egenkapitalkravet fastsættes af bestyrelsen.  

 Hvis et lån kan få sikkerhed inden for 40 % af  

 fartøjsværdien, stilles normalt ikke krav om egenkapital.
 Stk. 4. Ansøgninger skal indsendes i den af  

 Fiskeribanken angivne  form.
Sikkerhedsstillelse for udlån § 8. Lån ydes mod pant i  

 fiskerfartøjer, fast ejendom eller løsøre, mod kaution  

 eller mod anden sikkerhed.
Der kræves normalt første prioritets  

 panteret og/eller anden efter bestyrelsens skøn passende sikkerhed -  

 herunder garanti fra et pengeinstitut.
Stk. 2. Pantet skal være forsikret og  

 pantesikkerheden omfatte forsikringssummen.
Det skal fremgå af  

 forsikringsbestemmelserne, at Fiskeribanken har pant i forsikringssummen,  

 selv om den forsikredes ret hertil er gået tabt som følge af  

 egen skyld.
 Pantsatte fiskerfartøjer med motor og øvrigt tilbehør  

 skal være forsikret i et af Fiskeribanken godkendt  

 forsikringsselskab.
 Stk. 3. Ethvert fiskerfartøj, hvortil der ydes  

 lån, skal være optaget i Fiskeridirektoratets fortegnelse over  

 fiskerfartøjer.
 Stk. 4. For lån, som Finansstyrelsen har overtaget i  

 medfør af lov om imødegåelse af indlåsningseffekter  

 på inkonverterbare realkreditlån m.v., erstattes den for  

 lånet stillede sikkerhed af en fordring på statskassen, og  

 låntagers personlige hæftelse bortfalder.
Vurdering af fartøjsværdi § 9. Vurdering foretages af bestyrelsen med  

 sagkyndig bistand efter bestyrelsens skøn.
Eventuelle udgifter ved  

 vurdering af pantet betales normalt af ansøgeren.
 Lånegrænser og løbetid m.v.
§ 10. Lån til bygning af  

 fiskerfartøjer kan ydes  med op til 70 % af kontraktprisen,  

 såfremt Fiskeribanken  finder prisen rimelig, og lånet kan  

 få sikkerhed inden for 70 % af fartøjets værdi.
Der ydes  

 ikke lån til nybygninger under 200.000 kr.
Lånets løbetid  

 er normalt 20 år.
Stk. 2. Hvis der til en nybygning tillades anvendt brugte  

 dele med en værdi på indtil 25 % af den samlede  

 fartøjsværdi, kan hele fartøjet belånes med op til  

 70 % af værdien.
Udgør brugte dele over 25 % af  

 fartøjsværdien, kan fartøjet højst belånes  

 med 60 %.
 Stk. 3. Lån til andre fartøjer vil  

 normalt kunne opnås med indtil 60 % af fartøjsværdien og  

 med en løbetid på 20 år for fartøjer med en alder  

 til og med 10 år og på 15 år ved højere alder.  

 Fartøjets alder regnes fra udløbet af  

 færdiggørelsesåret.
 Stk. 4. Er egenkapitalkravet ikke opfyldt i forbindelse  

 med lån i henhold til § 10, stk. 1-3 kan der i stedet stilles fx. en  

 bankgaranti.
 Stk. 5. Lån og ydelsestilskud til yngre fiskeres  

 køb af fartøj ydes i henhold til lov nr. 483 af 12. juni  

 1996 med senere ændringer samt bekendtgørelse herom.
 § 11. Lån til investeringer, der  

 skønnes at være en del af det primære fiskerierhverv,  

 kan normalt ydes med op til 60 pct. af investeringssummen og med en  

 løbetid på op til 10 år.
§ 12. Lån til akvakultur kan for  

 investering i fast ejendom normalt ydes med op til 60 % af pantets  

 værdi og med en løbetid på 20 år.
For andre  

 investeringer kan ydes lån på indtil 60 % af  

 investeringsbeløbet med en løbetid på op til 10  

 år.
 Omlægning af lån m.v.
§ 13. De ydede lån forfalder til indfrielse  

 ved helt eller delvist ejerskifte.
Køber vil dog normalt få  

 adgang til gældsovertagelse på uændrede vilkår,  

 såfremt ansøgeren opfylder betingelserne for opnåelse af  

 lån, og lånet fortsat har sikkerhed inden for  

 lånegrænserne.
 Stk. 2. Der kan ske konvertering af udbetalte lån i  

 Fiskeribanken, dvs. ombytning til et lån med aktuelle rentevilkår  

 m.v., men med samme kursværdi og samme restløbetid som for det  

 oprindelige lån.
Indfrielse af lån § 14. Låntagerne har ret til at foretage  

 ekstraordinær tilbagebetaling af hele eller en del af lånet efter  

 nærmere aftale med Fiskeribanken, herunder ved udnyttelse af  

 Fiskeribankens ordning vedrørende lån baseret på  

 inkonverterbare obligationer udbetalt efter 5. april 1995.
Diverse udlånsbestemmelser § 15. De nærmere vilkår for lån,  

 hvis form og afdragstid ikke er fastsat i denne vedtægt,  

 fastsættes af bestyrelsen.
Stk. 2. Lån kan bevilges med en lavere  

 belåningsprocent end denne vedtægts maksimum - eller  

 låneansøgningen kan helt afslås - hvis der foreligger  

 omstændigheder, som efter Fiskeribankens vurdering i betydelig grad  

 påvirker bankens kreditorinteresser i negativ retning.
Sådanne  

 omstændigheder kan være ansøgerens personlige eller  

 økonomiske forhold, generelle fiskerimæssige problemer for det  

 planlagte fiskeri eller andre forhold.
 Stk. 3. Hvis det er nødvendigt for at undgå  

 tab, kan Fiskeribanken i konkrete tilfælde fastsætte  

 lånevilkår, som ikke følger vedtægtens almindelige  

 bestemmelser.
Stk. 4. Uanset at Fiskeribankens tilgodehavende kan anses  

 for sikret ved pantets værdi, kan forfaldne terminsrestancer  

 finansieres og eksisterende låns løbetid forlænges til  

 højst 20 år, såfremt det sker som led  i en almindelig  

 gældssanering.
Det er normalt en forudsætning, at der sker  

 bortakkordering af en betydelig del af gælden udover Fiskeribankens  

 tilgodehavende.
 Stk. 5. Enhver låntager må i de udstedte  

 pantebreve underkaste sig bestemmelserne i Fiskeribankens vedtægt og  

 ændringer heri.
 Stk. 6. Tilsynet med de enkelte panter føres efter  

 Fiskeribankens skøn.
 Fiskeribanken er til enhver tid berettiget til at lade pantets tilstand  

 undersøge, og debitor er forpligtet til at give de oplysninger, som  

 Fiskeribanken forlanger i forbindelse hermed.
 Debitor skal til enhver tid meddele sådanne regnskabsmæssige  

 oplysninger, som Fiskeribanken måtte kræve.
 § 16. Lån forfalder - udover ved ejerskifte,  

 jf. dog § 13 om gældsovertagelse - når pantet efter  

 Fiskeribankens skøn ikke længere anvendes efter sit formål  

 eller ikke vedligeholdes forsvarligt, ligesom i øvrigt i  

 tilfælde af væsentlig misligholdelse.
Årsberetning og årsregnskab § 17. Fiskeribankens regnskabsår er  

 finansåret.
Der udfærdiges årsberetning og  

 årsregnskab.
Stk. 2. Driftsoverskud henlægges til  

 administrations- og risikofonden, for så vidt det ikke medgår til  

 dækning af tidligere års underskud.
Underskud, som ikke  

 dækkes af administrations- og risikofonden, søges dækket  

 ved bevilling på de årlige finanslove.
Ikrafttræden § 18. Denne vedtægt træder i kraft ved  

 underskriften.
Samtidig ophæves den af Landbrugs- og Fiskeriministeriet  

 for Kongeriget Danmarks Fiskeribank udfærdigede vedtægt af 7.  

 juli 1995.
