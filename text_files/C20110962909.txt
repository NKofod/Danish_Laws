Cirkulære om aftale om nyt lønsystem for udvalgte grupper af tjenestemænd og tjenestemandslignende ansatte under OAOs forhandlingsområde Generelle bemærkninger 1. Finansministeriet og Offentligt Ansattes Organisationer  Det Statslige Område og a) Forbundet for Tjenestemænd under Fødevareministeriet og Undervisningsministeriet m.fl., b) Fiskeridirektoratets Tjenestemandsforening c) Farvandsvæsenets Funktionær Forening (for tjenestemænd på havundersøgelsesskibet DANA) d) Foreningen af Tjenestemænd ved Slotte og Ministerialbygninger e) Tjenestemandsforeningen ved Seruminstituttet m.fl.
og f) Ministerialbetjentforeningen har den 22. september 2011 indgået vedlagte aftale om nyt lønsystem for udvalgte grupper af tjenestemænd og tjenestemandslignende ansatte under OAO-Ss forhandlingsområde.
 De ansatte er omfattet af ATP, sats E, men oprykkes pr. 1. januar 2012 til sats F.
Cirkulærebemærkninger, der relaterer sig til en enkelt bestemmelse, er opført som bemærkning til denne bestemmelse.
Andre bemærkninger er opført under "Generelle bemærkninger". Uanset placeringen er bemærkningerne Finansministeriets bemærkninger og ikke en del af aftaleteksten.
Ikrafttræden Cirkulæret har virkning fra 1. april 2011. Samtidig ophæves Finansministeriets cirkulære af 24. september 2008 om nyt lønsystem for udvalgte grupper af tjenestemænd og tjenestemandslignende ansatte under OAO-Ss forhandlingsområde. (Perst. nr. 055-08).
Moderniseringsstyrelsen, den 21. december 2011 Mai Pedersen Aftale om nyt lønsystem for udvalgte grupper af tjenestemænd og tjenestemandslignende ansatte under OAO-S's forhandlingsområde § 1. Dækningsområde Aftalen gælder for udvalgte grupper af tjenestemænd og tjenestemandslignende ansatte under OAO-Ss forhandlingsområde.
 Stk. 2. Bestemmelserne i aftalen supplerer og erstatter bestemmelserne i lønjusteringsaftalen, klassificeringsaftaler, rammeaftalen om nye lønsystemer og andre lønaftaler.
 § 2. Lønsystemet mv.
 Lønsystemet er etableret i henhold til den til enhver tid gældende rammeaftale om nye lønsystemer, hvis bestemmelser gælder, hvor intet andet måtte være nævnt i denne aftale.
Stk. 2. Lønsystemet består af en basisløn, jf. § 3-8, der kan suppleres med en tillægsdel.
Tillægsdelen omfatter et særligt tillæg til ministerialbetjente, jf. § 9, samt lokalt aftalte funktionstillæg, kvalifikationstillæg, engangsvederlag og resultatløn Stk. 3. Ved ansættelse på deltid ydes forholdsmæssig løn.
 Stk. 4. Den timeløn, der lægges til grund ved beregningen af overtidsbetaling udgør 1/1924 af den samlede faste løn (inkl. eventuelt personligt tillæg (udligningstillæg), anciennitetstillæg samt eventuelle tillæg, der er videreført fra det gamle lønsystem, men ekskl. eventuelle rådigheds- og merarbejdstillæg og konverterede ulempetillæg). Overtidstillæg ydes i henhold til aftale om Arbejdstid for tjenestemænd i staten.
 Stk. 5. Undtaget fra stk. 4 er dels ministerialbetjente, der virker som chauffør for ministre og visse styrelseschefer, jf. herved § 9, dels de, som i deres hidtidige lønrammeplacering var undtaget fra reglerne om højeste tjenestetid, og for hvem evt. merarbejde godtgøres efter de herom gældende regler i tjenestemændenes arbejdstidsaftale.
 Stk. 6. Alle basislønninger og tillæg er angivet i årligt grundbeløb (niveau 1. oktober 1997).
§ 3. Løngruppe 1 Løngruppe 1 omfatter stillinger, som ikke kan henføres til højere løngruppe.
 Stk. 2. Basislønnen er: 177.400 kr.
§ 4. Løngruppe 2 Løngruppe 2 omfatter stillinger, som ikke forudsætter håndværksmæssig eller anden faglig uddannelse på tilsvarende niveau, men enten a) indebærer begrænset arbejdsledelse eller b) forudsætter særlig erfaring og viden af betydning for jobbet.
 Stk. 2. Basislønnen er: 187.400 kr.
§ 5. Løngruppe 3 Løngruppe 3 omfatter stillinger, der enten a) indebærer varetagelse af kvalificeret arbejde, der forudsætter særlig viden og færdigheder, eller b) forudsætter ansvar for et større driftsområde eller c) forudsætter arbejdsledelse af et vist omfang.
 Stk. 2. Basislønnen er: 199.400 kr.
§ 6. Løngruppe 4 Løngruppe 4 omfatter stillinger, der indebærer enten a) varetagelse af selvstændigt kvalificeret arbejde, der forudsætter håndværksmæssig uddannelse/anden faglig uddannelse på tilsvarende niveau eller særlig viden og færdigheder på tilsvarende niveau eller b) arbejdsledelse Stk. 2. Basislønnen er: 217.800 kr.
§ 7. Løngruppe 5 Løngruppe 5 omfatter stillinger, der indebærer egentligt ledelsesansvar for et større antal medarbejdere og varetagelse af selvstændigt, kvalificeret arbejde, der forudsætter relevant faglig uddannelse eller særlig viden og færdigheder på tilsvarende niveau.
Endvidere omfatter gruppen stillinger, der efter hidtidig praksis ville være henført til lr. 24 og derover.
 Stk. 2. Basislønnen er: 232.400 kr.
§ 8. Løngruppe 6 Løngruppe 6 omfatter stillinger, der indebærer egentligt overordnet ledelsesansvar for en eller flere afdelinger, hvori der indgår flere personalegrupper.
 Stk. 2. Basislønnen er: 245.000 kr.
§ 9. Tillæg Til ministerialbetjente, der virker som chauffør for ministre og visse styrelseschefer, ydes et særligt tillæg på 84.500 kr.
Tillægget ydes som godtgørelse for, at de pågældende ikke er omfattet af arbejdstidsreglerne mm. for statens tjenestemænd, jf. herved aftale af 27. september 1982 med COI.
 Cirkulærebemærkninger til § 9:
 Det præciseres, at tillægget er pensionsgivende.
§ 10. Pension Tjenestemandsansatte og tjenestemandslignende ansatte med ret til tjenestemandspension med undtagelse af fiskerikontrolpersonale er omfattet af aftale om pensionsforhold for udvalgte grupper af 23. september 2004, jf. bilag 1.
 Stk. 2. Varige tillæg/tillægsforhøjelser, der før ikrafttræden af den supplerende pensionsaftale har medført, at den ansatte i tjenestemandspensionsmæssig henseende er blevet indplaceret i en højere lønramme, kan ikke aftales pensionsgivende til en supplerende pensionsordning.
Stk. 3. Der kan som supplement lokalt aftales pensionsbidrag af varige og midlertidige tillæg, der ikke er omfattet af stk. 2. I givet fald indbetaler ansættelsesmyndigheden et pensionsbidrag på 15 pct. af tillægget, hvis tillægget ligger under den tjenestemandspensionsgivende løn på slutskalatrinnet i det i pensionsaftalen fastlagte skalatrinsforløb.
Hvis tillægget overstiger den tjenestemandspensionsgivende løn på slutskalatrinnet indbetales et pensionsbidrag på 18 pct. af det overskydende beløb.
Stk. 4. Pensionsbidraget indbetales af ansættelsesmyndigheden til OAO-Stats pensionsaftale i Finansbanken om supplerende pension for tjenestemænd .Af pensionsbidraget anses 1/3 for at være den ansattes eget bidrag.
Lønspecifikationen skal indeholde oplysning herom.
 Stk.5. Den supplerende pensionsordning er omfattet af bestemmelserne i aftale af 22. april 2002 om pensionsbidrag af visse faste tillæg.
Stk. 6. Tjenestemandslignende ansatte med bidragsfinansieret pensionsordning er omfattet af pensionsbestemmelsen i § 10 i rammeaftale af 19. november 2003 om nye lønsystemer.
Af pensionsbidraget anses 1/3 for at være den ansattes eget bidrag.
Lønspecifikationen skal indeholde oplysninger herom.
 Stk. 7. Ansættelsesmyndigheden indbetaler pensionsbidraget til SAMPENSION.
§ 11. Pension for fiskerikontrolpersonale Tjenestemandsansatte og tjenestemandslignende ansatte med ret til tjenestemandspension er omfattet af § 6 i aftale om pensionsforhold for tjenestemandsgrupper o.l. i forbindelse med nye lønsystemer.
Stk. 2. Eventuelle pensionsbidrag indbetales af ansættelsesmyndigheden til OAO-Stats pensionsaftale i Finansbanken om supplerende pension for tjenestemænd.
Af pensionsbidraget anses 1/3 for at være den ansattes eget bidrag.
Lønspecifikationen skal indeholde oplysninger herom.
 Stk. 3. Den supplerende pensionsordning er omfattet af bestemmelserne i aftale af 22. april 2002 om pensionsbidrag af visse faste tillæg.
§ 12. Ikrafttræden og opsigelse af aftalen Aftalen har virkning fra 1. april 2011 og kan af hver af parterne opsiges skriftligt med 3 måneders varsel til en 31. marts, dog tidligst den 31. marts 2013. Samtidig ophæves aftale af 24. september 2008 om nyt lønsystem for udvalgte grupper af tjenestemænd og tjenestemandslignende ansatte under OAO-Ss forhandlingsområde.
Bilag 1 Aftale om pensionsforhold for udvalgte grupper af tjenestemænd og tjenestemandslignende ansatte under StK's forhandlingsområde I henhold til § 3 i aftale af 19. december 2003 om pensionsforhold for tjenestemandsgrupper o.lign. i forbindelse med nye lønsystemer aftales følgende:
§ 1. Dækningsområde Aftalen omfatter udvalgte grupper af tjenestemænd og tjenestemandslignende ansatte på nyt lønsystem under StKs forhandlingsområde med undtagelse af fiskerikontrolpersonale, jf. aftale af 12. december 2002 om nyt lønsystem for udvalgte grupper af tjenestemænd og tjenestemandslignende ansatte under StKs forhandlingsområde.
§ 2. Pensionsgivende skalatrinsforløb De i § 1 omhandlede udvalgte grupper af tjenestemænd og tjenestemandslignende ansatte optjener  i medfør af § 3, stk. 1, i aftale af 19. december 2003 om pensionsforhold for tjenestemandsgrupper o.lign. i forbindelse med nye lønsystemer  tjenestemandspensionsret som følger:
 De pågældende tjenestemænd og tjenestemandslignende ansatte tillægges 2 ekstra pensionsskalatrin til det skalatrinsforløb eller det pensionsskalatrin den enkelte tjenestemand eller tjenestemandslignende ansatte på tidspunktet for implementering af denne aftale, er indplaceret på, dog maksimalt til skalatrin 48.
Hvis det hidtidige skalatrinsforløb er baseret på løntrin svarende til 2 skalatrin, opnås de 2 ekstra skalatrin, når den enkelte tjenestemand eller tjenestemandslignende ansatte i 2 år har haft ret til tjenestemandspension fra det samme skalatrin, som den pågældende jf. ovenstående er indplaceret på, uanset om tiden helt eller delvis ligger før denne aftales virkningspunkt.
Hvis mindst 2 år på det hidtidige pensionsberettigende skalatrin er opnået, tillægges de 2 ekstra trin fra denne aftales virkningstidspunkt.
Hvis det hidtidige skalatrinsforløb er baseret på løntrin svarende til 1 skalatrin, opnås det første skalatrin, når den enkelte tjenestemand eller tjenestemandslignende ansatte i 2 år har haft ret til tjenestemandspension fra det samme skalatrin, som de pågældende, jf. ovenstående er indplaceret på, uanset om tiden helt eller delvis ligger før denne aftales virkningstidspunkt.
Hvis mindst 2 år på det hidtidige pensionsberettigende skalatrin er opnået, tillægges det første skalatrin fra denne aftales virkningstidspunkt.
Det andet skalatrin opnås efter 2 år på det første skalatrin dog senest efter i alt 4 år på det hidtidige pensionsberettigende skalatrin og eventuelt det første skalatrin, uanset om tiden på det hidtidige pensionsberettigende skalatrin helt eller delvis ligger før denne aftales virkningstidspunkt.
Hvis mindst 4 år på det hidtidige pensionsberettigende skalatrin er opnået, tillægges det andet skalatrin fra denne aftales virkningspunkt.
 Hvis en tjenestemand eller tjenestemandslignende ansat avancerer til højere stilling inden for eget ansættelsesområde, opnås i pensionsmæssig henseende et ekstra skalatrin fra avancementstidspunktet, hvorefter den resterende del af pensionsskalaen forskydes med et skalatrin, jf. § 3, stk. 4-5 i aftalen af 19. december 2003. Den enkelte tjenestemand eller tjenestemandslignende ansatte kan kun opnå ét ekstra skalatrin i forbindelse med avancement, uanset hvor mange avancementer den pågældende opnår.
 § 3. Ikrafttrædelse mv.
 Denne aftale træder i kraft og har virkning fra 1. oktober 2004.
 Stk. 2. For tjenestemænd og tjenestemandslignende ansatte, der er pensioneret inden for tidsrummet 1. april 2003 og indtil denne aftales virkningstidspunkt, og som på pensioneringstidspunktet opfyldte betingelserne for at få tillagt 2 ekstra trin eller det første skalatrin, omberegnes pensionen på grundlag heraf med virkning fra pensioneringstidspunktet.
 Stk. 3. Denne aftale træder sammen med aftale af 19. december 2003 om pensionsforhold for tjenestemandsgrupper o.lign. i forbindelse med nye lønsystemer i stedet for § 7, stk. 1-4 i aftale af 12. december 2002 om nyt lønsystem for udvalgte grupper af tjenestemænd og tjenestemandslignende ansatte under StKs forhandlingsområde, der derfor for så vidt angår de i § 1 omhandlede grupper af tjenestemænd og tjenestemandslignende ansatte ophæves fra denne aftales virkningstidspunkt.
 Stk. 4. Denne aftale kan ikke opsiges uden sammenhæng med aftale af 19. december 2003 om pensionsforhold for tjenestemandsgrupper o.lign. i forbindelse med nye lønsystemer.
