Nr LSF 117 Forslag til Lov om ændring af lov om Arbejdsgivernes Elevrefusion Fremsat af undervisnings- og forsknings- ministeren (Bertel Haarder) den 18. december 1987 Vedtaget ved tredjebehandling den 18. december 1987 Lov nr 883 af 23/12/1987 § 1 I lov om Arbejdsgivernes Elevrefusion, jf. lovbekendtgørelse nr. 179 af 2. april 1987, foretages følgende ændringer:
 1. I § 1, stk. 1, udgår »gennem bidrag fra  

 arbejdsgivere«.
2. I § 2, stk. 1, 1. pkt., udgår »Pligt til indbetaling af  

 bidrag og«, og »ret« ændres til: »Ret«.
 3. I § 5 udgår »opkrævning af bidrag og«.
 4. Kapitel 2 affattes således:
»Kapitel 2 Finansieringen af Arbejdsgivernes Elevrefusion § 6. Til udbetaling af refusion og tilskud i henhold til § 1, stk. 1 og 2, samt til dækning af de administrationsomkostninger, der er forbundet med refusionsordningen, betaler staten hvert kvartal et beløb til Arbejdsgivernes Elevrefusion.
Stk. 2. Den del af beløbet, der ikke viderebetales til dækning af refusionskrav eller af tilskud, skal anbringes som indestående i danske banker eller sparekasser eller eventuelt i obligationer udstedt eller garanteret af den danske stat eller af danske kommuner, i obligationer udstedt af danske realkreditinstitutter, der er godkendt af staten, eller i værdipapirer, som i øvrigt efter deres art og sikkerhed kan stilles i klasse hermed.
Beløb til udbetaling af refusion, af tilskud efter § 1, stk. 1, og af tilskud efter § 1, stk. 2, holdes adskilt.
Stk. 3. Overskydende midler fra et regnskabsår kan anvendes i det følgende regnskabsår.
§ 7. Bevillingen til Arbejdsgivernes Elevrefusion fastsættes for et år ad gangen af undervisnings- og forskningsministeren efter indstilling fra bestyrelsen for Arbejdsgivernes Elevrefusion.
Stk. 2. Arbejdsgivernes Elevrefusion skal efter anmodning give undervisnings- og forskningsministeren oplysninger, der har betydning for fastsættelsen af bevillingen til Arbejdsgivernes Elevrefusion.« 5. § 8 a, stk. 2, ophæves.
6. I § 10 udgår »under hensyntagen til det i medfør af § 7,  

 stk. 2, fastsatte maksimale bidrag«.
 7. § 13, stk. 1, affattes således:
»Medmindre højere straf er forskyldt efter den øvrige lovgivning, straffes med bøde den, der undlader at efterkomme en anmodning fra Arbejdsgivernes Elevrefusion om oplysninger eller afgiver urigtige eller vildledende oplysninger, jf. § 5.« § 2 Stk. 1. Loven træder i kraft den 1. januar 1988.
Stk. 2. § 6, stk. 3-7, § 8, stk. 1, og § 13, stk. 1, i den hidtidige affattelse har dog virkning indtil 1. januar 1989.
Stk. 3. I 1988 udbetales der i henhold til § 6, stk. 1, alene beløb pr. 1. april, 1. juli og 1. oktober.
Stk. 4. Arbejdsgiverbidrag efter de hidtil gældende regler opkræves sidste gang med forfaldsdag 1. januar 1988 på grundlag af ATP-bidrag, der er eller skulle have været indbetalt inden 15.
 december 1987.
Oprindeligt fremsat forslag § 1 I lov om Arbejdsgivernes Elevrefusion, jf. lovbekendtgørelse nr. 179 af 2. april 1987, foretages følgende ændringer:
 1. I § 1, stk. 1, udgår: »gennem bidrag fra arbejdsgivere«.
2. I § 2, stk. 1, 1. pkt., udgår: »Pligt til indbetaling af bidrag og«, og »ret« ændres til: »Ret«.
 3. I § 5 udgår: »opkrævning af bidrag og«.
 4. Kapitel 2 affattes således:
»Kapitel 2 Finansieringen af Arbejdsgivernes Elevrefusion § 6. Til udbetaling af refusion og tilskud i henhold til § 1, stk. 1 og 2, samt til dækning af de administrationsomkostninger, der er forbundet med refusionsordningen, betaler staten hvert kvartal et beløb til Arbejdsgivernes Elevrefusion.
Stk. 2. Den del af beløbet, der ikke viderebetales til dækning af refusionskrav eller af tilskud, skal anbringes som indestående i danske banker eller sparekasser eller eventuelt i obligationer udstedt eller garanteret af den danske stat eller af danske kommuner, i obligationer udstedt af danske realkreditinstitutter, der er godkendt af staten, eller i værdipapirer, som i øvrigt efter deres art og sikkerhed kan stilles i klasse hermed.
Beløb til udbetaling af refusion, af tilskud efter § 1, stk. 1, og af tilskud efter § 1, stk. 2, holdes adskilt.
Stk. 3. Overskydende midler fra et regnskabsår kan anvendes i det følgende regnskabsår.
§ 7. Bevillingen til Arbejdsgivernes Elevrefusion fastsættes for et år ad gangen af undervisningsministeren efter indstilling fra bestyrelsen for Arbejdsgivernes Elevrefusion.
Stk. 2. Arbejdsgivernes Elevrefusion skal efter anmodning give undervisningsministeren oplysninger, der har betydning for fastsættelsen af bevillingen til Arbejdsgivernes Elevrefusion.« 5. § 8 a, stk. 2, ophæves.
6. I § 10 udgår: »under hensyntagen til det i medfør af § 7, stk. 2, fastsatte maksimale bidrag«.
 7. § 13, stk. 1, affattes således:
»Medmindre højere straf er forskyldt efter den øvrige lovgivning, straffes med bøde den, der undlader at efterkomme en anmodning fra Arbejdsgivernes Elevrefusion om oplysninger eller afgiver urigtige eller vildledende oplysninger, jf. § 5.« § 2 Stk. 1. Loven træder i kraft den 1. januar 1988.
Stk. 2. § 6, stk. 3-7, § 8, stk. 1, og § 13, stk. 1, i den hidtidige affattelse har dog virkning indtil 1. januar 1989.
Stk. 3. I 1988 udbetales der i henhold til § 6, stk. 1, alene beløb pr. 1. april, 1. juli og 1. oktober.
Stk. 4. Arbejdsgiverbidrag efter de hidtil gældende regler opkræves sidste gang med forfaldsdag 1. januar 1988 på grundlag af ATP-bidrag, der er eller skulle have været indbetalt inden 15.
 december 1987.
Bemærkninger til lovforslaget Almindelige bemærkninger Lovforslaget er et led i den generelle omlægning af arbejdsgiverbidragene.
Omlægningen medfører udelukkende en ændret finansiering af Arbejdsgivernes Elevrefusion, således at ordningen i øvrigt bevares uforandret.
Ved lovændringen fjernes sammenhængen mellem arbejdsgiverbidraget og antal beskæftigede.
I stedet beregnes bidraget som en promillesats af momsgrundlaget, der fastsættes på den årlige finanslov.
Man bevarer herved princippet om, at arbejdsgiverne finansierer denne uddannelses- og arbejdsmarkedspolitiske foranstaltning.
Bemærkninger til de enkelte bestemmelser Til § 1 Til nr. 1-3 og 5-7 Ændringerne er en konsekvens af ophævelsen af arbejdsgivernes bidrag til Arbejdsgivernes Elevrefusion.
Til nr. 4 Til § 6 Til Arbejdsgivernes Elevrefusions udgifter til ydelser efter lovens § 1, stk. 1 og 2, og til administrationsomkostninger forbundet med refusionsordningen betaler staten hvert kvartal et beløb til Arbejdsgivernes Elevrefusion, der er beregnet som en promillesats af momsgrundlaget.
Det er meningen, at beløbet skal udbetales til Arbejdsgivernes Elevrefusion kvartalsvis, således som Arbejdsmarkedets Tillægspension hidtil har udbetalt arbejdsgivernes bidrag til Arbejdsgivernes Elevrefusion.
 § 6, stk. 2 og 3, svarer til den gældende lovs § 8, stk. 2 og 3.
Til § 7 Bevillingen til Arbejdsgivernes Elevrefusion beregnes som en promillesats af momsgrundlaget, der fastsættes på den årlige finanslov.
Bestyrelsen for Arbejdsgivernes Elevrefusion fastsætter som hidtil, med hvilke beløb arbejdsgiverne skal refunderes afholdte lønudgifter i forbindelse med lærlinges og 2. dels efg-elevers skoleophold og afholdte udgifter til befordring og lignende, jf.
 §§ 8 a og 10.
Lønrefusionens størrelse skal fortsat fastsættes, således at ordningen virker praktikpladsfremmende under hensyntagen til højden af elev- og lærlingelønningerne.
Det er fortsat arbejdsgiverne, der finansierer denne uddannelses- og arbejdsmarkedspolitiske ordning.
Ydelserne til de enkelte arbejdsgivere må derfor endvidere fastsættes under hensyntagen hertil.
På baggrund heraf afgiver bestyrelsen for Arbejdsgivernes Elevrefusion en indstilling til undervisningsministeren over det anslåede indtægtsbehov til refusions- og tilskudsordningerne.
Den samlede udgiftsramme godkendes af undervisningsministeren ved fastsættelse af bevillingens størrelse.
Efter den gældende lov fastsætter undervisningsministeren efter indstilling fra bestyrelsen, hvilke beløb der skal opkræves hos arbejdsgiverne til udbetaling af refusionsbeløb m.v.
Af hensyn til udarbejdelsen af forslag til finanslov vil det være nødvendigt, at indstillingen fra Arbejdsgivernes Elevrefusion vedrørende et kommende finansår afgives til undervisningsministeren senest den 1. juni.
Bilag I dette bilag er (med mindre skrift) indsat den gældende formulering af de bestemmelser der berøres af lovforslaget 1. I § 1, stk. 1, udgår: »gennem bidrag fra arbejdsgivere«.
§ 1. - - - »Stk. 1. Arbejdsgivernes Elevrefusion er en selvejende institution med det formål gennem bidrag fra arbejdsgivere helt eller delvis at refundere arbejdsgivere den løn, som de udbetaler til elever under 2. del af erhvervsfaglig grunduddannelse og til lærlinge under elevernes og lærlingenes skoleophold, og at yde tilskud til oprettelse af lære- og praktikpladser.« 2. I § 2, stk. 1, 1. pkt., udgår: »Pligt til indbetaling af bidrag og«, og »ret« ændres til: »Ret«.
§ 2. - - - »Stk. 1. Pligt til indbetaling af bidrag og ret til refusion og til tilskud efter § 1, stk. 1 og stk. 2, har samtlige arbejdsgivere, der er omfattet af lov om Arbejdsmarkedets Tillægspension, bortset fra offentlige myndigheder og private institutioner, hvis udgifter overvejende dækkes af offentlige midler.
Undtaget er endvidere de selskaber i tilknytning til folkekirken eller andre kristne trossamfund, hvis eneste formål er at drive missionsvirksomhed uden for landet.« 3. I § 5 udgår: »opkrævning af bidrag og«.
»§ 5. Offentlige myndigheder, skoler, arbejdsgivere, elever, lærlinge og arbejdsmarkedets organisationer skal efter anmodning give Arbejdsgivernes Elevrefusion oplysninger, der har betydning for afgørelser om opkrævning af bidrag og udbetaling af refusion.« 4. Kapitel 2 affattes således:
»Kapitel 2 Finansieringen af Arbejdsgivernes Elevrefusion § 6. Til udbetaling af refusion og tilskud i henhold til § 1, stk. 1 og 2, samt til dækning af de administrationsomkostninger, der er forbundet med refusionsordningen, betaler undervisningsministeren hvert kvartal et beløb til Arbejdsgivernes Elevrefusion.
Stk. 2. Den del af beløbet, der ikke viderebetales til dækning af refusionskrav eller af tilskud, skal anbringes som indestående i danske banker eller sparekasser eller eventuelt i obligationer udstedt eller garanteret af den danske stat eller af danske kommuner, i obligationer udstedt af danske realkreditinstitutter, der er godkendt af staten, eller i værdipapirer, som i øvrigt efter deres art og sikkerhed kan stilles i klasse hermed.
Beløb til udbetaling af refusion, af tilskud efter § 1, stk. 1, og af tilskud efter § 1, stk. 2, holdes adskilt.
Stk. 3. Overskydende midler fra et regnskabsår kan anvendes i det følgende regnskabsår.
§ 7. Bevillingen til Arbejdsgivernes Elevrefusion fastsættes for et år ad gangen af undervisningsministeren efter indstilling fra bestyrelsen for Arbejdsgivernes Elevrefusion.
Stk. 2. Arbejdsgivernes Elevrefusion skal efter anmodning give undervisningsministeren oplysninger, der har betydning for fastsættelsen af bevillingen til Arbejdsgivernes Elevrefusion.« »Kapitel 2 Indbetaling af bidrag § 6. De arbejdsgivere, der er nævnt i § 2, indbetaler bidrag til Arbejdsgivernes Elevrefusion.
Arbejdsmarkedets Tillægspension beregner bidraget på grundlag af indbetalte ATP-bidrag i en forudgående 3 måneders periode og opkræver det ved hvert kvartals udløb sammen med ATP-bidraget.
St. 2. I det for hvert kvartal beregnede arbejdsgiverbidrag fratrækkes for hver arbejdsgiver et beløb, der svarer til 1/4 af det årlige bidrag for een lønmodtager.
Dette gælder, uanset hvor mange kvartaler det ATP-bidrag, der danner grundlag for beregningen, vedrører.
Stk. 3. Undervisningsministeren fastsætter efter indstilling fra bestyrelsen for Arbejdsgivernes Elevrefusion og efter forhandling med arbejdsministeren de nærmere regler om beregning og betaling af bidrag, herunder om frist for betalingen.
Det kan ved disse regler bestemmes, at Arbejdsmarkedets Tillægspension kan give henstand med indbetaling samt eftergive bidrag og renter.
Stk. 4. Sker indbetaling af bidrag ikke rettidigt, skal arbejdsgiveren betale renter af bidraget med 11/2 pct. for hver påbegyndt måned fra kvartalets udløb, jf. stk. 1.
Stk. 5. Arbejdsmarkedets Tillægspension har udpantningsret for bidrag og renter.
Stk. 6. Krav på bidrag i henhold til denne lov forældes efter reglerne i lov nr. 274 af 22. december 1908 om forældelse af visse fordringer.
Stk. 7. Afgørelser om bidagspligt, jf. dog stk. 7, og om bidrag, herunder beregning og opkrævning, kan inden for en frist af 4 uger fra den dag, hvor afgørelsen er meddelt, indbringes for ankenævnet for Arbejdsmarkedets Tillægspension, jf. § 28 i lov om Arbejdsmarkedets Tillægspension.
Stk. 8. Afgørelser, trufne efter § 2, om, hvilke arbejdsgivere der ikke skal være omfattet af loven, indbringes for undervisningsministeren.
§ 7. Undervisningsministeren fastsætter efter indstilling fra bestyrelsen for Arbejdsgivernes Elevrefusion een gang årligt, hvilke beløb der skal opkræves hos arbejdsgiverne til udbetaling af refusionsbeløb samt til dækning af de administrationsomkostninger, der er forbundet med opkrævnings- og refusionsordningen.
Stk. 2. Dansk Arbejdsgiverforening og Landsorganisationen i Danmark fastsætter den maksimale størrelse af det enkelte bidrag efter stk. 1, ligesom de fstsætter, hvornår regulering af dette bidrag skal finde sted.
Stk. 3. Undervisningsministeren fastsætter efter indstilling fra bestyrelsen for Arbejdsgivernes Elevrefusion een gang årligt det beløb, der skal opkræves hos arbejdsgiverne til udbetaling af tilskud samt til dækning af de omkostninger, der er forbundet med denne ordning.
For 1986 opkræves hos arbejdsgiverne et beløb på 630 kr. pr. heltidsansat til dækning af tilskudsordningen og af det beløb, der er nævnt i § 11 f.
§ 8. Arbejdsmarkedets Tillægspension betaler hvert kvartal til Arbejdsgivernes Elevrefusion de beløb, der er indbetalt af arbejdsgiverne.
Stk. 2. Den del af beløbet, der ikke viderebetales til dækning af refusionskrav eller af tilskud, skal anbringes som indestående i danske banker eller sparekasser eller eventuelt i obligationer udstedt eller garanteret af den danske stat eller af danske kommuner, i obligationer udstedt af danske realkreditinstitutter, der er godkendt af staten, eller i værdipapirer, som i øvrigt efter deres art og sikkerhed kan stilles i klasse hermed.
Beløb opkrævet til udbetaling af refusion, af tilskud efter § 1, stk.
 1, og af tilskud efter § 1, stk. 2, holdes adskilt.
Stk. 3. Overskydende midler fra et regnskabsår kan anvendes i det følgende regnskabsår.« 5. § 8 a, stk. 2, ophæves.
»§ 8 a.
Bestyrelsen for Arbejdsgivernes Elevrefusion træffer beslutning om, hvorvidt og med hvilke beløb der inden for den i § 1, stk. 2, nævnte udgiftsramme skal ydes tilskud som nævnt i § 1, stk. 2. Bestyrelsen fastsætter nærmere regler om udbetaling af tilskuddene.
Stk. 2. Bestyrelsen træffer beslutning om, hvilke bidrag der skal opkræves hos arbejdsgiverne til dækning af de i stk. 1 nævnte udgifter.« 6. I § 10 udgår: »under hensyntagen til det i medfør af § 7, stk. 2, fastsatte maksimale bidrag«.
»§ 10. Bestyrelsen for Arbejdsgivernes Elevrefusion fastsætter hvert år under hensyntagen til det i medfør af § 7, stk. 2, fastsatte maksimale bidrag det beløb, der kan refunderes arbejdsgiverne for hver uge, en elev eller en lærling har opholdt sig på skole.« 7. § 13, stk. 1, affattes således:
»Medmindre højere straf er forskyldt efter den øvrige lovgivning, straffes med bøde den, der undlader at efterkomme en anmodning fra Arbejdsgivernes Elevrefusion om oplysninger eller afgiver urigtige eller vildledende oplysninger, jf. § 5.« »§ 13. Medmindre højere straf er forskyldt efter den øvrige lovgivning, straffes med bøde den, der a. undlader at betale bidrag rettidigt, jf. § 6, b. undlader at efterkomme en anmodning fra Arbejdsgivernes Elevrefusion om oplysninger eller afgiver urigtige eller vildledende oplysninger, jf. § 5.
