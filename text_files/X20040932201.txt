Anmodning om ændring af et valg i selvangivelsen Skatteyders virksomhed blev fra indkomståret 2001  

 beskattet efter reglerne i virksomhedsskatteloven.
I den forbindelse blev han  

 beskattet af fri bil i alt 40.000 kr., med fradrag for driftsudgifter på  

 11.616  

 kr.
Skatteansættelsen for indkomståret 2001 blev således forhøjet med i alt  

 28.384 kr.
Repræsentanten anførte, at det var en  

 fejldisponering, at bilen blev placeret i virksomhedsordningen.
Skatteyder og  

 hans revisor havde ageret i den tro, at bilen var holdt uden for  

 virksomhedsordningen.
Den skatteansættende myndigheds  

 indstilling og begrundelse "Den skatteansættende myndighed kan ikke  

 imødekomme anmodningen om omgørelse, idet der ikke er tale om en ændret  

 beskatning i forhold til bilen, blot en ændret værdiansættelse af den private  

 bil.
Værdi af privat andel er selvangivet forkert, idet  

 der er sket fordeling af driftsudgifter.
I henhold til  

 virksomhedsskattelovens  

 § 1, stk. 3 skal beskatning af privat andel af bil ske efter reglerne i  

 ligningslovens  

 § 16.
Der er således blot ændret i værdien af  

 selvangivne oplysninger om blandet brug af bil." Told- og Skattestyrelsens indstilling og  

 begrundelse Af skattestyrelseslovens § 37 D, stk. 1 fremgår,  

 at Skatteministeren kan tillade, at en skattepligtig kan ændre et valg i  

 selvangivelsen, i det omfang skattemyndighederne har foretaget en  

 skatteansættelse  

 af betydning for valget og valget som følge heraf har fået utilsigtede  

 skattemæssige  

 konsekvenser.
Ifølge lovens stk. 2, skal anmodning om tilladelse efter stk. 1  

 fremsættes af den skattepligtige inden 6 måneder efter, at den skattepligtige  

 er kommet til kundskab om den skatteansættelse, der begrunder anmodningen.  

 Skatteministeren kan efter anmodning fra den skattepligtige dispensere fra  

 fristen, hvis der foreligger særlige omstændigheder.
 Af bemærkningerne til lovforslaget fremgår, at der  

 ikke vil kunne opnås tilladelse til ændring af valg på selvangivelsen, hvis  

 der  

 foreligger strafbare forhold, eller hvis der er tale om forsøg på  

 skatteunddragelse.
 Af bemærkningerne fremgår endvidere, at det er en  

 betingelse for tilladelse til ændring efter bestemmelsen, at det tidligere  

 trufne valg som følge af myndighedernes korrektion eller ændring af  

 skatteansættelsen ikke har de skattemæssige virkninger, der var forudsat, da  

 valget blev truffet, og at den skattepligtige kan godtgøre, at det vil have  

 økonomiske konsekvenser, såfremt valget opretholdes.
 I bemærkningerne til lovforslaget er der nævnt et  

 eksempel, hvori det fremgår, at skatteyderen kan ændre sit tidligere valg med  

 hensyn til dispositioner i virksomhedsordningen.
 I nærværende sag vil en ændring af valget, således  

 at bilen holdes uden for virksomhedsordningen medføre, at forhøjelsen  

 bortfalder, og skatteansættelsen skal foretages under anvendelse af reglerne  

 for blandet benyttede biler udenfor virksomhedsordningen.
 Styrelsen finder, at der er hjemmel i  

 skattestyrelseslovens § 37 D, stk. 1, til at foretage et sådan valg og at  

 betingelserne i lovens stk. 1 er opfyldt.
Styrelsen finder endvidere, at betingelserne i  

 skattestyrelseslovens § 37 D, stk. 2 er opfyldt.
Den 23. september 2003  

 ændrer  

 skatteafdelingen skatteansættelser for indkomståret 2001. Den 13. oktober  

 2003  

 anmoder repræsentanten valget i henhold til skattestyrelseslovens § 37 D.  

 Anmodningen om ændring af selvangivelsen, er således fremsendt indenfor  

 fristen  

 af 6 måneder Det er styrelsens vurdering, at der ikke  

 foreligger strafbare forhold, eller forsøg på skatteunddragelse.
 Da betingelser i skattestyrelseslovens § 37 D  

 således i det hele er opfyldt, indstilles, at anmodning imødekommes.
 Ligningsrådet  

  

 tiltrådte indstillingen.
