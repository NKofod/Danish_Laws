 Der er over for direktoratet rejst spørgsmål om, hvorvidt militære  

 værnepligtige, der udstår straf i kriminalforsorgens institutioner, bør  

 afkræves de i forbindelse med strafafsoningen forbundne sagsomkostninger.
 Det fremgår af direktoratets skrivelse af 20. februar 1976, at militære  

 strafafsonere som udgangspunkt ikke skal afkræves afsoningsomkostninger.  

 Forudsætningerne, der lå til grund for denne ordning, er imidlertid ikke  

 længere til stede, idet der er indført egentlig værnepligtsløn sammenholdt  

 med, at de værnepligtige under afsoningen bevarer denne løn.
 På den baggrund skal man efter drøftelse med forsvarsministeriet meddele,  

 at militære værnepligtige på lige fod med andre strafafsonere bør afkræves  

 afsoningsomkostninger på sædvanlig måde, jfr. justitsministeriets cirkulære  

 nr. 53 af 27. marts 1940.
 Tilsvarende gælder for så vidt angår civilforsvarsværnepligtige.
 E.B.
/Bjarne Christensen Til fængselsinspektørerne ved kriminalforsorgens anstalter og  

 politimestrene.
