Cirkulære om plan for  

 tilsynet med skatteankenævnene  

1) Ligningsrådet har vedtaget følgende plan for tilsynet med  

 skatteankenævnenes klagebehandling på skatteområdet, jf.  

 skattestyrelseslovens  

 § 18, stk. 1.
1. Indledning Formålet med tilsynsplanen er:
  

 	  

    

 at sikre kvaliteten  

 og ensartetheden i skatteankenævnenes del af den samlede skatteopgave,  

 herunder  

 at skatteansættelseme foretages korrekt, og at de formelle regler anvendes  

 rigtigt   

 	  

    

 at beskrive området  

 for tilsynet   

 	  

    

 at sikre indsigt i  

 kvaliteten og ensartetheden i skatteankenævnenes afgørelser   

 	  

    

 at sikre et ensartet  

 tilsyn Tilsynet tilrettelægges lokalt med udgangspunkt i  

 cirkulærets retningslinier.
 Tilsynsplanen tjener som vejledning for de regionale told-  

 og skattemyndigheder i deres planlægning og udførelse af tilsynsopgaven,  

 således at tilsynet tilrettelægges og gennemføres ensartet over hele landet.
De regionale told- og skattemyndigheder udøver deres  

 tilsynsopgave på en sådan måde, at man understøtter skatteankenævnene som  

 uafhængige og selvstændige lokale lægmandsklageinstanser Ligningsrådet og Told- og Skattestyrelsen følger tilsynets  

 arbejde gennem de fremsendte afrapporteringer.
2. Tilsynets opgaver og tilsynets udførelse Tilsynet påser, at skatteankenævnene på forsvarlig vis  

 udfører de opgaver, der er pålagt dem i henhold til skattestyrelseslovens  

 §§ 5 - 11.
 Skatteankenævnene udfører deres opgaver i henhold til deres  

 forretningsorden (Skatteministeriets bekendtgørelse nr. 528 af 17. juni  

 1996).
 Tilsynet påser, at skatteankenævnene overholder gældende  

 skatteret.
3. De enkelte tilsynselementer Tilsynsopgaven opdeles i forskellige delelementer.
1.  

 	  

    

 Møder med  

 skatteankenævnet 2.  

 	  

    

 Klagebehandlingen 3.  

 	  

    

 Afrapportering Ad 1. Møder med skatteankenævnet Skatteankenævnet kan beslutte at indkalde tilsynet til et  

 møde.
 Temaet for disse møder kan eksempelvis være tilsynets  

 praktiske tilrettelæggelse og gensidig information.
Ad 2. Klagebehandlingen Tilsynsmyndigheden påser, at skatteankenævnene træffer  

 afgørelser efter de i forretningsordenen beskrevne retningslinier.
Dette sker  

 på grundlag af en gennemgang af skatteankenævnenes kendelser.
 Klagebehandlingen i skatteankenævnet sker uafhængigt af  

 såvel den kommunale ligningsmyndighed som af tilsynsmyndigheden.
 Hvis skatteankenævnet træffer en efter tilsynets opfattelse  

 klart urigtig afgørelse, kan den regionale told- og skattemyndighed i medfør  

 af  

 skattestyrelseslovens § 14, stk. 5 indsende skatteankenævnets  

 afgørelse til Told- og Skattestyrelsen med henblik på en vurdering af, om  

 sagen  

 bør forelægges Ligningsrådet med indstilling om ændring.
 Det er Ligningsrådets praksis, at man kun ændrer forkerte  

 skatteankenævnskendelser, hvis de har vidererækkende betydning og/eller stor  

 provenumæssig betydning.
 Ligningsrådet kan på tilsvarende måde ændre skatteankenævnenes  

 klart urigtige afgørelser, hvis skatteankenævnet ikke retter sig efter en  

 tidligere henstilling fra Ligningsrådet eller Told- og Skattestyrelsen.
I den forbindelse henledes opmærksomheden på  

 skattestyrelseslovens § 35, stk. 1, nr.6, hvorefter den  

 skattepligtige  

 inden 3 måneder efter skatteankenævnskendelsens afsigelse henholdsvis den  

 kommunale skattemyndigheds skatteansættelse skal underrettes om, at sagen er  

 under revision.
Hvis den regionale told- og skattemyndighed har besluttet at  

 anmode Told- og Skattestyrelsen om at vurdere, om sagen bør forelægges  

 Ligningsrådet med henblik på ændring, skal den regionale told- og  

 skattemyndighed derfor straks underrette den skattepligtige herom.
 Hvis der foreligger en klart urigtig afgørelse, og hvor de  

 øvrige betingelser for at foreligge sagen for Ligningsrådet ikke kan anses at  

 være opfyldt, kan tilsynet fremkomme med en henstilling til skatteankenævnet,  

 hvis der er holdepunkter for at antage, at nævnet vil fortsætte med samme  

 klart  

 urigtige praksis.
Tilsynet kan udtage sager til gennemgang med henblik på  

 yderligere at sikre, at sagsbehandlingen, herunder sagsfremstilling og  

 begrundelse, opfylder forvaltningslovens krav.
Dette gælder bl.a. sager  

 vedrørende kommunens nøglepersoner, f.eks. borgmester,  

 økonomidirektør,  

 skattechef, sekretariatschef eller medlemmer af skatteankenævnet samt disses  

 ægtefæller.
 Til brug for tilsynet skal den regionale told- og  

 skattemyndighed have tilsendt kopi af samtlige skatteankenævnskendelser.
Ad 3. Aftapportering Som dokumentation for tilsynets gennemførelse udarbejder den  

 regionale told- og skattemyndighed for hvert skatteankenævn en  

 tilsynsrapport,  

 der er omfattet af offentlighedsloven.
 Tilsynsrapporten dækker kalenderåret.
Tilsynsrapporten skal oplyse   

 	  

    

 om antallet af  

 kendelser, som skatteankenævnet har afsagt   

 	  

    

 om antallet af  

 klagesager, som den regionale told- og skattemyndighed har udtaget til  

 nærmere  

 gennemgang på grundlag af indhentet sagsmateriale   

 	  

    

 om og i hvilket omfang  

 enkeltforhold har givet tilsynet anledning til bemærkninger   

 	  

    

 om og i hvilket omfang  

 skatteankenævnet har afsagt en efter den regionale told- og skattemyndigheds  

 opfattelse klart urigtig kendelse, som har givet grundlag for en henstilling  

 til skatteankenævnet eller for en anmodning til Told- og Skattestyrelsen om  

 forelæggelse af sagen for Ligningsrådet.
 Tilsynsrapporten sendes i udkast til skatteankenævnet.
 Skatteankenævnets eventuelle bemærkninger indarbejdes i  

 tilsynsrapporten.
 Evaluering af de enkelte elementer i tilsynet kan ske på  

 møder med skatteankenævnet.
 De årlige tilsynsrapporter skal være udarbejdet senest 3  

 måneder efter kalenderårets udløb.
 Tilsynsrapporten indsendes til Told- og Skattestyrelsen, der  

 orienterer Ligningsrådet om status for tilsynet, hvis der foreligger særlige  

 forhold eller problemer.
 Tilsynsrapporten sendes desuden til lederen af  

 skatteankenævnssekretariatet og kommunalbestyrelsen.
 Cirkulæret har virkning fra og med 1. januar 2004. Cirkulære  

 nr. 35 af 9. april 2002 (TSS-cirkulære 2002-11) er dermed ophævet.
Told- og Skattestyrelsen, den 27. november  

 2003 Ole Kjær /Michael Bjørn Hansen 1)  

 I Told- og Skattestyrelsens interne nummerrække har cirkulæret nr. 2003-33.
