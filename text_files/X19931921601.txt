En mand hjalp uden betaling og i sin fritid en bekendt med at trække  

 træstubbe op.
Under arbejdet væltede traktoren, og manden kom til skade.
 Arbejdsskadestyrelsen anerkendte sagen under lov om arbejdsskadefor-  

 sikring, idet der var tale om »en nødvendig håndsrækning«.
 Manden har siden fået den erstatning, han er berettiget til efter  

 loven.
KOMMENTAR Selv ganske kortvarige og måske tilfældige håndsrækninger kan være  

 omfattet af loven, men det er en forudsætning, at der er tale om et egentligt  

 arbejde.
Det betyder, at hjælpen skal være af et sådant omfang, at den med rimelighed kan betragtes  

 som en arbejdsmæssig indsats, håndsrækningen alene udføres i den anden persons interesse, håndsrækningen sker på opfordring eller i det mindste bliver accepteret, der virkelig er brug for hjælpen.
 Familiemedlemmer er normalt ikke omfattet af ordningen, men der er gjort  

 undtagelser, når hjælpen er af større omfang, og det ellers ville være  

 nødvendigt at ansætte fremmed hjælp.
At en håndsrækning bliver anerkendt under loven betyder, at der kan ydes  

 erstatning for men, erhvervsevnetab og tab af forsørger mv.
Erstatningen  

 bliver betalt af Arbejdsskadestyrelsen.
 Anmeldelse om skaden skal sendes til Arbejdsskadestyrelsen.
 Yderligere oplysninger kan fås hos kontorchef Mette Thiesen.
