 Hoslagt fremsender man en af landbrugsministeriets artsnavneudvalg  

 udarbejdet »Fortegnelse over plantenavne, der af landbrugsministeriet  

 anbefales til brug i institutioner med tilknytning til jordbrug«, idet  

 man skal henstille, at den i fortegnelsen anvendte nomenklatur fremtidig  

 anvendes i publikationer, der udsendes af institutionerne.
Landbrugsministeriet, den 5. april 1984 P.M.V.
 E.B.
Niels-Henrik Hyllested FORTEGNELSE OVER PLANTENAVNE, DER AF LANDBRUGSMINISTERIET  

 ANBEFALES TIL BRUG I INSTITUTIONER MED TILKNYTNING TIL JORDBRUG Fortegnelsen er udarbejdet af landbrugsministeriets  

 artsnavneudvalg, der er rådgivende for landbrugsministeriet i  

 spørgsmål vedrørende Under udvalgets arbejde blev det klarlagt, at der er behov for dels  

 fuldstændigt entydige plantenavne til brug i love, officielle bekendtgørelser  

 o.l., dels korte mundrette navne til brug i praksis, og som derfor anvendes i  

 f.eks. artikler, der henvender sig direkte til jordbrugere.
 Med henblik på at forebygge, at sprogbrugen i de to områder udvikler sig  

 således, at der anvendes forskellige navne om samme plante, er der i  

 fortegnelsen foruden et fuldstændigt latinsk og dansk plantenavn i visse  

 tilfælde anført et kortere godkendt navn i en skarp parentes.
 Hos visse kulturplanter er der udskilt former, som har veldefinerede,  

 karakteristiske egenskaber, uden at disse dog er forsynet med et latinsk  

 varietetsnavn (f.eks. vinterhvede, vårhvede, oliehør, spindhør, drueagurk,  

 asieagurk). Da navnene på sådanne former ofte anvendes både i faglitteraturen  

 og i daglig tale, er de vigtigste af disse gengivet med kursiv efter det  

 danske artsnavn.
Navnene er i tabellen opdelt i følgende hovedgrupper: Korn, græsser,  

 foderplanter, olie- og spindplanter og grønsager.
Navnene står anført i den  

 rækkefølge, som er anvendt i EF-direktiverne og i landbrugsministeriets  

 bekendtgørelse vedrørende handel med sædekorn, frø af foder-, olie- og  

 spindplanter samt grønsagsfrø til udsæd.
Fortegnelsen er suppleret med  

 enkelte plantenavne, som ikke findes i EF-direktiverne.
For god ordens skyld skal det bemærkes, at det i henhold til de botaniske  

 retskrivningsregler er obligatorisk at skrive latinske slægtsnavne og  

 autornavne med stort begyndelsesbogstav og latinske artsnavne med lille  

 begyndelsesbogstav (f.eks.
Triticum durum Desf.).
