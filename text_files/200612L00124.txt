Fremsat den 31. januar 2007 af  

 finansministeren (Thor Pedersen) Forslag til Lov  

 om tilskud til Grønlands Hjemmestyre for 2008 og 2009 § 1.  

  

 Staten yder i 2008 og 2009 et  

 årligt tilskud til Grønlands Hjemmestyre på 3.202,1 mio. kr., hvoraf 7,7 mio.  

 kr. kan henføres til tilskud til Grønlands Hjemmestyre i forbindelse med  

 nedlæggelsen af bonuspuljen.
Beløbet er angivet i 2007-pris- og lønniveau.  

 Finansministeren kan på baggrund af ændringer i pris- og lønudvikling  

 bestemme,  

 at beløbet justeres.
 Stk. 2.  

  

 Der omprioriteres årligt i 2008  

 og 2009 nominelt 50 mio. kr. af tilskuddet til et sektor-program for  

 uddannelse  

 og erhvervsudvikling i Grønland.
 § 2.  

  

 Tilskuddet reguleres i 2008 og  

 2009 i overensstemmelse med stigningen i det generelle pris- og lønindeks på  

 finansloven for det pågældende år.
 § 3.  

  

 Tilskuddet udbetales forskudsvis  

 med 1/12 hver måned.
 Stk. 2.  

  

 Beløbet i §1, stk. 2,  

 udbetales dog forskudsvis én gang årligt i 2008 og 2009.
 Stk. 3.  

  

 Finansministeren kan efter  

 aftale med Grønlands Hjemmestyre fastsætte regler om ændrede  

 udbetalingsterminer.
 § 4.  

  

 Staten yder kompensation til  

 Grønlands Hjemmestyre i overensstemmelse med den danske regerings og det  

 grønlandske landsstyres aftale af 21. august 1990, som indgået i henholdt til  

 artikel 24 i den dansk-grønlandske dobbeltbeskatningsaftale, således som  

 aftalen af 21. august 1990 er ændret ved tillægsaftale af 31. august 1997.
 § 5.  

  

 Loven træder i kraft den 1.  

 januar 2008.
Bemærkninger til lovforslaget Almindelige bemærkninger 1. Indledning Bloktilskudsfastsættelsen i 2008 og 2009 sker på baggrund  

 af aftale indgået mellem regeringen og Grønlands landsstyre den 6. december  

 2006 om statens tilskud til Grønlands hjemmestyre i 2008 og 2009. Aftalen  

 vedlægges som bilag,  

  

 jf. bilag 1.
2. Baggrunden for lovforslaget Bloktilskudsordningen for Grønland blev etableret i  

 forbindelse med indførelse af hjemmestyre i Grønland den 1. maj 1979.
 Hjemmestyreloven er baseret på princippet om, at  

 lovgivningsmagt og bevillingsmyndighed må følges ad, men opererer samtidig  

 med  

 muligheder for grønlandsk overtagelse af sagsområder, dels til  

 egenfinansiering, dels med statslig tilskudsfinansiering.
 Hjemmestyrelovens bilag over sagsområder, som kan overtages  

 af hjemmestyret, er i dag i det væsentlige udtømt.
Ved overtagelse af sagsområder  

  

 med statsligt tilskud  

  

 i medfør af hjemmestyrelovens  

  

 § 5  

  

 sker fastsættelsen heraf efter  

 forhandling mellem regeringen og landsstyret og med udgangspunkt i de  

 udgifter,  

 staten hidtil har haft til de pågældende opgaver.
Overtagelsernes grundlag er  

 love  

 vedtaget af Folketinget, der  

 angiver de overordnede rammer for det pågældende område.
Hjemmestyret  

 varetager  

 i henhold til disse rammelove den regelfastsættende og administrative  

 myndighed  

 på områderne, men har ikke  som følge af, at der er knyttet statslig  

 finansiering til overtagelsen  overtaget det fulde lovgivningsansvar.
 De årlige bloktilskud ydes som et samlet tilskud til  

 medfinansiering af de områder, der er overtaget efter hjemmestyrelovens  

 § 5. Herved har de grønlandske myndigheder inden for de rammer, der  

 ligger  

 i den bemyndigelseslov, hvorved sagsområdet er overført til hjemmestyret, en  

 betydelig frihed i prioriteringen af sine samlede opgaver.
Ved overtagelse af sagsområder  

  

 uden statsligt tilskud  

  

 i medfør af hjemmestyrelovens  

  

 § 4  

  

 er grundlaget hjemmestyrets beslutning  

 herom.
Hjemmestyret overtager på disse områder lovgivningsansvaret og de  

 administrative  

 beføjelser, idet hjemmestyret samtidig overtager de udgifter, der er  

 forbundet  

 med sagsområdet (selvfinansiering). Bevillingsmyndigheden er overgået til  

 hjemmestyret,  

 og der er således ikke et dansk ministeransvar på disse områder.
Statsministeren og landsstyreformanden nedsatte 21. juni  

 2004 Grønlandsk-dansk Selvstyrekommission.
Kommissionen skal, med  

 udgangspunkt  

 i Grønlands nuværende forfatningsmæssige placering og i overensstemmelse med  

 det grønlandske folks selvbestemmelsesret i henhold til folkeretten, overveje  

 og stille forslag om, hvorledes de grønlandske myndigheder kan overtage  

 yderligere kompetence, hvor dette er forfatningsretligt muligt.
Kommissionen  

 skal udarbejde forslag til lovgivning om en nyordning, som tillige tager  

 hensyn  

 til sagsområder, der allerede er overtaget af de grønlandske myndigheder i  

 medfør af hjemmestyreloven for Grønland.
Kommissionen skal basere sit arbejde på princippet om, at der  

 skal være overensstemmelse mellem rettigheder og pligter.
Kommissionen skal  

 overveje og stille forslag til en ny ordning vedrørende det økonomiske  

 mellemværende mellem Grønland og Danmark.
 Selvstyrekommissionens betænkning forventes at foreligge i  

 efteråret 2007. Under hensyn til betænkningens efterfølgende behandling og  

 drøftelse mellem regeringen og landsstyret er dette lovforslag begrænset til  

 årene 2008 og 2009.
3. Lovforslagets hovedindhold 3.1. Hovedprincipper for fastsættelsen af  

 statens tilskud til Grønlands hjemmestyre Bloktilskuddet fastsættes i 2007 til 3.202,1 mio. kr.,  

 hvoraf 7,7 mio. kr. kan henføres til tilskud til Grønlands hjemmestyre i  

 forbindelse med nedlæggelsen af bonuspuljen.
Rigshospitalet var frem til 1975 statsfinansieret og benyttelsen  

 af hospitalet gratis for amterne.
Med henblik på at opretholde en uændret  

 byrdefordeling mellem amterne og staten i tilknytning til overgang til  

 brugerbetaling  

 blev amterne kompenseret via en særlig rabat på deres forbrug af hospitalets  

 ydelser.
Pr. 1. januar 1994 bortfaldt den hidtidige rabatordning og  

 rabatterne  

 blev konverteret til den såkaldte bonuspulje.
 Som led i finansieringsreformen er  

 bonuspuljen overført til regionernes bloktilskud fra og med 1. januar  

 2007 med fradrag af Grønlands andel af bonuspuljen, der pr. 1.  

 januar 2007 udgør 7,7 mio. kr.
 Der omprioriteres fortsat 50 mio. kr. årligt af  

 bloktilskuddet i 2008 og 2009 til sektorprogram for uddannelse og  

 erhvervsudvikling, jf. afsnit 3.2 og  

  

 bilag  

 2.
Bloktilskuddet reguleres årligt i overensstemmelse med  

 stigningen i det generelle pris- og lønindeks på statens finanslov for det  

 pågældende år.
Den nuværende aftale om pris- og lønregulering af  

 bloktilskuddet  

 til Grønlands Hjemmestyre har været gældende siden 1988.
 Beregningen af opregningsprocenten tager udgangspunkt i et  

 vægtet gennemsnit af den skønnede stigning i forbrugerprisindekset og det  

 statslige lønindeks, hvor vægtningen er fastsat til 40/60.
 Parterne er enige om at anbefale fastholdelse af denne  

 opregningsprocedure.
 Der vil indtil den endelige vedtagelse af  

 finanslovforslaget for 2008 i december 2007 kunne ske justeringer i pris- og  

 lønforudsætningerne med konsekvenser for bloktilskuddet til Grønlands  

 Hjemmestyre, såfremt den forventede pris- og lønudvikling ændres i forhold  

 til  

 det ved budgetteringen forudsatte.
3.2. Aftale om omprioritering af midler til  

 sektorprogram for uddannelse og erhvervsudvikling Det omprioriteres fortsat 50 mio. kr. årligt af  

 bloktilskuddet i 2008 og 2009 til sektorprogram for uddannelse og  

 erhvervsudvikling i Grønland.
 Sektorprogrammet skal medvirke til at skabe fornyelse og  

 vækst i Grønlands erhvervsliv for at understøtte målet om en mere selvbærende  

 økonomi.
 Hjemmestyret er programansvarlig for, at sektorprogrammet  

 opfylder de retningslinjer, som parterne er blevet enige om.
 Midlerne fra sektorprogrammet er identificerbare på  

 Landstingets finanslove, så det fremgår, hvilke initiativer der finansieres  

 via  

 sektorprogrammet.
 I forbindelse med videreførelsen af sektorprogrammet har  

 Grønlands hjemmestyre udarbejdet  

  

 Oversigt  

 over anvendte og budgetterede midler til sektorprogram for uddannelse og  

 erhvervsudvikling, jf. bilag 3.
3.3. Kompensation i henhold til  

 dobbeltbeskatningsaftale Ifølge aftale af 21. august 1990 mellem den danske regering  

 og Grønlands landsstyre, jf.
Skatteministeriets bekendtgørelse nr. 800 af 26.  

 november 1990 som ændret ved tillægsaftale af 31. august 1997, træder  

 Grønland  

 tilbage fra beskatning af bl.a. løbende rentetilskrivninger af  

 pensionsopsparingskonti  

 i pengeinstitutter mv. og visse bidrag fra arbejdsgivere til obligatoriske  

 pensionsordninger.
 Endvidere træder Grønland tilbage fra beskatning af  

 dagpenge og rejsegodtgørelse, som udbetales af den danske stat og danske  

 kommuner i forbindelse med udførelsen af offentlige erhverv.
 Ifølge aftalen, der har haft virkning fra 1. januar 1991,  

 kompenseres Grønland for denne tilbagetræden fra beskatning ved overførsel af  

 et modsvarende beløb fra den danske stat.
Kompensationsbeløbet er fra og med 1999 fastsat til 16,1  

 mio. kr. på pensionsområdet og 2,4 mio. kr. på  

 dagpenge/rejsegodtgørelsesområdet.
Beløbene, der er fastsat i 1998-niveau,  

 reguleres i overensstemmelse med den generelle pris- og lønudvikling på  

 finansloven.
Beløbet udgør 22,9 mio. kr. i 2007.
4. Økonomiske og administrative konsekvenser 4.1. De økonomiske og administrative  

 konsekvenser for det offentlige Ved aftalen af 6. december 2006 mellem regeringen og  

 Grønlands landsstyre yder staten i 2008 og 2009 et årligt tilskud til  

 Grønlands  

 Hjemmestyre på 3.202,1 mio. kr., hvoraf 7,7 mio. kr. kan henføres til tilskud  

 til Grønlands hjemmestyre i forbindelse med nedlæggelsen af bonuspuljen.  

 Beløbet er angivet i 2007-pris- og lønniveau.
Der omprioriteres 50 mio. kr.  

 årligt af bloktilskuddet i 2008 og 2009 til sektorprogram for uddannelse og  

 erhvervsudvikling i Grønland.
Kompensationsbeløbet i henhold til dobbeltbeskatningsaftale  

 er optaget på de årlige bevillingslove på § 38.11.01. På finansloven for  

 2007 er optaget et beløb på 22,9 mio. kr.
Bestemmelserne i lovforslagets  

 § 4 har således ingen betydning for fastsættelse af bloktilskuddet.
 Lovforslaget har ikke administrative konsekvenser for det  

 offentlige.
4.2. De økonomiske og administrative  

 konsekvenser for erhvervslivet Lovforslaget har ikke økonomiske eller administrative  

 konsekvenser for erhvervslivet.
4.3. Administrative konsekvenser for borgerne Lovforslaget har ikke administrative konsekvenser for  

 borgerne.
4.4. Miljømæssige konsekvenser Lovforslaget har ikke miljømæssige konsekvenser.
4.5. Forholdet til EU-retten Forslaget indeholder ikke EU-retlige aspekter.
5. Forelæggelse for de grønlandske  

 myndigheder Der er den 6. december 2006 indgået aftale mellem  

 regeringen og Grønlands landsstyre om statens tilskud til Grønlands  

 hjemmestyre  

 i 2008 og 2009.
 Lovforslaget vil blive forelagt Grønlands Hjemmestyre og  

 forventes behandlet på Landstingets Forårssamling primo marts 2007, således  

 at  

 hjemmestyrets udtalelse kan foreligge inden lovforslagets 3. behandling i  

 Folketinget.
Samlet vurdering af konsekvenser af lovforslaget Positive konsekvenser/mindreudgifter Negative konsekvenser/merudgifter Økonomiske konsekvenser for stat, kommuner og regioner Ingen Forslaget indebærer, at staten i 2008 og 2009 yder et  

 årligt tilskud til Grønlands Hjemmestyre på 3.202,1 mio. kr.
Beløbet er  

 angivet i 2007-pris- og lønniveau Administrative konsekvenser for stat, kommuner og regioner Ingen Ingen Økonomiske konsekvenser for erhvervslivet Ingen Ingen Administrative konsekvenser for erhvervslivet Ingen Ingen Miljømæssige konsekvenser Ingen Ingen Administrative konsekvenser for borgerne Ingen Ingen Forholdet til EU-retten Forslaget indeholder ikke EU-retlige aspekter Bemærkninger  

 til lovforslagets enkelte bestemmelser Til § 1 Det foreslås, at staten i 2008 og 2009 yder et årligt  

 tilskud til Grønlands Hjemmestyre på 3.202,1 mio. kr., hvoraf 7,7 mio. kr.  

 kan  

 henføres til tilskud til Grønlands hjemmestyre i forbindelse med nedlæggelsen  

 af bonuspuljen.
Beløbet er angivet i 2007-pris- og lønniveau.
Det foreslås  

 endvidere, at der fortsat omprioriteres 50 mio. kr. årligt i 2008 og 2009 af  

 tilskuddet til et sektorprogram for uddannelse og erhvervsudvikling i  

 Grønland.
Til § 2 Bloktilskuddet reguleres årligt i overensstemmelse med  

 stigningen i det generelle pris- og lønindeks på statens finanslov for det  

 pågældende år.
Den nuværende aftale om pris- og lønregulering af  

 bloktilskuddet  

 til Grønlands Hjemmestyre har været gældende siden 1988.
 Beregningen af opregningsprocenten tager udgangspunkt i et  

 vægtet gennemsnit af den skønnede stigning i forbrugerprisindekset og det  

 statslige  

 lønindeks, hvor vægtningen er fastsat til 40/60.
Til § 3 Bestemmelserne om udbetalingsterminer er foreslået uændret  

 i forhold til den gældende tilskudslov.
 De 50 mio. kr., som årligt omprioriteres fra bloktilskuddet  

 til sektorprogrammet for uddannelse og erhvervsudvikling i Grønland,  

 udbetales  

 primo 2008 og primo 2009.
 Finansministeren kan efter aftale med Grønlands Hjemmestyre  

 fastsætte regler om ændrede udbetalingsterminer.
Til § 4 Der henvises til de almindelige bemærkninger.
Til § 5 Det foreslås, at loven træder i kraft 1. januar 2008.
Bilag 1 Finansministeriet og Grønlands landsstyre  

  

 København den 6. december 2006 Aftale mellem regeringen og Grønlands  

 landsstyre om  

  

 statens tilskud til Grønlands Hjemmestyre i 2008 og 2009 Grønlandsk-dansk selvstyrekommission, der blev nedsat den 21.  

 juni 2004 af statsministeren og landsstyreformanden, forventes at afgive sin  

 betænkning i efteråret 2007.
 Selvstyrekommissionen skal i henhold til sit kommissorium  

 bl.a. overveje og stille forslag om, hvorledes de grønlandske myndigheder kan  

 overtage yderligere kompetence, hvor dette er forfatningsmæssigt muligt samt  

 overveje og stille forslag til en ny ordning vedrørende det økonomiske  

 mellemværende mellem Grønland og Danmark.
 Regeringen og landsstyret finder det på den baggrund  

 hensigtsmæssigt, at den nuværende aftale om statens tilskud til Grønlands  

 Hjemmestyre videreføres uændret med et realt uændret bloktilskud og årlig  

 omprioritering på 50 mio. kr. til sektorprogram for uddannelse og  

 erhvervsudvikling samt tekniske justeringer, der måtte være behov for.
 Selvstyrekommissionens betænkning forventes at foreligge i  

 efteråret 2007. Under hensyn til betænkningens efterfølgende behandling og  

 drøftelse mellem regeringen og landsstyret er regeringen og landsstyret enige  

 om, at en ny aftale om statens tilskud til Grønlands hjemmestyre skal være  

 gældende for årene 2008 og 2009.
Bloktilskuddet fastsættes i 2008 og 2009 til 3.202,1 mio. kr.  

 årligt (2007 pris- og lønniveau), hvoraf 50 mio. kr. årligt omprioriteres til  

 sektorprogram for uddannelse og erhvervsudvikling.
Den nugældende  

 reguleringsordning for bloktilskuddet fastholdes.
 Regeringen fremsætter forslag til lov herom til 1. behandling  

 i Folketinget i januar 2007, med henblik på parallel behandling på  

 Landstingets  

 Forårssamling 2007, der indledes primo marts 2007.
For regeringen For landsstyret Thor Pedersen Josef Motzfeldt Bilag 2 Tabel 1. Statens  

 tilskud til  

 Grønlands hjemmestyre i 2007, 2008 og 2009. Mio. kr.
2007 2008 2009 Bloktilskud i 2006  

 (2006-PL)  

 	..................
3.119,5 3.119,5 3.119,5 - Generelt  

 tilskud i 2006 (2006-PL)  

 	........
3.069,5 3.069,5 3.069,5 - Omprioritering  

 til sektorprogram  

 	...........
50,0 50,0 50,0 Reguleringer - PL-regulering  

 af bloktilskud i 2006 (2,4 pct.)  

 	.......................................................
74,9 74,9 74,9 - Nedlæggelse af  

 bonuspuljen  

 	..................
7,7 7,7 7,7 Bloktilskud i  

 2007 (2007-PL)  

 	.................
3.202,1 3.202,1 3.202,1 - Generelt  

 tilskud i 2007 (2007-PL)  

 	........
3.152,1 3.152,1 3.152,1 - Omprioritering  

 til sektorprogram  

 	...........
50,0 50,0 50,0 Bilag 3 Økonomidirektoratet, Grønlands hjemmestyre  

  

 Nuuk den 4. december 2006 Oversigt over anvendte og budgetterede  

 midler til  

  

 sektorprogram for uddannelse og erhvervsudvikling Ved bloktilskudsforhandlingerne for årene 2005-2007 blev det  

 besluttet, at Grønlands Hjemmestyre inden for det samlede bloktilskud  

 gennemfører et sektorprogram for uddannelse og erhvervs-udvikling til 50 mio.  

 kr. om året.
 Der skal foretages en evaluering af dette sektorprogram ved  

 udgangen af 2007, men Grønlands hjemmestyre kan allerede nu konstatere, at  

 sektorprogrammet har haft positive effekter.
På erhvervsområdet er der foretaget indskud i det  

 hjemmestyreejede selskab Greenland Venture A/S, som har påbegyndt sin  

 aktivitet  

 med at stille såkaldt tålmodig og risikovillig kapital til rådighed for  

 iværksættere.
Desuden kan Grønlands hjemmestyre konstatere, at muligheder for  

 eksport af is og vand nu er kommet så langt, at et internationalt selskab  

 bl.a.  

 foretager et feasibility-studie, hvor rentabiliteten af en evt. produktion af  

 vand i Qeqertarsuaq/Disko vurderes.
På uddannelsesområdet er der taget en række konkrete  

 initiativer til forøgelse af uddannelsesindsatsen inden for sektorprogrammets  

 rammer.
Blandt andet har hjemmestyret købt kollegieboliger i Qaqortoq,  

 forøget  

 optaget på de grundlæggende sundhedsuddannelser og taget en række initiativer  

 til at nedsætte det store frafald på de enkelte uddannelsesinstitutioner.  

 Herudover har Landstinget i finanslovene for 2006 og 2007 truffet beslutning  

 om, at der i de kommende år skal tages yderligere initiativer, som kan  

 bidrage  

 til en generel højnelse af uddannelses- og kompetenceniveauet, og som også  

 bliver en væsentlig bestanddel i en partnerskabsaftale med EU for årene  

 2007-2013.
 De anvendte og budgetterede midler til sektorprogram for  

 uddannelse og erhvervsudvikling for 2005-2007 er anført i tabel 1.
Tabel 1. Sektorprogram for uddannelse og  

 erhvervsudvikling 2005-2007 Regnskab 2005 FL 2006 FL 2007 --------------- 1.000 kr. -------------- Erhvervsudvikling:  

 	.........................................................
25.000 25.010 24.810 - Indskud i  

 Greenland Venture A/S  

 	...................................
15.000 15.000 15.000 - Brandingstrategi  

 	.............................................................
1.500 2.000 2.000 - Beredskab   

 algegifte i kammuslinger  

 	.............................
800 200 - Brugerdrevne  

 erhvervsfremmeaktiviteter  

 	.........................
3.200 3.310 3.310 - Eksport af vand  

 og is fra Grønland  

 	.................................
4.500 4.500 4.500 Uddannelse:  

 	....................................................................
25.000 25.000 25.000 - Center for  

 sundhedsuddannelser  

 	.....................................
1.300 1.300 1.300 - Sektorprogram  

 for uddannelser  

 	......................................
10.400 10.800 5.900 - Videregående  

 uddannelser  

 	.............................................
1.700 2.900 2.000 -  

 Erhvervsuddannelser (regionskoler)  

 	................................
200 200 200 - Stipendier og  

 børnetillæg  

 	................................................
1.300 1.300 1.300 -  

 Erhvervsuddannelsesområdet (skolebyggeri) 8.500 14.300 - Kollegiebyggeri  

 	..............................................................
10.100 0 0 I alt  

 	  

 ;............................................................................  

 ......
