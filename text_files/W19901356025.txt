Opretholdelse af Veterinærdirektoratets afvisning af en klage over at  

 to dyrlægers behandling af hund.
Klageren havde begrundet sin klage med, at  

 de af de to læger foretagne undersøgelser og behandlingsforsøg ikke havde  

 været forsvarlige eller omhyggelige, idet der syntes at være åbenbare  

 lidelser hos hunden, der burde have været konstateret ved en grundig og  

 fyldstgørende undersøgelse.
Gellerupparkens Retshjælp har i skrivelse af 25. april 1990, j.nr.
AM  

 295/90, på vegne Annie Pedersen, Hasselhøj 33, Hasselager, klaget over  

 dyrlæge Niels Stadsvold, Aarhus  

 Dyrehospital, Lars Preisler, Silkeborgvej 156, Horsens, i forbindelse med  

 disses behandling af klagerens hund i 1988 og 1989.
Annie Pedersen anmoder, om at sagen revurderes ud fra de nu fremkomne  

 oplysninger, idet dyrlæge Lise Kousgaard, Jelshøj Dyreklinik, ved en  

 efterfølgende undersøgelse har konstateret analkirtelbetændelse og en  

 forskudt hvirvel i lænden hos Annie Pedersens hund.
Subsidiært anmodes  

 Landbrugsministeriet om at foretage en ankebehandling af  

 Veterinærdirektoratets afgørelse af 27. februar 1990.
 Ifølge skrivelsen af 25. april 1990 finder Annie Pedersen, at de tidligere  

 foretagen undersøgelser og behandlingsforsøg ikke har været fagligt  

 forsvarlige og omhyggelige, idet der synes at være åbenbare lideloser hos  

 hunden i form af dels analkirtelbetændelsen og dels den forskudte  

 lændehvirvel, der burde have været konstateret ved en grundig og  

 fyldestgørende undersøgelse.
 Sagen har været forelagt Den Danske Dyrelægeforening, klientklagenævnet,  

 og Veterinærdirektoratet, der ikke har givet Annie Pedersen medhold i klagen.
 Landbrugsministeriet har på ny forelagt sagen for Veterinærdirektoratet,  

 ligesom der er indhentet fornyede udtalelser fra dyrlæge Niels Stadsvold og  

 dyrlæge Lars Preisler.
Det fremgår heraf, at dyrlæge Stadsvold har foretaget en grundig  

 røntgenundersøgelse af hunden den 13. juni 1988 og har stillet diagnose  

 Sacroilisation, sygelige forandringer i korsbensregionen, en diagnose, der er  

 bekræftet af en røntgenekspert på Landbohøjskolen.
Efterfølgende har  

 dyrlæge Stadsvold iværksat behandling med Artrizintabletter, som er et  

 klassisk præparart til behandling af lidelser i knogler, led og ledkapsler.
Dyrlæge Lars Preisler har den 21. februar 1989 foretaget en generel  

 undersøgelse af hunden samt en gennempalpering af columana, pelvis og bagben,  

 efterfulgt af røntgenundersøgelse på 8 optagelser.
Der blev ved denne  

 undersøgelse konstateret ømhed i lumbo-sacralledet, men røntgenbillederne  

 viste ingen abnorme forandringer.
Endvidere fandt dyrlæge Preisler ikke tegn  

 på analkirtelbetændelse hos hunden.
Det blev aftalt med Annie Pedersen at se  

 tiden an til hundens næste løbetid for at se, om symptomerne havde relation  

 til denne.
 På den baggrund af en telefonkonsultation den 24. juli 1989,  

 hvorunder Annie Pedersen redegjorde for hundens symptomer, ordinerede  

 dyrlæge Preisler behandling af hunden med Prednison i en nærmerebestemt  

 periode, ligesom Annie Pedersen at lade de tidligere optagne røntgenbilleder  

 undersøge på Landbohøjskolen.
Veterinærdirektoratet har udtalt, at de senere fremkomne oplysninger på  

 grundlag af dyrlæge Lise Kousgaards behandling af hunden ikke giver anledning  

 til at ændre den tidligere afgivne vurdering af dyrlæge Stadsvold og  

 dyrlæge Preislers behandling af hunden, jfr.
Veterinærdirektoratets skrivelse  

 af 27. februar 1990.
 Landbrugsministeriet skal på den baggrund af ovenfor anførte udtale:
 Ifølge § 7 i bekendtgørelse nr. 312 af 25. juni 1980 af lov om  

 veterinærvæsenet samt om udøvelsen af dyrlægegerning er en autoriseret  

 dyrlæge under udøvelse af sin gerning forpligtet til at vise omhu og  

 samvittighedsfuldhed.
 På baggrund af de forelagte oplysninger finder Landsbrugsministeriet ikke,  

 at dyrlæge Niels Stadsvold og dyrlæge Lars Preisler har undladt at opfylde  

 denne pligt, og Landbrugsministeriet finder således ikke anledning til, at  

 der foretages videre i sagen.
P.
M.
V.
E.
B.
 Lovbekendtgørelse nr. 312 af 25/06/1980 af lov om veterinærvæsenet og  

 udøvelsen af dyrlægegerningen er ophævet og afløst af lovbekendtgørelse nr.  

 492 af 28/06/1990.
