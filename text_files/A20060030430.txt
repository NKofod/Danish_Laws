 Lov  

 om ændring af lov om fuldbyrdelse af straf m.v.
(Udvidelse af ordningen vedrørende fuldbyrdelse af straf  

 på bopælen under intensiv overvågning og kontrol samt fratagelse af mulighed  

 for udgang ved udeblivelse fra afsoning) VI MARGRETHE DEN ANDEN, af Guds Nåde Danmarks Dronning, gør  

 vitterligt:  

  

 Folketinget har vedtaget og Vi ved Vort samtykke stadfæstet følgende lov:
§ 1 I lov om fuldbyrdelse af straf m.v., jf.  

 lovbekendtgørelse nr. 207 af 18. marts 2005, som ændret ved lov nr. 367 af  

 24.  

 maj 2005 og § 14 i lov nr. 430 af 6. juni 2005, foretages følgende  

 ændringer:
 1.  


  

 § 50, 2. pkt.,  

  

 affattes således:
»Det kan i forbindelse med sådanne regler bestemmes, at tilladelse  

 til udgang først kan gives efter ophold i et bestemt tidsrum i institutionen  

 og  

 efter udståelse af en bestemt del af straffen, samt at tilladelse til udgang  

 ikke kan gives i et tidsrum af 3 måneder fra indsættelsen, hvis den indsatte  

 er  

 udeblevet efter tilsigelse til afsoning.« 2.  


  

 § 78 a, stk. 1,  

  

 ophæves, og i stedet  

 indsættes:
»Justitsministeren eller den, der bemyndiges dertil, kan  

 efter ansøgning fra personer, der er idømt fængselsstraf i indtil 3 måneder,  

 meddele tilladelse til, at straffen udstås på bopælen under intensiv  

 overvågning og kontrol efter reglerne i §§ 78 b-  

 78 f, såfremt 1)  

 	  

 den pågældende person  

 på gerningstidspunktet ikke var fyldt 25 år eller 2)  

 	  

 straffen er idømt for  

 overtrædelse af færdselsloven.
Stk. 2.  

  

 Tilladelse  

 efter stk. 1, nr. 2, kan desuden meddeles personer, der før, samtidig  

 med  

 eller efter en dom for overtrædelse af færdselsloven tillige er idømt straf  

 for  

 overtrædelse af anden lovgivning, hvis den eller de skete overtrædelser af  

 anden lovgivning ikke har været af væsentlig betydning for den samlede  

 fængselsstrafs længde og længden af den samlede fængselsstraf ikke overstiger  

 3  

 måneder.« Stk. 2 bliver herefter stk. 3.
§ 2 Loven træder i kraft dagen efter bekendtgørelsen i  

 Lovtidende. § 1, nr. 2, finder anvendelse på personer, der idømmes  

 fængselsstraf efter lovens ikrafttræden.
§ 3 Stk. 1.  

  

 Loven  

 gælder ikke for Færøerne og Grønland.
 Stk. 2.  

  

 Loven kan  

 ved kongelig anordning sættes i kraft for Færøerne med de afvigelser, som de  

 særlige færøske forhold tilsiger.
Givet på Christiansborg Slot, den 19. april  

 2006 Under Vor Kongelige Hånd og Segl MARGRETHE R.
