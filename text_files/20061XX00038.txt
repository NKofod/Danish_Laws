Skriftlig fremsættelse (5. oktober 2006) Justitsministeren  

  

 (Lene Espersen):
 Herved tillader jeg mig for Folketinget at fremsætte:
Forslag til lov  

 om ændring af lov om  

 fuldbyrdelse af straf mv. (Behandlingsgaranti for indsatte stofmisbrugere,  

 undersøgelse af indsatte personer, kundgørelse af fængselsforskrifter mv.) (Lovforslag nr.
L 23).
Som et led i satspuljeforliget for 2006 er det besluttet, at  

 der skal sikres en behandlingsgaranti til stofmisbrugere i kriminalforsorgens  

 institutioner, som skønnes egnede og motiverede til behandling.
Lovforslaget  

 har bl.a. til hensigt at udmønte denne beslutning, således at indsatte, der  

 opfylder de nævnte kriterier, er garanteret behandling mod deres stofmisbrug.  

 Forslaget er et led i den samlede indsats for, at fængslerne skal holdes fri  

 for ulovlige stoffer.
Der foreslås endvidere en ændring af  

 straffuldbyrdelsesloven, der er nødvendig for at sikre Danmarks efterlevelse  

 af  

 Europarådets Ministerkomités rekommandation REC(2006)2 om europæiske  

 fængselsregler.
Rekommandationen anbefaler bl.a., at undersøgelse af en  

 indsat  

 ikke må foretages af personale af andet køn end den indsatte.
Danmarks  

 efterlevelse  

 af denne anbefaling kræver en ændring af straffuldbyrdelseslovens § 60, stk.  

 5,  

 hvorefter undersøgelse af en indsat, der indebærer afklædning, undtagelsesvis  

 kan foretages og overværes af personer af andet køn end den indsatte.
Med lovforslaget lægges der endvidere op til, at regler for  

 indsatte i kriminalforsorgens institutioner, som fastsættes af institutionens  

 leder, fortsat kan undtages fra kundgørelse i Lovtidende.
Oplysning om  

 indholdet af reglerne kan i stedet fås ved henvendelse til vedkommende  

 institution, og de indsatte skal have adgang til at låne eller gennemse et  

 eksemplar  

 af reglerne.
Baggrunden for dette forslag er, at der med lov nr. 305 af 19.  

 april 2006 om ændring af lov om udgivelse af en Lovtidende og en  

 Ministerialtidende (Lovtidende i elektronisk form) sker en ophævelse af det  

 hidtidige retlige grundlag for at undtage fra kundgørelse i Lovtidende.
 Idet jeg i øvrigt tillader mig at henvise til lovforslaget  

 og de ledsagende bemærkninger, skal jeg hermed anbefale lovforslaget til det  

 Høje Tings velvillige behandling.
