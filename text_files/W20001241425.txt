Klage over tvangsbehandling med depot efter  

 indledende daglig medicinering Sundhedsvæsenets Patientklagenævn fandt, at beslutningen om  

 tvangsbehandling kunne godkendes, idet patienten fandtes sindssyg og idet  

 patienten forgæves var forsøgt motiveret gennem 12 dage  

 før beslutningen blev truffet.
Nævnet fandt endvidere, at  

 behandlingen opfyldte kravet om anvendelse af afprøvede  

 lægemidler i sædvanlig dosering og med færrest mulige  

 bivirkninger.
Sundhedsvæsenets Patientklagenævn fandt imidlertid, at  

 anvendelse af Cisordinol i depotform til anvendelse på længere  

 sigt i behandlingen af patienten ikke opfyldte kravet om mindst indgribende  

 behandlingsform på det tidspunkt hvor beslutningen om tvangsbehandling  

 blev truffet.
Nævnet lagde vægt på, at det ikke fandtes  

 godtgjort, at peroral tvangsbehandling med tablet eller mikstur ikke ville  

 være muligt, ligesom det ikke anså for godtgjort, at daglige  

 injektioner ville være særligt angstvoldende for patienten eller  

 forbundet med vedvarende daglig fysisk magtanvendelse.
