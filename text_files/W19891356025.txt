Tilladelse til erhvervelse af en landbrugsejendom med henblik på  

 omlægning til økologisk jordbrug.
Der dispenseres fra uddannelseskravet ved  

 ansættelse af en bestyrer, da det fandtes godtgjort, at omlægningen ville  

 medføre fuld beskæftigelse for mindst to personer I skrivelse af 6. maj 1989 har De påklaget den af Jordlovsudvalget i  

 skrivelse af 5. maj 1989 trufne afgørelse, hvorved der meddeltes afslag på  

 ansøgning om tilladelse til erhvervelse af landbrugsejendommen matr.  

 nr. 12 Lundby By, Tjæreby og matr. nr.  6l  Ørslev By, Ørslev,  

 idet Sven Nybo Rasmussen ikke opfylder landbrugslovens uddannelseskrav, jf. §  

 16, stk. 1, nr. 6, samt at han og ægtefællen Ingeborg Westenholz ikke  

 opfylder betingelserne for sameje efter landbrugslovens § 18a, stk. 1, nr. 2.
 Ejendommen er af areal 64,7514 ha med ejendomsværdi på 3.500.000 kr.,  

 heraf grundværdi 1.285.500 kr.
 Det fremgår af sagen, at Sven Nybo Rasmussen søgte Jordlovsudvalget om  

 tilladelse til erhvervelse af landbrugsejendommen » Hættegården« i  

 skrivelse af 3. februar 1989. Det fremgår af ansøgningen, at det er hensigten  

 at ansætte en yngre, dygtig landmand som bestyrer og at drive  

 » Hættegården« sammen med denne.
Ansøgningen var bilagt en udtalelse fra konsulenterne Lisbeth Frank Hansen  

 og Maren Korsgård, De sjællandske Husmandsforeninger vedrørende omlægning af  

 driften på landbrugsejendommen.
Det fremgår af omlægningsplanen, at gården  

 gradvis skal omlægges til økologisk drift.
Ifølge redegørelsen vil  

 omlægningen omfatte etablering af animalsk produktion af mindst 30  

 dyreenheder samt opførelse af løsdriftstald og en vis grønsagsproduktion på  

 friarealer.
I ansøgningen er det oplyst, at Sven Nybo Rasmussen er dr.med. og lektor i  

 fysiologi ved Københavns Universitet.
Det er endvidere fremført, at han har  

 nær familiemæssig tilknytning til landbruget og derigennem har opnået  

 arbejdsmæssige erfaringer på dette område.
Det fremgår af sagen, at Sven Nybo Rasmussen ønsker at stille sin  

 forskningserfaring samt sin arbejdskraft til rådighed for belysning af nogle  

 væsentlige biologiske problemstillinger inden for landbruget.
Han finder, at  

 han kan bidrage på dette område til en saglig debat om landbrugets  

 driftsformer særligt i relation til de aktuelle miljøproblemer.
I den  

 forbindelse er der redegjort for en række af de forskningsemner, der ønskes  

 belyst i forbindelse med erhvervelsen og driften af » Hættegården«.
 Det fremgår af sagen, at Statens Planteavlsforsøg har udtalt, at bl.a. de  

 foreslåede drænvandsundersøgelser må anses for relevante og kvalificerede  

 undersøgelser af en række miljømæssige problemstillinger.
Endelig fremgår det af sagen, at Sven Nybo Rasmussen har haft orlov fra  

 Københavns Universitet siden sommeren 1988. I den mellemliggende periode har  

 han arbejdet med praktisk landbrug, idet han og hans familie siden juli 1988  

 har arbejdet og boet på Oremandsgård Gods ved Præstø. Her  

 har Sven Nybo Rasmussen arbejdet med biodynamiske og økologiske principper,  

 som ligger til grund for driften af Gl.
Oremandsgård.
Det er i den  

 forbindelse oplyst, at Sven Nybo Rasmussen har deltaget i en lang række  

 landbrugskurser af kortere varighed.
I skrivelse af 17. maj 1989 til landbrugsministeren har sælgeren af  

 » Hættegården«, Mogens Juel Kraft suppleret og anført en række  

 synspunkter, der taler for, at Sven Nybo Rasmussen erhverver  

 landbrugsejendommen.
Det fremgår heraf, at der ingen seriøse købere har været  

 ud over Sven Nybo Rasmussen.
Det peges i den forbindelse på, at en række  

 mellemstore gårde i området har været til salg i længere tid.
Endelig er der  

 i skrivelsen anført en række betragtninger over strukturforholdene i området,  

 derunder om bonitets- og jordbundsforhold.
 Mogens Juel Kraft har endvidere oplyst, at der til ejendommen tilhører en  

 særligt udmatrikuleret ejendom med beboelse, der har tjent som bestyrerbolig  

 i årene 1955-84. Det er oplyst, at Sven Nybo Rasmussen ved erhvervelse af  

 ejendommen agter at benytte denne bolig som bestyrerbolig.
 Jordlovsudvalget har i skrivelse af 9. juni 1989 udtalt sig over klagen.  

 Jordlovsudvalget har i den anledning bemærket, at sagen har været behandlet  

 på et forretningsudvalgsmøde den 19. april 1989, hvor klageren fik foretræde  

 og redegjorde nærmere for sine planer.
Klagen har endvidere været forelagt medlem af Jordlovsudvalget, Svend  

 Jørgensen, der ikke finder at der er grundlag for at ændre afgørelsen.
Svend  

 Jørgensen anfører bl.a., at han ikke mener, at bestyrerreglen kan anvendes i  

 en situation, hvor der ikke i erhvervelsesøjeblikket kan beskæftiges en  

 bestyrer samt eventuelt to medhjælpere.
Derfor afvises klagerens påstand om,  

 at udvalget ikke synes at have taget i betragtning, at der ved den anførte  

 omlægningsplan vil være fuld beskæftigelse til mindst to personer og dermed  

 hjemmel for erhvervelse efter bestyrerreglen.
 Jordlovsudvalget har på den baggrund indstillet, at afgørelsen fastholdes.
Landbrugsministeriet skal på den anførte baggrund meddele, at man finder  

 grundlag for at ændre afgørelsen.
Landbrugsministeriet lægger vægt på det  

 videnskabelige formål med den ansøgte erhvervelse og på, at omlægning af  

 driften til økologisk jordbrugsproduktion vil medføre en øget beskæftigelse  

 på ejendommen.
Landbrugsministeriet har i den forbindelse lagt vægt på den  

 omlægningsplan, der er udarbejdet for » Hættegården«, hvoraf  

 fremgår, hvor meget større arbejdsforbruget bliver i forhold til traditionel  

 drift.
Den udarbejdede omlægningsplan viser således, at driften af  

 landbrugsejendommen giver fuld beskæftigelse til mindst to personer.
Landbrugsministeriet meddeler herved i medfør af landbrugslovens § 18a,  

 stk. 4, jf. stk. 1, nr. 2, samt med henvisning til lovens § 18, stk. 4, nr.  

 3, tilladelse til, at Sven Nybo Rasmussen og Ingeborg Westenholz med hver en  

 halvpart erhverver adkomst på landbrugsejendommen matr. nr. 12 Lundby  

 By, Tjæreby og matr. nr.  6l  Ørslev By, Ørslev på betingelse af, at  

 erhververne for en periode af mindst 4 år forpligtiger sig til at have ansat  

 en bestyrer, der opfylder de i § 1, stk. 1, nr. 1-3, i Landbrugsministeriets  

 bekendtgørelse nr. 131 af 19. marts 1987 omhandlede uddannelseskrav.  

 Erhververne Sven Nybo Rasmussen og Ingeborg Westenholz skal have fast bopæl  

 på ejendommen i hele perioden.
Bestyreren skal senest på overtagelsesdatoen,  

 der ikke må ligge senere end 6 mdr. efter datoen for købsaftalen, være  

 heltidsbeskæftiget på ejendommen og have fast bopæl på den ovenfor nævnte  

 udmatrikulerede bestyrerbolig.
Inden samme dato skal ejendommen kunne give  

 fuld beskæftigelse for to personer.
Det er endvidere en betingelse, at  

 erhververne driver ejendommen i overensstemmelse med reglerne om egen drift,  

 jf. § 4 i ovennævnte bekendtgørelse samt deltager aktivt i driften og fører  

 fuld driftsregnskab i hele perioden.
Regnskabet skal indsendes til  

 Jordbrugsdirektoratet efter begæring.
 Det forhold, at tilladelsen er betinget, er ikke til hinder for adkomstens  

 tinglysning uden frist, jf. landbrugslovens § 26, stk. 2.
 P.M.V.
 e.b.
