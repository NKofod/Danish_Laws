I.
REGULATIVETS OMRAADE.
§ 1 Nærværende Regulativ gælder for Fiskeriet i Vester Vandet Sø, men ikke  

 dens Tilløb og Afløb.
II.
BESTEMMELSER OM FISKERIET.
§ 2 a.
Snurrevaard til Aalefiskeriet maa kun anvendes i Juni og Juli Maaneder,  

 og der maa kun snurres til Baad.
b.
Med de saakaldte Sandvaad maa der kun fiskes i September og Oktober  

 Maaneder, Sandvaadenes Arme maa ikke være længere end 18,8 m (10 Favne).
c.
Vaad maa ikke anvendes til Heltfangst undtagen i Tiden fra den 1. April  

 til den 31. Maj (for April Maaned ophæves Bestemmelsen i Lov om  

 Ferskvandsfiskeri af 31. Marts 1931 § 18 d) og fra 15. September til den 30.  

 November, de nævnte Dage inklusive.
d.
Angaaende Maskestørrelse i Garnredskaber gælder de samme Bestemmelser,  

 som er fastsat i Lov om Saltvandsfiskeri af 31. Marts 1931. Kapitel 2, som  

 gælder for Fiskeriet i Limfjorden.
e.
Iøvrigt maa kun bruges Fiskeredskaber af den Slags, som hidtil har  

 været i Anvendelse; dog kan de i § 4 omtalte Opsynsmænd for et Aar ad Gangen  

 tillade Brugen af andre Redskaber, for saa vidt de iøvrigt er lovlige.
§ 3 Det er forbudt at udsætte Gedder, sammes Rogn eller Yngel i Søen.
 III OPSYN.
§ 4 Til at føre Tilsyn med Overholdelsen af dette Regulativs Bestemmelser  

 udvælges der blandt Foreningens Medlemmer to Mand.
Ethvert Medlem er pligtig  

 til at modtage Valg.
Valget gælder for fem Aar ad gangen, men skal (jfr.
Lov  

 om Ferskvandsfiskeri af 31. marts 1931 § 21) stadfæstes af Fiskeridirektøren.  

 Ingen skal modtage Genvalg før efter lige saa lang en Periode som den, hvori  

 han sidst fungerede.
§ 5 Opsynsmændene har nøje at paase Overholdelsen af Ferskvandsfiskerilovens  

 og Regulativets Bestemmelser og i Forening eller hver for sig at paatale  

 enhver til deres Kundskab kommende Overtrædelse.
§ 6 Opsynsmændene lønnes hver med Fjerdedelen af de Bøder, der ved Opsynets  

 Virksomhed tilfalder Foreningens Kasse.
Udgifter i Anledning af Forligssager  

 skal de have erstattede af Foreningens Kasse - derunder tre Kroner som  

 Vederlag for Befordring og Fortæring for hver Rejse til Thisted, der  

 nødvendiggøres af Fiskerisagernes Behandling.
IV.
FORENINGENS INDRE FORHOLD.
§ 7 Interessentskabet af Lodsejere benævnes »Fiskeriforeningen for Vestre  

 Vandet Sø«.
Alle Lodsejere ved der i § 1 nævnte Vandomraade er Medlemmer.
Ingen anden  

 kan være Medlem.
§ 8 Foreningen ledes af en Formand, der tillige er Kasserer.
Han vælges for et  

 Aar ad Gangen med simpel Stemmeflerhed paa den ordinære Generalforsamling,  

 der afholdes i Februar Maaned.
Generalforsamlingen bekendtgøres skriftlig, og  

 den er lovlig og beslutningsdygtig, naar den har været indvarslet med otte  

 Dages Varsel.
Skriftlig Fuldmagt er gyldig.
Jfr. iøvrigt Lov om  

 Ferskvandsfiskeri af 31. Marts 1931 § 20.
Valg til Formand skal modtages.
Formanden er ansvarlig for Foreningens  

 Midler og aflægger Regnskab paa den ordinære Generalforsamling.
Naar Bestyrelsen er valgt, skal der ske Indberetning til Ministeriet for  

 Søfart og Fiskeri, om hvem der er valgt til Medlemmer af Bestyrelsen, ligesom  

 der skal gøres Indberetning til Ministeriet om senere stedfundne Ændringer i  

 Bestyrelsens Sammensætning.
Dersom Regulativets Bestemmelser om Valg af  

 Bestyrelse ikke overholdes, kan Ministeren for Søfart og Fiskeri, hvis der  

 ikke inden 6 Maaneder efter derom fremsat Henstilling fra Ministeriet for  

 Søfart og Fiskeri vælges en Bestyrelse, efter Fristens Udløb ophæve  

 Regulativet, hvilket ved Ministeren for Søfart og Fiskeris Foranstaltning  

 bringes til almindelig Kundskab for alle vedkommende.
§ 9 Samtlige til Overholdelsen af Forskrifterne i dette Regulativ navnlig  

 dettes § 6 gaaende Udgifter - med Fradrag af, hvad der erholdes dækket gennem  

 Forlig eller Dom - fordeles af Formanden paa samtlige Medlemmer i Forhold til  

 Udstrækningen af enhvers Lod langs Søen, maalt i lige Linie fra Skjel til  

 Skjel.
Fordelingen sker i hver Januar Maaned, og Beløbene indkræves af  

 Opsynsmændene hos Medlemmerne, der er pligtige til at betale disse skadeløst  

 og i Søgsmaalstilfælde er underkastede Retsforfølgning efter Forordning af  

 den 25. Januar 1828.
§ 10 For Overtrædelse af dette Regulativs § 3 fastsættes der en Bøde paa 100  

 Kr.
For første Gang begaaet Overtrædelse af § 2 sættes Bøden til mindst 25  

 Kr.; i Gentagelsestilfælde til mindst det dobbelte indtil 400 Kr. (jfr.
Lov  

 om Ferskvandsfiskeri af 31. Marts 1931 § 26). Bøderne tilfalder Foreningens  

 Kasse.
§ 11 Formanden skal straks efter sit Valg meddele dette og sin Adresse til  

 Fiskeridirektøren.
Denne skal have Meddelse om, naar Generalforsamling  

 afholdes; Fiskeridirektøren eller hans Stedfortræder har Ret til at overvære  

 disse, men har ingen Stemmeret.
§ 12 Alle paaløbende Omkostninger ved Oprettelsen af dette Regulativ overtages  

 af Foreningens Kasse, for saa vidt de ikke afholdes af det offentlige.
------------ Foranstaaende i Henhold til § 9 i Lov om Ferskvandsfiskeri af 4. Maj 1907  

 udarbejdede Regulativ stadfæstes herved paany i Medfør af Lov Nr. 94 af 31.  

 Marts 1931 om Ferskvandsfiskeri.
 Det ændrede Regulativ træder i Kraft den 31. August 1931.
 MINISTERIET FOR SØFART OG FISKERI, DEN  

 25. AUGUST 1931.
P.
M.
V.
F.
V.
MORTENSEN.
/A.
Strubberg, Fm.
