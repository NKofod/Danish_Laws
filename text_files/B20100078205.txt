Kapitel 1 Kapitel 2   Godkendelse af offentlige vejanlæg Kapitel 3   Godkendelse af elanlæg Kapitel 4   Godkendelse af rørledningsanlæg Kapitel 5   Kabellægning Kapitel 6   Straf Bilag 1 Bekendtgørelse om godkendelse af offentlige vejanlæg og af ledningsanlæg m.v. i det åbne land I medfør af § 20, stk. 2, § 70, stk. 1 og 2, § 78, stk. 2, og § 89, stk. 3, i lov om naturbeskyttelse, jf. lovbekendtgørelse nr. 933 af 24. september 2009, fastsættes:
Kapitel 1 § 1. Der må ikke udføres offentlige vejanlæg eller ledningsanlæg m.v. i det åbne land, før der er meddelt godkendelse efter reglerne i denne bekendtgørelse.
 Stk. 2. Ved placering og udformning af anlæggene skal der tages hensyn til landskabelige værdier samt de øvrige interesser, der er nævnt i naturbeskyttelseslovens § 1.
 Stk. 3. De opgaver og beføjelser, der efter denne bekendtgørelse varetages af Miljøministeriets miljøcentre, varetages af Miljøministeriets miljøcentre i Århus, Odense og Roskilde, i de geografiske områder, der fremgår af bilag 1 til denne bekendtgørelse.
Kapitel 2 Godkendelse af offentlige vejanlæg § 2. Anlæg af nye veje og vejforlægninger, hvorved der fremkommer nye linjeføringer, skal godkendes af Miljøministeriets miljøcenter, henholdsvis kommunalbestyrelsen, efter nedenstående bestemmelser.
Det samme gælder andre ændringer af vejanlæg, der kan få væsentlig indflydelse på landskabet.
Kommunalbestyrelsen godkender anlæg af kommuneveje.
 § 3. Miljøministeriets miljøcenter godkender anlæg af statsveje efter forhandling med Vejdirektoratet.
 Stk. 2. Projekt med tilhørende kortmateriale indsendes til Miljøministeriets miljøcenter på det tidligst mulige tidspunkt under planlægningen.
 § 4. Kommunalbestyrelsen godkender anlæg af kommuneveje.
Stk. 2. Såfremt et vejanlæg forudsætter ændringer i tilstanden i et område med særlig status i henhold til regler fastsat af De Europæiske Fællesskaber eller i henhold til internationale konventioner, skal kommunalbestyrelsen indsende projektet, ledsaget af kommunalbestyrelsens indstilling, til godkendelse i Miljøministeriets miljøcenter.
Indstillingen skal være baseret på en vurdering af projektets virkninger på det internationale naturbeskyttelsesområde, herunder på områdets naturtyper og levesteder samt de arter, området er udpeget for at bevare.
Kapitel 3 Godkendelse af elanlæg § 5. By- og Landskabsstyrelsen godkender højspændingsanlæg på mere end 150 kV, der planlægges fremført som luftledninger § 6. Kommunalbestyrelsen godkender lavspændingsanlæg, sekundære højspændingsanlæg samt højspændingsanlæg til og med 150 kV, der planlægges fremført som luftledninger.
 Stk. 2. Elanlæg, der berører flere kommuner, godkendes af de respektive kommunalbestyrelser.
Stk. 3. Såfremt et elanlæg forudsætter ændringer i tilstanden i et område med særlig status i henhold til regler fastsat af De Europæiske Fællesskaber eller i henhold til internationale konventioner, skal kommunalbestyrelsen indsende projektet, ledsaget af kommunalbestyrelsens indstilling, til godkendelse i Miljøministeriets miljøcenter.
Indstillingen skal være baseret på en vurdering af projektets virkninger på det internationale naturbeskyttelsesområde, herunder på områdets naturtyper og levesteder samt de arter, området er udpeget for at bevare.
Kapitel 4 Godkendelse af rørledningsanlæg § 7. Miljøministeriets miljøcenter godkender rørledningsanlæg over jorden.
 Stk. 2. Miljøministeren kan beslutte, at konkrete ansøgninger om godkendelse af sådanne anlæg ikke er omfattet af godkendelsesordningen eller skal godkendes af kommunalbestyrelsen.
Kapitel 5 Kabellægning § 8. Elanlæg og rørledningsanlæg kan i forbindelse med godkendelse helt eller delvis kræves lagt i kabel eller nedgravet.
Andre bestemmelser § 9. Kan der ikke opnås enighed mellem henholdsvis anlægsmyndigheden eller selskabet og den eller de godkendende myndigheder eller mellem de godkendende myndigheder, jf. §§ 3, 4, 5, 6 og 7, forelægges sagen for miljøministeren, der træffer afgørelse i sagen.
 Stk. 2. Miljøministerens afgørelser vedrørende anlæg omfattet af § 3 træffes efter forhandling med transportministeren.
 § 10. Afgørelser efter §§ 3, 4, 5, 6, 7 og 9 kan ikke indbringes for anden administrativ myndighed.
Kapitel 6 Straf § 11. Overtrædelse af bekendtgørelsens § 1 straffes efter reglerne i § 89 i lov om naturbeskyttelse med bøde.
 Stk. 2. Der kan pålægges selskaber m.v. (juridiske personer) strafansvar efter reglerne i straffelovens 5. kapitel.
Ikrafttrædelses-, ophævelses- og overgangsbestemmelser § 12. Bekendtgørelsen træder i kraft den 1. juli 2010.
 Stk. 2. Bekendtgørelse nr. 1354 af 11. december 2006 om godkendelse af offentlige vejanlæg og af ledningsanlæg m.v. i det åbne land ophæves.
Miljøministeriet, den 24. juni 2010 Inger Beinov Støjberg / Helle Pilsgaard Bilag 1 Miljøcenter Århus, Odense og Roskilde varetager de beføjelser, som er nævnt i §§ 2 -4 og §§ 6- 7 i følgende kommuner:
 Miljøcenter Århus:
1) Brønderslev, 2) Favrskov, 3) Frederikshavn, 4) Hedensted, 5) Herning, 6) Hjørring, 7) Holstebro, 8) Horsens, 9) Ikast-Brande 10) Jammerbugt, 11) Lemvig, 12) Læsø, 13) Mariagerfjord, 14) Morsø, 15) Norddjurs, 16) Odder, 17) Randers, 18) Rebild, 19) Ringkøbing-Skjern.
20) Samsø, 21) Silkeborg, 22) Skanderborg, 23) Skive, 24) Struer, 25) Syddjurs, 26) Thisted, 27) Vesthimmerland, 28) Viborg, 29) Aalborg og 30) Århus.
 Miljøcenter Odense:
1) Assens, 2) Billund, 3) Nordfyn, 4) Esbjerg, 5) Fanø, 6) Fredericia, 7) Faaborg-Midtfyn, 8) Haderslev, 9) Kerteminde, 10) Kolding, 11) Langeland, 12) Middelfart, 13) Nyborg, 14) Odense, 15) Svendborg 16) Sønderborg, 17) Tønder, 18) Varde, 19) Vejen, 20) Vejle, 21) Ærø og 22) Aabenraa.
 Miljøcenter Roskilde:
1) Albertslund, 2) Allerød, 3) Ballerup, 4) Bornholm, 5) Brøndby, 6) Dragør, 7) Egedal, 8) Faxe, 9) Fredensborg, 10) Frederiksberg, 11) Frederikssund, 12) Frederiksværk-Hundested (Halsnæs) 13) Furesø, 14) Gentofte, 15) Gladsaxe, 16) Glostrup, 17) Greve, 18) Gribskov, 19) Guldborgsund, 20) Helsingør, 21) Herlev, 22) Hillerød, 23) Holbæk, 24) Hvidovre, 25) Høje-Taastrup, 26) Hørsholm, 27) Ishøj, 28) Kalundborg, 29) København, 30) Køge, 31) Lejre, 32) Lolland, 33) Lyngby-Taarbæk, 34) Næstved, 35) Odsherred, 36) Ringsted, 37) Roskilde, 38) Rudersdal, 39) Rødovre, 40) Slagelse, 41) Solrød, 42) Sorø, 43) Stevns, 44) Tårnby, 45) Vallensbæk og 46) Vordingborg.
