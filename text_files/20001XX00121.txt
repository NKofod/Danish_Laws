Skriftlig fremsættelse (15. november  

 2000) Skatteministeren (Ole Stavad):
 Herved tillader jeg mig for Folketinget at  

 fremsætte:
Forslag til lov om tilskud til visse miljøvenlige lastbiler (Lovforslag nr.
L 115).
 Regeringen ønsker at  

 fremskynde overgangen til mere miljøvenlige lastbiler.
 Forslaget går ud på at fremskynde udbredelsen  

 af mere miljøvenlige lastbiler (EURO III).
 Udbredelsen sker ved et  tilskud på 10.000 kr. pr.  

 lastbil.
 For at få tilskud skal lastbilerne opfylde de  

 skærpede normer med hensyn til udslippet af sundhedsskadelige stoffer,  

 som efter EU-reglerne ellers først træder i kraft pr. 1. oktober  

 2001.
 Tilskuddet gives til alle lastbiler, der opfylder de  

 skrappere normer, og som er eller bliver nyregistreret i perioden 1. januar  

 1999 og til og med 30. september 2001.
Det skønnes, at den miljømæssige  

 gevinst for Danmark vil være en reduktion i partikeludslippet på  

 ca. 6 ton og i udslippet af kvælstofoxider (NOX) på  

 ca. 100 ton årligt i Danmark.
Gevinsten er større i de  

 første år af lastbilernes levetid og mindre senere.
 Statens udgift ved forslaget skønnes at blive ca.  

 50 mill. kr. i 2001.
 Forslaget forventes at kunne få virkning fra 1.  

 marts 2001.
 Idet jeg i øvrigt henviser til bemærkningerne  

 i lovforslaget, skal jeg anbefale det til Tingets velvillige behandling.
