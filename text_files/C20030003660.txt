Vejledning om faglig bedømmelse af ansøgere til  

  

 overlægestillinger Kapitel 1 Indledning I medfør af § 14, stk. 2 og 3 i lov om  

 udøvelse af lægegerning, jf. lovbekendtgørelse nr. 272 af 19. april 2001,  

 udsender Sundhedsstyrelsen hermed en ny vejledning om faglig bedømmelse af  

 ansøgere til overlægestillinger, under hensyntagen til de erfaringer, som den  

 hidtidige administration af vejledningen har givet, samt under hensyntagen  

 til  

 anbefalingerne i Betænkning nr. 1384 »Fremtidens Speciallæge«, indenrigs- og  

 sundhedsministeriet 2000.
Vejledningen omfatter retningslinier for de faglige  

 bedømmelsesudvalgs sammensætning og virksomhed, herunder retningslinier for  

 hvilke faglige elementer, der bør indgå i bedømmelsen af de enkelte ansøgere.  

 Endvidere omfatter vejledningen regler om, hvilke oplysninger der skal være  

 til  

 rådighed for den faglige bedømmelse.
Vejledningen indeholder en oversigt over  

 hvilke kvalifikationskrav, der skal og hvilke der kan indgå i vurderingen.
 En faglig bedømmelse er en konkret vurdering i forhold til  

 stillingsopslag og funktionsbeskrivelse for en overlægestilling.
Kapitel 2 Område Forud for ansættelse i enhver stilling som overlæge  

 med  

 klinisk funktion i offentlige sygehuse og behandlingsinstitutioner skal der,  

 som led i ansættelsesproceduren, ske en bedømmelse af den enkelte ansøgers  

 faglige kvalifikationer.
Tilsvarende gælder ved ansættelse som vikar for  

 overlæge over 6 måneder, herunder forlængelse af kortvarige vikariater til en  

 samlet varighed over 6 måneder i de nævnte stillinger.
 Reglerne om faglig bedømmelse gælder tilsvarende ved ansættelse i  

 private sygehuse m.v., der har indgået overenskomst med det offentlige  

 sundhedsvæsen eller på anden måde løser offentlige sundhedsopgaver.
 Lægelovens krav om faglig bedømmelse efter § 14 stk. 2, gælder  

 endvidere ved væsentlige ændringer i funktionsbeskrivelsen for en allerede  

 ansat overlæge, selv om ansættelsesforholdene er uændrede.
Kapitel 3 Fagligt bedømmelsesudvalg Med henblik på en bedømmelse efter lægelovens  

 § 14  

 stk. 2, nedsætter ansættelsesmyndigheden i forbindelse med  

 ansættelsesproceduren et lægefagligt bedømmelsesudvalg.
Det faglige  

 bedømmelsesudvalg består af mindst 3 læger, som alle har de fornødne  

 forudsætninger til at bedømme ansøgernes faglige kvalifikationer inden for  

 det  

 pågældende speciale/fagområde.
Mindst et af medlemmerne skal være ansat i en  

 anden region, end den hvor stillingen er placeret.
Højst et af medlemmerne  

 kan  

 være ansat i den pågældende afdeling/behandlingsinstitution, og højst et  

 medlem  

 kan tillige være medlem af ansættelsesudvalget for den pågældende stilling.  

 De  

 øvrige medlemmer udpeges fra en liste udarbejdet af de relevante  

 specialeselskaber.
Listen vil være tilgængelig på Sundhedsstyrelsens  

 hjemmeside  

 www.sst.dk.
Mindst et af medlemmerne skal have deltaget i kursus for  

 bedømmere.  

 Ansættelsesmyndigheden kan vælge at supplere med yderligere medlemmer,  

 såfremt  

 det ønskes at tilføre viden, f.eks. fra et tilgrænsende speciale eller  

 særlige  

 ønsker omkring administrative, pædagogiske, forskningsmæssige eller andre  

 lægefaglige  

 kompetencer ud over den medicinske ekspertise inden for det pågældende  

 speciale  

 eller fagområde.
Det skal indskærpes at medlemmer af det faglige  

 bedømmelsesudvalg har tavshedspligt i henhold til forvaltningsloven  

 § 27.  

 Den lægefaglige bedømmelse bør være afsluttet inden for 4 uger, regnet fra  

 ansøgningsfristen i stillingsopslaget.
Tilforordnede i § 14 sager Til brug for udpegning af medlemmer til  

 bedømmelsesudvalg udarbejder specialeselskaberne en liste over mulige  

 medlemmer, der kan indgå i bedømmelsesudvalgene.
Der skal indgå læger fra  

 alle  

 3 regioner og som hovedregel bør de udpegede have speciallægeanerkendelse i  

 det  

 pågældende speciale.
Særlige kvalifikationer såsom fagområdeviden, særlig administrativ  

 eller pædagogisk kompetence m.v. skal fremgå af listen, ligesom det skal  

 fremgå, om den pågældende har deltaget i kursus for bedømmere.
Udpegningen  

 sker  

 for 3 år med mulighed for løbende supplering efter specialeselskabets skøn.
 Sundhedsstyrelsen arrangerer og fastlægger indhold for kurser i  

 bedømmelse af ansøgere til overlægestillinger for de læger, der af  

 specialeselskaberne er udpeget som mulige deltagere i bedømmelsesudvalg.
Inhabilitet Ved vurderingen af, om der foreligger inhabilitet,  

 følges forvaltningslovens § 3. Medlemmer af det faglige  

 bedømmelsesudvalg  

 er forpligtet til selv at gøre opmærksom på, om der foreligger en sådan  

 tilknytning til en ansøger, at det er egnet til at vække tvivl om medlemmets  

 upartiskhed ved vurderingen.
Afgørelse af, om der bør ske ændring i udvalgets  

 sammensætning som følge heraf, træffes af ansættelsesmyndigheden.
Kapitel 4 Baggrund for det faglige bedømmelsesudvalgs  

 vurdering Til brug for det faglige bedømmelsesudvalgs  

 vurdering  

 skal foreligge:
1.  

 	  

    

 En beskrivelse af  

 den opslåede stillings funktioner, herunder i hvilket omfang den pågældende  

 skal yde lands- og landsdelsfunktioner i forhold til andre afdelinger i eller  

 uden for sygehusamtet.
Det skal endvidere fremgå, i hvilket omfang der indgår  

 vagtfunktioner i stillingen samt for hvilken patientgruppe.
 2.  

 	  

    

 Beskrivelse af  

 eventuelle særlige fagområder knyttet til varetagelsen af stillingen,  

 herunder  

 anførelse af eventuelt specialeansvar.
 3.  

 	  

    

 Stillingsopslag,  

 hvor det er præciseret, i hvilket speciale den pågældende skal være § 14  

 kvalificeret.
 4.  

 	  

    

 Beskrivelse af den  

 opslåede stillings funktioner inden for ledelse og administrative funktioner  

 ved afdelingen.
5.  

 	  

    

 En beskrivelse af  

 den pågældende stillings funktioner inden for undervisning såvel af  

 studenter,  

 som for lægelig videreuddannelse og af andre faggrupper.
Særligt skal det  

 fremgå, såfremt der til stillingen er knyttet funktion som  

 uddannelsesansvarlig  

 eller lignende.
 6.  

 	  

    

 Alle ansøgninger  

 vedlagt bilag fra alle ansøgere, som muliggør gennemgang af ansøgning.
Bedømmelsesudvalgets gennemgang Det faglige bedømmelsesudvalg foretager en  

 gennemgang af  

 den enkelte ansøgers kliniske uddannelse og øvrige faglige kvalifikationer.  

 Gennemgangen skal indeholde følgende elementer:
 1.  

 	  

    

 Navn, kandidatalder  

 og aktuel ansættelse.
 2.  

 	  

    

 Oplysning/kopi af  

 autorisationer/anerkendelser med angivelse af speciale og år og måned for  

 opnåelse heraf.
 3.  

 	  

    

 Speciallægeuddannelse  

 med kort beskrivelse af forløb, herunder eventuelle dispensationer.
 4.  

 	  

    

 Erfaring/uddannelse  

 inden for kommunikation.
 5.  

 	  

    

 Erfaring/uddannelse  

 inden for samarbejde.
 6.  

 	  

    

 Erfaring/uddannelse  

 inden for ledelse og administration.
 7.  

 	  

    

 Erfaring/uddannelse  

 inden for sundhedsfremme.
8.  

 	  

    

 Erfaring/uddannelse  

 inden for akademikerrolle.
Videnskabelige arbejder, videnskabelige  

 ansættelser,  

 videnskabelige grader og uddannelse.
 9.  

 	  

    

 Erfaring/uddannelse  

 inden for professionalisme.
 10.  

 	  

    

 Uddannelse af  

 betydning for evt. særligt fagområde eller lignende.
 11.  

 	  

    

 Øvrige kliniske  

 uddannelse af betydning for aktuelle stilling.
 12.  

 	  

    

 Pædagogiske  

 erfaringer, herunder erfaring som klinisk og videnskabelig vejleder og evt.  

 funktion  

 som uddannelsesansvarlig, arbejde som inspektor og deltagelse i pædagogisk  

 udvikling samt evt. uddannelse.
 13.  

 	  

    

 Anden særlig  

 uddannelse eller erfaring med relevans for funktionen for den pågældende  

 stilling.
 14.  

 	  

    

 Eventuelle  

 supplerende anbefalinger vedrørende erhvervelse af kompetencer efter  

 ansættelsen med henblik på varetagelse af særlige funktioner nævnt i  

 funktionsbeskrivelsen for den pågældende stilling.
Det faglige bedømmelsesudvalgs vurdering Det faglige bedømmelsesudvalgs gennemgang af den  

 enkelte  

 ansøger afsluttes med en samlet vurdering af, hvorvidt den pågældende under  

 hensyntagen til stillingsopslag må anses for lægefagligt »kvalificeret« eller  

 »ikke-kvalificeret« til stillingen.
Hvis det faglige bedømmelsesudvalg  

 vurderer  

 at en ansøger ikke er kvalificeret, skal det begrundes i henhold til  

 forvaltningslovens § 22. Der foretages ikke en prioritering af  

 ansøgerne.  

 Ved uenighed i bedømmelsesudvalget kan et medlem forlange sin afvigende  

 mening  

 kortfattet tilført vurderingen.
Den skriftlige vurdering skal have karakter  

 af  

 en overordnet bedømmelse i forhold til minimumskvalifikationer suppleret med  

 en  

 konkret vurdering i forhold til de specifikke kompetencekrav knyttet til den  

 pågældende funktion som overlæge.
Vurderingen kan suppleres med evt. forslag  

 til kompetenceudvikling for ansøgeren i forhold til disse specifikke  

 kompetencekrav.
Det faglige bedømmelsesudvalgs vurdering underskrives med  

 angivelse af, hvilke specialer bedømmelsesudvalgets medlemmer selv har  

 speciallægeanerkendelse inden for, og evt. særlige kompetencer, som  

 medlemmerne  

 besidder af relevans for den pågældende bedømmelse.
Desuden anføres aktuelt  

 ansættelsessted.
Vurderingen afleveres til ansættelsesmyndigheden, der  

 orienterer alle ansøgere med kopi af bedømmelsen af den pågældende.
Kapitel 5 Kvalifikationskrav ved vurdering af ansøgere Nedenstående er vejledende retningslinier for  

 bedømmelsesudvalgets arbejde.
Bedømmelsen er altid individuel og konkret i  

 forhold til den pågældende stillings funktioner og krav til kompetencer.
Ved  

 vurderingen  

 anvendes en vurdering af den faglige kompetence, som udover krav til  

 medicinsk  

 ekspertise også omfatter kompetence inden for kommunikation, samarbejde,  

 ledelse /administration, sundhedsfremme, akademisk kompetence, professionel  

 kompetence (de 7 roller) samt pædagogik.
Vægtningen af kompetencer, afhænger  

 af  

 det konkrete stillingsopslag og funktionsbeskrivelse.
Vurderingen af  

 ansøgerens  

 kompetencer sker indtil ansøgningstidspunktet.
Vurderingens sigte kan udover  

 kvalifikationsvurderingen tillige have en funktion som vejledende i fortsat  

 kompetenceudvikling i forhold til det konkrete stillingsindhold.
Såfremt en  

 ansøger kun mangler få måneder inden opnåelse af de krævede kvalifikationer,  

 kan færdiggørelse af igangværende ansættelse m.v. frem til  

 ansættelsestidspunktet  

 indgå i anbefalinger vedrørende fortsat kompetenceudvikling.
Såfremt en  

 ansøger  

 findes kvalificeret, men bedømmelsesudvalget finder, at ansøgeren bør  

 supplere  

 sine kliniske kvalifikationer under ansættelsen med henblik på varetagelse af  

 særlige ekspertfunktioner, uddannelses- eller ledelsesansvar m.v. bør forslag  

 hertil fremgå af den skriftlige bedømmelse.
Kapitel 6 Den medicinske ekspert Som hovedregel forudsættes det, at en ansøger har  

 en  

 dansk anerkendelse til at betegne sig som speciallæge i et for stillingen  

 relevant speciale.
Hvis et fagområde kan varetages af læger fra flere  

 forskellige specialer skal det fremgå af opslag og den senere bedømmelse.
Der  

 skal i så tilfælde gøres opmærksom på dette i bedømmelsen.
I særlige tilfælde, hvor en stilling er oprettet til varetagelse  

 af helt specielle opgaver, der falder uden for de anerkendte specialer, kan  

 speciallægekravet fraviges.
Dog må ansøgeren i alle tilfælde have opnået  

 »tilladelse til selvstændigt virke som læge«.
Kommunikator Erfaring med kommunikation bør altid indgå i  

 bedømmelsen.
Såfremt det af stillingsopslag og funktionsbeskrivelse fremgår,  

 at  

 der til stillingen er knyttet særlige krav om kompetence inden for dette  

 område  

 eksempelvis i arbejde med personer af anden etnisk-kulturel baggrund bør  

 dette  

 indgå med særlig vægt i bedømmelsen.
Samarbejder Erfaring med samarbejde bør altid indgå i  

 bedømmelsen.  

 Såfremt det af stillingsopslag og funktionsbeskrivelse fremgår, at der i  

 stillingen lægges særlig vægt på denne kompetence eksempelvis som led i  

 samarbejde i særligt tværfagligt behandlerteam eller lignende, bør ansøgers  

 erfaringer hermed indgå med særlig vægt i bedømmelsen.
Leder/administrator Erfaring med ledelse og administration bør altid  

 indgå i  

 bedømmelsen.
Særlig vægtes denne kompetence ved besættelse af stilling som  

 ledende, specialeansvarlig eller anden overlægestilling med stort krav til  

 den  

 administrative kompetence.
Sundhedsfremmer Såfremt det af stillingsopslag og  

 funktionsbeskrivelse  

 fremgår, at der til stillingen er knyttet særlige krav om kompetence inden  

 for  

 dette område eksempelvis i varetagelsen af arbejde i patientskole,  

 forebyggelse  

 eller lignende bør dette indgå med særlig vægt i bedømmelsen.
Akademiker En videnskabelig vurdering indgår altid i  

 bedømmelsen,  

 idet dog kravene hertil og deres betydning for, om en person er kvalificeret  

 til stillingen, afhænger af det konkrete stillingsindhold.
Såfremt der til  

 ansættelsen hører funktion som forskningsansvarlig, som videnskabelig  

 vejleder  

 eller lignende, bør vurderingen af den videnskabelige kvalifikation indgå med  

 stor vægt i vurderingen af, om den pågældende findes kvalificeret til  

 stillingen.
 Vurderingen skal som et minimum indeholde en gennemgang af  

 videnskabelige arbejder, videnskabelige ansættelser og opnåede videnskabelige  

 grader samt en stillingtagen til disses omfang, kvalitet og relevans set i  

 forhold til den pågældende stilling.
Professionel Det forudsættes, at alle læger for at varetage en  

 ansættelse som overlæge udviser en professionel adfærd under iagttagelse af  

 etiske og juridiske samt administrative normer for lægelig funktion.
Kapitel 7 Yderligere klinisk kompetenceudvikling Den kliniske uddannelse skal i sin helhed gøre  

 ansøgeren  

 kvalificeret til de funktioner, som er henlagt til den stilling, der ansøges  

 om.
En forudsætning for, at en ansøger findes kvalificeret til en stilling  

 som  

 overlæge, er at ansøger har haft funktion svarende til 1. reservelæge eller  

 afdelingslæge i specialet, eller evt. i andet speciale som led i  

 fagområdekvalificering, i mindst 2 år efter tidspunktet for opnået  

 anerkendelse  

 til at betegne sig som speciallæge.
Ansættelser af mindre end 6 måneders  

 varighed kan normalt ikke medregnes.
Indtil 6 måneders ansættelse som vikar  

 for  

 overlæge, konstitueret eller fungerende overlæge eller som  

 privatpraktiserende  

 speciallæge kan medregnes.
Mindst 12 måneder bør være på en afdeling med tilsvarende opgaver  

 og på tilsvarende opgaveniveau, som på den afdeling, hvor stillingen søges.  

 Mindst 12 måneders ansættelse skal have fundet sted på en anden afdeling end  

 hoveduddannelsen.
Sidstnævnte anses dog også for opfyldt, såfremt ansættelse  

 inden for specialet på mindst 2 forskellige sygehuse indgår i  

 hoveduddannelsesforløbet.
 Bedømmelsesudvalget kan forlange supplerende dokumentation for  

 konkrete kompetencer af relevans for stillingsindholdet som fx relevante  

 operationslister, hvis der til stillingen er knyttet krav om særlige kliniske  

 kompetencer udover de krav, der er en forudsætning for at opnå anerkendelse  

 til  

 at betegne sig som speciallæge.
Udenlandske ansættelser Udenlandske ansættelser bedømmes på linie med  

 danske,  

 idet den konkrete kompetenceudvikling vurderes i hvert enkelt tilfælde.
Det  

 påhviler ansøgeren at fremskaffe den fornødne dokumentation fx i form af  

 beskrivelse af afdelingen med sengeantal, behandlinger fordelt på diagnoser,  

 den lægelige stabs sammensætning og eventuelle specialfunktioner med videre.  

 Det er en forudsætning for at kunne tiltræde en overlægestilling, at  

 ansøgeren  

 har opnået dansk anerkendelse til at betegne sig som speciallæge.
Efter  

 ansøgning tager Sundhedsstyrelsen stilling til anerkendelse af udenlandske  

 anerkendelser.
For udenlandske ansøgere kan krav om ansættelse i stilling som  

 1. reservelæge eller afdelingslæge efter opnåelse af anerkendelse til at  

 betegne sig som speciallæge erstattes af anden udenlandsk ansættelse med  

 tilsvarende indhold.
Andre erfaringer Erfaring som underviser, som klinisk vejleder, som  

 inspektor og evt. andre uddannelsesfunktioner eller supplerende pædagogisk  

 uddannelse indgår altid i bedømmelsen, idet dog kravene hertil og deres  

 betydning for, om en person er kvalificeret til stillingen, afhænger af det  

 konkrete stillingsindhold.
Eksempelvis vil vurderingen af pædagogiske  

 kvalifikationer indgå med stor vægt, såfremt der til stillingen er knyttet  

 funktion  

 som uddannelsesansvarlig overlæge.
 Vurderingen skal som et minimum indeholde en gennemgang af  

 erfaring som underviser med angivelse af indhold og målgruppe, erfaring som  

 klinisk vejleder, anden uddannelsesmæssig erfaring og evt. supplerende  

 pædagogisk uddannelse.
Kapitel 8 Indsendelse til Sundhedsstyrelsen og ansættelse Ansættelsesmyndigheden fremsender til Sundhedsstyrelsen  

 indstilling af ansøger, kopi af stillingsopslag, funktionsbeskrivelse, faglig  

 bedømmelse af alle ansøgere og ansøgning fra den indstillede ansøger.
På separat ark anføres ansøgers fulde navn,  

 bedømmelsesudvalgets indstilling af ansøger, kvalificeret/ikke kvalificeret,  

 ansættelsesudvalgets indstilling, ansættelsessted (sygehus/institution,  

 afdeling, speciale, ansøgers speciallæge anerkendelse med angivelse af dato  

 for  

 opnåelse, dato for tiltrædelse af stilling, angivelse af bedømmelsesudvalgets  

 medlemmer med angivelse af speciale, ansættelsessted og anførelse af hvem der  

 er valgt fra Sundhedsstyrelsens liste over bedømmere.
Dette ark indsendes til  

 Sundhedsstyrelsen i 2 eksemplarer.
 Skema til dette kan indhentes på Sundhedsstyrelsens  

 hjemmeside  

 www.sst.dk                                                                   .
Hvis ansættelsesmyndigheden ønsker at ansætte en ansøger,  

 der af bedømmelsesudvalget er fundet kvalificeret til den pågældende  

 stilling,  

 forventer Sundhedsstyrelsen ikke at foretage en vurdering af ansøgerens  

 lægefaglige kvalifikationer, med mindre særlige forhold gør sig gældende.  

 Ansættelse kan finde sted 10 hverdage efter ansøgning er modtaget i  

 Sundhedsstyrelsen.
Hvis ansættelsesmyndigheden ønsker at ansætte en ansøger,  

 som bedømmelsesudvalget har fundet ikke-kvalificeret til den pågældende  

 stilling, eller hvis ansættelsesmyndigheden ikke ønsker at imødekomme evt.  

 supplerende anbefalinger fra bedømmelsesudvalget om kompetenceudvikling i  

 forhold til konkrete funktioner, kan ansættelsesmyndigheden ikke umiddelbart  

 ansætte den pågældende.
Ansættelsesmyndigheden skal i et sådant tilfælde  

 forelægge sagen for Sundhedsstyrelsen vedlagt de i Kapitel 4 nævnte bilag.  

 Desuden vedlægges en indstilling vedrørende baggrund for ansættelse og  

 afklaring af kompetenceudvikling.
Sundhedsstyrelsen fremsætter en vejledende  

 udtalelse over for ansættelsesmyndigheden inden 10 hverdage.  

 Ansættelsesmyndigheden kan herefter træffe endelig afgørelse i sagen og  

 meddeler Sundhedsstyrelsen resultatet heraf.
Klageadgang Bedømmelsesudvalgets vurdering af den enkelte  

 ansøger  

 kan påklages til ansættelsesmyndigheden.
Ikrafttræden Denne vejledning træder i kraft den 24. maj 2003 og  

 er  

 gældende for stillinger, der opslås efter denne dato.
Vejledning nr. 107 af  

 4.  

 juli 1997 bortfalder samtidig.
 Vejledningen er ikke gældende for Færøerne og Grønland, der  

 fortsat kan søge vejledning og faglig rådgivning ved ansættelse af overlæger,  

 direkte i Sundhedsstyrelsen.
