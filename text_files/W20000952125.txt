Landsskatteretskendelse Moms - ejendomsmæglervirksomhed Reference:
ML § 38, stk. 1 A's klage til Landsskatteretten skyldtes, at told- og  

 skatteregionen havde truffet afgørelse om, at der skulle ske reduktion  

 af momsfradraget for samtlige de af A afholdte momsbelagte udgifter, idet  

 virksomhedens omsætning omfattede både momspligtig og momsfri  

 aktivitet.
 Det fremgik af sagens oplysninger, at A (herefter  

 virksomheden) var en ejendomsmæglervirksomhed med kontorer i 4 byer.  

 Virksomheden var som franchisedeltager tilknyttet B, der var en del af en  

 koncern.
Det fremgik videre, at virksomheden ud over den  

 momspligtige ejendomsmæglervirksomhed havde haft momsfrie  

 indtægter i form af salær ved pantebrevsformidling og honorar ved  

 låneoptagelse gennem realkreditinstitut.
Forholdet mellem den  

 momspligtige omsætning og den momsfrie omsætning var af  

 virksomhedens revisor oplyst til at være følgende:
(i t.kr) 1994 1995 1996 1997 Momspligtig omsætning 10.481 12.798 16.356 18.954 Momsfri omsætning 816 802 1.076 1.320 I alt 11.297 13.601 17.433 20.274 Andel (momsfri) 7 % 5 % 6 % 6 % Købsmoms:
Total 1.339 1.663 2.149 2.644 Heraf lokaleomkostninger 655 758 975 1.129 Øvrige omkostninger 684 905 1.174 1.515 Told- og skatteregionen havde truffet afgørelse om,  

 at der skulle ske reduktion af momsfradraget for alle virksomhedens  

 momsbelagte udgifter, jf. momslovens § 38, stk. 1, idet virksomhedens  

 omsætning omfattede både momspligtig og momsfri aktivitet.  

 Regionen havde herved bl.a. anført, at de omkostninger, der afholdtes  

 for at opnå et salg, også anvendtes for at opnå momsfrie  

 salærydelser.
Regionen havde dertil anført, at annonceudgifterne  

 havde relation til alle virksomhedens indtægter, idet det herved var  

 forudsat at de momsfrie provisioner indtjentes i forbindelse med  

 ejendomssalg.
 Virksomhedens repræsentant havde over for  

 Landsskatteretten nedlagt påstand om, at der skulle godkendes fuldt  

 momsfradrag for udgifter til annoncer og rapporter, der direkte kunne  

 henføres til virksomhedens momspligtige omsætning.
Repræsentanten havde til støtte for  

 påstanden anført, at momslovens §§ 37 og 38 fastslog, at der ved  

 de enkelte indkøb af varer og ydelser, skulle foretages en vurdering  

 af, til hvilket formål indkøbet blev anvendt.
Den  

 omstændighed, at en virksomhed havde både momsfrie og  

 momspligtige indtægter betød således ikke, at samtlige  

 indkøb automatisk skulle anses for fælleskøb til  

 både momsfri og momspligtig anvendelse.
Der skulle således  

 anerkendes fuld fradragsret, hvis indkøbet direkte kunne relateres til  

 den momspligtige omsætning eller aktivitet.
Repræsentanten havde bestridt, at annoncer  

 vedrørende hussalg og rapporter (tilstandsrapporter) skulle anses for  

 fællesomkostninger.
Annoncer og rapporter måtte derimod  

 utvivlsomt kunne henføres til den momspligtige omsætning.
Han  

 havde henvist til, at både annoncer og rapporter blev viderefaktureret  

 til kunderne med opkrævning af fuld moms enten ved direkte  

 viderefakturering eller som en del af det momspligtige salær, og at  

 udgifterne derfor kunne knyttes direkte op på den momspligtige  

 omsætning, hvorimod annoncerne og rapporterne på ingen måde  

 havde relation til de momsfrie provisionsindtægter, der modtoges fra  

 realkreditinstitutterne.
Repræsentanten havde anført, at klageren  

 havde en biaktivitet i form af provisioner fra formidling af lån, og at  

 dette skulle betragtes son en isoleret aktivitet.
Kun i det omfang, at  

 annoncerne måtte være fællesannoncer, der indeholdt  

 oplysning om, at den konkrete ejendomsmægter også bistod med  

 formidling af lån, kunne udgiften til annoncen anses for en  

 fællesomkostning, eller hvis klageren annoncerede efter  

 realkreditinstitutter, der ønskede deres lån formidlet gennem  

 klageren.
Repræsentanten havde henvist til en avisannonce fra  

 klageren, og havde dertil anført, at oplysningen nederst i annoncen  

 om, at B var sammen med koncernen, på ingen måde kunne betragtes  

 som en annonce omkring formidling af lån, idet oplysningen alene var en  

 lovbestemt forbrugeroplysning.
Koncernens produkter var i øvrigt  

 på ingen måde nævnt, og der var derfor ingen  

 reklamemæssig værdi.
Repræsentanten var enig med regionen i, at en andel  

 af administrationsomkostningerne skulle anses som fællesomkostninger  

 med deraf følgende beskæring af momsfradraget som følge  

 af, at klageren havde momsfrie indtægter.
Repræsentanten havde  

 anført, at dette drejede sig om f.eks. husleje, telefon, kontorhold og  

 inventar.
 Landsskatteretten udtalte:
 Af momslovens § 37, stk. 1, om fuld fradragsret  

 fremgik:
"Registrerede virksomheder kan ved opgørelsen af  

 afgiftstilsvaret som indgående afgift, jf. § 56, stk. 3, fradrage  

 afgiften efter denne lov for virksomhedens indkøb m.v. af varer og  

 ydelser, der udelukkende anvendes til brug for virksomhedens leverancer, som  

 ikke er fritaget for afgift efter § 13, herunder leverancer udført i  

 udlandet." Af momslovens § 38 stk. 1, om delvis fradragsret  

 fremgik:
"For varer og ydelser, som en registreret virksomhed  

 anvender både til fradragsberettigede formål efter § 37 og til  

 andre formål i virksomheden, kan der foretages fradrag for den del af  

 afgiften, der forholdsmæssigt svarer til omsætningen i den  

 registreringspligtige del af virksomheden. (udhævning)" Landsskatteretten fandt, at de af virksomheden afholdte  

 udgifter til annoncer og rapporter var af en sådan karakter, at de  

 måtte anses for udelukkende anvendt til virksomhedens momspligtige  

 aktivitet, hvorfor der kunne godkendes fradrag for momsen heraf i henhold til  

 momslovens § 37.
 Den påklagede afgørelse blev ændret i  

 overensstemmelse hermed, idet det blev overladt til told- og skatteregionen  

 at foretage den talmæssige opgørelse.
