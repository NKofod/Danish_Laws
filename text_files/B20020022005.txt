Bekendtgørelse om  

 ikke-erhvervsmæssig sejlads og anden færdsel på  

 Gudenåen med sidevandløb og søer fra Tørring til  

 Randers I medfør af § 29 stk. 1, § 72, § 87,  

 stk. 4 og § 89, stk. 3 og 4, i lov om naturbeskyttelse, jf.  

 lovbekendtgørelse nr. 85 af 4. februar 2002, og efter anmodning fra  

 Vejle, Viborg og Århus amtsråd fastsættes:
Afgrænsning § 1. Denne bekendtgørelse omfatter  

 ikke-erhvervsmæssig sejlads på Gudenåen med  

 sidevandløb og søer fra Tørring til Randers, beliggende  

 i Vejle, Århus og Viborg amtskommuner som vist på  

 bekendtgørelsens kortbilag.
For Nørreå gælder  

 bekendtgørelsen kun fra Fladbro til udløbet i  

 Gudenåen.
Sejladsreguleringer § 2. Sejlads er ikke tilladt i siv- og  

 rørbevoksede vandområder.
 Stk. 2. Sejlads er ikke tilladt på følgende  

 vandområder regnet fra land eller fra yderkanten af eventuel  

 rørbevoksning, jf. dog stk. 9:
 1)	Gudenåen fra Tørring til Kloster Mølle inkl.  

 Bredvad, Vestbirk og Naldal søer i perioden 1. marts til 15. juni  

 begge dage inkl.
 2)	en 100 m zone omkring Emborg Odde i Mossø.
 3)	Salten Å fra udspringet til Rye Bro samt Salten Langsø.  

 Dog er sejlads på Salten Langsø tilladt for bredejerne i  

 hidtidigt omfang.
 4)	Andebugten i det nordøstlige hjørne af Gudensø  

 ud for Fiskerhusvejen.
 5)	Skærs Å.
 6)	Andebugten i Birksø.
 7)	en 50 m zone omkring Horskær Spids i Knudsø.
 8)	Knudå.
 9)	den inderste del af Rosvig.
 10)	en 50 m zone omkring Alø ud for Dynæs.
 11)	en 50 m zone omkring Bregnø nordvest for  

 Møgelø.
 12)	bugten på nordsiden af Stigballe Hoved.
 13)	Skibsted-vigen i Paradiset.
 14)	en 50 m zone omkring øen Kongsholm i Brassø. Dog er  

 passage i sejldybet mellem øen og nordbredden tilladt.
 15)	Gjern Å samt den østlige 2/3 af Sminge Sø. Dog  

 er sejlads på Sminge Sø tilladt for bredejerne i hidtidigt  

 omfang.
 16)	Alling Å (Hinge Å).
 17)	Gjel Å.
 18)	Borre Å.
 19)	Tange Å.
 20)	Granslev Å.
 21)	Lilleå.
 Stk. 3. Sejlads med motordrevet fartøj er ikke tilladt  

 på følgende vandområder, jf. dog stk. 9:
 1)	Gudenåen fra Tørring til Mossø.
 2)	Tåning Å fra Skanderborg Sø til Mossø.
 3)	Salten Å fra Rye Bro til Gudenåen.
 4)	Vessø.
 5)	Ry Mølle Kanal.
 6)	Ravnsø og Veng Sø.
 7)	Avnsø og Klüvers Kanal.
 8)	Vejlsø.
 9)	Almind Sø.
 10)	Kalgårdsvig i Silkeborg Langsø.
 11)	Ørnsø.
 12)	Alling Sø.
 13)	Allinggård Sø.
14)	Gudenåen fra Ringvejsbroen øst for Silkeborg inkl. den  

 vestlige 1/3 af Sminge Sø til en linje på tværs af Tange  

 Sø ca. 1300 m fra Ansbro, som vist på kortbilaget.
Dog er  

 sejlads tilladt for fartøjer hjemmehørende i dette  

 område.
 Stk. 4. Sejlads med motordrevet fartøj med en hastighed  

 på over 3 knob er ikke tilladt på Hinge Sø.
 Stk. 5. Sejlads med motordrevet fartøj med en hastighed  

 på over 5 knob er ikke tilladt på Gudenåen mellem Tange og  

 Randers.
 Stk. 6. Sejlads med tømmerflåder og lign.  

 må kun finde sted med tilladelse fra det pågældende  

 amtsråd.
 Stk. 7. Windsurfing og vandskiløb må kun finde  

 sted på vandområder, der er udpeget dertil af det  

 pågældende amtsråd.
 Stk. 8. Faldskærmssejlads, jetski, vandscootere og lign.  

 er ikke tilladt.
 Stk. 9. Amtsrådene kan med tilslutning fra Skov- og  

 Naturstyrelsen tillade mindre udvidelser i adgangen til sejlads på de i  

 stk. 2 og 3 nævnte områder.
 § 3. Amtsrådene kan indføre en  

 fælles registreringsordning for alle hjemmehørende motor- og  

 sejldrevne fartøjer.
 Stk. 2. Sejlads med motor og sejl må i givet fald kun  

 finde sted med fartøjer, der er registreret af amtsrådene.
 Stk. 3. Registreringsordningens nærmere udformning  

 fastsættes af amtsrådene.
Stk. 4. Motor- og sejldrevne fartøjer, der ikke er  

 hjemmehørende på de af bekendtgørelsen omfattende  

 vandområder, skal, hvis der er indført en fælles  

 registreringsordning jf. stk. 1, føre en gæstenummerplade  

 ved sejlads.
Gæstenummerpladerne udleveres ved det  

 pågældende amtsråds foranstaltning.
 § 4. Amtsrådene kan efter godkendelse af  

 Skov- og Naturstyrelsen fastsætte nærmere regler om registrering  

 af kanoer, kajakker og robåde.
 § 5. Amtsrådene kan efter godkendelse af  

 Skov- og Naturstyrelsen fastsætte det maksimale antal fartøjer,  

 eventuelt for delområder, samt fartøjsstørrelser og  

 typer.
Anlæg § 6. Kaproningsbaner og kapsejladsbaner må  

 kun etableres med tilladelse fra det pågældende  

 amtsråd.
 Stk. 2. Amtsrådene kan fastsætte nærmere  

 vilkår om søsætning af fartøjer til sejlads.
Udlejningsvirksomhed § 7. Udlejningsvirksomhed med fartøjer til  

 sejlads må kun drives med tilladelse fra amtsrådene.
 Stk. 2. Amtsrådene kan fastsætte nærmere  

 vilkår for udlejningsvirksomhed med fartøjer til sejlads,  

 herunder bestemme, at udlejning af fartøjer ikke må ske til  

 grupper.
 Undtagelser m.v.
 § 8. Amtsrådene kan uanset bestemmelserne i  

 §§ 2, 3 og 6 meddele tilladelse til sejlads i særlige  

 tilfælde og til særlige arrangementer.
 Stk. 2. Sejlads med videnskabelige formål er ikke  

 omfattet af forbudene i §§ 2 og 3, men skal anmeldes til  

 amtsrådene, der kan fastsætte nærmere vilkår for  

 sejladsen.
 Stk. 3. Tilladelse til sejlads kan uanset bestemmelserne i  

 § 2 meddeles til bredejere og lokale bådejere på  

 strækninger eller områder, som de jævnligt har besejlet  

 før denne bekendtgørelses ikrafttræden.
 § 9. Offentlige myndigheder kan frit færdes  

 på de af bekendtgørelsen omfattede  

 vandløbsstrækninger og søer i forbindelse med  

 varetagelsen af deres administrative opgaver.
Information, tilsyn og gebyrer § 10. Amtsrådene gennemfører den  

 fornødne information om denne bekendtgørelse.
 Stk. 2. Amtsrådene fører tilsyn med denne  

 bekendtgørelses overholdelse.
 Stk. 3. Amtsrådene kan opkræve gebyrer til  

 dækning af omkostningerne ved administrationen af  

 bekendtgørelsen.
 § 11. Amtsrådene nedsætter et  

 brugerråd med repræsentanter fra bl.a. bredejerne, kanoudlejerne,  

 myndigheder og berørte interesseorganisationer til at rådgive i  

 spørgsmål vedr. amtsrådenes administration af  

 bekendtgørelsen.
Offentliggørelse § 12. Amtsrådene skal offentliggøre  

 forskrifter efter §§ 3, 4 og 5 og afgørelser efter § 2  

 stk. 9, § 7, stk. 1, og § 8.
 Stk. 2. Offentliggørelse sker ved bekendtgørelse  

 i stedlige blade efter amtsrådenes nærmere bestemmelser.
Stk. 3. Bekendtgørelsen skal indeholde oplysning  

 om 1)	hovedindholdet af forskriften eller afgørelsen, 2)	det eller de steder, hvor afgørelsen er fremlagt, og 3)	klageadgangen.
 Stk. 4. Offentliggørelse efter stk. 1 kan  

 udelades, hvis dette må anses for åbenbart  

 unødvendigt.
 Stk. 5. Amtsrådene skal offentliggøre  

 klagemyndighedens afgørelse i en klagesag efter denne myndigheds  

 bestemmelse.
Klage § 13. Amtsrådenes afgørelser efter  

 denne bekendtgørelse kan påklages til Naturklagenævnet  

 efter reglerne i Naturbeskyttelseslovens kapitel 12.
 Straf, ikrafttræden m.v.
§ 14. Medmindre højere straf er forskyldt  

 efter anden lovgivning, straffes med bøde den, der 1)	overtræder § 2 og § 3, stk. 2 og 4, 1. pkt. og  

 § 6 og § 7, eller 2)	tilsidesætter forskrifter udstedt af amtsrådene i  

 medfør af § 3, § 4 og § 5, eller vilkår fastsat i  

 tilladelser meddelt af amtsrådene efter § 2, stk. 6,  

 § 6, § 7 og § 8.
Stk. 2. Straffen kan stige til fængsel i indtil 1  

 år, hvis overtrædelsen er begået forsætligt eller ved  

 grov uagtsomhed, og hvis der ved overtrædelsen er 1)	voldt betydelig skade på de interesser, som loven tilsigter at  

 beskytte, jf. lovens § 1, stk. 1 og 2, eller fremkaldt fare derfor,  

 eller 2)	opnået eller tilsigtet en økonomisk fordel for den  

 pågældende selv eller andre.
 Stk. 3. Der kan pålægges selskaber m.v. (juridiske  

 personer) strafansvar efter reglerne i straffelovens 5. kapitel.
 § 15. Forskrifter, amtsrådene har truffet, i  

 henhold til § 3, § 4 og § 5 og afgørelser efter  

 § 7, stk. 1 i bekendtgørelse nr. 288 af 4. maj 1993 om  

 ikke-erhvervsmæssig sejlads på Gudenåen med  

 sidevandløb og søer fra Tørring til Randers, bevarer  

 deres gyldighed, indtil der efter denne bekendtgørelse  

 fastsættes ændrede forskrifter eller træffes nye  

 afgørelser.
 § 16. Denne bekendtgørelse træder i  

 kraft den 1. maj 2002 og ophæves automatisk den 1. maj 2007, med mindre  

 andet bestemmes inden denne dato, jf.    

 TARGET="_blank"> Justitsministeriets skrivelse af 28. februar 2002 om en  

 forsøgsordning om anvendelse af automatiske ophørsklausuler i  

 visse bekendtgørelser på miljø- og  

 arbejdsmiljøområdet.
 Stk. 2. Samtidig ophæves bekendtgørelse nr.  

 288 af 4. maj 1993 om ikke-erhvervsmæssig sejlas på  

 Gudenåen med sidevandløb og søer fra Tørring til  

 Randers.
