 Forespørgsel om vidergivelse af kundeoplysninger fra et  

 forsikringsselskab til et pengeinstitut som led i en samarbejdsaftale, men  

 hvor der ikke bestod noget koncernforhold.
 Videregivelse af visse oplysninger ville stride mod bestemmelsen i lov  

 om forsikringsvirksomhed § 258, stk. 1, 2. pkt.
 Et forsikringsselskab anmodede om tilsynets udtalelse om, hvorvidt lov om  

 forsikringsvirksomhed § 258, stk. 1, var til hinder for, at en række  

 oplysninger i selskabets kundedatabase blev overladt til et pengeinstituts  

 medarbejdere, idet selskabet havde indgået samarbejdsaftale med forskellige  

 pengeinstitutter om, at der gennem disse ville kunne tegnes forsikringer til  

 selskabet.
 Som et led heri ønskede selskabet at give et konkret pengeinstituts  

 medarbejdere adgang til en række oplysninger i selskabets kundedatabase.
Af et aftaletillæg mellem selskabet og pengeinstituttet fremgik bl.a., at A)»...(forsikringsselskabet) tillader, at medarbejdere via terminal  

 kan trække oplysninger fra selskabets kundekartotek vedrørende forsikringer,  

 som er indtegnet gennem ...(pengeinstituttet), og som derfor tilhører  

 pengeinstituttets portefølje«, og B)»...(forsikringsselskabet) tillader endvidere, at pengeinstituttets  

 medarbejdere kan trække oplysninger fra selskabets kundekartotek, for så vidt  

 angår kunder, der har meddelt pengeinstituttet samtykke hertil ved  

 underskrift« (af en nærmere beskrevet formular).
 Det fremgik endvidere, at der ikke bestod noget koncernforhold mellem  

 selskabet og pengeinstituttet.
Selskabet havde forinden forespurgt Registertilsynet angående lovligheden  

 af ovennævnte.
Registertilsynet gav udtryk for, at lov om private registre  

 ikke var til hinder for en terminaladgang, således som selskabet havde  

 beskrevet det.
 Finanstilsynet meddelte forsikringsselskabet, at en aftale om overladelse  

 af oplysninger som skitseret under punkt A) i aftaletillægget ville stride  

 imod bestemmelsen i lov om forsikringsvirksomhed § 258, stk. 1., 2. pkt.,  

 idet der ville være tale om uberettiget videregivelse eller udnyttelse af  

 fortrolige oplysninger, som de i bestemmelsen nævnte personer under udøvelsen  

 af deres hverv har fået kendskab til.
