 Ansøgning om patent på »fremgangsmåde og apparat til detektering  

 af råddent albumin i æg« afslået, da det måtte anses for nærliggende for  

 en fagmand at udvikle en fremgangsmåde og et apparat, der ved hjælp af filtre  

 detekterer fluorescensen fra råddent albumin med udelukkelse af fluorescensen  

 fra andre stoffer.
År 1993, den 15. april afsagde Patentankenævnet (Grønning-Nielsen, Grønbæk, Holm, Laubst) følgende Den 22. februar 1985 indleverede klageren en ansøgning om patent på  

 »fremgangsmåde og apparat til detektering af råddent albumin i æg«.  

 Ansøgningens krav lød således:
 »1. Apparat til detektering af råddent albumin i rå æg og omfattende  

 organer til at rette ultraviolet lys mod albuminet, som skal undersøges, og  

 som kan indeholde æggeblomme, organer til at filtrere en blanding af  

 fluorescens fra albuminet og den eventuelle æggeblomme samt ultraviolet lys,  

 der er reflekteret fra eller transmitteret gennem albuminet, således at kun  

 fluorescens fra albuminet passerer, en fotoelektrisk modtager, der modtager  

 fluorescensen fra albuminet og afgiver et modsvarende elektrisk signal og  

 organer til at sammenligne niveauet af det nævnte elektriske signal med et  

 tærskelniveau svarende til fluorescensen fra sundt albumin.
 2. Apparat ifølge krav 1, kendetegnet ved, at de filtrerende  

 organer omfatter et optisk filtersystem bestående af et første filterelement  

 i form af et tonet glasfilter og et andet filterelement i form af et  

 interferensfilter.
 3. Apparat ifølge krav 2, kendetegnet ved, at interferensfilteret  

 er et laminat af lystransmissive dielektriske substanser og anbragt på en  

 optisk aktiv overflade på det tonede glasfilter.
 4. Apparat ifølge krav 3, kendetegnet ved, at laminatet har en  

 tykkelse på omkring 1,5 micro m og omfatter omkring 10 lag af en  

 lystransmissiv dielektrisk substans med et brydningsindeks på omkring 2,30  

 (eksempelvis Ti02) og omkring 10 lag af en lystransmissiv dielektrisk  

 substans med et brydningsindeks på omkring 1,46 (eksempelvis Si02).
 5. Apparat ifølge krav 1-4, kendetegnet ved, at de filtrerende  

 organer lader bølgelængder mellem omkring 420 og 500 nm passere.
 6. Apparat ifølge krav 1-5, kendetegnet ved, at tærskelniveauet  

 ligger ved omkring 50 % af spidsværdien for fluorescens fra råddent albumin.
 7. Fremgangsmåde til detektering af råddent albumin i rå æg ved, at  

 ultraviolet lys rettes mod albuminet, som skal undersøges, og som kan  

 indeholde blomme, at en blanding af fluorescens fra albuminet og den  

 eventuelle æggeblomme samt ultraviolet lys, der er reflekteret fra eller  

 transmitteret gennem albuminet filtreres således, at kun fluorescensen fra  

 albuminet passerer, at den modtagne fluorescens fra albuminet omsættes til et  

 modsvarende elektrisk signal, og at det nævnte elektriske signals niveau  

 sammenlignes med et tærskelniveau svarende til fluorescensen fra sundt  

 albumin.
8. Fremgangsmåde ifølge krav 7, kendetegnet ved, at man filtrerer  

 på en sådan måde, at kun bølgelængder i området mellem den længste  

 bølgelængde for ultraviolet lys og nær den korteste bølgelængde for  

 fluorescensen fra æggeblomme kan passere.« Patentdirektoratet udtalte i skrivelse af 22. oktober 1990:
 »1. Vi mener, at Deres opfindelse ikke er patenterbar, da den ikke  

 adskiller sig væsentligt fra kendt teknik, jf. nedenstående begrundelse.
 2. Ifølge beskrivelsen til ansøgningen er det kendt, at råddent albumin i  

 rå æg kan detekteres ved målig af fluorescensen, som fremkommer ved belysning  

 af æggemassen med ultraviolet lys, og at denne detektering forstyrres af, at  

 æggeblomme fluorescerer i et bølgelængdeområde, som delvis overlapper  

 bølgelængdeområdet for den rådne albumins fluorescens.
 3. Dette princip, at man ved filtrering af lys fra en prøve indeholdende  

 fluorescerende bestanddele med delvis overlappende bølgelængdeområder  

 begrænser måleområdet således, at fluorescensen fra den bestanddel, der skal  

 påvises, dominerer i forhold til den anden fluorescerende bestanddel, er  

 imidlertid kendt fra US patent nr. 3.207.910 hvor fotocellen 7, fig. 2 kun  

 modtager filtreret lys, som med tilstrækkelig sikkerhed er repræsentativt for  

 fluorescensen fra den bestanddel, der skal påvises, jf. spalte 2, linie  

 45-55.
Deres opfindelse angår således kun en i princippet kendt problemløsning og  

 er derfor ikke patenterbar.« I skrivelse af 22. april 1990 anførte klageren følgende:
»Det er kendt, at råddent albumin i rå æg kan detekteres ved måling  

 af fluorescensen, som fremkommer ved belysning af æggemasse med ultraviolet  

 lys.
Dette konventionelle system kan imidlertid ikke benyttes i forbindelse  

 med apparater, der udslår æg, men ikke adskiller albumin fra blomme, og det  

 kan ikke med sikkerhed detektere råddent albumin, hvis blomme ved en  

 fejltagelse er blandet med albumin.
Dette er et vigtigt problem at løse i  

 automatiserede systemer til fremstilling af æggeprodukter, såsom eksempelvis  

 mayonnaise.
US patentskrift 3.207.910 viser en fotocelle 7, som kun modtager filtreret  

 lys, som vides at repræsentere fluroescens fra den bestanddel, som skal  

 detekteres.
Det fremgår imidlertid ikke af patentskriftet, at en sådan  

 fotocelle kan anvendes i et apparat til detektering af råddent albumin i rå  

 æg.
Det skal bemærkes, at US patent 3.207.910 blev udstedt 1965. I mere end 20  

 år har det således ikke været nærliggende at løse det indledningsvis nævnte  

 problem.
Før den foreliggende opfindelse kendes intet apparat, som automatisk  

 kan detektere råddent albumin, hvis blomme er blandet med albumin.
For fagmanden har problemløsningen altså ikke været i princippet kendt, og  

 vi må anmode om, at ansøgningen godkendes.« Patentdirektoratet afslog ved skrivelse af 28. maj 1991 ansøgningen med  

 følgende begrundelse: ».....
 2. De to første afsnit af Deres ovennævnte brev er indholdsmæssigt  

 identiske med afsnit 2 og 3 i vort brev af 22. oktober 1990, og vi er derfor  

 helt enige i den af Dem anførte redegørelse for den kendte teknik og  

 opfindelsens øvrige forudsætninger.
 3. Med hensyn til tredje afsnit af Deres brev er vi enige i, at der mellem  

 udstedelsesdatoen for det fremdragne US patent og nærværende ansøgnings  

 indleveringsdato er forløbet ca. 20 år, og at vi ikke har påvist, at  

 opfindelsen er kendt, og disse betragtninger er da også i fuld  

 overensstemmelse med vort brev af 22. oktober 1990.
 Derimod kan vi ikke finde det logiske grundlag for Deres påstand om, at  

 det i nævnte 20 år ikke har været nærliggende at løse det omhandlede problem.  

 Formentlig bygger påstanden på, at den patentlitteratur, som er gennemgået  

 ved nyhedsundersøgelsen, ikke viser eksempler på nævnte problemløsning,  

 anvendt netop i forbindelse med blandinger af albumin og æggeblomme.
 Vi kan imidlertid ikke indse, at den omstændighed, at en opfindelse ikke  

 er blevet patenteret 20 år efter tilvejebringelsen af opfindelsens  

 forudsætninger, skulle kunne begrunde opfindelsens patenterbarhed - tværtimod  

 kan årsagen til den manglende patentering eventuelt netop være manglende  

 patenterbarhed.
 4. Vi kan heller ikke finde grundlaget for konklusionen i sidste afsnit af  

 Deres brev, eftersom vi netop under henvisning til det fremdragne US patent  

 har påvist, at problemløsningen i princippet er kendt, og eftersom Deres og  

 vor fortolkning af patentskriftets indhold er helt overensstemmende.
 Det, der ikke er kendt, er blot den i ansøgningen omhandlede specielle  

 anvendelse af det kendte princip, men denne anvendelse finder vi nærliggende  

 for en fagmand.
5. Af de tidligere anførte grunde, der som ovenfor påvist ikke er  

 imødegået af Dem, mener vi stadig, at Deres opfindelse ikke er  

 patenterbar.« Denne afgørelse har klageren ved skrivelse af 26. juli 1991 indbragt for  

 Patentankenævnet med påstand om, at der meddeles patent på basis af de  

 foreliggende krav.
I skrivelse af 22. oktober 1991 har klageren som  

 begrundelse for klagen anført:
 »Ifølge beskrivelsen til ansøgning er det kendt, at råddent albumin i  

 rå æg kan detekteres ved målig af fluorescensen, som fremkommer ved belysning  

 af æggemassen med ultraviolet lys, og at denne detektering forstyrres af, at  

 æggeblomme fluorescerer i et bølgelængdeområde, som delvis overlapper  

 bølgelængdeområdet for den rådne albumins fluorescens.
 Ifølge opfindelsen afhjælpes denne ulempe ved den kendte teknik derved, at  

 det bølgelængdeområde, hvori målingen af fluorescensen udføres, ved hjælp af  

 et optisk filter begrænses til kun at omfatte den del af bølgelængdeområdet  

 for råddent albumins fluorescens, som ikke eller kun i mindre grad indeholder  

 bidrag af fluorescens fra æggeblomme.
 Dette princip, at man ved filtrering af lys fra en prøve indeholdende  

 fluorescerende bestanddele med delvis overlappende bølgelængdeområder  

 begrænser måleområdet således, at fluorescensen fra den bestanddel, der skal  

 påvises, dominerer i forhold til den anden fluorescerende bestanddel, er  

 ifølge direktoratets betænkning af 22. oktober 1990 kendt fra US patent nr.  

 3.207.910, hvor fotocellen 7, fig. 2, kun modtager filtreret lys, som med  

 tilstrækkelig sikkerhed er repræsentativt for fluorescensen fra den  

 bestanddel, der skal påvises, jf. spalte 2, linie 45-55.
 Direktoratet konkluderer, at opfindelsen »angår således en i  

 princippet kendt problemløsning og er derfor ikke patenterbar«.
 I besvarelse 22. april 1991 har ansøger imødegået denne opfattelse:
Det er kendt, at råddent albumin i rå æg kan detekteres ved måling af  

 fluorescensen, som fremkommer ved belysning af æggemasse med ultraviolet lys.  

 Dette konventionelle system kan imidlertid ikke benyttes i forbindelse med  

 apparater, der udslår æg, men ikke adskiller albumin fra blomme, og det kan  

 ikke med sikkerhed detektere råddent albumin.
Dette er et vigtigt problem at  

 løse i automatiserede systemer til fremstilling af æggeprodukter, såsom  

 eksempelvis mayonnaise.
US patentskrift 3.207.910 viser en fotocelle 7, som  

 kun modtager filtreret lys, som vides at repræsentere fluorescens fra den  

 bestanddel, som skal detekteres.
Det fremgår imidlertid ikke af  

 patentskriftet, at en sådan fotocelle kan anvendes i et apparat til  

 detektering af råddent albumin i rå æg.
Det skal bemærkes, at US patent 3.207.910 blev udstedt i 1960. I mere end  

 20 år har det således ikke været nærliggende at løse det indledningsvis  

 nævnte problem.
For den foreliggende opfindelse kendes intet apparat, som  

 automatisk kan detektere råddent albumin, hvis blomme er blandet med albumin.
For fagmanden har problemløsningen altså ikke været »i princippet  

 kendt«, og vi må anmode om, at ansøgningen godkendes.
Herefter afslår  

 Patentdirektoratet 28. maj 1991 at udstede patent.
Af afslagsbegrundelsen fremgår bl.a., at direktoratet er enig i, at der  

 mellem udstedelsesdatoen for det modholdte US patent og ansøgningens  

 indleveringsdag er forløbet ca. 20 år.
Det erkendes også, at direktoratet  

 ikke har påvist, at opfindelsen er kendt.
 Derimod kan direktoratet ikke finde det logiske grundlag for påstanden om,  

 at det i nævnte 20 år ikke har været nærliggende at løse det omhandlede  

 problem, og udtaler:
 »Formentlig bygger påstanden på, at den patentlitteratur, som er  

 gennemgået ved nyhedsundersøgelsen, ikke viser eksempler på nævnte  

 problemløsning, anvendt netop i forbindelse med blandinger af albumin og  

 æggeblomme«.
 Dette er forkert.
 Ansøgeren bygger sin påstand på kendskab til »den praktiske  

 verden«, hvor problemet først er løst ved ansøgers salg af apparatur,  

 der er udformet i overensstemmelse med den patentansøgte opfindelse.
 I afslagsskrivelsen anføres yderligere:
»Vi kan imidlertid ikke indse, at den omstændighed, at en opfindelse  

 ikke er blevet patenteret 20 år efter tilvejebringelse af opfindelsens  

 forudsætninger, skulle kunne begrunde opfindelsens patenterbarhed - tværtimod  

 kan årsagen til den manglende patentering netop være manglende  

 patenterbarhed.« Til dette er blot at bemærke, at opfindelsen er blevet patenteret (lidt  

 senere end 20 år efter), idet ansøgerens parallelle US ansøgning 11. november  

 1986 har medført udstedelse af patent nr. 4.622.369. Dette patent kan  

 naturligvis ikke modholdes i nærværende sag, men det burde være indgået i  

 sagsbehandlerens overvejelser.
(For god ordens skyld skal her bemærkes, at den tilsvarende JP ansøgning  

 heller ikke kan modholdes, idet den først er offentliggjort 27. marts 1985,  

 altså efter indlevering af nærværende ansøgning.) Vi påstår, at opfindelsen er ny - hvilket bekræftes af Patentdirektoratet.
Af ovennævnt grunde påstår vi også, at opfindelsen har den fornødne  

 opfindelseshøjde.
Vi anmoder derfor om, at sagen tilbagesendes til  

 direktoratet med henblik på fremlæggelse og udstedelse til patent.' Patentankenævnet har behandlet sagen på sit møde den 12. marts 1993.
 Klageren gav ikke møde.
 Ankenævnet skal udtale:
Det er kendt, at rådden albumin fluorescerer.
Idet det må anses for  

 nærliggende for en fagmand at udvikle en fremgangsmåde og et apparat, der ved  

 hjælp af filtre detekterer fluorescensen fra råddent albumin med udelukkelse  

 af fluorescensen fra andre stoffer bestemmes:
 Den påklagede afgørelse stadfæstes.
Grønning-Nielsen.
F.
Grønbæk.
Arne Holm.
