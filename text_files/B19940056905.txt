 I medfør af tekstanmærkning nr. 74 til konto 17.42.09. samt  

 tekstanmærkning nr. 82 til konto 17.43.80.på finansloven for 1994 fastsættes  

 følgende regler om en uddannelsespulje for medhjælpende ægtefæller.
 Formål m.v.
 § 1.  Puljen kan anvendes til at gennemføre målrettet  

 kursusvirksomhed til efter- og videreuddannelse for medhjælpende ægtefæller i  

 mindre virksomheder, hvor den medhjælpende ægtefælle har sin  

 hovedbeskæftiglse, idet uddannelsesforløbene skal annonceres offentligt.
 Stk. 2.  Medhjælpende samlevere og medhjælpende  

 registrerede partnere sidestilles her med medhjælpende ægtefæller.
 Stk. 3.  Ved mindre virksomheder forstås virksomheder  

 med højst 5 ansatte.
Aktiviteter § 2.  Der kan iværksættes kortere  

 arbejdsmarkedsuddannelser, sammensat med særlig hensyntagen til målgruppens  

 behov.
 Stk. 2.  Uddannelsesforløbene kan bestå af  

 arbejdsmarkedsuddannelser eller dele heraf herunder almen uddannelse i  

 tilknytning hertil.
 Stk. 3.  Indgår en arbejdsmarkedsuddannelse i  

 uddannelsesforløbet, udstedes sædvanligt uddannelsesbevis for  

 arbejdsmarkedsuddannelsen.
 Stk. 4.  Uddannelsesforløbene kan gennemføres for enkelt  

 personer eller for grupper af personer.
Godtgørelse § 3.  Deltagere har ret til godtgørelse,  

 befordringstilskud og tilskud til kost og logi efter reglerne i  

 Arbejdsministeriets bekendtgørelse nr. 1048 af 17. december 1993 om adgang,  

 deltagerstøtte, depositum m.m. ved deltagelse i arbejdsmarkedsuddannelser.  

 Dog finder bekendtgørelsens § 17 ikke anvendelse.
Styring og tilskud § 4.  Uddannelsesforløbene kan gennemføres af et  

 AMU-center, en erhvervsskole eller andre uddannelsesinstitutioner, der er  

 godkendt til at udbyde og gennemføre arbejdsmarkedsuddannelser eller i  

 samarbejde mellem disse uddannelsesinstitutioner.
 § 5.  Arbejdsmarkedsstyrelsen udbetaler tilskud fra  

 uddannelsespuljen for medhjælpende ægtefæller til den/de deltagende  

 uddannelsesinstitution(er) til uddannelsesforløb, der opfylder betingelserne  

 i §§ 1 og 2.
 Stk. 2.  Arbejdsmarkedsstyrelsen kan fastsætte nærmere  

 retningslinier herom.
 Stk. 3.  De deltagende uddannelsesinstitutioner skal  

 forud for iværksættelsen af uddannelsesforløbet indhente tilsagn fra  

 Arbejdsmarkedsstyrelsen om, at der er økonomisk dækning til gennemførelse af  

 forløbet.
Afrapportering § 6.  Arbejdsmarkedsstyrelsen udarbejder en rapport  

 til arbejdsministeren om anvendelsen af midlerne.
Rapporten ledsages af  

 Landsarbejdsrådets og Uddannelsesrådets udtalelse.
Ikrafttrædelse § 7.  Bekendtgørelsen træder i kraft dagen efter  

 offentliggørelsen i Lovtidende.
