Bekendtgørelse om regulering af  

 sildefiskeriet i Nordsøen, Skagerrak og Kattegat samt atlantoskandisk  

 sild I medfør af § 10, stk. 1 og 2, §§ 34-36, § 37, § 38, stk. 2, § 110,  

 stk. 2, § 112 a, § 121, stk. 2, § 122, stk. 4, § 124, stk. 1, og § 130, stk.  

 2, i fiskeriloven, jf. lov nr. 281 af 12. maj 1999, som ændret bl.a.  

 ved lov nr. 369 af 6. juni 2002 og §§ 1 og 2 i anordning nr. 93 af 8. februar  

 2000 om, at visse generelle forbud og påbud inden for ministeren for  

 fødevarer, landbrug og fiskeriets område ikke indføres i  

 Lovtidende, fastsættes:
Kapitel 1 Definitioner § 1. I denne bekendtgørelse forstås  

 ved:
 1)	Kvoteandel: Den andel i procent af den danske kvote af sild i et  

 farvand, som det pågældende fartøj har retten til at  

 råde over.
 2)	Årsmængde af sild: Den mængde af sild, som kan  

 fiskes i fangståret, og som svarer til et fartøjs kvoteandel i  

 det pågældende fangstår, eller som er tildelt  

 fartøjet til fiskeri i det pågældende år.
 3)	Tildelt kvoteandel: Den kvoteandel af sild, som det  

 pågældende fartøj får tildelt pr. 1. januar  

 2003.
 4)	Erhvervet kvoteandel: Den kvoteandel af sild, som et fartøj  

 erhverver efter tildelingen pr. 1. januar 2003.
Kapitel 2 Generelt § 2. Kun fartøjer, hvis ejere har  

 tilladelse udstedt i henhold til § 4, må fiske, medbringe og lande  

 sild.
Stk. 2. Undtaget fra stk. 1 er landing af sild med op til  

 400 kg fra én fangstrejse pr. døgn, og for fartøjer, der  

 hele året kun anvendes til fiskeri med bundgarn og andre  

 pæleredskaber, og som i løbet af året i øvrigt ikke  

 har ret til at fange sild.
Der afsættes før tildelingen af  

 kvoteandele pr. 1. januar 2003 og de efterfølgende år  

 følgende andele af den danske kvote til dette formål:
 1)	1,1% for Nordsøen.
 2)	0,5% for Skagerrak.
 3)	2,6% for Kattegat.
Stk. 3. Når den mængde, der er afsat i  

 medfør af stk. 1 og 2, eller når de samlede tilladte  

 fangstmængder af sild, der er tildelt Danmark i henhold til De  

 Europæiske Fællesskabers forordninger, er opfisket, eller  

 opfiskning skønnes nært forestående, indstiller  

 Fiskeridirektoratet det pågældende fiskeri.
Meddelelse herom  

 udsendes i overensstemmelse med bilag 6 i Fødevareministeriets  

 bekendtgørelse om regulering af fiskeriet.
 § 3. Fartøjer, som fisker sild, skal fiske,  

 medbringe og lande de fangstmængder, som fiskes på de enkelte  

 fangstrejser.
Stk. 2. Fiskeriet kan foregå som parfiskeri, hvor  

 fartøjer trækker samme redskab.
Parfiskeri skal foregå  

 efter de derom gældende regler, herunder at fartøjerne skal  

 være på samme licensliste.
Der kan ikke udskiftes makker i  

 løbet af et kalenderår, idet der dog kan dispenseres f.eks. ved  

 havari.
Stk. 3. Der kan ikke fiskes i pulje, men  

 Fiskeridirektoratet kan efter ansøgning tillade fartøjer, der  

 fisker på samme licensliste, og som hver for sig medbringer og lander  

 den mængde, der er tildelt det enkelte fartøj at trække  

 samme redskab.
Begge fartøjsførere er ansvarlige for, at hele  

 fiskeriet er lovligt.
§ 4. Det er ikke tilladt om bord at opbevare sild  

 i samme rum som fisk, der ikke er behandlet med henblik på  

 konsumanvendelse.
Undtaget herfra er tilladte bifangster af sild i  

 industrifiskeri.
 Stk. 2. Kun fartøjer, der opfylder de krav til  

 opbevaring, herunder tankføring eller nedfrysning, der fremgår  

 af reglerne for opbevaring af animalske fødevarer, må fiske  

 sild.
Kapitel 3 Individuelle overdragelige kvoteandele § 5. Rettigheder til at fiske den disponible  

 danske kvote af sild i Nordsøen, Skagerrak og Kattegat samt af  

 atlantoskandisk sild, jf. dog § 2, stk. 2, og § 12, tildeles efter  

 ansøgning fartøjer, der har deltaget i sildefiskeriet i  

 tidligere år, i form af kvoteandele i de enkelte farvandsområder  

 og af atlantoskandisk sild.
Beregningen af størrelsen af de enkelte  

 kvoteandele foretages i henhold til kapitel 4. Som udgangspunkt for  

 beregningen af den disponible mængde afsættes henholdsvis 76,04%  

 i Skagerrak og 23,96% i Kattegat af den samlede danske kvote for  

 Skagerrak/Kattegat.
Stk. 2. Det er en forudsætning for tildeling af  

 kvoteandele til et fartøj, at fartøjet den 1. januar 2003 har  

 samme havnekendingsnummer som på det tidspunkt, hvor sildefiskeriet  

 fandt sted og ejerkredsen er den oprindelige i overensstemmelse med reglerne  

 i tidligere og gældende bekendtgørelser om regulering af  

 fiskeriet.
Uanset dette, kan der dog tildeles kvoteandele til et  

 fartøj, hvis ansøgeren kan påvise, at 1)	fartøjet erstatter et fartøj, der tidligere har drevet  

 fiskeri efter sild og fartøjet er overtaget af de oprindelige ejere i  

 overensstemmelse med reglerne i tidligere og gældende  

 bekendtgørelser om regulering af fiskeriet, eller 2)	fartøjet er identisk med det fartøj, der tidligere  

 drev fiskeri efter sild med et andet havnekendingsnummer, uden at der har  

 fundet ejerskifte sted.
 Stk. 3. I forbindelse med igangværende  

 fartøjsudskiftning, hvor de oprindelige ejere indsætter et  

 tilsvarende fartøj til erstatning af et hidtidigt fartøj, der  

 har drevet sildefiskeri, vil de overdragelige kvoteandele kunne tildeles et  

 nyt fartøj, såfremt dette indgår i Fiskeridirektoratets  

 Fartøjsregister i løbet af 2003.
Stk. 4. Den andel, der tildeles i medfør af stk.  

 3, vil først kunne anvendes, når fartøjet er indsat i  

 fiskeriet.
Fartøjsejerne kan ikke disponere over kvoteandelen,  

 før fartøjet indsættes.
Såfremt  

 fartøjsudskiftningen ikke gennemføres, bortfalder retten til  

 kvoteandelen.
Bortfaldne kvoteandele tilfalder generationsskifte- og  

 reservepuljen, jf. kapitel 5.
§ 6. Ansøgning om tilladelse, der skal  

 gælde fra 1. januar 2003, skal være Fiskeridirektoratet i  

 hænde senest 2. december 2002. Der skal anvendes et  

 ansøgningsskema, som er udarbejdet af Fiskeridirektoratet.
Det skal  

 heri bl.a. angives, for hvilke farvande der ønskes kvoteandele, jf. §  

 5, stk. 1.
§ 7. Tildeling af kvoteandele foretages pr. 1.  

 januar 2003. Fra årets start udmeldes en à conto-mængde  

 med henblik på påbegyndelse af fiskeri.
Der udmeldes ikke  

 à conto-mængder til fartøjer, hvor det skønnes, at  

 kvoteandelen svarer til mindre end 75 tons.
Foreløbige kvoteandele  

 tildeles snarest muligt, efter at disse er endeligt beregnet, dog senest 15.  

 februar 2003.
Stk. 2. Klage over foreløbigt tildelte kvoteandele  

 skal indgives til Fiskeridirektoratet og stiles til Ministeriet for  

 Fødevarer, Landbrug og Fiskeri, inden 2 uger efter, at den  

 pågældende har modtaget meddelelse om kvoteandelen.
Når  

 klagefristen er udløbet, vil det blive meddelt fartøjsejere med  

 overdragelige kvoteandele, om der er modtaget klager.
Stk. 3. Tildeling af samtlige kvoteandele, jf. stk. 1, er  

 betinget af, at der ikke ved behandlingen af eventuelle klagesager sker  

 ændring af de kvoteandele, der er tildelt ét eller flere  

 fartøjer.
Når behandlingen af klagesager er afsluttet, vil de  

 endelige kvoteandele blive meddelt, og endelige tilladelser til at fiske den  

 til rådighed værende mængde af sild i 2003 udstedes.
Stk. 4. Fartøjer for hvilke, der er søgt  

 kvoteandele, er omfattet af de regler, der gælder for fartøjer,  

 der råder over eller har rådet over overdragelige kvoteandele.  

 Dog kan de samlede kvoteandele frameldes indtil 14 dage efter, at der er  

 meddelt endelig tilladelse, hvis fartøjet i 2003 ikke har været  

 anvendt til sildefiskeri, jf. også § 3, stk. 3. Fartøjet kan  

 ikke senere tildeles kvoteandele.
Eventuelt frameldte andele tilfalder  

 generationsskifte- og reservepuljen, jf. kapitel 5.
 § 8. Retten til at råde over kvoteandele,  

 der er tildelt pr. 1. januar 2003 eller erhvervet senere, gælder til og  

 med 31. december 2007.
 Stk. 2. Der vil blive taget stilling til  

 fiskerimulighederne fra og med fangståret 2008 efter en vurdering af  

 ordningen, herunder anvendelsen af den samlede danske sildekvote og  

 strukturudviklingen i den samlede danske fiskerflåde i perioden  

 2003-2007.
§ 9. Uanset § 8 kan Fiskeridirektoratet, jf.  

 lovens § 37, tilbagekalde en tilladelse til fiskeri, hvis indehaveren har  

 gjort sig skyldig i grov eller gentagen overtrædelse af de  

 vilkår, der er fastsat i tilladelsen.
Fiskeridirektoratet reducerer  

 fartøjets årsmængde i det pågældende år  

 med den mængde af sild, der svarer til 1/24 af fartøjets  

 kvoteandel pr. 15 påbegyndte dage, hvor fiskeritilladelsen er  

 inddraget.
Inddragne mængder tilgår generationsskifte- og  

 reservepuljen, jf. kapitel 5.
 § 10. Kvoteandele tildeles og må kun  

 anvendes af fartøjer, der er registreret i Fiskeridirektoratets  

 Fartøjsregister, og som ejes af personer eller selskaber, der er  

 berettiget til at drive erhvervsmæssigt fiskeri, jf. lovens § 11.
Stk. 2. Det er desuden en betingelse for tildelingen pr.  

 1. januar 2003 og muligheden for udnyttelse af kvoteandele, at  

 fartøjets ejer ikke er ejer eller medejer af mere end i alt 4  

 fiskerfartøjer, der fisker sild i Nordsøen, Skagerrak eller  

 Kattegat eller atlantoskandisk sild.
Disse fartøjer må til  

 sammen ikke repræsentere mere end 5.000 GT.
Ved medejer forstås  

 en person, der kun ejer en andel eller er aktionær eller anpartshaver  

 eller lignende i et selskab, som ejer et fartøj, jf. lovens § 16.
Stk. 3. Kvoteandele bortfalder, såfremt det  

 fartøj, de er knyttet til, slettes af Fiskeridirektoratets  

 Fartøjsregister.
Rettigheden kan dog opretholdes i op til 18  

 måneder, hvis der er givet tilladelse til, at der til erstatning  

 indføres et andet fartøj.
I perioden indtil det nye  

 fartøj er indsat i flåden, disponerer ejerkredsen i det  

 udgående fartøj over kvoteandelen, således at kvoteandelen  

 kan overdrages endeligt, jf. § 22, eller mængden midlertidigt  

 overdrages i henhold til § 28. Ejerkredsen skal til enhver tid opfylde  

 betingelsen for personer eller selskaber, der er berettiget til at drive  

 erhvervsmæssigt fiskeri.
Desuden skal betingelserne i stk. 2 være  

 opfyldt.
Det fartøj, der er under udskiftning, medregnes til de 4  

 fartøjer, som ejere af kvoteandele højst må være  

 ejere eller medejere af.
 § 11. Kvoteandele tildelt det enkelte  

 fartøj kan overdrages til ejere af andre fartøjer, hvis  

 ejerkreds opfylder betingelserne i § 10, i overensstemmelse med kapitel 7 om  

 overdragelse af kvoteandele og årsmængder.
Kapitel 4 Tildeling og beregning af kvoteandele pr. 1. januar  

 2003 § 12. Der afsættes før tildelingen af  

 kvoteandele pr. 1. januar 2003 og de efterfølgende år den i § 2,  

 stk. 2, nævnte mængde.
Desuden afsættes 5% af den danske  

 rådighedsmængde af sild i henholdsvis Nordsøen, Skagerrak  

 og Kattegat samt atlantoskandisk sild til generationsskifte- og  

 reservepuljen, jf. kapitel 5.
§ 13. Et fartøjs kvoteandel i det enkelte  

 farvand beregnes som det pågældende fartøjs andel i  

 ét af de seneste 3 forudgående kalenderår af de  

 registrerede fangstmængder af sild hos samtlige danske fartøjer  

 i det pågældende farvand.
Beregningen foretages på grundlag  

 af den andel af den samlede fangstmængde i det pågældende  

 farvand, som fartøjet fiskede i det år, hvor fartøjet  

 havde den største fangstandel.
For fartøjer, der har  

 fisket i pulje, skal samme fangstår dog anvendes, idet  

 fartøjsejerne i enighed skal angive hvilket år, der skal  

 anvendes.
For fartøjer, der udelukkende har deltaget i fiskeriet i  

 2002, foretages beregningen på grundlag af fartøjets fangstandel  

 i 2002. Såfremt summen af andelene overstiger 1.000 promille, reduceres  

 samtlige andele forholdsmæssigt.
 Stk. 2. Alene lovligt landede fangstmængder  

 indgår i beregningen i henhold til stk. 1.
 Stk. 3. Inden andelen for det enkelte fartøj  

 lægges fast, kan fartøjsejere anmode om, at de mængder,  

 der er registreret som landet af de enkelte fartøjer, omfordeles under  

 hensyn til det puljefiskeri, der har fundet sted. Ændret  

 tildelingsgrundlag anvendes kun ved beregninger, hvis der er enighed herom  

 mellem de berørte fartøjsejere.
 § 14. Ved beregningen af kvoteandele til det  

 enkelte fartøj lægges vægt på, i hvilket omfang der  

 med det pågældende fartøj i 2000, 2001 eller 2002 er afsat  

 sild til konsumanvendelse, og i hvilket omfang der i 2002 er sket opfiskning  

 af tildelte mængder.
 Stk. 2. Ved beregningen anvendes den andel af sild, der  

 ifølge Fiskeridirektoratets Afregningsregister er afsat til  

 konsumanvendelse i forhold til den samlede mængde sild landet fra  

 fartøjet i det af årene, hvor konsumandelen er størst.  

 Fangstmængder, som ikke er afsat til konsumanvendelse efter opfiskning  

 af det pågældende fartøjs årsmængde eller  

 rationsmængde, indgår i den samlede beregning af fartøjets  

 opnåede andel af sild afsat til konsumanvendelse.
Stk. 3. I det omfang der er afsat sild til andet end  

 konsumanvendelse, foretages fradrag i den andel, der i øvrigt ville  

 kunne tildeles fartøjet.
Fradrag foretages, hvis andelen af sild afsat  

 til konsumanvendelse, jf. stk. 1, har været lavere end 90% ved  

 landinger fra Nordsøen, Skagerrak og Kattegat samt af atlantoskandisk  

 sild.
 Stk. 4. I det omfang den andel af sild, der er landet fra  

 det enkelte fartøj til konsumanvendelse, er lavere end angivet i stk.  

 3, fradrages en andel, der svarer til forskellen mellem den andel, der er  

 afsat til konsumanvendelse i det år, hvor fartøjet har haft den  

 højeste konsumanvendelsesprocent, og den angivne procent.
 Stk. 5. For et fartøj, der i 2002 ikke har  

 opfisket de tildelte mængder af sild, og for hvilket der ikke er sket  

 rettidig afmelding af atlantoskandisk sild senest 15. juni 2002 og sild i  

 Nordsøen og Skagerrak senest 15. september 2002, foretages ligeledes  

 fradrag i den tildelte årsmængde i tons for 2003.
 Stk. 6. Såfremt der resterer uopfiskede mængder på  

 50 tons eller derunder eller på under 10% af den tildelte mængde  

 i 2002, foretages ikke fradrag i årsmængden i 2003. Hvis den  

 uopfiskede mængde overstiger 50 tons og udgør mere end 10% af  

 den tildelte mængde, foretages fradrag svarende til hele den uopfiskede  

 mængde.
 § 15. Når kvoteandelen for det enkelte  

 fartøj er tildelt, fastsætter Fiskeridirektoratet den  

 tilsvarende årsmængde for 2003 for det enkelte fartøj og  

 udsteder tilladelse til fiskeriet.
 Stk. 2. Fiskeridirektoratet fastsætter hvert  

 år pr. 1. januar det enkelte fartøjs årsmængde for  

 fangståret baseret på fartøjets aktuelle kvoteandel og den  

 disponible danske kvote for de enkelte farvande, jf. dog § 2, stk. 2, og §  

 12.
Kapitel 5 Generationsskifte- og reservepulje § 16. Af den mængde af sild, der er til  

 rådighed i generationsskifte- og reservepuljen, jf. § 12,  

 afsættes hvert år mindst 1,25% af den danske kvote for hvert af  

 de omfattede farvande samt atlantoskandisk sild til reserve.
I reservepuljen  

 indgår desuden mængder, som fartøjsejere meddeler  

 Fiskeridirektoratet, at de ikke ønsker at fiske det  

 pågældende år.
Stk. 2. Fiskeridirektoratet disponerer over  

 reservepuljen, herunder til eventuelle kvotebytter med andre lande og  

 eventuelt overfiskeri.
Disponeres der ikke over puljen eller dele heraf til  

 andre formål, kan Fiskeridirektoratet for det indeværende  

 år uddele mængden forholdsmæssigt til de fartøjer,  

 hvis ejer eller medejer har fået tildelt en mængde af sild i  

 henhold til §§ 17-18 og i det omfang, der derudover er mængde til  

 rådighed til øvrige fartøjer, der har ret til at fiske  

 sild.
 § 17. Af den mængde af sild, der er til  

 rådighed i generationsskifte- og reservepuljen, jf. § 12,  

 afsættes hvert år indtil 3,75% af den danske kvote for hvert af  

 de omfattede farvande samt atlantoskandiske sild til en  

 generationsskiftepulje med henblik på tildeling til  

 ansøgere.
 Stk. 2. Den i stk. 1 afsatte mængde tildeles i form  

 af årsmængder efter ansøgning til erhvervsfiskere med  

 A-status, som opfylder følgende betingelser:
 1)	Ansøgeren må ikke være over 45 år på  

 tidspunktet for ansøgningens indsendelse.
2)	Ansøgeren skal etablere sig som ejer eller medejer af et  

 fartøj i det år, hvor silden må fiskes.
Ansøgeren  

 må ikke på forhånd have ejerandel i fartøjet.  

 Ejerandelen skal udgøre mindst 500.000 kr. og mindst 10% i forhold til  

 fartøjets forsikringsværdi.
 3)	Ansøgeren må ikke i forvejen have etableret sig som  

 ejer eller medejer af et fartøj, hvor den pågældende  

 ejerandel har udgjort mere end 1.000.000 kr. i forhold til  

 forsikringsværdien.
Stk. 3. Der kan tildeles ansøgeren en mængde  

 på højst 200 tons i alt til etablering med ét  

 fartøj.
Fiskeridirektoratet kan justere mængderne i forhold til  

 antallet af berettigede ansøgere til puljen, bl.a. under hensyn til  

 fartøjernes størrelse og ansøgernes økonomiske  

 engagement i nyetableringerne.
Stk. 4. Det er en forudsætning for tildeling af en  

 mængde og opretholdelse af tilladelsen hertil, at ansøgeren  

 deltager aktivt i fiskeriet.
Den pågældende skal deltage i  

 fiskeriet i mindst 1/3 af de dage, hvor fartøjet er på  

 havet.
 Stk. 5. Ansøgning skal være  

 Fiskeridirektoratet i hænde senest 1. januar og etablering være  

 gennemført senest 1. juli i det år, hvor tildelingen finder  

 sted.
§ 18. Fartøjer, der har fået tildelt  

 en årsmængde i henhold til § 17, har ret til i det  

 efterfølgende fangstår at få tildelt en mængde, der  

 højst svarer til den opfiskede mængde sild.
Det er en  

 forudsætning for tildelingen, at den pågældende  

 ansøger har opfyldt vilkåret om aktiv deltagelse i fiskeriet i  

 det forudgående år, jf. § 17, stk. 4.
Stk. 2. Der kan foretages fradrag i det omfang,  

 fartøjet ikke opfylder de krav, der er fastsat i § 14, stk. 3, til den  

 mængde sild, der mindst skal afsættes til konsumanvendelse i  

 forhold til den samlede mængde sild landet fra fartøjet fra det  

 pågældende farvand.
Mængderne kan desuden reduceres under  

 hensyn til antallet af nye ansøgere i forhold til antallet i det  

 forudgående år.
Dog tildeles samme mængde som året  

 før til ansøgere, som har haft del i puljen året  

 før, såfremt kravene til konsumanvendelse og opfiskning af den  

 tildelte mængde er opfyldt.
Stk. 3. Nye ansøgere kan få tildelt en  

 årsmængde fra puljen i fangstårene 2004 og frem i det  

 omfang, der er yderligere mængder til rådighed.
Hvis der  

 derudover er mængder til rådighed, kan fartøjer, der har  

 fået tildelt sild fra puljen i tidligere år, og som har opfyldt  

 kravene til konsumanvendelse, jf. § 14, stk. 3, opnå yderligere  

 mængder i tillæg til mængderne i henhold til stk. 1.
Kapitel 6 Betingelser for fiskeri for fartøjer med ret til  

 at fiske sild § 19. De andele af den samlede kvote for  

 Nordsøen, der pr. 1. januar 2003 er tildelt på grundlag af  

 fiskeri i Limfjorden, må alene også efter eventuel  

 videreoverdragelse fiskes i Limfjorden.
§ 20. Fartøjer, der råder over en  

 kvoteandel eller en årsmængde af sild kan ikke deltage i fiskeri  

 efter tobis i norsk zone i de perioder, hvor dette fiskeri er underlagt  

 rationer.
Fartøjerne kan desuden kun deltage i silde- og  

 brislingefiskeri i Østersøen og brislingefiskeri i  

 Nordsøen, hvis fartøjet i 2000 eller 2001 eller 2002 har  

 deltaget i dette fiskeri.
Fiskeri efter disse arter skal foregå efter  

 de gældende reguleringer, og det enkelte fartøj må  

 højst fiske, medbringe og lande en andel af den danske  

 rådighedsmængde, der svarer til fartøjets andel af de  

 danske landinger i det pågældende fiskeri i 2000 eller 2001 eller  

 2002.
 Stk. 2. Der kan som supplement til begrænsningerne  

 i stk. 1 fastsættes regler i reguleringsbekendtgørelsen om, at  

 fartøjer, der råder over en kvoteandel eller  

 årsmængde af sild, ikke kan deltage i fiskerier på  

 nærmere angivne andre arter eller alene kan deltage i fiskerierne  

 på særlige vilkår, såfremt kvotesituationen for og  

 udnyttelsen af disse arter tilsiger dette.
 § 21. Der kan fastsættes regler i  

 reguleringsbekendtgørelsen om, at industriarter kan fiskes med henblik  

 på afsætning til konsumanvendelse uden hensyn til, om  

 fartøjet råder over en ret til at fiske sild.
Kapitel 7 Overdragelse af kvoteandele og  

 årsmængder Overdragelse af kvoteandele Generelt § 22. Et fartøjs ejerkreds kan overdrage  

 fartøjets kvoteandel eller dele heraf til ejere af andre  

 fartøjer, hvis ejerkreds opfylder betingelserne i § 10 med henblik  

 på, at kvoteandelen fiskes af det andet fartøj.
 Stk. 2. Indtil kvoteandelene er endeligt tildelt, jf. §  

 7, stk. 3, vil overdragelse af kvoteandele kun kunne finde sted med  

 forbehold.
Begrænsninger i fartøjets fiskeri efter  

 overdragelse § 23. Overdragelse af tildelte kvoteandele  

 medfører begrænsninger i fartøjets fremtidige fiskeri,  

 jf. §§ 24-25. Dette gælder dog ikke, hvis der samtidig med  

 overdragelsen erhverves kvoteandele, der svarer til en tilsvarende  

 mængde sild i et andet farvand.
 § 24. Et fartøjs samlede kvoteandele kan  

 overdrages, uden at overdragelsen begrænser fartøjets mulighed  

 for andet fiskeri, hvis kvoteandelene tildelt pr. 1. januar 2003 svarer til  

 en årsmængde, som i alt ikke overstiger følgende  

 mængder af sild:
 1)	5 tons for fartøjer med en længde på under 15  

 m.
 2)	15 tons for fartøjer med en længde på mindst 15 m  

 og under 24 m.
 3)	100 tons for fartøjer med en længde på over 24  

 m.
 § 25. For fartøjer, hvis tildelte  

 kvoteandele svarer til mængder, der er større end angivet i §  

 24, og for hvilke der overdrages kvoteandele svarende til nedennævnte  

 mængder i alt, gælder følgende efter  

 overdragelsen:
 1)	Op til 200 tons: Fartøjet er omfattet af de samme  

 fangstbegrænsninger, som gælder for fartøjer med ret til  

 at fiske sild, jf. § 20.
 2)	Fra 200 tons og derover: Fartøjet kan alene deltage i de  

 fiskerier, som det har deltaget i 2001 eller 2002. Den under 1) nævnte  

 begrænsning gælder desuden.
Stk. 2. Hvis der overdrages 500 tons eller derover skal  

 fartøjet udgå af den danske fiskerflåde.
Uanset dette skal  

 fartøjer, hvis tildelte kvoteandele svarer til mere end 1.000 tons,  

 først udgå af den danske fiskerflåde, når der er  

 overdraget 50% eller mere af fartøjets samlede kvoteandele.
 Stk. 3. Der kan ikke gives tilladelse til, at et  

 fartøj, der er udgået af fiskerflåden på baggrund af  

 stk. 2, igen anvendes til erhvervsmæssigt fiskeri.
 Stk. 4. For fartøjer, hvor der har fundet  

 overdragelse sted i det i stk. 2 nævnte omfang, meddeler  

 Fiskeridirektoratet samtidig med, at overdragelsen registreres, at  

 fartøjets fiskeritilladelse er inddraget.
 Stk. 5. Bl.a. i lyset af udviklingen i de danske kvoter  

 af sild kan der i reguleringsbekendtgørelsen fastsættes regler,  

 der ændrer de i stk. 1 og 2 fastsatte vilkår, herunder  

 stillingtagen til, om begrænsningerne fortsat skal følge  

 fartøjet også efter ejerskifte.
 § 26. Videreoverdragelse af kvoteandele erhvervet  

 efter den 1. januar 2003 medfører ingen begrænsninger for  

 fartøjets øvrige fiskerimuligheder.
Anvendelse af kapacitet fra fartøjer, der ikke  

 længere råder over kvoteandele af sild § 27. Den kapacitet, der frigøres fra  

 fartøjer, fra hvilke der er overdraget kvoteandele, og hvor  

 fartøjet derefter udgår af fiskeriet, kan anvendes efter  

 reglerne i bekendtgørelsen om fartøjer, der anvendes til  

 erhvervsmæssigt fiskeri.
Kapaciteten (GT og kW) nedskrives dog med den  

 procentandel, der svarer til fartøjets omsætning af sild i det  

 af de valgte referenceår, som blev lagt til grund ved tildelingen af  

 kvoteandelene (2000, 2001 eller 2002), jf. § 13, hvor sildeandelen af  

 fartøjets samlede omsætning var størst.
Nedskrivningen  

 foretages, selvom fartøjet har skiftet ejer en eller flere gange siden  

 tildelingen af kvoteandele.
Stk. 2. Nedskrivning, jf. stk. 1, foretages ikke,  

 såfremt kapaciteten genanvendes på et fartøj, som på  

 tidspunktet for fartøjets indsættelse i flåden råder  

 over en individuel overdragelig kvoteandel af sild eller en mængde  

 erhvervet via generationsskiftepuljen, jf. §§ 17-18, der svarer til de  

 kvoteandele, der er overdraget.
Det fartøj, der indsættes i  

 flåden, uden at der har fundet nedskrivning sted, er omfattet af samme  

 begrænsninger som det fartøj, der udgik af flåden, jf. §§  

 19-26 og § 27, stk. 1.
Overdragelse af årsmængder § 28. Et fartøjs samlede ejerkreds kan  

 overdrage retten til at fiske en del af den årsmængde, der er  

 tilknyttet fartøjets kvoteandel, til ejere af fartøjer, hvis  

 ejerkreds opfylder betingelserne i § 10.
 Stk. 2. Den overdragne mængde kan alene fiskes i  

 det indeværende fangstår.
 Stk. 3. Der kan overdrages en mængde, der maksimalt  

 svarer til 20% af fartøjets samlede årsmængde i det  

 pågældende år.
 Stk. 4. Uanset stk. 3 kan Fiskeridirektoratet give  

 tilladelse til, at et fartøj i tilfælde af havari som defineret  

 i bekendtgørelsen om fartøjer, der anvendes til  

 erhvervsmæssigt fiskeri, kan overdrage en mængde, der svarer til  

 mere end 20% af fartøjets samlede kvoteandel.
 Stk. 5. Uanset stk. 3 kan et fartøjs samlede  

 ejerkreds, når der er givet tilladelse til fartøjsudskiftning,  

 overdrage retten til at fiske hele årsmængden i perioden fra et  

 fartøj er slettet af Fiskeridirektoratets Fartøjsregistret, til  

 det erstattes af et andet fartøj, jf. § 10, stk. 3.
 Stk. 6. Fartøjer, der har fået tildelt en  

 årsmængde fra generationsskifte- og reservepuljen, kan ikke  

 overdrage retten til at fiske en del af årsmængden til andre.
Kapitel 8 Registrering af overdragelse af kvoteandele § 29. Den fartøjsejer, der har erhvervet en  

 kvoteandel, skal dokumentere over for Fiskeridirektoratet, at overdragelse  

 har fundet sted.
Stk. 2. Hvis der er mere end én ejer af et  

 fartøj, udpeger ejerkredsen en fuldmægtig blandt ejerne til at  

 give bindende meddelelse på ejerkredsens vegne til Fiskeridirektoratet  

 i forbindelse med ansøgning om og overdragelse af kvoteandele og dele  

 af årsmængder.
Ved overdragelse af kvoteandele skal de i bilaget  

 nævnte oplysninger gives til Fiskeridirektoratet.
 Stk. 3. Meddelelse om ejerskifte registreres i  

 Fiskeridirektoratets register.
 § 30. Fiskeridirektoratet beregner de reviderede  

 kvoteandele og de tilsvarende årsmængder for de  

 pågældende fartøjer.
Stk. 2. Fiskeridirektoratet udsteder herefter tilladelse  

 til fiskeri med det fartøj, der har erhvervet kvoteandelen, af  

 fartøjets samlede årsmængde på vilkår i  

 overensstemmelse med den gældende regulering.
Den mængde, som det  

 er registreret, at fartøjet allerede har fisket i det  

 pågældende fangstår, vil blive fratrukket.
 Stk. 3. Såfremt et fartøj alene har  

 overdraget en del af sin kvoteandel, udsteder Fiskeridirektoratet efter  

 registreret overdragelse tilladelse til fiskeri af den resterende  

 årsmængde i det pågældende fangstår på de  

 vilkår, der gælder i henhold til den gældende  

 regulering.
Stk. 4. Fuldmægtigen, jf. § 29, stk. 2,  

 indestår i forbindelse med overdragelsen for oplysning om, at kravene i  

 § 10 vedrørende fartøjet og dettes ejerkreds samt dennes  

 indflydelse på udnyttelsen af kvoteandele i sildefiskeriet er  

 overholdt.
Såfremt disse krav ikke er overholdt, bortfalder retten til  

 at udnytte kvoteandelen straks, og retten til selve kvoteandelen bortfalder,  

 hvis andelen ikke inden 3 måneder er overdraget til en person eller et  

 selskab, der opfylder kravene i § 10. Dette gælder, uanset om  

 Fiskeridirektoratet har udstedt tilladelse til fiskeri med andelen.  

 Bortfaldne kvoteandele tilfalder generationsskifte- og reservepuljen, jf.  

 kapitel 5.
Kapitel 9 Overdragelse og anvendelse af kvoteandele i  

 særlige situationer § 31. Overdrages en kvoteandel til et  

 fartøj eller en ejerkreds, der ikke opfylder kravene i § 10, udsteder  

 Fiskeridirektoratet ikke revideret tilladelse til fiskeri med det  

 fartøj, der har erhvervet kvoteandelen.
Stk. 2. I perioden fra et fartøj overtages ved  

 tvangsauktion af et pengeinstitut, Kongeriget Danmarks Fiskeribank, Danmarks  

 Skibskreditfond eller til pantesikrede kreditorer, til det inden 6  

 måneder fra overdragelsestidspunktet overdrages til en ny ejer i  

 overensstemmelse med reglerne i bekendtgørelsen om fartøjer,  

 der anvendes til erhvervsmæssigt fiskeri, må fartøjets  

 kvoteandel ikke overdrages.
Fiskeridirektoratet udsteder i perioden ikke  

 tilladelse til fiskeri i henhold til fartøjets kvoteandel.
 § 32. Uanset § 31, stk. 1, kan Fiskeridirektoratet  

 i de tilfælde, hvor et fartøj overdrages ved tvangsauktion til  

 et pengeinstitut, Kongeriget Danmarks Fiskeribank, Danmarks Skibskreditfond  

 eller til pantesikrede kreditorer, og hvor Fiskeridirektoratet i  

 overensstemmelse med reglerne i bekendtgørelsen om fartøjer,  

 der anvendes til erhvervsmæssigt fiskeri, giver tilladelse til, at  

 fartøjet kan udlejes indtil senest 2 år fra  

 overtagelsestidspunktet, samtidig give tilladelse til, at fartøjet  

 udøver fiskeri i henhold til dets kvoteandel i den periode, hvor  

 fartøjet er udlejet.
Stk. 2. Overtages et fartøj af en efterlevende  

 ægtefælle eller andre arvinger i overensstemmelse med reglerne i  

 bekendtgørelsen om fartøjer, der anvendes til  

 erhvervsmæssigt fiskeri, overtages fartøjets kvoteandel  

 samtidig.
Fiskeridirektoratet kan efter overtagelsen udstede tilladelse til  

 fiskeri i henhold til fartøjets kvoteandel.
 § 33. Ved havari som defineret i  

 bekendtgørelsen om fartøjer, der anvendes til  

 erhvervsmæssigt fiskeri, finder § 28, stk. 4, anvendelse.
Kapitel 10 Adgangslicenser til andre landes fiskerizoner § 34. Tildeling af de adgangslicenser, som Danmark  

 har til rådighed til fiskeri af atlantoskandisk sild i  

 færøsk zone, norsk zone omkring Jan Mayen samt norsk  

 fiskerizone, fordeles blandt de fartøjer, der har den største  

 årsmængde af atlantoskandisk sild.
De disponible mængder af  

 sild i de pågældende zoner fordeles forholdsmæssigt efter  

 fartøjernes samlede årsmængde af atlantoskandisk sild pr.  

 1. januar til fartøjer med adgangslicenser. Ændringer i  

 fartøjernes samlede årsmængde efter overdragelse af  

 kvoteandele får først virkning for adgangslicenserne fra 1.  

 januar i det efterfølgende fangstår.
 Stk. 2. Retten til at fiske med disse adgangslicenser kan  

 ikke overdrages.
Kapitel 11 Offentligt tilgængelige oplysninger om  

 kvoteandele § 35. Fiskeridirektoratets edb-register over  

 individuelle overdragelige kvoteandele er offentligt tilgængeligt.
Kapitel 12 Mulighed for ændrede vilkår i lyset af  

 konsumanvendelse og opfiskning af sildekvoten § 36. Fiskeridirektoratet beregner ved udgangen af  

 hvert fangstår den andel af sild, som fartøjerne samlet har  

 afsat til konsumanvendelse.
Hvis der i det forudgående kalenderår  

 er afsat 90% eller mindre af de samlede landede mængder til  

 konsumanvendelse, kan der senest i marts måned fastsættes regler  

 om, at alle fartøjer, der i det indeværende år ikke mindst  

 afsætter en nærmere angiven procent af de landede sild til  

 konsumformål, får tilladelse til i det efterfølgende  

 fangstår at fiske en mindre mængde sild, end fartøjet  

 råder over i henhold til kvoteandelen.
Den fradragne mængde  

 tilfalder generationsskifte- og reservepuljen, jf. kapitel 5.
§ 37. Fiskeridirektoratet beregner ved udgangen af  

 hvert fangstår den andel af den danske sildekvote, som  

 fartøjerne samlet har fisket.
Såfremt der er uudnyttede kvoter  

 af sild i ét eller flere farvande, kan der senest i marts måned  

 fastsættes regler om, at alle fartøjer, der i det  

 indeværende år ikke udnytter den rådighedsmængde,  

 fartøjet er berettiget til, får tilladelse til i det  

 efterfølgende fangstår at fiske en mindre mængde sild, end  

 fartøjet råder over i henhold til kvoteandelen.
Den fradragne  

 mængde tilfalder generationsskifte- og reservepuljen, jf. kapitel 5.
Kapitel 13 Straf og ikrafttrædelse Straffebestemmelser § 38. Med bøde straffes den, der 1)	overtræder eller forsøger at overtræde  

 bestemmelserne i denne bekendtgørelse og de bestemmelser, der  

 fremgår af meddelelser om ændrede regler og vilkår udstedt  

 i henhold til § 2, stk. 3, 2)	tilsidesætter eller forsøger at tilsidesætte  

 vilkår knyttet til en tilladelse til sildefiskeri, 3)	forsøger at overtræde eller undlader at efterkomme et  

 påbud eller forbud meddelt i henhold til loven, 4)	afgiver eller forsøger at afgive urigtige eller vildledende  

 oplysninger eller fortier eller forsøger at fortie oplysninger, som  

 afkræves efter bekendtgørelsen.
 Stk. 2. Der kan pålægges selskaber mv.  

 (juridiske personer) strafansvar efter reglerne i straffelovens 5.  

 kapitel.
Ikrafttrædelse § 39. Bekendtgørelsen træder i kraft  

 den 1. januar 2003, dog træder § 6, § 17, stk. 5, § 29, stk. 2 og § 38  

 i kraft den 23. november 2002.
Ministeriet for Fødevarer, Landbrug og  

 Fiskeri, den 12. november 2002 Mariann Fischer Boel /Mogens Schou Bilag Oplysninger til Fiskeridirektoratet i forbindelse med  

 overdragelse af kvoteandele Til dokumentation af, at overdragelse af kvoteandele har fundet sted, jf.  

 § 29, stk. 2, og at vilkårene for overdragelsen er opfyldt, skal  

 følgende oplysninger gives til Fiskeridirektoratet:
 1)	Dato for overdragelsen.
 2)	Fartøjernes navne og havnekendingsnummer.
 3)	Sælger og købers navne.
 4)	Kvoteandelens størrelse.
 5)	Oplysning om den mængde, der er fisket med kvoteandelen i  

 indeværende fangstår frem til datoen for overdragelsen.
 6)	Farvand, hvor kvoteandelen er tildelt.
 7)	Erklæring om, at parterne forpligter sig ved den  

 indgåede handel.
 8)	Erklæring om, at kravene i § 10, stk. 1, om fartøjets  

 ejerkreds og dennes indflydelse på udnyttelsen af kvoteandelene i  

 sildefiskeriet, jf. § 10, stk. 2, er overholdt.
