Fremsat den 15. november 2006 af  

 skatteministeren (Kristian Jensen) Forslag til Lov  

 om ændring af aktieavancebeskatningsloven og  

  

 forskellige andre skattelove (  

  

 Bedre mulighed for generationsskifte) § 1 I lov om den skattemæssige behandling af gevinst og tab  

 ved afståelse af aktier m.v. (aktieavancebeskatningsloven), jf.  

 lovbekendtgørelse nr. 1017 af 10. oktober 2006, foretages følgende ændring:
 1.  

  

 I  

  

 § 34, stk. 6, 1. pkt.,  

  

 ændres to  

 steder »50 pct.« til: »75 pct.«.
§ 2 I lov om beskatning ved dødsfald (dødsboskatteloven),  

 jf. lovbekendtgørelse nr. 908 af 28. august 2006, foretages følgende ændring:
 1.  

  

 I  

  

 § 29, stk. 3, 5. pkt.,  

  

 ændres to  

 steder »50 pct.« til: »75 pct.«.
§ 3 I lov  

 om beskatningen af pensionsordninger m.v. (pensionsbeskatningsloven), jf.  

 lovbekendtgørelse nr. 824 af 25. august 2005, som ændret bl.a. ved § 15 i lov  

 nr. 1414 af 21. december 2005 og senest ved § 55 i lov nr. 538 af 8. juni  

 2006,  

 foretages følgende ændring:
1.  

  

 I  

  

 § 15 A, stk. 4, 1. pkt.,  

  

 ændres to  

 steder »50 pct.« til: »75 pct.« § 4 I lov om indkomstbeskatning af selvstændige  

 erhvervsdrivende (virksomhedsskatteloven), jf. lovbekendtgørelse nr. 925 af  

 4.  

 september 2006, foretages følgende ændring:
 1.  

  

 I  

  

 § 22 c, stk. 2, nr. 4, 4. pkt.,  

  

 ændres  

 to steder »50 pct.« til: »75 pct.«.
§ 5 Stk. 1.  

  

 Loven træder i kraft den 1. januar 2007.
 Stk. 2.  

  

 § 1 finder  

 anvendelse for overdragelser, der finder sted den 1. januar 2007 eller  

 senere.
 Stk. 3.  

  

 § 2  

 finder anvendelse for boer vedrørende personer, der afgår ved døden den 1.  

 januar 2007 eller senere samt for skifte af uskiftede boer i den efterlevende  

 ægtefælles levende live, når anmodningen om skifte indgives den 1. januar  

 2007  

 eller senere.
 Stk. 4.  

  

 § 3 finder  

 anvendelse for hel eller delvis afståelse af erhvervsmæssig virksomhed, der  

 finder  

 sted den 1. januar 2007 eller senere.
 Stk. 5.  

  

 § 4 finder  

 anvendelse for aktie- og anpartserhvervelser, der finder sted den 1. januar  

 2007 eller senere.
Bemærkninger til lovforslaget 1. Indledning Som et led i aftalen om finansloven for 2007 har  

 regeringspartierne (Venstre og Det Konservative Folkeparti) indgået aftale  

 med  

 Dansk Folkeparti om bedre mulighed for generationsskifte i erhvervslivet.
 Parterne ønsker at forbedre mulighederne for  

 generationsskifte i familieejede danske virksomheder.
 Reglerne har til formål at mindske likviditetsbelastningen  

 for virksomheder, hvis kapital er bundet i bygninger, maskiner, igangværende  

 arbejder m.v., når virksomheden overdrages til nære slægtninge eller ledende  

 medarbejdere.
 Parterne er derfor enige om at ændre den såkaldte pengetanksregel,  

 således at et generationsskifte med skattemæssig succession kan ske, når  

 andelen af finansielle aktiver eller indtægter i virksomheden udgør op til 75  

 pct.
 Forslaget vil blandt andet forbedre mulighederne for, at  

 velkonsoliderede familieejede erhvervsvirksomheder kan begå sig i  

 konkurrencen  

 med f.eks. kapitalfonde.
2. Gældende regler Efter de gældende regler i aktieavancebeskatningsloven er  

 der mulighed for at overtage aktierne i en virksomhed ved succession.  

 Succession indebærer, at der ikke sker beskatning i forbindelse med  

 overdragelsen, men at køber indtræder i sælgers skattemæssige forpligtelser.  

 Dermed drænes virksomheden ikke for midler ved generationsskiftet.
Der findes i dag en række betingelser for, at der kan ske  

 succession ved overdragelse af aktier.
Der er krav til den eller de personer,  

 der overtager aktierne.
Enten skal der være tale om den nære familie eller om  

 en nær medarbejder.
Skattemæssig succession gælder herudover kun for  

 hovedaktionæraktier,  

 og den enkelte overdragelse skal udgøre mindst 15 pct. af stemmeværdien i  

 selskabet.
Der kan efter de gældende regler ikke ske succession ved  

 overdragelse af aktier i de selskaber, der betegnes som »pengetanke«.
Dette  

 er  

 defineret som selskaber, hvis væsentligste aktivitet er passiv  

 pengeanbringelse  

 og/eller udlejning af fast ejendom.
Vurderingen af, hvornår der foreligger en  

 »pengetank«  

 er objektiv.
Efter de gældende regler kan der ikke ske succession, hvis 50  

 pct.  

 af selskabets indtægt eller aktiver vedrører pengeanbringelse og udlejning af  

 fast ejendom.
3. Lovforslaget Grænsen for, hvornår en virksomhed anses for at udgøre en »pengetank«,  

 blev forhøjet fra 25 pct. til 50 pct. ved udmøntningen af regeringens  

 konkurrenceevnepakke i 2002, jf. lov nr. 394 af 6. juni 2002 om ændring af  

 aktieavancebeskatningsloven,  

 kildeskatteloven, virksomhedsskatteloven og andre skattelove (Succession for  

 nære medarbejdere, aktier i selskaber af finansiel karakter,  

 generationsskifte).
Baggrunden for forhøjelsen af grænsen for de finansielle  

 aktiver fra 25 pct. til 50 pct. var, at en grænse på 25 pct. kunne betyde, at  

 der  

 i en række tilfælde ikke kunne succederes i velkonsoliderede selskaber.
Det  

 var  

 opfattelsen, at det var uheldigt, at reglerne på denne måde kunne  

 vanskeliggøre  

 videreførelsen af en ellers veldrevet og rentabel virksomhed.
Det foreslås ved dette lovforslag yderligere at forhøje  

 grænsen for, hvornår succession afskæres.
Det foreslås, at succession først  

 afskæres, hvis 75 pct. af selskabets indtægt eller aktiver vedrører  

 pengeanbringelse og udlejning af fast ejendom.
Uanset forhøjelsen af grænsen i 2002 kan de gældende regler  

 stadig risikere at ramme virksomheder med reel erhvervsaktivitet.
En  

 virksomhed  

 kan have et ønske om at have en god likviditet f.eks. til brug for opkøb,  

 større investeringer eller udtræk til afgifter m.v. i forbindelse med et  

 generationsskifte.  

 En sådan likviditet bør ikke afskære muligheden for at kunne foretage et  

 hensigtsmæssigt generationsskifte af virksomheden.
Efter lovforslaget er det afgørende, om der også foreligger  

 reel erhvervsaktivitet i virksomheden.
Reglen om »pengetanke« bør ikke stille  

 sig hindrende i vejen for, at reelle familieejede erhvervsvirksomheder kan  

 generationsskiftes.
Med forslaget om at forhøje 50 pct.-grænsen til 75 pct.  

 forbedres sådanne erhvervsvirksomheders muligheder for at begå sig i  

 konkurrencen med f.eks. kapitalfonde.
Forslaget vil forbedre  

 virksomhedsejernes  

 muligheder for, at de kan overdrage deres virksomheder til familiemedlemmer  

 og  

 nære medarbejdere i stedet for at lade kapitalfonde overtage dem.
I dødsboskatteloven, virksomhedsskatteloven og  

 pensionsbeskatningsloven er der regler med samme afgrænsning af virksomheder  

 med finansielle aktiver som i aktieavancebeskatningsloven.
Det foreslås, at  

 50  

 pct.-grænsen i disse regler også forhøjes til 75 pct.
4. Økonomiske konsekvenser for stat, regioner  

 og kommuner Lovforslaget om at hæve successionsgrænsen for finansielle  

 aktiver fra 50 pct. til 75 pct. vil i en række tilfælde udskyde  

 beskatningstidspunktet og dermed medføre et umiddelbart provenutab.
Når  

 aktierne sælges, vil provenutabet blive modsvaret af et større provenu,  

 således  

 at forslaget på langt sigt alene indebærer et rentetab.
Der foreligger ikke statistiske oplysninger, der kan danne  

 grundlag for en præcis opgørelse af virkningerne af at forhøje  

 successionsgrænsen for finansielle aktiver i virksomheder til 75 pct.
Det er  

 rent skønsmæssigt anslået, at en forhøjelse til 75 pct. vil indebære et  

 umiddelbart provenutab på 50 mio. kr. årligt.
På langt sigt vil provenutabet  

 blive genindvundet, når de pågældende aktier endeligt afstås, således at  

 forslaget på langt sigt alene indebærer et rentetab.
Den varige virkning  

 skønnes til ca. 20 mio. kr.
I 2007 og 2008  

 skønnes provenutabet til henholdsvis ca. 30 mio. kr. og ca. 40 mio. kr., da  

 lovforslaget alene har virkning for gaveoverdragelser efter 1. januar 2007 og  

 for udlodninger fra dødsboer, hvor dødsfaldet er sket efter denne dato.
Det  

 fulde provenutab på 50 mio. kr. årligt skønnes at fremkomme fra og med 2009.
 Provenutabet vedrører  

 alene staten, da skatteudskydelsen vedrører aktieindkomstskat.
5. Administrative konsekvenser for stat,  

 regioner og kommuner Lovforslaget skønnes ikke at have nævneværdige  

 administrative konsekvenser for staten.
 Lovforslaget har ingen administrative konsekvenser for regionerne  

 og kommunerne, da skatteadministrationen varetages af staten.
6.  

 Økonomiske  

 konsekvenser for erhvervslivet Den foreslåede forhøjelse af grænsen for virksomheders  

 finansielle aktiver ved succession giver mulighed for succession ved  

 overtagelse af velkonsoliderede virksomheder.
7. Administrative konsekvenser for  

 erhvervslivet Lovforslaget skønnes ikke at have nævneværdige  

 administrative konsekvenser for erhvervslivet.
8. Miljømæssige konsekvenser Lovforslaget har ikke miljømæssige konsekvenser.
9. Administrative konsekvenser for borgerne Lovforslaget har ikke administrative konsekvenser for  

 borgerne.
10. Forholdet til EU-retten Lovforslaget indeholder ikke EU-retlige aspekter.
11. Samlet vurdering af konsekvenser af  

 lovforslaget Positive konsekvenser Negative konsekvenser Økonomiske konsekvenser for stat, regioner og kommuner Ingen.
 Den udvidede adgang til succession ved generationsskifte  

 skønnes umiddelbart at medføre et provenutab på årligt ca. 50 mio. kr. fra  

 2009. I 2007 og 2008 skønnes provenutabet til ca. 30 mio. kr. henholdsvis 40  

 mio. kr. årligt.
 Den årlige varige virkning skønnes at være et rentetab  

 på ca. 20 mio. kr.
Administrative konsekvenser for stat, regioner og  

 kommuner Ingen.
 Ingen.
Økonomiske konsekvenser for erhvervslivet Forhøjelsen af grænsen for virksomheders finansielle  

 aktiver ved succession giver mulighed for succession ved overtagelse af  

 velkonsoliderede virksomheder.
 Ingen.
Administrative konsekvenser for erhvervslivet Ingen.
 Ingen.
Miljømæssige konsekvenser Ingen.
 Ingen.
Administrative konsekvenser for borgerne Ingen.
 Ingen.
Forholdet til EU-retten Lovforslaget indeholder ikke EU-retlige aspekter.
12. Høring Lovforslaget blev den 23. oktober 2006 sendt i høring hos  

 følgende organisationer og myndigheder med svarfrist den 17. november 2006:
 Advokatrådet, ATP, Business Danmark, CEPOS  Center for Politiske  

 Studier, Dansk Iværksætterforening, Dansk Byggeri, Dansk Landbrug, Dansk  

 Handel  

 & Service, Dansk Industri, Dansk Told & Skatteforbund, Center for  

 Kvalitet i Reguleringen, Finansrådet, Foreningen Danske Revisorer, Forsikring  

 & Pension, Foreningen Registrerede Revisorer, Foreningen af  

 Statsautoriserede Revisorer, HTS  Handel, Transport og  

 Serviceerhvervene, Den  

 Danske Fondsmæglerforening, HTS-A Arbejdsgiverforeningen, Håndværksrådet,  

 InvesteringForeningsRådet, It-Branchen, Kommunernes Landsforening,  

 Landbrugsraadet,  

 Ledernes Hovedorganisation, Landsorganisationen i Danmark,  

 Arbejderbevægelsens  

 Erhvervsråd, Økonomi- og Erhvervsministeriet, Realkreditrådet, Dansk  

 Aktionærforening,  

 Danmarks Rederiforening, Skatterevisorforeningen, SKAT, Den Danske  

 Skatteborgerforening, Københavns Fondsbørs og Finansministeriet.
 En oversigt over modtagne høringssvar med tilhørende  

 kommentarer vil blive sendt til Folketinget snarest efter udløbet af  

 høringsfristen den 17. november 2006.
Bemærkninger til lovforslagets enkelte bestemmelser Til § 1 Til nr. 1 Efter aktieavancebeskatningslovens § 34, stk. 6,  

 kan der ske overdragelse af aktier ved succession, hvis under 50 pct. af  

 selskabets indtægter stammer fra pengeanbringelse og/eller udlejning af fast  

 ejendom.
Det foreslås, at denne grænse forhøjes til 75 pct.
Om baggrunden for  

 forslaget henvises til de almindelige bemærkninger.
Til § 2 Til nr. 1 Efter dødsboskattelovens § 29, stk. 3, kan der ske  

 succession i aktier udloddet fra et dødsbo, hvis under 50 pct. af de samlede  

 indtægter stammer fra finansielle aktiver og udlejning af fast ejendom i en  

 erhvervsvirksomhed.
Det foreslås, at denne grænse forhøjes til 75 pct.
Der  

 henvises i øvrigt til de almindelige bemærkninger.
Til § 3 Til nr. 1 Efter pensionsbeskatningslovens § 15 A, stk. 4,  

 kan den særlige pensionsordning for tidligere selvstændigt erhvervsdrivende  

 anvendes, hvis under 50 pct. af de samlede indtægter stammer fra finansielle  

 aktiver og udlejning af fast ejendom i erhvervsvirksomheden.
Det foreslås, at denne grænse forhøjes til 75 pct.
Der  

 henvises i øvrigt til de almindelige bemærkninger.
Til § 4 Til nr. 1 Efter virksomhedsskattelovens § 22 c, stk. 2, nr.  

 4, kan den særlige kapitalafkastberegning anvendes for aktier og anparter,  

 hvis  

 under 50 pct. af indtægterne stammer fra finansielle aktiver og udlejning af  

 fast ejendom i erhvervsvirksomheden.
Det foreslås, at denne grænse forhøjes  

 til  

 75 pct.
Der henvises i øvrigt til de almindelige bemærkninger.
Til § 5 Til stk. 1 Det foreslås, at loven træder i kraft den 1. januar 2007.
Til stk. 2-5 Det foreslås, at ændringerne får virkning fra den 1. januar  

 2007. Definitionen af »pengetank« anvendes i flere love og forskellige  

 sammenhænge.
Som følge heraf er virkningstidspunkterne ikke formuleret helt  

 ens,  

 men afhænger af den konkrete situation.
Bilag 1 Lovforslaget sammenholdt med gældende lov Gældende formulering Lovforslaget § 1 I lov om den skattemæssige behandling af gevinst og  

 tab ved afståelse af aktier m.v. (aktieavancebeskatningsloven), jf.  

 lovbekendtgørelse  

 nr. 1017 af 10. oktober 2006, foretages følgende ændring:
§ 34.  


  

 Stk. 1-5.  

  

 - - - Stk. 6.  

  

 Selskabets virksomhed anses for i  

 overvejende grad at bestå i udlejning af fast ejendom eller besiddelse af  

 kontanter, værdipapirer el.lign. som nævnt i stk. 1, nr. 4, såfremt  

 mindst 50 pct. af selskabets indtægter, hvorved forstås den regnskabsmæssige  

 nettoomsætning tillagt summen af øvrige regnskabsførte indtægter, opgjort som  

 gennemsnittet af de seneste 3 regnskabsår stammer fra sådan aktivitet, eller  

 hvis handelsværdien af selskabets udlejningsejendomme, kontanter,  

 værdipapirer  

 el.lign. enten på overdragelsestidspunktet eller opgjort som gennemsnittet af  

 de seneste 3 regnskabsår udgør mindst 50 pct. af handelsværdien af selskabets  

 samlede aktiver.
Besiddelse af andele omfattet af § 18 anses ved  

 bedømmelsen  

 ikke som besiddelse af værdipapirer.
Afkastet og værdien af aktier i  

 datterselskaber,  

 hvori selskabet direkte eller indirekte ejer mindst 25 pct. af aktiekapitalen  

 m.v., medregnes ikke.
I stedet medregnes den del af datterselskabets  

 indtægter og aktiver, som svarer til ejerforholdet.
Ved bedømmelsen ses der  

 bort fra indkomst ved udlejning af fast ejendom mellem selskabet og et  

 datterselskab eller mellem datterselskaber.
Fast ejendom, der udlejes mellem  

 selskabet og et datterselskab eller mellem datterselskaber, og som lejer  

 anvender i driften, anses ved bedømmelsen ikke som en udlejningsejendom.
 1.  

  

 I  

  

 § 34,  

 stk. 6, 1. pkt.,  

  

 ændres to steder »50 pct.« til: »75 pct.«.
§ 2 I lov om beskatning ved dødsfald (dødsboskatteloven),  

 jf. lovbekendtgørelse nr. 908 af 28. august 2006, foretages følgende ændring:
§ 29.  


  

 Stk. 1-2.  

  

 - - - Stk. 3.  

  

 Gevinst  

 ved udlodning af aktier mv. omfattet af aktieavancebeskatningslovens  

 § 12, § 21, stk. 1, eller § 22 medregnes ved opgørelsen  

 af bobeskatningsindkomsten, medmindre der er tale om udlodning af aktier mv.  

 i et selskab mv., hvis virksomhed ikke i overvejende grad består i udlejning  

 af  

 fast ejendom, besiddelse af kontanter, værdipapirer eller lignende. 1. pkt.  

 finder dog ikke anvendelse, hvis selskabet mv. udøver næring ved køb og salg  

 af værdipapirer eller finansieringsvirksomhed.
Bortforpagtning af fast  

 ejendom  

 som nævnt i vurderingslovens § 33, stk. 1 og 7, anses ikke i denne  

 forbindelse som udlejning af fast ejendom.
Uanset 1.-3. pkt. skal gevinst ved  

 udlodning af de i 1. pkt. nævnte aktier m.v. medregnes ved opgørelsen af  

 bobeskatningsindkomsten,  

 hvis udlodningen til den enkelte modtager udgør mindre end 1. pct. af  

 aktiekapitalen i det pågældende selskab m.v., jf. i øvrigt stk. 4. Selskabets  

 virksomhed anses for i overvejende grad at bestå i udlejning af fast ejendom,  

 besiddelse af kontanter, værdipapirer eller lignende, såfremt mindst 50 pct.  

 af selskabets indtægter, hvorved forstås den regnskabsmæssige nettoomsætning  

 tillagt summen af øvrige regnskabsførte indtægter, opgjort som gennemsnittet  

 af de seneste 3 regnskabsår stammer fra sådan aktivitet, eller hvis  

 handelsværdien af selskabets udlejningsejendomme, kontanter, værdipapirer  

 eller lignende enten på overdragelsestidspunktet eller opgjort som  

 gennemsnittet af de seneste 3 regnskabsår udgør mindst 50 pct. af  

 handelsværdien  

 af selskabets samlede aktiver.
Besiddelse af andele omfattet af  

 aktieavancebeskatningslovens § 18 anses ved bedømmelsen ikke som  

 besiddelse  

 af værdipapirer.
Afkastet og værdien af aktier i datterselskaber, hvori  

 selskabet m.v. direkte eller indirekte ejer mindst 25 pct. af aktiekapitalen,  

 medregnes ikke.
I stedet medregnes en til ejerforholdet svarende del af  

 datterselskabets  

 indtægter og aktiver ved bedømmelsen.
Ved bedømmelsen ses der bort fra  

 indkomst ved udlejning af fast ejendom mellem selskabet og et datterselskab  

 eller mellemdatterselskaber.
Fast ejendom, som udlejes mellem selskabet og et  

 datterselskab eller mellem datterselskaber, og som lejer anvender i driften,  

 anses ved bedømmelsen ikke som en udlejningsejendom.
 1.  

  

 I  

  

 § 29, stk. 3, 5. pkt.  

  

 ,  

 ændres to steder »50 pct.« til: »75 pct.«.
Stk. 4-5.--- § 3 I lov om beskatning af pensionsordninger m.v.  

 (pensionsbeskatningsloven), jf. lovbekendtgørelse nr. 824 af 25. august 2005,  

 som ændret bl.a. ved § 15 i lov nr. 1414 af 21. december 2005 og senest ved §  

 55 i lov nr. 538 af 8. juni 2006, foretages følgende ændring:
§ 15  

 A.  


  

 Stk. 1-3.  

 --- Stk. 4.  

  

 En  

 persons erhvervsmæssige virksomhed anses for i overvejende grad at have  

 bestået i udlejning af fast ejendom, besiddelse af kontanter, værdipapirer  

 eller lignende som nævnt i stk. 3, 1. pkt., hvis mindst 50 pct. af  

 indtægterne, hvorved forstås den regnskabsmæssige nettoomsætning tillagt  

 summen af øvrige regnskabsførte indtægter, fra den erhvervsmæssige virksomhed  

 opgjort som gennemsnittet af de seneste 3 regnskabsår stammer fra sådan  

 aktivitet, eller hvis handelsværdien af virksomhedens udlejningsejendomme,  

 kontanter, værdipapirer eller lignende enten på overdragelsestidspunktet  

 eller opgjort som gennemsnittet af de seneste 3 regnskabsår udgør mindst 50  

 pct. af handelsværdien af virksomhedens samlede aktiver.
Besiddelse af andele  

 omfattet af aktieavancebeskatningslovens § 18 anses ved bedømmelsen ikke  

 som besiddelse af værdipapirer.
Afkastet og værdien af aktier i selskaber,  

 hvori virksomheden direkte eller indirekte ejer mindst 25 pct. af aktie-  

 eller  

 anpartskapitalen, medregnes ikke.
I stedet medregnes en til ejerforholdet  

 svarende del af selskabets indtægter og aktiver ved bedømmelsen.
Ved  

 bedømmelsen ses der bort fra indkomst ved udlejning af fast ejendom mellem  

 virksomheden og et selskab som nævnt i 3. pkt. eller mellem sådanne  

 selskaber.
Fast ejendom, som udlejes mellem virksomheden og et selskab som  

 nævnt i 3. pkt. eller mellem sådanne selskaber, og som lejer anvender i  

 driften, anses ved bedømmelsen ikke som en udlejningsejendom.
1.  

  

 I  

  

 § 15  

 A, stk. 4, 1. pkt.,  

  

 ændres to steder »50 pct.« til: »75 pct.« § 4 I lov om indkomstbeskatning af selvstændige  

 erhvervsdrivende (virksomhedsskatteloven), jf. lovbekendtgørelse nr. 925 af  

 4. september 2006, foretages følgende ændring:
§ 22 c.  

  

 - - - Stk. 2.  

  

 For at anvende ordningen i stk. 1 skal  

 følgende betingelser være opfyldt:
- - - 4)  

 	  

 Aktierne eller  

 anparterne skal være i et selskab, hvis virksomhed i den periode, hvor  

 ordningen anvendes, ikke i overvejende grad består i udlejning af fast  

 ejendom, besiddelse af kontanter, værdipapirer eller lignende.  

 Bortforpagtning af fast ejendom, som benyttes til landbrug, gartneri,  

 planteskole, frugtplantage eller skovbrug, jf. vurderingslovens § 33,  

 stk. 1 eller 7, anses i denne forbindelse ikke for virksomhed ved  

 udlejning af fast ejendom. 1. pkt. gælder dog ikke, hvis selskabet udøver  

 næring ved køb og salg af værdipapirer eller finansieringsvirksomhed.  

 Selskabets virksomhed anses for i overvejende grad at bestå i udlejning af  

 fast ejendom, besiddelse af kontanter, værdipapirer eller lignende, såfremt  

 mindst 50 pct. af selskabets indtægter, hvorved forstås den regnskabsmæssige  

 nettoomsætning tillagt summen af selskabets øvrige regnskabsførte indtægter,  

 i et indkomstår stammer fra sådan virksomhed, eller hvis handelsværdien af  

 selskabets udlejningsejendomme, kontanter, værdipapirer eller lignende udgør  

 mindst 50 pct. af handelsværdien af selskabets samlede aktiver opgjort ultimo  

 indkomståret.
Besiddelse af andele omfattet af aktieavancebeskatningslovens  

 § 18 anses ved bedømmelsen ikke som besiddelse af værdipapirer.
Afkastet  

 og værdien af aktier i datterselskaber, hvori selskabet direkte eller  

 indirekte ejer mindst 25 pct. af aktie- eller anpartskapitalen, medregnes  

 ikke.
I stedet medregnes en til ejerforholdet svarende del af  

 datterselskabets indtægter og aktiver ved bedømmelsen.
Ved bedømmelsen ses  

 der bort fra indkomst ved udlejning af fast ejendom mellem selskabet og et  

 datterselskab eller mellem to datterselskaber.
Fast ejendom, som udlejes  

 mellem selskabet og et datterselskab eller mellem datterselskaber, og som  

 lejer anvender i driften, anses ved bedømmelsen ikke som en  

 udlejningsejendom.
 1.  

  

 I  

  

 § 22 c,  

 stk. 2, nr. 4, 4. pkt.,  

  

 ændres to steder »50 pct.« til:  

 »75 pct.«.
