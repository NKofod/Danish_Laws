 Cirkulære om indgåelse af individuelle eller kollektive aftaler om afgangsaldre i staten og folkekirken mv.
 Tjenestemændenes generelle pligtige afgangsalder på 70 år er ophævet med virkning fra 19. juni 2008.
 Endvidere er aldersgrænsen på 70 år i overenskomsternes dækningsområde ophævet med virkning fra 1. april 2008. Overenskomsterne gælder således også for ansatte, der er fyldt 70 år.
 I tilslutning hertil fastsættes, at ansættelsesmyndighederne ikke kan indgå individuelle eller kollektive aftaler om pligtig afgangsalder, medmindre der er hjemmel til det i en overenskomst eller aftale, der er indgået af eller efter bemyndigelse fra Finansministeriet.
 Cirkulæret har virkning fra 1. april 2009.
