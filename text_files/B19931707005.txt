 Indholdsfortegnelse:
 I medfør af § 52, § 148 og § 149, stk. 10, i lov om luftfart, jf.  

 lovbekendtgørelse nr. 408 af 11. september 1985, som ændret ved lov nr. 837  

 af 18. december 1991, fastsætter Statens Luftfartsvæsen herved efter  

 bemyndigelse fra Trafikministeriet, jf. bekendtgørelse nr. 170 af 28. april  

 1985 om specifikationer for flyvepladser, § 1, følgende:
1. Referencedokumenter 1.1 Annex 14 til Chicago-konventionen, Aerodromes, Volume I, seneste  

 udgave.
 1.2 Aerodrome Design Manual, seneste udgave.
 1.3 Lov om naturbeskyttelse, jf. lov nr. 9 af 3. januar 1992.
 1.4 Lov om planlægning, jf. lov nr. 388 af 6. juni 1991, som ændret ved  

 lov nr. 9 af 3. januar 1992.
 1.5 Lov om miljøbeskyttelse, jf. lov nr. 358 af 6. juni 1991, som ændret  

 ved lov nr. 936 af 27. december 1991.
 1.6 Ministeriet for Offentlige Arbejders bekendtgørelse nr. 321 af 16.  

 juni 1985 vedrørende ordensreglement for flyvepladser.
 1.7 BL 3-2, Bestemmelser om etablering af offentlige IMC-flyvepladser,  

 seneste udgave.
 1.8 BL 3-3, Radionavigations- og radiolandingshjælpemidler på jorden,  

 seneste udgave.
 1.9 BL 3-6, Tankning af luftfartøjer m.m., seneste udgave.
 1.10 BL 3-9, Bestemmelser om brand- og redningstjeneste, seneste udgave.
 1.11 BL 3-10, Bestemmelser om luftfartshindringer, seneste udgave.
 1.12 BL 3-12, Arbejdsaktiviteter på offentlige flyvepladser, seneste  

 udgave.
 1.13 BL 3-18, Flyvepladsledelse på godkendte flyvepladser, seneste udgave.
 1.14 BL 3-21, Lysanlæg for natbeflyvning af offentlige VMC- og private  

 flyvepladser, seneste udgave.
 1.15 BL 3-24, Etablering af lufttrafiktjeneste, seneste udgave.
 1.16 BL 3-29, Internationale lufthavne/flyvepladser, seneste udgave.
 1.17 BL 3-32, Radiokommunikationsanlæg på jorden, seneste udgave.
 1.18 BL 3-33, Bestemmelser om rekordering af data, seneste udgave.
 1.19 BL 3-34, Etablering af vejrobservationstjeneste, seneste udgave.
 1.20 BL 3-36, Bestemmelser om flyvepladser på vandområder for  

 søflyvemaskiner m.v., seneste udgave.
 1.21 BL 3-37, Bestemmelser om etablering af meteorologisk tjeneste,  

 seneste udgave.
 1.22 BL 6-61, Internationalt VHF-telefonistbevis, seneste udgave.
 1.23 Gebyrreglementet for Statens Luftfartsvæsen, seneste udgave.
2. Definitioner AIP (Aeronautical Information Publication):
 Publikation udgivet af en stat eller efter bemyndigelse af en stat og  

 indeholdende sådanne oplysninger af varig natur, som er af væsentlig  

 betydning for luftfarten.
 ASDA (Accelerate-Stop Distance):
 Den strækning, en flyvemaskine efter motorstop ved kritisk hastighed (V1)  

 tilbagelægger under en afbrudt start, målt fra det punkt, hvor starten  

 påbegyndes, til flyvemaskinen er bragt til fuldt stop.
 Bane (Runway):
 Et på en landflyveplads afmærket, rektangulært område til brug ved landing  

 og start med luftfartøjer.
 Egenkontrol:
 En virksomheds egen kvalitetsstyring og risikoadministration.
 Flyveplads (Aerodrome):
 Et bestemt område på land eller vand (omfattende bygninger, installationer  

 og udstyr) beregnet til anvendelse helt eller delvis ved landing, start og  

 manøvrering af luftfartøjer.
 Flyvepladschef (Aerodrome manager):
 Chef for flyvepladsledelsen.
 Flyveplads, godkendt (Aerodrome, approved):
 En flyveplads, der af Statens Luftfartsvæsen er godkendt til en særlig  

 aktivitet.
 Flyveplads, offentlig (Aerodrome, public):
 En flyveplads, der er godkendt af Statens Luftfartsvæsen, og som på  

 nærmere fastsatte vilkår er åben for offentligheden.
 Flyvepladsens afspærrede område (Aerodrome airside):
 Den del af flyvepladsens område, som ved hegnsføring, skiltning m.v. er  

 afgrænset til afvikling af trafik med luftfartøjer, passager- og  

 godsekspedition.
 Flyvepladsledelse (Aerodrome management):
 En organisation, som af Statens Luftfartsvæsen er godkendt til at forestå  

 den daglige drift og det daglige tilsyn med pladsen eller det civile område  

 på en militær flyvestation.
 Flyvepladstjeneste (Aerodrome services):
 En tjeneste, der har til opgave at sikre, at flyvepladsen med dens anlæg  

 og tilbehør er i foreskreven stand.
 Forplads (Apron):
 Et på en landflyveplads afgrænset område, som er beregnet til  

 luftfartøjers ophold under optagning eller afsætning af passagerer eller  

 gods, tankning, parkering eller vedligeholdelse.
 Helikopter start- og landingsområde (Helicopter take-off and landing  

 area):
Et afgrænset område, inden for hvilket den sidste del af en indflyvning  

 samt hovering eller landing med en helikopter kan foregå, og start med en  

 helikopter påbegyndes.
Dette område kan være placeret over vand.
 Hindring (Obstacle):
 Enhver fast, midlertidig eller permanent, eller flytbar genstand eller  

 dele heraf, der befinder sig på et område, der er beregnet til luftfartøjers  

 manøvrering på jorden, eller gennemskærer en nærmere angivet flade, hvis  

 formål er at beskytte luftfartøjer under flyvning.
 Hindringsbegrænsende flade (Obstacle limitation surface):
 Flere flader etableret omkring en flyveplads med det formål at skabe  

 hindringsfrihed for luftfartøjers manøvrering i forbindelse med start og  

 landing.
 Hindringsfrit stigeområde (Clearway):
 Et afgrænset, rektangulært område på jorden eller vandet, der kontrolleres  

 af vedkommende myndighed og er udpeget eller forberedt som et anvendeligt  

 område, gennem hvilket et luftfartøj kan udføre en del af dets udflyvning til  

 en nærmere angivet højde.
 Hjulafstand:
 Afstanden mellem næsehjulet og det geometriske centrum af hovedhjulene.
 Hjulsporvidde:
 Afstanden mellem de ydre afgrænsninger af hovedhjulene.
 Hældning (Slope):
 Maksimal koteforskel over en nærmere fastsat distance, udtrykt i procent.
 IMC (Instrument meteorological conditions):
 Se instrumentvejrforhold.
 Indflyvningsområde (Approach area):
 Indflyvningsfladens projektion på det underliggende terræn, over hvilket  

 indflyvning til en flyveplads finder sted.
 Instrumentvejrforhold (Instrument meteorological conditions -  

 IMC):
 Vejrforhold, udtrykt i værdier for sigtbarhed, afstand fra skyer og  

 skydækkehøjde, der er mindre end de minima, der er fastsat for visuelle  

 vejrforhold.
 LDA (Landing distance available):
 Længden af den del af en landingsbane, som af vedkommende myndighed er  

 godkendt til brug for landing.
 Luftfartøj (Aircraft):
 En indretning, der bæres oppe i atmosfæren ved luftens påvirkning, bortset  

 fra indretninger, der bæres oppe alene ved direkte luftpåvirkning på jordens  

 overflade.
 Lufttrafik (Air traffic):
 Al trafik med luftfartøjer under flyvning eller under manøvrering på en  

 flyveplads' manøvreområde.
 Manøvreområde (Manoeuvring area):
 Den del af en flyveplads, der anvendes til luftfartøjers start, landing og  

 kørsel, bortset fra forpladsen.
 Operative banelængder (Declared distances):
 Fællesbetegnelse for TORA, TODA, ASDA og LDA.
 Rullevej (Taxiway):
 En vej, der er anlagt på en landflyveplads til brug for luftfartøjer under  

 kørsel fra en del af flyvepladsen til en anden, herunder:
a.
Rullevej ved standplads.
Den del af et rullevejssystem, som findes på  

 forpladsen, og som kun har til formål at give adgang til standpladser.
b.
Rullevej på forplads.
Den del af et rullevejssystem, som findes på  

 forpladsen, og som i en gennemgående rute krydser forpladsen.
c.
Rullevej til hurtig frakørsel.
En rullevej, som slutter sig til en bane  

 i en spids vinkel, således at landende luftfartøjer kan køre fri af banen med  

 en højere hastighed, end det ellers er muligt, med det formål at nedbringe  

 den tid, banen er optaget.
 Rullevejssikkerhedszone (Taxiway strip):
 Et nærmere angivet område på begge sider af en rullevej, hvis formål er at  

 reducere risikoen for skader på luftfartøjer, der kører af rullevejen.
 Serviceområde (Service area):
 Et på en landflyveplads afgrænset område uden for manøvreområdet og  

 forpladsområdet, som alene er beregnet til luftfartøjers parkering og  

 vedligeholdelse, og hvor der ikke må optages eller afsættes passagerer i  

 erhvervsmæssigt øjemed.
 Sikkerhedsstandplads (Security stand):
 En standplads eller et område til parkering af luftfartøjer, som vides  

 eller formodes at være udsat for en ulovlig handling, eller som af andre  

 årsager isoleres fra de normale aktiviteter på flyvepladsen.
 Sikkerhedszone (Runway strip):
Et nærmere angivet område omkransende en bane og eventuelt en stopvej,  

 hvis formål er a. at reducere risikoen for skader på luftfartøjer, der kører af banen,  

 samt b. at beskytte luftfartøjer under start og landing.
 Skulder (Shoulder):
 Et areal, der støder op til kanten af en fast belægning, og som er  

 behandlet således, at der opnås en jævn overgang mellem belægningen og det  

 tilstødende terræn.
 Standplads (Aircraft stand):
 Et nærmere udpeget område på en forplads beregnet til parkering af et  

 luftfartøj.
 Stopvej (Stopway):
 Et areal, som i forlængelse af en bane af vedkommende myndighed er  

 godkendt til standsning af luftfartøjer.
 Tjenestetid (Hours when service is provided):
 Den periode, hvor der på en offentlig flyveplads ydes flyvepladstjeneste  

 og lufttrafiktjeneste.
 TODA (Take-off distance available):
 Længden af bane og af eventuelt hindringsfrit stigeområde, som af  

 vedkommende myndighed er godkendt til startløb og påfølgende stigning til en  

 højde af 35 FT over hindringsfrit niveau.
 TORA (Take-off run available):
 Længden af den del af en bane, som af vedkommende myndighed er godkendt  

 til startløb.
 Trafikområde (Movement area):
 Den del af en flyveplads, der anvendes til luftfartøjers start, landing og  

 kørsel, inklusive manøvreområde og forpladser.
 Tærskel (Threshold):
 Begyndelsen af den del af banen, som kan bruges til landing.
 Udflyvningsområde (Take-off area):
 Udflyvningsfladens projektion på det underliggende terræn, over hvilket  

 udflyvning fra en flyveplads finder sted.
 Venteområde (Holding bay):
 Et nærmere bestemt område, hvor et luftfartøj kan opholde sig eller blive  

 passeret med det formål at sikre en hurtigere afvikling af  

 flyvepladstrafikken.
 Venteposition (Taxi holding position):
 En nærmere markeret position, hvor rullende luftfartøjer og køretøjer kan  

 blive pålagt at standse med henblik på at opnå tilstrækkelig frigang fra  

 banen.
 Visuelle vejrforhold (Visual meteorological conditions - VMC):
 Vejrforhold, udtrykt i værdier for sigtbarhed, afstand fra skyer og  

 skydækkehøjde, der er lig med eller større end fastsatte minima.
 VMC (Visual meteorological conditions):
 Se visuelle vejrforhold.
 Åbningstid (Hours when aerodrome is available for use):
 Den periode, en offentlig flyveplads er stillet til rådighed for luftfart.
 Farve:
 I denne BL forstås ved farver de farver, der opfylder CIE-normerne, som er  

 beskrevet i ICAO Annex 14, Volume I, Appendix 1.
3. Generelt 3.1 Anvendelsesområde Denne BL fastsætter bestemmelser om etablering af offentlige  

 VMC-flyvepladser, herunder helikopterflyvepladser, medmindre andet fremgår af  

 andre bestemmelser.
 Anm. 1: Hvis der på en godkendt flyveplads ud over de godkendte baner  

 ønskes anvendt særlige områder til operationer med helikoptere, skal disse  

 områder godkendes i overensstemmelse med de bestemmelser, der er gældende  

 herfor, eller efter normer, der i hvert enkelt tilfælde vil blive fastsat af  

 Statens Luftfartsvæsen.  Anm. 2: BL 3-2 fastsætter bestemmelser om  

 etablering af offentlige IMC-flyvepladser.
 Anm. 3: BL 3-36 fastsætter bestemmelser om flyvepladser på vandområder  

 for søflyvemaskiner.
3.2 Ansvar Ansvaret for, at en flyveplads etableres, ændres, sikres, forsynes med  

 udstyr og drives i overensstemmelse med de bestemmelser, der er fastsat i  

 denne BL, påhviler den, der har fået tilladelse til at drive pladsen, i det  

 følgende kaldet koncessionshaveren, jf.
BL 3-18.
3.3 Etableringstilladelse 3.3.1 Til at etablere en offentlig flyveplads i henhold til denne BL  

 kræves tilladelse af Trafikministeriet.
 Anm.: Det påhviler den, der ønsker at etablere en offentlig  

 flyveplads, at indhente fornødne tilladelser i medfør af anden lovgivning,  

 såsom miljøbeskyttelseslovgivningen, naturbeskyttelseslovgivningen og  

 planlægningslovgivningen, og for internationale flyvepladser fornødne  

 tilladelser fra politi- og toldmyndighederne m.v.
3.3.2 Ansøgning om tilladelse til etablering af en offentlig flyveplads  

 skal stiles til Trafikministeriet og indsendes til Statens Luftfartsvæsen  

 samt være Statens Luftfartsvæsen i hænde senest 12 måneder, før flyvepladsen  

 ønskes taget i brug.
Ansøgningen skal være vedlagt følgende:
a.
Et kort i målestoksforholdet 1:50.000 med angivelse af flyvepladsens  

 beliggenhed og de hindringsfri flader, jf. afsnit 9 og afsnit 14.
b.
Oplysning om arten og omfanget af den forventede trafik.
c.
Oplysning om flyvepladsens forventede åbningstid og tjenestetid.
d.
En erklæring om, at der i forbindelse med ovennævnte er taget hensyn  

 til 3.3.3 Etableringstilladelse gives med gyldighed indtil videre.
 3.3.3.1 Hvis en etableringstilladelse ikke er udnyttet inden 2 år efter,  

 at tilladelse er meddelt, bortfalder den dog.
3.4 Projektgodkendelse 3.4.1 Før anlægsaktiviteter påbegyndes med henblik på etablering eller  

 ændring af en flyveplads, skal projektet for arbejdet være godkendt af  

 Statens Luftfartsvæsen, og der skal foreligge en etableringstilladelse, jf.  

 pkt. 3.3.
 3.4.2 Ansøgning om projektgodkendelse skal være Statens Luftfartsvæsen i  

 hænde senest 3 måneder, før anlægsaktiviteter ønskes påbegyndt, og være  

 vedlagt følgende:
a.
Dokumentation for ejerforholdet samt oplysning om servitutter og  

 tingbogsnoteringer eller tilsvarende vedrørende de hindringsbegrænsende  

 flader.
b.
Kort i målestoksforholdet 1:50.000, der viser placering og dimensioner  

 af flyvepladsens anlæg og udstyr, samt oplysning om flyvepladsens  

 referencepunkt og højde over havet og øvrige data for flyvepladsen, der er  

 nævnt i afsnit 4.
c.
Situationsplan i målestoksforholdet 1:5.000, der viser placering og  

 dimensioner af flyvepladsens anlæg og udstyr.
d.
Målsatte tegninger og beskrivelse af flyvepladsens udstyr.
e.
Afmærknings- og bemalingsplan.
f.
Minimumsgebyr, hvis størrelse meddeles af Statens Luftfartsvæsen.
3.5 Teknisk godkendelse 3.5.1 Før en flyveplads tages i brug, skal den være teknisk godkendt af  

 Statens Luftfartsvæsen.
3.5.2 Godkendelsen meddeles i form af et godkendelsesbevis med gyldighed  

 indtil videre.
Statens Luftfartsvæsen kan dog i særlige tilfælde give den  

 tekniske godkendelse på bestemt tid.
3.5.3 Ansøgning om teknisk godkendelse skal vedlægges driftshåndbog, jf.  

 BL 3-18, og udkast til flyvepladsreglement, jf.
Ministeriet for Offentlige  

 Arbejders bekendtgørelse nr. 321 af 16. juni 1985 vedrørende ordensreglement  

 for flyvepladser, § 12, stk. 1.
 3.5.4 Bortset fra ændringer i serviceområdet skal ændringer af en  

 flyveplads, der berører dennes trafikområde, navigations- og lyssystemer,  

 flyvepladsens tjenester eller de hindringsfri flader godkendes af Statens  

 Luftfartsvæsen.
 3.5.4.1 Projekter til nyopførelse eller udvidelse af terminalbygninger,  

 hvis budgetterede udgifter overstiger 791.673 kr. (byggeindeks 128 pr. 1.  

 april 1992), og baneforlængelser/baneforstærkninger skal indsendes til  

 Statens Luftfartsvæsen til forelæggelse for Trafikministeriet.
3.5.4.2 Arbejdsaktiviteter som følge af de ændringer, der er nævnt i pkt.  

 3.5.4, må ikke iværksættes, før godkendelsen foreligger, jf.
BL 3-12.
3.6 Koncession til drift af flyveplads 3.6.1 Før driften af en flyveplads påbegyndes, skal der af Statens  

 Luftfartsvæsen være udstedt en koncession.
3.6.2 Koncession kan udstedes, når a. der foreligger etableringstilladelse, jf. pkt. 3.3.1, b. der foreligger teknisk godkendelse, jf. pkt. 3.5.1, og c. der er etableret de tjenester, der er nævnt i afsnit 23.
 3.6.3 Koncession gives på bestemt tid og kan gøres afhængig af yderligere  

 vilkår, hvis dette skønnes påkrævet.
 3.6.3.1 Ansøgning om forlængelse af koncessionen indsendes til Statens  

 Luftfartsvæsen senest en måned før koncessionens udløb.
4. Flyvepladsdata 4.1 Referencekode 4.1.1 Anlæg på den situationsplan, der er nævnt under pkt. 3.4.2 c,  

 godkendes efter nedenstående tabel 4-1, der er baseret på den  

 flyvemaskinetype, der påregnes anvendt ved beflyvning af flyvepladsen, og som  

 giver det højeste kodeciffer, det største vingespan og den største  

 hjulsporvidde (det dimensionerende luftfartøj):
Tabel 4-1 ICAO klassifikation 4.1.2 Hver bane tildeles en referencekode bestående af et ciffer og et  

 bogstav.
4.1.3 En bane med tilhørende rullevej klassificeres under hensyn til  

 kodeciffer og kodebogstav.
Resten af anlægget fastsættes ud fra det største  

 kodeciffer.
 4.1.4 Statens Luftfartsvæsen kan bestemme, at et anlæg skal henføres til  

 en anden referencekode end den, der er angivet i pkt. 4.1.1 eller pkt. 4.1.3.
4.2 Referencepunkt 4.2.1 For hver flyveplads skal der fastsættes et referencepunkt (Aerodrome  

 Reference Point, ARP).
 4.2.2 Referencepunktet skal være beliggende så nær flyvepladsens  

 oprindelige eller planlagte geografiske centrum som muligt og skal normalt  

 ikke ændres, når det først er fastlagt.
 4.2.3 Referencepunktets beliggenhed skal angives i geografisk bredde og  

 længde med en nøjagtighed på 1/2 buesekund.
4.3 Højde over havet Flyvepladsens højde over havet, hvorved forstås højden over havet (koten)  

 af det højeste punkt inden for manøvreområdet, skal angives med en  

 nøjagtighed på 0,1 m.
4.4 Flyvepladsers dimensioner med tilhørende oplysninger 4.4.1 Placering og dimensioner af overflader, hældninger og afstande, der  

 er nødvendige for bestemmelse af flyvepladsens flyoperationelle  

 begrænsninger, samt samtlige data, der bekendtgøres i AIP for den pågældende  

 flyveplads skal fastsættes.
 4.4.2 Følgende data skal oplyses:
a.
Baner: Retning i forhold til geografisk nord, banenummer, længde,  

 bredde, banehældning/-hældninger, overfladebelægning samt oplysninger om  

 eventuel forskudt tærskel.
b.
Længde, bredde og overfladebelægning på stopveje, sikkerhedszoner,  

 rullebaner og standpladser.
c.
Hindringsfri stigeflade, længde og længdeprofil.
d.
Placering, højeste højde med en nøjagtighed på 0,1 m over havet samt  

 beskrivelse af hindringen, for så vidt angår hindringer af betydning på eller  

 i nærheden af lufthavnen.
4.5 Bæreevne for områder med fast belægning 4.5.1 Bæreevnen for områder med fast belægning inden for flyvepladsens  

 manøvreområde skal fastsættes.
 4.5.2 Bæreevnen for områder, der skal benyttes af luftfartøjer med en  

 maksimal tilladt startmasse på 5.700 kg eller derover, skal angives med  

 Aircraft Classification Number (ACN)/Pavement Classification Number  

 (PCN)-metodens reference til overfladetype, bærelagsstyrke, maksimalt dæktryk  

 og vurderingsgrundlag.
 Anm.: Nærmere beskrivelse af ACN/PCN-systemet findes i kapitel 2 til  

 Annex 14, Attachment A til Annex 14, Volume I, og Aerodrome Design Manual,  

 Part 3.
 4.5.3 Bæreevnen for områder, der kun vil blive tilladt anvendt af  

 luftfartøjer med den maksimal tilladt startmasse på under 5.700 kg, skal  

 angives med reference til maksimalt tilladte totalmasse og maksimalt tilladte  

 dæktryk (f.eks. 4.000 kg/0,50MPa).
4.6 Kontrolposition for højdemåler Der skal fastsættes en position med højde over havet, kontrolposition,  

 hvor kontrol af højdemåleren kan udføres.
Anm.: Det anbefales, at kontrolpositionen placeres på forpladsen.
En  

 middelværdi af forpladsens højde kan angives, hvis ingen punkter på denne  

 afviger mere end 3 m fra middelværdien.
4.7 Operative banelængder For hver baneretning fastsætter Statens Luftfartsvæsen de operative  

 banelængder for den del af banen, som er godkendt til startløb (TORA),  

 længden af banen og af eventuelt hindringsfrit stigeområde, som er godkendt  

 til startløb og påfølgende stigning til en højde af 10,65 m (35 FT) over  

 hindringsfrit niveau (TODA), den samlede længde af startbane og stopvej, som  

 er godkendt til startløb og standsning af en flyvemaskine i forbindelse med  

 afbrudt start (ASDA), og længden af den del af landingsbanen, som er godkendt  

 til brug for landing (LDA).
 Anm.: Med hensyn til beregning af disse afstande henvises til  

 Attachment A, afsnit 3, til Annex 14, Volume I, Calculation of Declared  

 Distances.
5. Baner 5.1 Generelt Til sikring af indflyvningen til flyvepladsen skal der foreligge en plan  

 med angivelse af de områder uden for flyvepladsen, hvor der ved  

 servitutpålægning skal fastsættes højdebegrænsninger med hensyn til  

 bebyggelse, beplantning, master, ledninger og andre luftfartshindringer.
 Anm. 1: Ved planlægning af en flyveplads anbefales det, at der  

 udlægges et tilstrækkeligt areal til at dække pladsens behov inden for en  

 overskuelig tidsramme.
 Anm. 2: Ved planlægning af antal, beliggenhed og orientering af baner  

 anbefales det, at de faktorer, der er nævnt i pkt. 3.3.2 d, indgår i  

 vurderingen.
 Anm. 3: Antallet af baner og orientering af disse skal så vidt muligt  

 tilrettelægges, således at der i 95% af tiden, regnet på årsbasis, kan landes  

 på mindst en bane, uden at den højest tilladte sidevindskomponent for de  

 flytyper, flyvepladsen er beregnet på, overskrides.
 Normalt regnes der med, at landing med luftfartøjer ikke kan ske, hvis  

 sidevindskomponenten overskrider følgende værdier:
a. 37 km/t (20 kt) for luftfartøjer, som kræver banelængder på 1.500 m  

 eller mere.
I tilfælde af, at dårlig bremsevirkning som følge af nedsat  

 banefriktion forventes at forekomme med en vis hyppighed, må det antages, at  

 start og landing ikke kan ske, hvis sidevindskomponenten overstiger 24 km/t  

 (13 kt).
 b. 24 km/t (13 kt) for luftfartøjer, som kræver banelængder på mellem  

 1.200 m og 1.500 m.
 c. 19 km/t (10 kt) for luftfartøjer, som kræver banelængder på mindre end  

 1.200 m.
 Hvis man kun har en bane til rådighed, bør den placeres i den retning, som  

 er fremherskende for vindstyrker på over 19 km/t (10 kt).
 Der henvises i øvrigt til Attachment A, afsnit 1 til Annex 14, Volume I,  

 Number, siting and orientation of runways.
 Anm. 4: Findes der to krydsende baner, anbefales det, at disse skærer  

 hinanden i en vinkel på så nær 90 grader som muligt og ikke under 60  

 grader.
5.2 Baners længde Mindst en af banerne skal have en længde af mindst 650 m.
De øvrige baner  

 skal have en længde af mindst 550 m.
 Anm.: Det anbefales, at de øvrige baner ikke er kortere end 85% af den  

 længste bane.
5.3 Baners bredde En bane skal have mindst nedenstående bredde, målt i m:
Tabel 5-1 Anm.: Det anbefales ved fastlæggelse af banebredden at tage hensyn til  

 belægningens art samt den forventede hyppighed af forekomsten af nedsat  

 bremsevirkning.
5.4 Afstand mellem parallelle baner Afstanden mellem centerlinierne på parallelle baner må ikke være mindre  

 end følgende værdier:
- 210 m for baner med kodeciffer 3 eller 4, - 150 m for baner med kodeciffer 2 og - 120 m for baner med kodeciffer 1.
5.5 Baners hældning 5.5.1 Længdehældning 5.5.1.1 Den maksimale højdeforskel må ikke være større end - 1% af banelængden for baner med kodeciffer 3 og 4 og - 2% af banelængden for baner med kodeciffer 1 og 2.
 5.5.1.2 Hældningen langs en bane må ikke på noget punkt overstige følgende  

 værdier:
- 1,25% for baner med kodeciffer 4, dog at hældningen på første og sidste  

 fjerdedel af banen ikke må overstige 0,8%, - 1,5% for baner med kodeciffer 3 og - 2% for baner med kodeciffer 1 og 2.
 5.5.1.3 Hvis ændringer i overfladens hældning langs banen ikke kan undgås,  

 må forskellen mellem to hældninger ikke på noget sted overstige følgende  

 værdier:
- 1,5% for baner med kodeciffer 3 og 4 og - 2% for baner med kodeciffer 1 og 2.
 5.5.1.3.1 Overgangen mellem to hældninger langs banen skal udføres i form  

 af en krum flade med en mindste krumningsradius som følger:
Tabel 5-2 5.5.1.4 Hvis ændringer i banens længdehældning ikke kan undgås, skal  

 følgende betingelser vedrørende sigtelinier være opfyldt:
a.
For baner med kodebogstav C, D eller E skal hele banens overflade være  

 synlig fra et hvilket som helst punkt beliggende 3 m over banen til alle  

 andre punkter beliggende 3 m over banen inden for mindst den halve  

 banelængde.
b.
For baner med kodebogstav B skal hele banens overflade være synlig fra  

 et hvilket som helst punkt beliggende 2 m over banen til alle andre punkter  

 beliggende 2 m over banen inden for mindst den halve banelængde.
c.
For baner med kodebogstav A skal hele banens overflade være synlig fra  

 et hvilket som helst punkt beliggende 1,5 m over banen til alle andre punkter  

 beliggende 1,5 m over banen inden for mindst den halve banelængde.
5.5.2 Tværhældning Banens overflade skal indrettes med en tværhældning på mindst 1% bortset  

 fra krydsninger med taxiveje eller andre baner.
 Hældningen må ikke overstige følgende værdier:
- 1,5% for baner med kodebogstav C, D eller E og - 2% for baner med kodebogstav A eller B.
 Hældningen skal enten udføres med højeste punkt midt på banen og  

 symmetrisk fald til begge sider eller med hældning fra den ene side af banen  

 til den anden.
 Anm. 1: Det anbefales, at en bane indrettes med en hældning fra den  

 ene side af banen til den anden, hvis de fremherskende vindforhold i  

 forbindelse med regn medfører, at en sådan hældning vil resultere i det  

 hurtigste vandafløb.
 Anm. 2: Det anbefales, at overfladens hældning på tværs af banen er ens i  

 alle tværsnit bortset fra krydsninger med taxiveje eller andre baner.
5.6 Baners bæreevne Bæreevnen for hver bane skal beregnes/fastsættes under hensyntagen til den  

 forventede trafik og årstidsvariationerne.
 Anm.: Vægten af køretøjer, der anvendes på flyvepladsen, kan være  

 afgørende, når banens bæreevne skal beregnes.
5.7 Baners overflade 5.7.1 Overfladen på en bane skal være jævn og uden uregelmæssigheder, som  

 kan forårsage nedsat bremsevirkning eller på anden måde indvirke på  

 kontrollen med et luftfartøj under kørsel på banen i forbindelse med start og  

 landing.
 5.7.2 Overfladen på en bane med fast belægning skal være således, at  

 acceptabel bremsevirkning (friktionskoefficient mindst 0,30) opnås, selv om  

 banen er våd.
 Anm.: Nærmere oplysninger om friktionsforhold findes i Attachment A  

 til Annex 14, afsnit 7, og Airport Services Manual, part 2.
5.7.3 Baner uden fast belægning skal være drænet, således at overfladen  

 overalt er fast og bæredygtig.
Der skal endvidere træffes passende  

 foranstaltninger mod støvgener, der kan udgøre en flyvesikkerhedsmæssig  

 risiko.
 5.7.4 Baner, hvis overflade består af sten og/eller grus, skal behandles  

 således, at der ikke forekommer løse sten med en diameter over 25 mm.
 5.7.5 Eventuel bevoksning skal bestå af græs, der maksimalt må have en  

 højde på 20 cm.
6. Baneskuldre 6.1 Generelt Baneskuldre skal etableres ved baner med kodebogstav D eller E, hvis  

 banens bredde er mindre end 60 m.
6.2 Baneskuldres bredde Baneskuldre skal udstrækkes symmetrisk på hver side af banen.
Den totale  

 bredde af baner og skuldre må ikke være under 60 m for baner med kodebogstav  

 D eller E.
6.3 Baneskuldres hældning Baneskuldres overflade, der støder op til banen, skal flugte med banens  

 overflade.
Tværhældningen må ikke overstige 2,5%.
6.4 Baneskuldres bæreevne Baneskuldre skal være opbygget og konstrueret på en sådan måde og med en  

 sådan bæreevne, at luftfartøjer, som ruller af banen, ikke udsættes for  

 strukturelle skader.
7. Sikkerhedszoner 7.1 Generelt En bane og en eventuel stopvej skal omkranses af en sikkerhedszone.
 Anm.: Ved flyvepladser uden fast belægning (f.eks. græsbaner) kan  

 sikkerhedszoner under visse betingelser anvendes til sideforskydning af banen  

 for at mindske sliddet på overfladen.
7.2 Sikkerhedszonens længde Sikkerhedszonens ydre begrænsning i banens længderetning skal være  

 beliggende i mindst følgende afstand fra baneenderne/stopvejenderne:
7.3 Sikkerhedszonens bredde På begge sider af banen og i hele sikkerhedszonens længde skal dens ydre  

 begrænsning være beliggende i mindst følgende afstand fra banens centerlinie:
 Afstanden fra banekanten til sikkerhedszonens ydre begrænsning skal være  

 mindst 20 m.
7.4 Sikkerhedszonens beskaffenhed 7.4.1 Sikkerhedszonen skal være planeret i sin fulde udstrækning.
 7.4.2 Planeringen og bæreevnen skal være således, at risikoen for skader  

 reduceres mest muligt for de luftfartøjer, som banen er beregnet til at  

 betjene, hvis disse kører af banen.
7.4.3 Hvor sikkerhedszonen støder op til en bane med fast belægning, må  

 sikkerhedszonens tilslutning ikke ligge højere end baneoverfladen af hensyn  

 til en effektiv dræning af vand.
Overgangen mellem bane og sikkerhedszone  

 skal være jævn.
 7.4.4 Ved enden af en bane med fast belægning skal sikkerhedszonens  

 overfalde være i niveau med banens overflade.
 Anm.: For at sikre en jævn overgang mellem banens og sikkerhedszonens  

 bæreevne anbefales det, at banens bærelag udstrækkes 5-10 m ind under  

 sikkerhedszonens overflade.
 7.4.5 Sikkerhedszonen i banens forlængelse skal ud til en afstand af  

 mindst 30 m have en sådan beskaffenhed, at erosion hidrørende fra lufttrykket  

 fra startende luftfartøjer forhindres.
 7.4.6 I sikkerhedszonen må der ikke dyrkes landbrugsafgrøder, bortset fra  

 græs i en højde op til 40 cm.
7.5 Sikkerhedszonens længdehældning 7.5.1 Sikkerhedszonens længdehældning skal så vidt muligt følge banens  

 hældning og må ikke overstige følgende værdier:
7.5.2 Hældningsændringer skal være så små som muligt.
Bratte overgange  

 skal undgås.
7.6 Sikkerhedszonens tværhældning 7.6.1 Sikkerhedszonens tværhældning skal være tilstrækkelig til, at  

 ansamling af vand på overfladen forhindres, og skal være beliggende mellem  

 følgende værdier:
7.6.2 De inderste 3 m fra banens kant skal have negativ hældning, der dog  

 ikke må overstige 5% målt udefter fra banens kant.
Bratte ændringer i  

 hældningen skal undgås.
8. Sikkerhedsområder ved baneender 8.1 Et plant område ved baneenden, sikkerhedsområdet, skal forefindes ved  

 baner med kodeciffer 3 eller 4.
8.2 Sikkerhedsområdets bredde skal være mindst den dobbelte af  

 banebredden.
Længden, som måles fra sikkerhedszonens ophør, skal være så stor  

 som muligt, dog mindst 90 m.
 8.3 Genstande i sikkerhedsområdet, som kan udgøre en fare for  

 luftfartøjer, skal betragtes som hindringer og om muligt fjernes.
 8.4 Sikkerhedsområdets overflade må ikke gennemskære start/stigefladen.  

 Negativ hældning må højst udgøre 5%. Overgangen mellem hældninger skal være  

 så gradvis som muligt.
 8.5 Tværhældningen på sikkerhedsområdet skal ligge mellem + 5% og - 5%.
 8.6 Sikkerhedsområdet skal have en sådan bæreevne og være således  

 konstrueret, at et luftfartøj, som måtte befinde sig i området, ikke  

 beskadiges væsentligt.
9. Hindringsfrie stigeområder 9.1 Generelt Hvis et hindringsfrit stigeområde etableres i forlængelse af en bane i  

 stedet for at forlænge selve banen, skal stigeområdet udformes som angivet i  

 dette afsnit.
9.2 Hindringsfrie stigeområders længde Et hindringsfrit stigeområdes længde må ikke overstige 50% af vedkommende  

 banes TORA.
9.3 Hindringsfrie stigeområders beliggenhed og udstrækning 9.3.1 Et hindringsfrit stigeområde skal ligge inden for et areal, som  

 koncessionshaver har hel eller delvis rådighed over.
 9.3.2 Det hindringsfri stigeområdes ydre begrænsning skal på begge sider  

 af banens forlængede centerlinie være beliggende i en afstand af mindst 75 m  

 fra centerlinien.
9.4 Hindringsfrie stigeområders hældninger 9.4.1 Overfladen inden for et hindringsfrit stigeområde må ikke  

 gennemskære et plan, som har en positiv hældning på 1,25% (1:80).
 9.4.2 Planets nedre begrænsning er en vandret linie gennem og vinkelret på  

 banens centerlinie i det punkt, hvor den for banen beregnede TORA slutter,  

 jf. pkt. 4.7.
 9.4.3 Negativ hældning i et hindringsfrit stigeområde må højst udgøre 5%.
Anm. 1: Statens Luftfartsvæsen vil i de enkelte tilfælde kunne  

 vurdere, om større hældninger vil kunne tillades.
Negativ hældning af et  

 hindringsfrit stigeområde kan forårsage pludseligt tab af  

 »jordeffekt« for et startende luftfartøj med efterfølgende risiko  

 for, at luftfartøjet ikke kan holde den beregnede stigeprofil over det  

 hindringsfri stigeområde.
Anm. 2: Når hældningen af overfladen inden for et hindringsfrit  

 stigeområde er lille, eller middelhældningen er positiv, anbefales det at  

 undgå tværhældninger.
Inden for et område, der begrænses af banekanternes  

 forlængelser, bør hældninger stort set falde sammen med banens hældninger.  

 Begrænsede fordybninger som f.eks. krydsende grøfter vil normalt kunne  

 accepteres.
10. Stopveje 10.1 Generelt Hvis en stopvej etableres for at forlænge ASDA, skal den udføres som  

 angivet i dette afsnit.
10.2 Stopvejes bredde En stopvej skal have samme bredde som den tilstødende bane.
10.3 Stopvejes hældninger 10.3.1 Hældninger og hældningsændringer på en stopvej skal opfylde de  

 begrænsninger, som er angivet i pkt. 5.5 for den tilsluttende bane.
 10.3.1.1 Begrænsningerne i pkt. 5.5.1.2 vedrørende hældning på første og  

 sidste fjerdedel af banen behøver dog ikke at være opfyldt.
 10.3.1.2 Ved tilslutning mellem en bane og en stopvej må den maksimale  

 hældningsændring højst være 0,3% pr. 30 m for baner med kodeciffer 3 og 4 og  

 0,6% pr. 30 m for baner med kodeciffer 1 og 2.
10.4 Stopvejes bæreevne En stopvej skal have en sådan bæreevne, at de luftfartøjstyper, banen er  

 beregnet for, uden risiko kan anvende denne ved afbrudt start.
10.5 Stopvejes overflade Overfladen på en stopvej med fast belægning skal være således, at  

 acceptabel bremsevirkning (friktionskoefficient mindst 0,30) opnås, selv om  

 banen er våd.
 Anm.: Nærmere oplysninger om friktionsforhold findes i Attachment A  

 til Annex 14, afsnit 7, og Airport Services Manual, part 2.
11. Rulleveje 11.1 Generelt 11.1.1 Rulleveje skal etableres mellem baner og standpladser.
 Anm. 1: Trafikkapaciteten på en bane kan øges gennem indretning af  

 rullebaner, udformet for afkørsel fra banen med høj hastighed.
Anm. 2: Hvis rulleveje ikke er ført helt frem til baneenden, kan det være  

 nødvendigt at anlægge vendeområder for luftfartøjer ved baneenden.
Sådanne  

 områder kan også være fordelagtige langs banen for at mindske behovet for  

 kørsel over lang afstand.
 Anm. 3: Nærmere oplysning om udformning af rulleveje findes i Annex 14,  

 Volume I, afsnit 3, og Aerodrome Design Manual.
 11.1.2 Rulleveje skal udformes således, at afstanden mellem det ydre hjul  

 på understellet og rullevejens kant ikke er mindre end følgende værdier, hvis  

 førerkabinen på det dimensionerende luftfartøj befinder sig over rullevejens  

 centerlinie:
Tabel 11-1 Figur 11.1 Rullevejskruve Anm.: Der henvises til figur 11-1.
11.2 Rullevejes bredde Rulleveje skal på lige strækninger have mindst følgende bredde:
Tabel 11-2 11.3 Kurver på rulleveje Retningsændringer på rulleveje skal begrænses mest muligt.
11.4 Rullevejes placering Bortset fra rullevejes tilslutninger til baner må afstanden mellem  

 centerlinier på rulleveje indbyrdes og afstanden mellem rulleveje og baner  

 ikke være mindre end følgende værdier:
Tabel 11-3 11.5 Rullevejes hældninger og hældningsændringer 11.5.1 Rullevejes længdehældning skal være så lille som mulig og må ikke  

 overstige nedenstående værdier:
 11.5.2 Overgangen mellem to hældninger langs rullevejen skal udføres i  

 form af en krum flade med en mindste krumningsradius som følger:
 11.5.3 Hvis ændringer i rullevejens længdehældning ikke kan undgås, skal  

 følgende betingelser vedrørende sigtelinier være opfyldt:
a.
For baner med kodebogstav C, D og E skal hele rullevejens overflade  

 være synlig indtil en afstand af 300 m fra et hvilket som helst punkt  

 beliggende 3 m over rullevejen.
b.
For baner med kodebogstav B skal hele rullevejens overflade være synlig  

 indtil en afstand af 200 m fra et hvilket som helst punkt beliggende 2 m over  

 rullevejen.
c.
For baner med kodebogstav A skal hele rullevejens overflade være synlig  

 indtil en afstand af 150 m fra et hvilket som helst punkt beliggende 1,5 m  

 over rullevejen.
 11.5.4 Rullevejens overflade skal indrettes med en tværhældning, der dog  

 ikke må overstige følgende værdier:
11.6 Rullevejes bæreevne For hver bane skal bæreevnen på mindst en af de tilsluttende rulleveje  

 svare til banens bæreevne.
11.7 Rullevejes overflade 11.7.1 Overfladen på en rullevej skal være jævn og uden uregelmæssigheder,  

 som kan forårsage skade på kørende luftfartøjer.
 11.7.2 Overfladen på en rullevej med fast belægning skal være således, at  

 acceptabel bremsevirkning (friktionskoefficient mindst 0,30) opnås, selv om  

 rullevejen er våd.
11.7.3 Rulleveje uden fast belægning skal være drænet, således at  

 overfladen overalt er fast og bæredygtig.
Der skal endvidere træffes passende  

 foranstaltninger mod støvgener, der kan udgøre en flyvesikkerhedsmæssig  

 risiko.
11.8 Skuldre ved rulleveje 11.8.1 Hvis skuldre ved rulleveje etableres, skal de have samme bredde på  

 begge sider af rullevejen og skal sammen med rullevejen på lige strækninger  

 have en totalbredde på mindst:
 11.8.2 Hvis rulleveje, som ikke har skuldre med fast belægning, påregnes  

 anvendt af jetluftfartøjer, skal sikkerhedszonens overflade have en sådan  

 beskaffenhed, at ingen løse genstande suges ind i motorerne, og at erosion  

 hidrørende fra lufttrykket fra luftfartøjer forhindres.
 Anm.: Det anbefales, at overgangen mellem rullebanen og overfladen ved  

 siden af denne ved baner med kodebogstav C, D og E udføres i form af skuldre  

 med fast belægning.
11.9 Sikkerhedszoner omkring rulleveje 11.9.1 En rullevej skal omgives af en sikkerhedszone.
 11.9.2 På begge sider af rullevejen og i hele rullevejssikkerhedszonens  

 længde skal sikkerhedszonens ydre begrænsning være beliggende i mindst  

 følgende afstand fra rullevejens centerlinie:
11.9.3 Overgangen mellem en rullevej og sikkerhedszonen skal være jævn.
De  

 inderste 3 m af sikkerhedszonen fra rullevejens kant skal have negativ  

 hældning, der dog ikke må overstige 5% målt udefter fra rullevejens kant.  

 Bratte ændringer i hældningen skal undgås.
 11.9.4 Sikkerhedszonens tværhældning skal være tilstrækkelig til, at  

 ansamling af vand på overfladen forhindres, og skal være beliggende mellem  

 følgende værdier:
 11.9.5 En stigende tværhældning i rullevejens sikkerhedszone uden for det  

 regulerede terræn må ikke overstige 5% i forhold til vandret.
 11.9.6 Sikkerhedszonen skal være planeret ud til mindst følgende afstande  

 fra rullevejens centerlinie:
12. Ventepositioner og venteområder 12.1 En venteposition skal etableres ved tilslutninger mellem rulleveje og  

 baner.
 12.2 Hvis et venteområde etableres på grund af trafikintensiteten, skal  

 venteområdet opfylde kravene i dette afsnit.
 12.3 Afstanden mellem en venteposition eller et venteområde og banens  

 centerlinie må ikke være mindre end:
 12.4 For venteområder gælder samme krav til hældning, bæreevne og  

 overfladebeskaffenhed som for de tilknyttede rulleveje.
13. Forpladser, herunder standpladser 13.1 Generelt 13.1.1 Der skal etableres forpladser, hvor af- og påtagning af passagerer  

 og gods samt betjening af luftfartøjer kan ske uden gener for  

 flyvepladstrafikken.
Anm. 1: Det anbefales, at forpladsernes størrelse er tilpasset  

 flytrafikkens omfang ved maksimal trafikintensitet.
Der bør tages hensyn til  

 eventuelle fremtidige udvidelser.
 Anm. 2: Vedrørende sikkerhedsafstande mellem rulleveje og luftfartøjer på  

 forpladser henvises til Annex 14, Volume I, afsnit 3.
 13.1.2 Forpladser skal placeres, således at parkerede luftfartøjer ikke  

 gennemskærer de hindringsfri flader.
13.2 Forpladsers bæreevne Bæreevnen for en forplads skal beregnes under hensyntagen til den  

 forventede trafik og til, at forpladser er udsat for større trafiktæthed end  

 baner og for større belastninger fra langsomtgående og stillestående  

 luftfartøjer.
13.3 Forpladsers overflade Overfladen på en forplads skal kunne holdes fri for løse sten og andre  

 genstande, som kan forårsage skader på luftfartøjer og motorer.
Der skal  

 endvidere træffes passende foranstaltninger mod støvgener, der kan udgøre en  

 flyvesikkerhedsmæssig risiko.
13.4 Forpladsers hældning For at forhindre ansamlinger af vand skal forpladser indrettes med en  

 hældning.
På standpladser må hældningen ikke overstige 1%.
13.5 Standpladsers sikkerhedsafstand 13.5.1 Standpladser skal have en sådan størrelse og udformning, at de  

 luftfartøjer, de er beregnet til at betjene, kan anvende dem uden risiko.
 13.5.2 Standpladser skal etableres således, at afstanden mellem  

 luftfartøjer, der påregnes opstillet på de enkelte standpladser og mellem  

 luftfartøjer og nærliggende bygninger og hindringer mindst udgør følgende:
 Anm.: Denne afstand kan også anvendes på forpladser for flyvepladser  

 med banekodebogstav C, D eller E, hvis forpladsen kun anvendes af  

 luftfartøjer, som kan benytte baner med kodebogstav A eller B.
13.6 Fortøjningsgrej Forpladser skal være forsynet med fortøjningsgrej, hvor det findes  

 nødvendigt for de luftfartøjer, som pladsen er beregnet på at betjene.
Hver  

 enkelt fortøjningsanordning skal kunne modstå en belastning på 13 kN.
For  

 fortøjning af flermotorede luftfartøjer skal hver anordning kunne modstå en  

 belastning på 17 kN.
 Anm.: Det anbefales, at fortøjningsmateriel udføres som faste  

 anordninger, f. eks. wirer nedstøbt i jorden eller ringe.
14. Flader og områder 14.1 Generelt 14.1.1 For at beskytte luftfartøjer på jorden og i luften i forbindelse med start og landing skal der tilvejebringes  

 hindringsfrihed over de flader, som efterfølgende er beskrevet, jf. figur  

 14-1 og tabel 15-1.
 14.1.2 De flader, der er nævnt i dette afsnit, skal være sikret ifølge lov  

 om luftfart, §§ 62-65, medmindre Trafikministeriet fastsætter andet.
14.1.3 For flyvepladser med baner uden fast belægning med kodeciffer 1  

 eller 2 kan der opnås dispensation for sikringen af indflyvningen.
Udgifter  

 til fjernelse eller afmærkning af hindringer, der gennemskærer de  

 hindringsbegrænsende flader, afholdes af koncessionshaveren.
For  

 flyvepladser, hvor fjernelse eller afmærkning af sådanne hindringer ikke  

 gennemføres, bortfalder koncessionen til drift af flyvepladsen som offentlig  

 flyveplads.
14.2 Konisk flade Den koniske flade skal udformes med en positiv hældning bort fra den ydre  

 begrænsning af horisontalfladen.
14.3 Horisontalflade 14.3.1 Horisontalfladen består af to eller flere cirkelafsnit beliggende i  

 et vandret plan over en flyveplads og dens omgivelser.
 14.3.2 Radierne skal måles fra følgende punkter:
a.
Ved baner med kodeciffer 1 og 2 fra banens midtpunkt.
b.
Ved baner med kodeciffer 3 eller 4 fra hver banes endepunkt.
14.4 Indflyvningsflade og indflyvningsområde 14.4.1 Et indflyvningsområde, der er projektionen af indflyvningsfladen,  

 begrænses af a. en indre kant af nærmere fastsat længde, vinkelret på banens  

 centerlinie, b. to sidekanter, som udgår fra den indre kants ender, og som divergerer  

 ens fra banens forlængede centerlinie og c. en ydre kant, parallel med inderkanten.
 14.4.2 Indflyvningsfladens nedre begrænsning udgøres af en vandret linie i  

 det lodrette plan, som skærer indflyvningsområdet i dets inderkant, og som  

 ligger i en nærmere fastsat afstand fra tærsklen og i samme niveau som  

 tærsklens midtpunkt.
 14.4.3 Indflyvningsfladens hældning over vandret plan måles i det lodrette  

 plan gennem banens centerlinie.
14.5 Overgangsflader 14.5.1 Overgangsfladerne er beliggende mellem sikkerhedszonens ydre  

 begrænsning, indflyvningsfladerne og horisontalfladen.
 14.5.2 Overgangsfladernes begrænsning er som følger:
a.
Den nedre begrænsning udgår fra skæringen af indflyvningsfladens kant  

 med horisontalfladen og strækker sig langs indflyvningsfladen til dennes  

 indre kant og derfra langs sikkerhedszonen parallelt med banens centerlinie.
b.
Den øvre begrænsning er beliggende i horisontalfladen.
14.5.2.1 Koten til ethvert punkt på overgangsfladernes nedre begrænsning  

 skal a. langs med kanten af indflyvningsfladen være lig med koten til  

 indflyvningsfladen i dette punkt og b. langs sikkerhedszonen være lig med koten til det nærmeste punkt på  

 banecenterlinien eller dennes forlængelse.
 14.5.3 Overgangsfladernes hældning over vandret plan måles i det lodrette  

 plan vinkelret på banens centerlinie.
14.6 Udflyvningsflade 14.6.1 Udflyvningsfladen er en flade beliggende for enden af et  

 hindringsfrit stigeområde.
14.6.2 Udflyvningsfladen begrænses af a. en indre vandret kant af nærmere fastlagt længde vinkelret på banens  

 centerlinie i en nærmere fastsat afstand fra baneenden eller enden af et  

 eventuelt hindringsfrit stigeområde og b. to sider, der udgår fra den indre kants endepunkter, og som divergerer  

 lige meget fra udflyvningsretningen indtil en nærmere fastsat bredde, der  

 herefter forbliver konstant til indflyvningsfladens afslutning.
14.6.2.1 Koten til ethvert punkt i udflyvningsfladens indre begrænsning  

 skal være lig med koten til det højeste punkt i den forlængede centerlinie  

 mellem baneenden og den indre kant.
Hvis et hindringsfrit stigeområde er  

 etableret, skal koten for den indre begrænsning være lig med koten til det  

 højeste punkt i stigeområdets centerlinie.
 14.6.3 Udflyvningsfladens hældning over vandret plan måles i det lodrette  

 plan gennem banens centerlinie.
Figur 14.1 Principskitse af hinderingsfri flade 15. Begrænsning og fjernelse af hindringer 15.1 Generelt 15.1.1 Der skal fastsættes følgende hindringsbegrænsende flader:
 - For hver flyveplads: Konisk flade og horisontalflade.
 - For hver bane, som benyttes til landing: Indflyvningsflade og  

 overgangsflade.
 - For hver bane, der benyttes til start: Udflyvningsflade.
 Anm.: Hvor start og landing finder sted i begge baneretninger, vil det  

 normalt være unødvendigt at fastsætte en udflyvningsflade.
 15.1.2 Nye genstande eller forlængelse af eksisterende genstande må ikke  

 gennemskære en hindringsbegrænsende flade.
 15.1.2.1 Hvor der inden for de hindringsbegrænsende fladers projektion på  

 jorden findes en vej, der er åben for trafik med køretøjer, eller en  

 jernbane, skal hindringsfrihed bedømmes ud fra en højde af motorkøretøjer på  

 5 m og jernbanevogne på 7 m.
15.2 Konisk flade, horisontalflade, indflyvningsflade og  

 overgangsflade 15.2.1 Den koniske flades, indflyvningsfladens og overgangsfladens  

 hældninger samt horisontalfladens højde må ikke overstige nedenstående  

 værdier.
De øvrige dimensioner for fladerne må ikke være mindre end angivet i  

 tabel 15-1.
Tabel 15-1 15.2.2 Hvis den hindringsfrihed til indflyvnings- og overgangsfladerne,  

 der er krævet i henhold til foranstående, ikke kan tilvejebringes, skal  

 landingstærsklen flyttes ind på banen, således at den krævede hindringsfrihed  

 kan opnås.
 15.2.3 Eksisterende genstande, der gennemskærer de flader, der er nævnt  

 under pkt. 15.2, skal fjernes.
Anm.: På grund af tvær- eller længdehældninger i en sikkerhedszone kan  

 dele af indflyvningsfladens indre kant ligge under sikkerhedszonens øvrige  

 niveau.
I sådanne tilfælde er det ikke påkrævet at planere sikkerhedszonen,  

 således at dens niveau falder sammen med indflyvningsfladens niveau.
Det er i  

 sådanne tilfælde heller ikke påkrævet, at terræn eller genstande, som er  

 beliggende over indflyvningsfladen, men under sikkerhedszonens niveau,  

 fjernes, medmindre sådanne hindringer må betragtes som en fare for beflyvning  

 af flyvepladsen.
15.3 Udflyvningsflade 15.3.1 Udflyvningsfladens hældning må ikke overstige nedenstående værdi.  

 De øvrige dimensioner må ikke være mindre end angivet i tabel 15-2.
Tabel 15-2 Anm.: Alle afstande er angivet horisontalt.
 15.3.2 Eksisterende genstande, der gennemskærer udflyvningsfladen, skal  

 fjernes.
Anm.: På grund af tværhældning i en sikkerhedszone eller et  

 hindringsfrit stigeområde kan dele af udflyvningsfladens indre kant ligge  

 under sikkerhedszonens eller stigeområdets niveau.
I sådanne tilfælde er det  

 ikke påkrævet at planere sikkerhedszonen eller stigeområdet, således at  

 disses niveau falder sammen med udflyvningsfladens indre kant.
Det er i  

 sådanne tilfælde heller ikke påkrævet at fjerne terræn eller genstande, som  

 er beliggende over udflyvningsfladen ud over sikkerhedszonens eller  

 stigeområdets begrænsninger, men under sikkerhedszonens eller stigeområdets  

 niveau, medmindre sådanne hindringer må betragtes som en fare for beflyvning  

 af flyvepladsen.
Under tilsvarende omstændigheder kan fjernelse af terræn  

 eller hindringer undlades, hvor der forekommer forskelle i tværhældninger ved  

 grænsen mellem sikkerhedszonen og det hindringsfri stigeområde.
15.4 Andre genstande 15.4.1 Genstande, som ikke gennemskærer indflyvningsfladen, men som kan  

 have indflydelse på placering og funktion af visuelle eller ikke-visuelle  

 hjælpemidler, skal fjernes.
 15.4.2 Genstande, såsom luftledninger, fritstående master eller stolper,  

 som ikke gennemtrænger ud- eller indflyvningsflader, kan, hvis de er placeret  

 tæt ved en flyveplads, af Statens Luftfartsvæsen kræves fjernet, hvis Statens  

 Luftfartsvæsen skønner, at de kan frembyde en fare for luftfartøjer.
 15.4.3 Medmindre det er nødvendigt på grund af deres luftfartsmæssige  

 funktion, må genstande ikke forefindes på baner, baneskuldre, i  

 sikkerhedszoner eller sikkerhedsområder eller inden for en afstand fra  

 rullevejes centerlinie, der er mindre end nedenfor angivet.
 15.4.3.1 Hvis det er nødvendigt på grund af dens luftfartsmæssige  

 funktion, at en genstand skal anbringes inden for de områder, der er nævnt i  

 pkt. 15.4.3, skal genstanden placeres og konstrueres på en sådan måde, at  

 risikoen for skade ved påkørsel begrænses mest muligt.
 15.4.4 I det hindringsfri stigeområde må der ikke forefindes genstande,  

 som kan udgøre en fare for luftfartøjer.
 15.4.4.1 Genstande, som på grund af deres luftfartsmæssige funktion  

 forefindes i det hindringsfri stigeområde, må dog gennemskære det plan, der  

 er nævnt i pkt. 9.4.1, med højst 1 m under forudsætning af, at den pågældende  

 genstand er udført som letvægts-konstruktion og forsynet med brudkoblinger.
16. Signalmidler 16.1 Vindpose 16.1.1 På en flyveplads skal forefindes mindst en vindpose anbragt  

 således, at den er synlig fra luftfartøjer i luften og overalt på  

 manøvreområdet og således, at den ikke påvirkes af luftstrømme omkring  

 nærliggende genstande eller bygninger.
16.1.2 Vindposen skal være kegleformet, og dens længde, største  

 åbningsdiameter og mindste åbningsdiameter skal være henholdsvis 3,6 m, 0,9 m  

 og 0,30 m.
Vindposen skal være fremstillet af et sådant stof, at den giver en  

 klar angivelse af vindretningen og en omtrentlig angivelse af vindens styrke.  

 Vindposen skal være opdelt i 5 lige brede bånd bestående af 3 røde og 2 hvide  

 bånd.
Der henvises til figur 16-2.
 Anm.: På vindposer kan der anbringes et logo, hvis højde og længde  

 ikke må overstige henholdsvis 0,35 m og 2,16 m.
16.2 Signalplads 16.2.1 En signalplads skal forefindes på en flyveplads, hvor tovejs  

 radioforbindelse med flyvepladsen ved start og landing ikke kræves.
16.2.2 Signalpladsen skal bestå af en jævn, vandret flade med kvadratisk  

 form og et sidemål på mindst 9 m.
Det skal omgives af en hvid grænsemarkering  

 med en bredde på mindst 0,3 m.
16.2.3 Signalpladsen skal have mørk baggrund, således at god kontrast til  

 jordsignaler kan opnås.
Området skal være synligt fra alle retninger i en  

 vinkel på 10 grader eller mere over vandret fra en højde af 300 m.
 16.2.4 Til anvendelse på signalpladsen skal der forefindes mindst følgende  

 signaler:
a.
Signal for landingsforbud.
b.
Signal for iagttagelse af særlige forsigtighedsregler under indflyvning  

 og landing.
c.
Signal for påbud om anvendelse af baner og rulleveje.
 Hvor der er behov for det, skal der endvidere forefindes følgende  

 signaler:
d.
Signal for start- og landingsretninger (landings-T).
e.
Signal for påbud om højretrafik.
f.
Signal for igangværende svæveflyvning.
 Anm.: Der henvises til figur 16-1 og figur 16-2.
 Figur 16.1 Signal og afmærksningsmateriel.
Figur 16.2 Signal og afmærkningsmateriel.
Definition af tegningssymboler.
17. Dagmarkering af anlæg med fast belægning 17.1 Generelt 17.1.1 Hvis to eller flere baner krydser hinanden, skal den primære banes  

 markering, bortset fra banekantmarkeringen, føres igennem krydset, medens de  

 sekundære baners markering skal afbrydes.
 Anm.: Ved bedømmelsen af, hvilke baner der skal betragtes som primære  

 og sekundære, anbefales det at tage hensyn til, om banen benyttes til  

 instrumentflyvning eller ej.
 17.1.2 Hvis en bane krydser en rullevej, skal banens markering føres  

 igennem krydset dog således, at banekantmarkeringen afbrydes.
 Anm.: Hvis en bane krydser en rullevej, der tjener som til- eller  

 frakørselsvej fra banen, anbefales det at udføre markeringen som vist på  

 figur 17-1.
 17.1.3 Banemarkeringer skal udføres i hvid farve.
 Anm. 1: Det anbefales med lys banebelægning at omgive markeringer med  

 en sort linie.
 Anm. 2: Det anbefales at anvende en type maling, der begrænser risikoen  

 for ujævn bremsevirkning mest muligt.
 17.1.4 Markeringen på rullevej og standplads skal udføres i gul farve.
 17.1.5 Markeringen af sikkerhedslinier på forplads skal udføres med en  

 farve, der udgør god kontrast til de farver, der er anvendt på standpladsen.
17.2 Banenummer 17.2.1 Baner skal ved tærsklen være forsynet med banenummermarkering.
 17.2.2 Banenummeret skal placeres ved tærsklen som vist på figur 17-2.
17.2.3 Banenummeret skal bestå af et 2-cifret tal, som ved parallelbaner  

 skal suppleres med et bogstav.
De 2 tal skal angive centerliniens  

 kompasretning mod magnetisk nord for ankommende luftfartøjer i hele 10  

 grader.
For kompasretning mindre end 95 grader skal første ciffer være 0.
 17.2.4 Ved parallelle baner skal banenumrene suppleres med et bogstav i  

 overensstemmelse med nedenstående fra venstre til højre set i  

 indflyvningsretningen:
For 2 parallelle baner: L, R For 3 parallelle baner: L, C, R 17.2.5. Tal og bogstaver skal udformes som vist på figur 17-3. De angivne  

 størrelser er minimumsværdier.
Hvor tallene står inden for  

 tærskelmarkeringen, skal tallene være så store, at de udfylder mellemrummet  

 mellem linierne.
17.3 Banecenterlinie 17.3.1 Banecenterlinien skal markeres på alle baner mellem  

 baneendeidentifikationerne, jf. dog pkt. 17.1.1.
17.3.2 Banecenterlinien skal bestå af en serie ensartede linier og  

 mellemrum.
Liniernes længde samt et mellemrum må ikke være mindre end 50 m  

 eller mere end 75 m.
Hver linies længde skal mindst være 30 m eller svare til  

 mellemrummets længde, hvis dette er større end 30 m.
 17.3.3 Linierne skal have en bredde af 0,3 m.
17.4 Banetærskel 17.4.1 Tærsklerne skal være forsynet med tærskelmarkering.
 Anm.: Nærmere beskrivelse af en markering, der er tilfredsstillende  

 for at tilkendegive en hældning umiddelbart før tærsklen, findes i Aerodrome  

 Design Manual, Part 4.
 17.4.2 Linierne i en tærskelmarkering skal udgå 6 m fra tærsklen.
17.4.3 Banetærskelmarkeringen skal bestå af en række ensartede linier på  

 langs af baneretningen symmetrisk omkring banens centerlinie, jf. figur 17-2,  

 for baner med en bredde på 45 m.
Antallet af linier skal, afhængig af banens  

 bredde, udgøre følgende:
 17.4.4 Linierne skal anbringes parallelt med banecenterlinien enten ud til  

 en afstand af 3 m fra banekanten eller til en afstand af 27 m på begge sider  

 af banecenterlinien, således at den mindste afstand mellem linierne  

 tilvejebringes, når hensyn tages til antallet af linier, jf. pkt. 17.4.3.  

 Linierne skal mindst være 30 m lange og ca. 1,80 m brede med et mellemrum på  

 1,80 m bortset fra linierne nærmest banecenterlinien, som skal være adskilt  

 med det dobbelte mellemrum.
 17.4.5 I tilfælde af en permanent forskudt tærskel eller i tilfælde, hvor  

 baneenden ikke danner en ret linie vinkelret på banecenterlinien, skal  

 tærskelmarkeringen suppleres med en mindst 1,80 m bred tværlinie.
17.4.6 Pile 17.4.6.1 I tilfælde af permanent forskudt tærskel skal den del af banen,  

 der ligger foran den forskudte tærskel, forsynes med pile i overensstemmelse  

 med figur 17-4 (B).
 17.4.6.2 En midlertidig forskudt tærskel skal markeres som vist på figur  

 17-4 (A) eller 17-4 (B). Centerliniemarkeringen skal ændres til en markering  

 med pile.
 Anm. 1: Det anbefales at tilsløre al anden markering uden for den  

 midlertidig forskudte tærskel.
 Anm. 2: I tilfælde af en rent midlertidig tærskelflytning vil bemaling  

 af banen kunne undlades og erstattes af anden form for markering, jf. figur  

 16-1 og figur 16-2.
 Anm. 3: Hvor banearealet uden for den forskudte tærskel er uegnet til  

 kørsel med luftfartøjer, skal dette markeres som angivet nedenfor i pkt.  

 21.3.
17.5 Sætningszonemarkering 17.5.1 Hvis en sætningszonemarkering udføres, skal den udformes som  

 angivet i dette pkt.
 Anm.: Det anbefales at udføre en sætningszonemarkering på baner, hvis  

 bredde overstiger 23 m.
17.5.2 En sætningszonemarkering skal bestå af rektangulære linier  

 symmetrisk placeret på hver sin side af banecenterlinien.
Antallet af parvist  

 anbragte linier skal andrage følgende:
17.5.3 De linier, der er vist på figur 17-5 (A), skal mindst være 22,5 m  

 lange og mindst 3 m brede.
De linier, der er vist på figur 17-5 (B), skal  

 være mindst 22,5 m lange og 1,8 m brede med en afstand på 1,5 m mellem de  

 tilstødende linier.
Afstanden mellem de parvist anbragte liniers inderside  

 skal fortrinsvis andrage 18 m og må i intet tilfælde være mindre end 18 m  

 eller mere end 22,5 m.
Et par linier skal anbringes for hver 150 m banelængde  

 begyndende fra banetærsklen.
17.5.4 Sætningszonemarkering med indkodet afstandsangivelse, jf. figur  

 17-5 (B), fremstår ud fra grundformen ved, at hvert liniepar erstattes med  

 grupper fra 2 x 1 til 2 x 3 linier af en minimal bredde på 1,8 m med  

 mellemrum på ikke mindre end 1,5 m.
Grupperne placeres i relation til  

 tærsklen som i pkt. 17.5.3, idet gruppen med flest linier placeres nærmest  

 tærsklen, medens et liniepar afslutter sætningszonen.
De mellemliggende  

 gruppemarkeringer tildeles jævnt et voksende antal linier i retning mod  

 tærsklen, idet en nødvendig gentagelse af samme gruppemarkering prioriteres  

 fra grupper med flest linier mod grupper med færre linier.
17.6 Banekantmarkering Banekanterne skal forsynes med en banekantmarkering.
 Anm. 1: Det anbefales, at banekantmarkeringen består af to linier  

 anbragt symmetrisk i en afstand af 30 m fra banecenterlinien for baner med en  

 banebredde på mindst 60 m og ellers umiddelbart op ad banekanten.
 Anm. 2: Det anbefales, at banekantlinierne får en bredde på mindst 0,9 m  

 på baner med en bredde af 30 m eller mere og i øvrigt mindst 0,45 m.
17.7 Rullevejscenterlinie 17.7.1 Rulleveje skal forsynes med en centerliniemarkering for at  

 tilvejebringe vejledning ved kørsel fra banecenterlinien til den del af  

 forpladsen, hvor standpladsmarkeringen begynder.
 17.7.2 Rullevejscenterlinien skal markeres på alle lige strækninger og i  

 kurver, således at markeringen fortsætter fra de lige strækninger i en  

 konstant afstand fra kurvens yderside, jf. figur 11-1.
 Anm.: Hvor en rullevej tjener som udkørsel fra banen, anbefales det at  

 markere rullevejscenterlinien som vist på figur 17-1. Endvidere anbefales det  

 at forlænge markeringen af rullevejscenterlinien parallelt med  

 banecenterlinien over en afstand på mindst 60 m efter de to markeringers  

 sammenløb, hvor kodecifret er 3 eller 4, og over en afstand af mindst 30 m,  

 hvor kodecifret er 1 eller 2.
 17.7.3 For rulleveje i tilknytning til baner med fast belægning kan  

 Statens Luftfartsvæsen kræve, at der etableres afmærkning af rullevejskanter.
 17.7.4 Rullevejscenterlinien skal bestå af en mindst 15 cm bred ubrudt  

 linie, der føres frem til ventepositionsmarkeringen som angivet på figur  

 17-1.
17.8 Ventepositionsmarkering Mindst en venteposition skal markeres på en rullevej med indføring i en  

 startbane og med en udformning som angivet på figur 17-1.
17.9 Rullevejskrydsmarkering 17.9.1 Markering af krydsninger mellem rulleveje skal have form af en  

 enkelt linie med mellemrum som vist på figur 17-1.
 Anm.: Det anbefales, at krydsninger mellem to rulleveje markeres, hvis  

 det findes ønskeligt at angive en særlig stopposition.
 17.9.2 Hvis der etableres en stopposition, skal markeringen på rullevejen  

 anbringes i en sådan afstand fra den nærmeste kant af den krydsende rullevej,  

 at tilstrækkelig frigang tilvejebringes mellem taxiende luftfartøjer.
17.10 Standpladsmarkering 17.10.1 Hvis der skal ske markering af standpladser, skal markeringen  

 udføres som angivet i dette pkt.
 Anm.: Det anbefales, at standpladser på forpladser markeres.
 17.10.2 Hvis der etableres standpladsmarkering, skal markeringen foretages  

 således, at de afstande, der er nævnt i pkt. 13.5.2, overholdes, når  

 næsehjulet følger markeringen.
Anm. 1: Det anbefales, at standpladsidentifikationsbogstav og -ciffer  

 angives på ledelinien kort efter dennes begyndelse ved indkørsel til  

 forplads, eller hvor fælles ledelinier udskilles fra hinanden.
Størrelsen af  

 identifikationsbogstavet og -cifferet skal afpasses således, at de vil kunne  

 læses fra cockpittet i de luftfartøjer, der påregnes at skulle benytte  

 standpladsen.
 Anm. 2: Hvis en standplads er udlagt for flere forskellige luftfartøjer  

 for at muliggøre en mere fleksibel brug af forpladsen, og hvis det vil kunne  

 frembyde vanskeligheder med hensyn til, hvilken ledelinie der skal følges,  

 eller hvis flyvesikkerheden vil kunne komme i fare, anbefales det at tilføje  

 luftfartøjstypen på ledelinierne, f.eks. 2 A-B747, 2 A-F28, 3 B-B737, 3  

 C-DC10.
17.10.3 Ledelinier skal udformes i ubrudte linier med en bredde af ikke  

 mindre end 15 cm.
Hvor standpladsen er udlagt til brug for flere forskellige  

 luftfartøjstyper, skal linierne for det mest pladskrævende luftfartøj  

 udformes som ubrudte linier og andre linier som brudte linier.
 17.10.4 Hvis der etableres standpladsmarkering, skal krumningsradier for  

 ledelinier fastsættes med hensyntagen til det mest krævende luftfartøj.
 17.10.5 Hvis kørsel langs ledelinierne kun skal ske i en retning, skal der  

 anbringes pile på ledelinierne.
 17.10.6 En drejestribe skal anbringes vinkelret på ledelinierne, hvor  

 drejet skal påbegyndes, således at striben får en længde og bredde af ikke  

 mindre end 6 m og 15 cm og angiver et pilehoved, der viser den retning, i  

 hvilken drejet skal foretages, og således, at striben er placeret umiddelbart  

 synlig fra luftfartøjets venstre førersæde.
 Anm.: Opmærksomheden henledes på, at afstanden mellem drejestriben og  

 ledelinien kan variere for de enkelte luftfartøjstyper på grund af  

 forskelligt synsfelt fra vedkommende pilot.
 17.10.7 Hvis der er mere end en drejestribe eller stoplinie ved en  

 ledelinie, skal striberne/linierne identificeres ved forskellige koder.
 17.10.8 Der skal markeres en mindst 15 cm bred sigtelinie for at vise  

 luftfartøjsføreren luftfartøjets forlængede centerlinie, når en bestemt  

 parkeringsposition er opnået.
 17.10.9 Der skal placeres en mindst 6 m lang og mindst 15 cm bred  

 stoplinie vinkelret på sigtelinien og umiddelbart synlig fra venstre  

 førersæde.
 Anm.: Opmærksomheden henledes på, at afstanden mellem stoplinie og  

 ledelinier kan variere i overensstemmelse med de forskellige  

 luftfartøjstyper.
17.11 Forpladssikkerhedslinier 17.11.1 Hvis det på grund af parkeringsforholdene eller faciliteterne på  

 jorden findes påkrævet at etablere forpladssikkerhedslinier, skal de udformes  

 som angivet i dette pkt.
 17.11.2 Forpladssikkerhedslinier skal udformes således, at de giver  

 mulighed for at adskille de arealer, der benyttes af køretøjer eller andre  

 mobile indretninger på jorden og af luftfartøjer.
 17.11.2.1 Forpladssikkerhedslinier skal omfatte sådanne elementer som  

 vingetipfrigangslinier og afmærkning af køreveje for tjenestekøretøjer under  

 hensyntagen til parkeringsforholdene og jordfaciliteterne.
17.11.3 En forpladssikkerhedslinie skal være ubrudt og have en bredde af  

 mindst 10 cm.
Farven skal være orange.
17.12 Sikkerhedszonemarkering På baner med fast belægning kan Statens Luftfartsvæsen kræve, at der  

 etableres afmærkning af sikkerhedszonernes begrænsning, når man finder dette  

 nødvendigt af hensyn til de øvrige aktiviteter på flyvepladsen.
Figur 17.1 Rulevejsmarkering Figur 17.2 Banenummer, centerlinie og tærskelmarkering Figur 17.3 Udformning og mål på banenummermarkering +++FIGUR+å++ Figur 17.4 Afmærkning af forskudt tærskel Figur 17.5 Afmærkning af sætningszoner 18. Dagmarkering af anlæg uden fast belægning 18.1 Banetærskler skal afmærkes med hvide fliser i felter på 2 x 6 m med  

 en indbyrdes afstand på 53 banebredde og med en placering som vist på figur  

 18-1.
 Anm.: Det anbefales, at baner så vidt muligt forsynes med  

 banenummermarkering.
 18.2 Banens kanter skal afmærkes med rød/hvide keglestubbe af let  

 konstruktion, jf. figur 18-2.
 Anm.: Banekantafmærkningen vil kunne accepteres opbygget af 6 plane  

 flader.
 18.3 En stopvejs kanter skal markeres med røde keglestubbe af let  

 konstruktion.
18.4 Sikkerhedszonens begrænsning skal afmærkes med rød/hvide  

 begrænsningskasser i samtlige hjørner og i øvrigt med en indbyrdes afstand af  

 maksimalt 100 m.
Kassernes dimensioner fremgår af figur 18-2.
 18.5 Rulleveje skal afmærkes med blå/gule keglestubbe af let konstruktion.  

 Keglestubbene skal udformes som vist på figur 18-2.
18.6 Standpladser skal afmærkes med blå/gule keglestubbe af let  

 konstruktion.
Keglestubbene skal udformes som vist på figur 18-2.
 Anm.: Ved let konstruktion forstås konstruktioner, som er  

 tilstrækkelig modstandsdygtige ved normale driftsforhold overfor f.eks. hård  

 vind, men som gør mindst mulig skade på luftfartøjer ved påkørsel.
 Figur 18. Eksempel på afmærkning af landningsbane og sikkerhedszoner m.m.
 Figur 18.2 Afmærkning af landingsbaner og sikkerhedszoner m.m.
19. Lys, armaturer og anlæg 19.1 Lysanlæg 19.1.1 Hvis en flyveplads ønskes godkendt til beflyvning under visuelle  

 vejrforhold om natten, skal der etableres et lysanlæg.
 19.1.2 Lysanlægget skal etableres efter bestemmelserne fastsat i BL 3-21.
Anm.: Et sådant lysanlæg vil ikke uden videre senere kunne godkendes  

 til anvendelse i forbindelse med beflyvning under instrumentvejrforhold.
Krav  

 til et sådant lysanlæg fastsættes i hvert enkelt tilfælde af Statens  

 Luftfartsvæsen under hensyntagen til ICAO Annex 14, Volume I, afsnit 5.
19.2 Farlige og misledende lys Andre lys end luftfartslys i nærheden af en flyveplads, som bedømmes at  

 udgøre en fare for luftfartøjers sikkerhed, eller som på grund af deres  

 intensitet, udformning eller farve bedømmes at kunne forhindre eller  

 besværliggøre en korrekt fortolkning af lys beregnet for luftfarten, skal  

 fjernes, skærmes eller ændres, således at risikoen for fejltolkning begrænses  

 mest muligt.
 Anm.: Det bemærkes, at særlig hensyntagen skal tages til lys, som fra  

 luften er synlig inden for indflyvningsområdet.
19.3 Udformning af lysarmaturer og bærende konstruktioner 19.3.1 Lysarmaturer over terræn inden for manøvreområdet skal, hvor det er  

 fysisk muligt, være af let konstruktion og være forsynet med brudkobling  

 eller brudanvisning.
Højde og placering skal være således, at der ikke kan  

 opstå kollisionsrisici mellem disse og luftfartøjer, der kan anvende  

 flyvepladsen, når luftfartøjerne befinder sig med yderste hovedhjul på kanten  

 af bane, rullevej eller forplads.
 Anm.: Med armaturer af let konstruktion henholdsvis konstruktion  

 forsynet med brudkoblinger forstås konstruktioner, som er tilstrækkelig  

 modstandsdygtige ved normale driftsforhold over for f.eks. hård vind og  

 udblæsning fra jetmotorer, men som gør mindst mulig skade på luftfartøjer ved  

 påkørsel.
 19.3.2 Højden af armaturer for banekantlys, tærskellys, baneendelys og lys  

 på rulleveje må ikke uden Statens Luftfartsvæsens godkendelse i hvert enkelt  

 tilfælde overstige 0,35 m over terræn.
19.3.3 Lysarmaturer som er nedsænkede i baners, rullevejes eller  

 forpladsers overflade skal være af en sådan konstruktion, at de kan overkøres  

 af luftfartøjer uden risiko for beskadigelse af hverken luftfartøj eller  

 armatur.
Varmeudstråling fra sådanne armaturer må ikke være sådan, at  

 luftfartøjers dæk kan tage skade ved direkte kontakt.
Den indre temperatur må  

 ikke overstige en størrelse, som i løbet af 10 minutter kan hæve dækkets  

 kontaktfladetemperatur til mere end 160 grader C.
20. Skilte 20.1 Generelt 20.1.1 Skilte skal være af let konstruktion.
Højden må højst være 1 m over  

 terræn.
Ved baner med kodeciffer 1 og 2 må skilte ikke placeres nærmere end  

 13 m fra bane- og rullevejskanter.
Ved baner med kodeciffer 3 og 4 er  

 minimumsafstanden 18 m.
 Anm.: Nærmere vejledning findes i Aerodrome Design Manual, Part 4.
 20.1.2 På trafikområdet må rød skiltefarve kun benyttes til angivelse af  

 påbud.
 20.1.3 Teksten på et skilt skal være således, at den er læselig fra  

 cockpittet i et luftfartøj, der befinder sig i den planlagt fjerneste afstand  

 fra skiltet.
 20.1.4 Når et skilt benyttes til at angive en rullevej, skal teksten  

 indeholde rullevejens kodenavn.
20.2 Påbudsskilte 20.2.1 Et påbudsskilt skal etableres, hvis det ved hjælp af et skilt  

 ønskes angivet, at en given position ikke uden tilladelse fra vedkommende  

 flyvekontroltjenesteenhed må overskrides af luftfartøjer eller køretøjer.
 20.2.2 En ventepositionsmarkering, jf. pkt. 17.8, skal suppleres med et  

 skilt, der angiver, at rullevejen tilsluttes en bane.
 20.2.3 Hvis adgang til et område skal være forbudt, skal der anbringes et  

 »NO ENTRY«-skilt.
20.2.4 Der skal mindst anbringes et skilt, der angiver en rullevejs  

 tilslutning til en bane i ventepositionens venstre side med teksten vendende  

 mod luftfartøjer på vej mod banen.
I alle tilfælde, hvor det er fysisk  

 muligt, skal skilte, der angiver tilslutninger mellem rulleveje og baner,  

 anbringes på hver side af rullevejen.
20.2.5 Der skal anbringes et »NO ENTRY«-skilt ved begyndelsen af  

 det område, hvortil adgang er forbudt.
Et sådant skilt skal så vidt muligt  

 anbringes på begge sider af en rullevej.
Hvor »NO ENTRY«-skiltet  

 imidlertid kun kan anbringes på en side af rullevejen, skal det så vidt  

 muligt anbringes ved rullevejens venstre side med teksten vendende mod  

 luftfartøjer på vej mod området.
 20.2.6 Et påbudsskilt skal vise hvid tekst på rød baggrund.
 20.2.7 Et påbudsskilt på flyvepladser, som beflyves om natten, skal være  

 belyst.
 20.2.8 Teksten på et skilt, der angiver tilslutning mellem en rullevej og  

 en bane, skal indeholde angivelse af begge baneenders banenumre, korrekt  

 orienteret i forhold til det sted, hvor skiltet ses, bortset fra tilfælde,  

 hvor et skilt er anbragt i nærheden af en baneende, idet skiltet i sådanne  

 tilfælde kun behøver at angive denne baneendes nummer og startposition, hvor  

 dette er hensigtsmæssigt.
20.3 Orienteringsskilte 20.3.1 Et orienteringsskilt skal etableres, når oplysninger om  

 beliggenheden af et bestemt sted eller en lokalitet på et trafikområde eller  

 anden information ønskes angivet ved hjælp af et skilt.
Ved kryds skal  

 skiltet placeres før krydset.
Anm. 1: Det anbefales at etablere et orienteringsskilt på en rullevej  

 så vidt muligt ved rullevejens venstre kant.
Det anbefales endvidere at  

 anbringe skiltet ved tilslutninger mellem rulleveje før krydset.
Anm. 2: Det anbefales at etablere et orienteringsskilt ved den side af  

 rullevejen (venstre eller højre), imod hvilken lokaliteten befinder sig.
Hvis  

 anvisningen går ud på at køre lige ud, kan skiltet anbringes såvel ved højre  

 som ved venstre rullevejskant.
20.3.2 Et orienteringsskilt, der viser hen til en lokalitet, skal vise  

 sort tekst på gul baggrund.
Et orienteringsskilt, der angiver en lokalitet,  

 skal vise gul tekst på sort baggrund.
 Anm.: Nærmere vejledning findes i Aerodrome Design Manual, Part 4.
 20.3.3 Et orienteringsskilt, som skal kunne ses om natten, skal være  

 belyst.
 20.3.4 Teksten på et orienteringsskilt, der angiver en lokalitet, skal  

 omfatte en pil, som viser den retning, der skal følges, efterfulgt af et tal,  

 ord eller en forkortelse, der identificerer lokaliteten.
20.4 Standpladsidentifikationsskilte Hvor det er muligt, skal en standspladsmarkering, jf. pkt. 17.10,  

 suppleres med et standpladsidentifikationsskilt.
 Anm. 1: Det anbefales, at standpladsidentifikationsskiltet anbringes  

 således, at det tydeligt er synligt fra cockpittet i et luftfartøj, før dette  

 kører ind på standpladsen.
 Anm. 2: Det anbefales, at standpladsidentifikationsskiltet viser gul  

 indskrift på sort baggrund eller sort indskrift på gul baggrund.
 Anm. 3: Det anbefales, at et skilt, som skal kunne bruges om natten, er  

 belyst.
 Anm. 4: Nærmere vejledning findes i Aerodrome Design Manual, Part 4.
 20.5 Skilte for meldekontor m.v.
20.5.1 Til angivelse af placeringen af lufttrafiktjenestens meldekontor  

 skal der opsættes et eller flere gule skilte med et sort »C«,  

 således at placeringen er tydeligt markeret for ankommende piloter.
Se figur  

 22-1.
20.5.2 Hvis flyvepladsen er åben for beflyvning uden for tjenestetiden,  

 skal det/de skilt/skilte, der er nævnt i pkt. 20.5.1, erstattes med et gult  

 skilt med et sort telefonsymbol, der angiver placeringen af en telefon, der  

 kan anvendes i forbindelse med afgivelse af luftfartsmeldinger.
Se figur  

 22-1.
21. Markering af områder med begrænset brugbarhed 21.1 Lukkede baner og rulleveje eller dele heraf 21.1.1 En spærreafmærkning skal etableres ved en bane eller en rullevej  

 eller en del heraf, som er permanent lukket for anvendelse af alle  

 luftfartøjer.
21.1.2 På baner skal en spærreafmærkning etableres i hver ende af den  

 banedel, som ikke kan anvendes, og mellem disse begrænsninger i indbyrdes  

 afstand af højst 300 m.
På rulleveje skal der mindst etableres en  

 spærreafmærkning i hver ende af den del af rullevejen, som ikke må anvendes.
 21.1.3 Spærreafmærkningen skal have form af et kryds med dimensioner som  

 vist på figur 16-2. Krydsets farve skal være gul eller hvid.
 21.1.4 Når en bane eller en rullevej eller en del heraf er permanent  

 lukket, skal al normal dagmarkering på de afspærrede arealer fjernes.
 21.1.5 Lysanlæg på en bane eller en rullevej eller en del heraf, som er  

 permanent lukket, skal sættes ud af funktion.
21.2 Ikke-bæredygtige overflader 21.2.1 Rullevejs-, venteområde- og forpladsskuldre samt andre  

 ikke-bæredygtige overflader, som ikke umiddelbart kan skelnes fra bæredygtige  

 overflader, og som, hvis de benyttes af et luftfartøj, kunne resultere i  

 skader på luftfartøjet, skal afmærkes med kantlinier.
 21.2.2 Linierne skal placeres ved yderkanten af det bæredygtige areal.
21.2.3 Linierne skal have form af 2 linier med en bredde af 15 cm og med  

 et mellemrum på 15 cm.
Farven skal være gul, jf. pkt. 17.1.4.
21.3 Områder uden for banetærskel 21.3.1 Hvis en bane med fast belægning strækker sig ud over 60 m fra  

 tærsklen, og hvis området før tærsklen ikke egner sig til anvendelse for  

 luftfartøjer, skal dette areal afmærkes som angivet i dette pkt.
 21.3.2 Afmærkningen skal have form af vinkler med vinkelspidserne pegende  

 mod tærsklen og i øvrigt udformet og anbragt som vist på figur 21-1 og figur  

 21-2.
 21.3.3 Farven skal være gul, og vinklerne bestå af linier med en bredde af  

 mindst 0,9 m.
Figur 21.1 Markering uden for tærskel Figur 21.2 Skitse over forskudt tærskel 22. Supplerende installationer og udstyr 22.1 Generelt På en flyveplads skal der forefindes det supplerende udstyr og de  

 supplerende installationer, der er nævnt i dette afsnit.
22.2 Afspærring og tilskuerpladser 22.2.1 Solide hegn skal opstilles, hvor flyvepladsen grænser op til  

 tilskuerpladser og offentlige veje.
 22.2.1.1 Ved flyvepladsens afgrænsning skal der i fornødent omfang  

 opstilles skilte med påskrift om, at uvedkommende færdsel og ophold på  

 pladsen er forbudt.
 22.2.1.2 Tilskuerpladser må ikke etableres inden for sikkerhedszonerne  

 eller inden for de inderste 300 m af indflyvningsområderne.
 Anm.: Det anbefales at indhegne trafikområdet, hvor der er risiko for,  

 at større dyr kan forårsage skade på luftfartøjer.
22.3 Brand- og redningsudstyr 22.3.1 Ud over brandslukningsudstyr, der er anbragt ved tankningsanlæg  

 skal der forefindes 2 tydeligt markerede 12 kg pulverslukkere anbragt  

 således, at de kan anvendes hurtigt, hvis brand opstår, jf. figur 22-1. Dette  

 udstyr skal opfylde Dansk Standard =DS= 21.20.
 22.3.1.1 Der skal opsættes skilte, som forbyder rygning eller anden form  

 for brug af åben ild ved tankningsanlæg, jf. figur 22-1.
22.3.1.2 Der skal opsættes et passende antal skilte, der henviser til  

 placering af brandslukningsudstyr.
På disse skilte skal der anvendes  

 standardiserede =DS= symboler, jf. figur 22-1.
 22.3.2 Der skal forefindes følgende redningsudstyr, der skal være let  

 tilgængeligt i hele flyvepladsens åbningstid:
1 luftfartøjsøkse 1 stor økse 1 kniv til frigørelse af fastspændte personer 1 koben 1 boltsaks 1 bidetang 1 nedstryger med reserveklinger 1 hammer 1 mejsel 1 pladesaks 1 sæt brandimprægnerede arbejdshandsker.
22.4 Førstehjælpsudstyr 22.4.1 Der skal forefindes en førstehjælpskasse anbragt et let  

 tilgængeligt sted og tydeligt afmærket som vist på figur 22-1. Kassen skal  

 holdes i forskriftsmæssig stand, og indholdet suppleres efter brug.
 Anm.: Førstehjælpskasserne fra Arbejdstilsynet og Falcks Redningskorps  

 A/S (Førstehjælp ved ulykke) er godkendt af Statens Luftfartsvæsen.
22.4.1.1 Der skal opsættes et passende antal skilte, der henviser til  

 placering af førstehjælpsudstyr.
På disse skilte skal der anvendes  

 standardiserede =DS= symboler, jf. figur 22-1.
22.5 Diverse udstyr 22.5.1 Til brug for midlertidig afmærkning af hindringer skal der  

 forefindes 10 flag, og for flyvepladser, der er godkendt til natflyvning, 5  

 hindringslys, jf.
BL 3-10.
22.5.2 Der skal forefindes en vægt, som er velegnet til vejning af  

 passagerer, bagage og gods.
Vægtens måleområde skal mindst være 0-150 kg, og  

 nøjagtigheden mindst +/- 0,5 kg.
 22.5.3 Der skal forefindes mindst 2 sæt stopklodser til brug ved håndstart  

 af lette luftfartøjer.
22.6 Telefon og informationsmateriale 22.6.1 Der skal forefindes en telefon til brug i åbningstiden.
Ved  

 mønttelefoner skal der forefindes et skilt, der angiver telefonnumre på  

 relevante luftfartstjenester, jf. figur 22-2.
 22.6.2 Der skal forefindes følgende dokumenter let tilgængeligt for  

 offentligheden inden for flyvepladsens tjenestetid:
a.
AIP-DANMARK.
b.
AIC-DANMARK.
c.
BL 3-serien, Flyvepladser.
d.
BL 5-serien, Flyvevirksomhed.
e.
BL 7-serien, Lufttrafikregler og drift af tjenester.
f.
BL 9-serien, Diverse.
g.
Flyvepladsreglement.
22.7 Ikke-krævet udstyr 22.7.1 Etablering af anlæg/udstyr, som ikke er krævet i denne BL, vil  

 kunne forventes godkendt af Statens Luftfartsvæsen, hvis bestemmelserne for  

 pågældende form for anlæg/udstyr er opfyldt i overensstemmelse med  

 nedenstående:
a.
Radionavigations- og radiolandingshjælpemiddel, jf.
BL 3-3.
b.
Rekorderingsanlæg, jf.
BL 3-4.
c.
Tankningsanlæg, jf.
BL 3-6.
d.
Lysanlæg, jf.
BL 3-21.
e.
Radiokommunikationsanlæg, jf.
BL 3-32.
f.
Datarekorderingsanlæg, jf.
BL 3-33.
g.
Vejrobservationsudstyr, jf.
BL 3-34.
 22.7.1.1 Hvis et af de anlæg/udstyr, der er nævnt under pkt. 22.7.1 a, b,  

 d, e, f eller g, etableres, skal der indrettes et tjenestelokale så vidt  

 muligt med udsyn over banerne.
22.7.1.2 Betjeningsudstyr og instrumenter for lys, radio, vejrudstyr m.v.  

 skal placeres umiddelbart ved det tjenestegørende personales normale  

 arbejdsposition.
Signaludstyr, der skal indikere for fejl eller unormal  

 funktion af flyvepladsens anlæg eller udstyr, kan dog placeres uden for den  

 normale arbejdsposition for det tjenstgørende personale under forudsætning  

 af, at disse informationer kan overvåges og præsenteres ved denne position.
Figur 22.1 Sikkerhedsskilte Figur 22.2 23. Tjenester 23.1 På en flyveplads skal der etableres de tjenester, der er nævnt i  

 dette afsnit.
23.2 Der skal etableres flyvepladsledelse, jf.
BL 3-18.
 23.3 Der skal ydes flyvepladstjeneste, jf. bilag 1.
 23.4 Der skal etableres lufttrafiktjeneste, når dette kræves i henhold til  

 BL 7-21.
 23.5 Der skal etableres brand- og redningstjeneste, når dette kræves i  

 henhold til BL 3-9.
 23.6 Der skal etableres vejrobservationstjeneste, når der for en  

 flyveplads er etableret flyvepladsflyveinformationstjeneste eller  

 tårnkontroltjeneste, eller det i øvrigt kræves af Statens Luftfartsvæsen, jf.  

 BL 3-34.
 23.7 Der skal etableres meteorologisk tjenste, når dette kræves i henhold  

 til BL 3-37.
23.8 Hvis der på en international flyveplads, jf.
BL 3-29, er etableret et  

 radiokommunikationsanlæg, jf.
BL 3-32, skal det betjenes af en person med  

 gyldigt internationalt VHF-telefonistbevis, jf.
BL 6-61.
24. Tilbagekaldelse Koncessionen vil blive tilbagekaldt, hvis a. koncessionshaver anmoder derom, b. der under udøvelsen af den koncessionerede virksomhed finder væsentlig  

 tilsidesættelse sted af bestemmelserne i denne BL eller af i øvrigt gældende  

 love, bestemmelser eller vilkår for virksomheden, c. betingelserne for opnåelse af koncession eller teknisk godkendelse ikke  

 længere er opfyldt, og forholdet ikke bliver rettet inden for en frist, der  

 fastsættes af Statens Luftfartsvæsen, eller d. det må antages, at koncessionshaver ikke er i stand til behørigt at  

 opretholde den tilladte virksomhed.
25. Afgifter 25.1 Afgifter for benyttelse af en flyveplads skal godkendes af  

 Trafikministeriet.
 25.2 Ansøgning om tilladelse til at opkræve afgifter i henhold til pkt.  

 25.1 skal stiles til Trafikministeriet og indsendes til Statens  

 Luftfartsvæsen.
26. Gebyr For godkendelse betales et gebyr i henhold til gebyrreglementet for  

 Statens Luftfartsvæsen, der til enhver tid er gældende.
Der vil herudover af  

 Statens Luftfartsvæsen blive opkrævet årsafgift i henhold til nævnte  

 reglement.
27. Dispensation Statens Luftfartsvæsen kan i ganske særlige tilfælde dispensere fra  

 bestemmelserne i denne BL, når det skønnes foreneligt med de hensyn, der  

 ligger til grund for de pågældende bestemmelser.
28. Klageadgang Afgørelser truffet af Statens Luftfartsvæsen efter bestemmelserne i denne  

 BL kan påklages til Trafikministeriet.
29. Straf 29.1 Med bøde straffes den, der etablerer, ændrer, sikrer, driver eller  

 forsyner en flyveplads med udstyr i strid med bestemmelserne i denne BL.
 29.2 På samme måde straffes den, der overtræder vilkår, der er fastsat  

 efter pkt. 3.6.3, eller undlader at efterkomme påbud udstedt i henhold til  

 pkt. 15.4.2, pkt. 17.6.2 eller pkt. 17.7.3.
 29.3 Er overtrædelsen begået af et aktieselskab, andelsselskab eller  

 lignende, kan der pålægges selskabet som sådant bødeansvar i medfør af  

 luftfartslovens § 149, stk. 14.
30. Ikrafttræden 30.1 Denne BL træder i kraft den 1. juni 1993.
 30.2 Offentlige flyvepladser, der er godkendt før den 1. juni 1993, skal  

 opfylde betingelserne i afsnit 18 i denne BL senest 5 år efter denne dato og  

 de øvrige betingelser i denne BL senest 2 år efter denne dato.
Statens Luftfartsvæsen, den 10. marts  

 1993 V.K.H.
Eggers /M.
Dambæk Flyvepladstjeneste Bilag 1 1. Der skal etableres flyvepladstjeneste i  

 flyvepladsens åbningstid.
 2. Flyvepladstjenesten skal være bemandet inden for en  

 fastsat tjenestetid samt, a. når flyvepladsen benyttes til erhvervsmæssig  

 lufttransport af passagerer, post og/eller fragt med luftfartøjer, der er  

 godkendt til befordring af mere end 19 passagerer, b. når flyvepladsen er  

 godkendt som international flyveplads, c. når der etableres  

 lufttrafiktjeneste, d. når flyvepladsen ud over motorflyvning benyttes til  

 mere end en af følgende aktiviteter: faldskærmsflyvning, svæveflyvning,  

 modelflyvning, drageflyvning, ultraletflyvning, ballonflyvning, eller e. når  

 Statens Luftfartsvæsen stiller krav om bemanding af flyvepladstjenesten,  

 f.eks. i forbindelse med præferencebanesystem.
 Anm.: Hvis flyvepladsen holdes åben uden for de perioder, hvor  

 flyvepladstjenesten er bemandet, bortfalder status som international  

 flyveplads i disse perioder.
2.1 Tjenestetiden skal fastsættes som en sammenhængende daglig periode på  

 mindst 6 timer.
Den samlede ugentlige tjenestetid skal være mindst 35 timer.
 3. Uden for tjenestetiden kan flyvepladstjenesten  

 udføres ved inspektion af flyvepladsen.
 3.1 Inspektion af flyvepladsen skal inden for åbningstiden udføres hver  

 12. time eller oftere, hvis forholdene kræver det.
 4. På flyvepladser, hvor antallet af erhvervsmæssige  

 flyvninger med passagerer, post og/eller fragt er mindre end 1800 pr. år, og  

 hvor der ikke kræves bemanding af flyvepladstjenesten, jf. pkt. 2, kan  

 flyvepladstjenesten ydes alene ved inspektion af flyvepladsen hver 12. time  

 eller oftere, hvis forholdene kræver det.
 5. Flyvepladstjenesten skal udføres i overensstemmelse  

 med flyvepladsens driftshåndbog samt den Tjenesteforskrift for  

 Flyvepladsledere, der er udgivet af Statens Luftfartsvæsen.
 6. Lederen af flyvepladstjenesten skal være godkendt  

 af Statens Luftfartsvæsen.
 7. Personer, der udfører flyvepladstjeneste, skal have  

 nøje kendskab til dedriftsbestemmelser, der gælder for flyvepladsen.
