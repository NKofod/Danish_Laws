I medfør af § 4, stk. 1 og § 5, stk. 1, i lov nr. 326 af 14. maj 1997 om støtte til forureningstruede vandindvindinger fastsættes:
 § 1.  Der nedsættes et råd vedrørende støtte til  

 forureningstruede vandindvindinger.
 Stk. 2.  Rådet betegnes i det følgende  

 »Vandrådet«.
 Stk. 3.  Vandrådet træffer afgørelse om anvendelse af de  

 på de årlige finanslove bevilligede beløb til tilskud til mindre  

 vandforsyninger, jf. lovens § 1, stk. 1, herunder om iværksættelse af  

 generelle projekter, der har til formål at bidrage til opretholdelse af den  

 decentrale vandforsyning på længere sigt, jf. lovens § 1, stk. 2.
 § 2 .  Vandrådet består af en formand, og 8 medlemmer.
Stk. 2.  Vandrådets medlemmer kan udpeges for indtil 4  

 år ad gangen.
Hvis et nyt medlem udpeges i løbet af en beskikkelsesperiode,  

 gælder udpegningen resten af perioden.
 Stk.3.  Vandrådets formand udpeges af miljø- og  

 energiministeren.
 Stk. 4.  Vandrådets øvrige medlemmer udpeges af miljø-  

 og energiministeren efter indstilling fra følgende myndigheder og  

 organisationer:
 Stk. 5.  Formanden udpeger blandt Vandrådets øvrige  

 medlemmer en næstformand, som ved formandens forfald fungerer i dennes sted.
§ 3 .  Formanden tilrettelægger Vandrådets arbejde,  

 fastsætter tid og sted for rådets møder og drager omsorg for udførelsen af  

 dets beslutninger.
Miljøstyrelsen er sekretariat for Vandrådet.
 Stk. 2.  Formanden bestemmer på baggrund af generelle  

 retningslinier udarbejdet af Vandrådet, hvilke oplysninger og udtalelser der  

 bør indhentes, før en ansøgning eller et projektforslag forelægges for  

 Vandrådet.
 Stk. 3.  Med mødeindkaldelsen følger en dagsorden, der  

 så vidt muligt skal angive de sager, der skal behandles, samt indstilling om  

 sagens afgørelse og de nødvendige oplysninger til rådets behandling af  

 sagerne.
 § 4 .  Andre end de i Vandrådet direkte repræsenterede  

 myndigheder og organisationer samt ansøgeren kan fremkomme med synspunkter  

 under rådets behandling af konkrete sager, hvis Vandrådet finder det af  

 væsentlig betydning for sagens behandling.
 Stk. 2.  Vandrådet kan tillige give særligt sagkyndige  

 lejlighed til at fremkomme med synspunkter under rådets behandling af en  

 konkret sag, såfremt det findes af væsentlig betydning for sagens behandling.
§ 5.  Vandrådet er beslutningsdygtigt, når mindst 5  

 medlemmer (eller suppleanter) er til stede.
Når forholdene taler derfor, kan  

 formanden bestemme, at sagen behandles ved skriftlig procedure.
 Stk. 2.  Ansatte i Vandrådets sekretariat deltager i  

 møderne efter formandens beslutning, men uden stemmeret.
 Stk. 3.  I tilfælde af formandens og næstformandens  

 forfald på et rådsmøde udpeger Vandrådet af sin midte en mødeleder, der  

 varetager formandens funktioner.
§ 6 .  Beslutning træffes ved almindelig  

 stemmeflerhed.
I tilfælde, hvor stemmerne står lige, er formandens  

 (mødelederens) stemme afgørende.
 Stk. 2.  Vandrådet kan beslutte, at visse nærmere  

 afgørelser kan træffes af formanden på rådets vegne.
 § 7 .  De af Vandrådet trufne afgørelser indføres i et  

 mødereferat.
Stk. 2.  Et mindretal kan kræve sin afvigende mening  

 optaget i mødereferatet.
I tilfælde af afstemning afgives resultatet heraf.
 Stk. 3.  Mødereferater udsendes til Vandrådets  

 medlemmer.
 § 8.  Vandrådets afgørelser kan ikke indbringes for  

 anden administrativ myndighed, jf. lovens § 4, stk. 3.
 § 9.  Et medlem, der har særlig interesse i eller  

 tilknytning til en institution, virksomhed m.v., hvis forhold berøres af en  

 sag, der er til behandling, skal, inden sagens behandling påbegyndes, over  

 for Vandrådet redegøre herfor eller meddele, at den pågældende ikke deltager  

 i sagens behandling.
 Stk. 2.  Vandrådet træffer beslutning om, hvorvidt et  

 medlem kan deltage i rådets forhandlinger og afstemninger om en sag som følge  

 af bestemmelsen i stk. 1. I afgørelsen af disse spørgsmål deltager det  

 pågældende medlem ikke.
 Stk. 3.  Når et medlem har veget sit sæde, kan den for  

 det pågældende medlem udnævnte suppleant deltage i behandlingen og afgørelsen  

 af den pågældende sag, medmindre Vandrådet finder, at suppleanten af de  

 grunde, der er nævnt i stk. 1, heller ikke kan deltage.
 § 10.  Vandrådet udarbejder en årlig beretning til  

 miljø- og energiministeren om dets virksomhed.
 Stk. 2.  Der udarbejdes ikke særskilt beretning for  

 1997, således at den første beretning dækker 1997 og1998.
 § 11.  Bekendtgørelsen træder i kraft den 1. oktober  

 1997.
