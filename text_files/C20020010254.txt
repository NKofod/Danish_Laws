Skrivelse om bekendtgørelse om  

 tvangsbehandling af visse indsatte i Anstalten ved Herstedvester Hermed sendes bekendtgørelse om tvangsbehandling af  

 visse indsatte i Anstalten ved Herstedvester.
 Bekendtgørelsen er udstedt efter  

 straffuldbyrdelseslovens § 45, stk. 2, og efter forhandling med indenrigs- og  

 sundhedsministeren.
Indsatte, som er sindssyge, bør bl.a. efter de  

 Europæiske Fængselsregler ikke opholde sig i fængsler.
Hvis  

 en indsat er eller bliver sindssyg, skal vedkommende derfor snarest  

 frivilligt eller efter reglerne om tvangsindlæggelse   indlægges  

 på den almindelige psykiatriske afdeling, der har modtageforpligtelsen.  

 I de sjældne tilfælde, hvor der er grundlag for at udstede  

 farlighedsdekret, skal den indsatte overflyttes til Sikringsafdelingen,  

 Amtshospitalet Nykøbing Sjælland. jf. psykiatrilovens § 40.
Straffuldbyrdelseslovens § 45, stk. 2, og  

 bekendtgørelsen indebærer imidlertid en lovfæstelse af, at  

 der i meget begrænset omfang kan ske tvangsbehandling af visse indsatte  

 i Anstalten ved Herstedvester.
Det er forudsat, at den hidtidige praksis,  

 hvorefter man er særdeles tilbageholdende med at anvende tvang i  

 behandlingen opretholdes.
 Ad § 1.
Bestemmelsens stk. 1 angiver i hvilke tilfælde, der  

 kan ske kortvarig tvangsbehandling af visse indsatte efter reglerne i  

 psykiatriloven.
Ifølge bestemmelsen er det blandt andet en  

 forudsætning, at den indsatte på grund af farlighed ikke kan  

 overflyttes til almindelig psykiatrisk afdeling.
Der tænkes herved  

 også på farlighed under undvigelse.
 Som det fremgår af bestemmelserne, skal det dagligt  

 vurderes, dels om tvangsbehandlingen skal fortsætte, dels om  

 tvangsbehandlingen skal erstattes af indlæggelse på almindelig  

 psykiatrisk afdeling eller afsigelse af farlighedsdekret efter  

 psykiatrilovens § 40.
Efter bestemmelserne i § 1, stk. 2 og 3, skal den indsatte  

 overføres, eventuelt tvangsindlægges, på almindelig  

 psykiatrisk afdeling, når den pågældendes farlighed ikke  

 længere er til hinder herfor.
Hvis farligheden består trods en  

 kortere behandlingsperiode, og den pågældende på dette  

 tidspunkt opfylder kravene i psykiatrilovens § 40 skal den  

 pågældende forsøges overført til  

 Sikringsafdelingen, Nykøbing Sjælland.
I formuleringen  

 "tvangsbehandles kortvarigt" i § 1, stk. 1, ligger blandt andet, at  

 behandlingen højst kan udstrækkes til ca. 1 måned i  

 overensstemmelse med den hidtidige praksis.
 § 1, stk. 4, indeholder en regel om, at der ved  

 tvangsbehandling skal ske daglig skriftlig indberetning til direktoratet.  

 Indberetningen sendes til straffuldbyrdelseskontoret.
 Ad § 2.
 § 2, stk. 1 angiver, at visse af psykiatrilovens regler og  

 forskrifter fastsat i medfør heraf finder tilsvarende anvendelse,  

 når der sker tvangsbehandling i Anstalten ved Herstedvester.
 Opmærksomheden henledes særligt på, at  

 psykiatrilovens § 17, stk. 2, om anvendelse af fysisk magt i form af  

 indgivelse af et beroligende middel i ingen tilfælde kan anvendes over  

 for indsatte i Anstalten ved Herstedvester, jf. bekendtgørelsens § 2,  

 stk. 1, sidste punktum.
 At kun nogle af psykiatrilovens regler finder anvendelse,  

 skyldes i øvrigt, at en række af lovens bestemmelser f.eks. om  

 frihedsberøvelse mv. ikke er relevante i forhold til tvangsbehandling  

 af indsatte.
 Af bekendtgørelsens § 2, stk. 2, fremgår det,  

 at bestemmelserne om patientrådgivere i psykiatrilovens §§ 24-29 kun  

 finder anvendelse i tilfælde, hvor den indsatte ikke har en  

 bistandsværge efter straffelovens § 71. Bestemmelsen skal ses i  

 sammenhæng med bestemmelsen i straffuldbyrdelseslovens § 45, stk. 3,  

 sidste punktum.
§ 2, stk. 3, indebærer, at en indsat, der er i  

 tvangsbehandling alene kan fikseres efter psykiatrilovens regler, idet  

 straffuldbyrdelsesloven regler om sikringscelleanbringelse og tvangsfiksering  

 ikke finder anvendelse i forhold til indsatte, som er i tvangsbehandling.
At  

 fiksering efter psykiatriloven kun kan ske i forhold til indsatte, der er i  

 tvangsbehandling, følger af bekendtgørelsens afgrænsning  

 af, hvornår der kan ske tvangsbehandling og   dermed   hvornår  

 (visse af) psykiatrilovens regler gælder.
 Af forskrifter, som er fastsat efter psykiatriloven og som  

 finder tilsvarende anvendelse i forhold til indsatte, der tvangsbehandles  i  

 Anstalten ved Herstedvester, henledes opmærksomheden navnlig  

 på:
Bekendtgørelse nr. 878 af 10. december 1998 om  

 underretning og klagevejledning til patienter i forbindelse med anvendelse af  

 tvang i psykiatrien, Bekendtgørelse nr. 879 af 10. december 1998 om  

 tvangsbehandling, fiksering, tvangsprotokoller mv. på de psykiatriske  

 afdelinger, og Bekendtgørelse nr. 207 af 12. april 2002 om  

 patientrådgivere.
 Når det angives, at reglerne "finder  

 tilsvarende anvendelse" indebærer det, at de kan fraviges i det  

 omfang, dette følger umiddelbart af det forhold, at behandlingen sker  

 i et fængsel, og ikke på et hospital.
Fx fremgår det af psykiatrilovens § 35, at når  

 patienten eller patientrådgiveren fremsætter anmodning herom,  

 påhviler det sygehusmyndigheden at indbringe bl.a. klager over  

 tvangsbehandling for patientklagenævnet.
Denne pligt vil, når  

 reglen anvendes i forbindelse med tvangsbehandling i Anstalten ved  

 Herstedvester, påhvile Anstalten ved Herstedvester.
 Som yderligere eksempel kan nævnes, at det  

 påhviler Anstalten ved Herstedvester at betale vederlag til  

 patientrådgiverne, eftersom det i bestemmelsen i § 17 i  

 bekendtgørelsen om patientrådgivere er anført, at  

 vedkommende sygehusmyndighed betaler patientrådgiveren vederlag.
 Endvidere vil også visse bestemmelser i  

 bekendtgørelserne mv. være irrelevante i forhold til indsatte,  

 der tvangsbehandles i Anstalten ved Herstedvester.
