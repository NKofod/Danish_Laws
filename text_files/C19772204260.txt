Det er vigtigt tidligt at få en faglig vejledning.
F.eks. kan et overblik  

 over kursus bøger i bogdepotet give indtryk af forskellige muligheder for  

 tekstvalg.
Sørg for at få dækket de forskellige slags tekster, som forlanges i  

 bekendtgørelsen, altså både forskellige typer »fiktive« tekster,  

 d.v.s. skønlitterære tekster, og forskellige »ikke-fiktive« d.v.s.  

 sagprosa, f.eks. artikler om tyske samfundsforhold.
Vejlederen kan vurdere,  

 hvilke tekster der har en rimelig sværhedsgrad, således at de kan godkendes  

 til HF.
Af disse tekster skal der så sammensættes et varieret pensum på ca. 130  

 sider, som opgives til prøven (fællesfag). Der opgives i  

 »normalsider«.
En normalside er fastsat til at være 1300 bogstaver.  

 Er teksten på vers, regnes 30 verslinier for een normalside.
 Det er ikke ønskeligt, at der opgives væsentligt mere end det forlangte  

 antal sider.
Pensumblanketten skal udfyldes på en sådan måde, at de, der skal arrangere  

 prøven, uden besvær kan finde frem til de tekster, det drejer sig om.
Anfør  

 for hver tekst: forfatter og titel forlag og årstallet for udgivelsen, samt  

 hvor mange normalsider teksten omfatter.
 Hvis der opgives tekster, som ikke findes i lettilgængelig form, f.eks.  

 avisartikler, skal de vedlægges i fotokopi.
 Drejer det sig om TILVALGSFAG, skal teksterne være noget mere krævende end  

 til fællesfag; spørg vejlederen på kursus til råds.
 Bemærk også, at der til tilvalgsfag opgives 150 normalsider.
 Bed kursus om at skaffe de skriftlige opgaver, der har været stillet til  

 eksamen, så der er mulighed for at sætte sig ind i, hvad der kræves ved den  

 skriftlige prøve.
