 Herved bekendtgøres lov nr. 291 af 6. juni 1984 om museer  

 m.v. med de ændringer, der følger af lov nr. 592 af 19. december 1985 og lov  

 nr. 948 af 18. december 1986.
 Formål m.v.
 § 1.  Lovens formål er at sikre Danmarks kulturarv og  

 at fremme museernes virke og samarbejde.
 Stk. 2.  Medmindre andet er fastsat, finder lovens  

 regler om museer anvendelse på de statslige museer, der henhører under  

 ministeren for kulturelle anliggender, og på de ikke-statslige museer, der  

 modtager statstilskud efter loven.
§ 2.  Museerne har til opgave gennem indsamling,  

 registrering, bevaring, forskning og formidling § 3.  Museerne samarbejder inden for deres fælles  

 arbejdsområder med henblik på fremme af de opgaver, der er nævnt i § 2.
 Stk. 2.  Museerne samarbejder inden for deres  

 ansvarsområde med de myndigheder, der varetager fredning og fysisk  

 planlægning.
Statslige museer § 4.  De statslige museer deltager i det nationale og  

 regionale samarbejde med andre museer.
De udarbejder arbejdsplaner, som hvert  

 4. år indsendes til vedkommende museumsråd og til Statens Museumsnævn.
 Stk. 2.  De statslige museer indberetter løbende til det  

 kulturhistoriske centralregister, jf. § 7, stk. 5, og til det centrale  

 register over kunstværker, jf. § 8, stk. 4.
§ 5.  De statslige museer må ikke udskille genstande  

 fra samlingerne.
Ministeren for kulturelle anliggender kan dog i særlige  

 tilfælde give tilladelse dertil.
Stk. 2.  De statslige museer kan deponere genstande fra  

 samlingerne, medmindre andet er fastsat.
Ministeren for kulturelle  

 anliggender kan fastsætte nærmere regler for sådanne deponeringer.
 § 6.  De statslige museer kan modtage tilskud fra  

 anden side end statskassen og kan oprette fonde og legater for sådanne  

 tilskudsmidler.
§ 7.  Nationalmuseet er Danmarks kulturhistoriske  

 hovedmuseum.
Museet har til opgave at indsamle, registrere, bevare, udforske  

 og formidle kendskab til genstande og andre vidnesbyrd, der kan belyse  

 kulturens udvikling fra dens oprindelse til vor tid.
 Stk. 2.  For den danske kulturs vedkommende skal  

 Nationalmuseet anlægge og opretholde repræsentative samlinger.
 Stk. 3.  Nationalmuseets samlinger danner grundlag for  

 forskning og for museets alment oplysende virksomhed.
 Stk. 4.  Nationalmuseet varetager de arkæologiske  

 undersøgelser efter kapitel 6, som ikke af Rigsantikvaren overdrages til  

 andre museer.
 Stk. 5.  Nationalmuseet fører det kulturhistoriske  

 centralregister i Danmark.
§ 8.  Statens Museum for Kunst er Danmarks  

 nationalgalleri og hovedmuseum for billedkunst.
Museet har til opgave at  

 indsamle, registrere, bevare, udforske og formidle den danske billedkunst og  

 udenlandsk billedkunst, fortrinsvis fra den vestlige kulturkreds efter år  

 1300.
 Stk. 2.  For den danske kunsts vedkommende skal Statens  

 Museum for Kunst anlægge og opretholde repræsentative samlinger.
 Stk. 3.  Museets samlinger danner grundlag for forskning  

 og for museets alment oplysende virksomhed.
 Stk. 4.  Statens Museum for Kunst fører det centrale  

 register over kunstværker i de museer, der er omfattet af loven.
 § 9.  Nationalmuseet og Statens Museum for Kunst yder  

 museumsfaglig bistand til de øvrige museer efter regler fastsat af ministeren  

 for kulturelle anliggender.
Stk. 2.  Nationalmuseet og Statens Museum for Kunst  

 udfører særlige konserveringsopgaver for de øvrige museer efter regler  

 fastsat af ministeren for kulturelle anliggender.
Udgifterne hertil afholdes  

 af de pågældende museer.
Tilskudsberettigede museer § 10.  Godkendelse som tilskudsberettiget museum sker  

 ved særlig bevilling på finansloven.
Før ministeren for kuturelle anliggender  

 fremsætter forslag om godkendelse, skal spørgsmålet forelægges for Statens  

 Museumsnævn.
 § 11.  For at opnå og bevare tilskud efter §§ 12, 13,  

 14 og 15 skal museet opfylde følgende bestemmelser:
 Stk. 2.  Ministeren for kulturelle anliggender kan efter  

 forelæggelse for Statens Museumsnævn fravige bestemmelserne i stk. 1, nr. 6,  

 7 og 12, når særlige omstændigheder taler derfor.
 Stk. 3.  Ministeren for kulturelle anliggender kan  

 fastsætte nærmere regler om gennemførelse af bestemmelserne i stk. 1.
 Stk. 4.  Ministeren for kulturelle anliggender kan  

 bestemme, at tilskud bortfalder, og at allerede udbetalte tilskud skal  

 tilbagebetales, hvis et museum tilsidesætter reglerne i stk. 1, regler  

 udfærdiget efter stk. 3 eller vilkår for tilladelser, der er meddelt efter  

 disse regler eller efter stk. 2.
 § 12.  Til godkendte museer ydes et almindeligt  

 statstilskud på 40 pct. af de ikke-statslige tilskud, jf. stk. 2 og 5.
Stk. 2.  Såfremt det årlige statstilskud til et museum  

 er større end 150.000 kr., kan det fra finansåret 1984 at regne ikke  

 overstige 115 pct. af statstilskuddet ydet i det foregående finansår og må  

 højst udgøre 400.000 kr.
De nævnte beløb udgør i 1986 henholdsvis 231.000 kr.  

 og 616.000 kr.
Beløbene reguleres fra 1987 een gang årligt med en  

 procentsats, der fastsættes på Finansloven for det pågældende år.
 Stk. 3.  Drives museet af flere primærkommuner i  

 fællesskab, kan statstilskuddet, uanset stk. 2, dog udgøre et beløb, der  

 svarer til summen af de statstilskud, som det enkelte tilskud fra en  

 tilsluttet kommune kan udløse.
 Stk. 4.  Statstilskuddet skal anvedes til museets drift.  

 I det omfang, hvori det er foreneligt med museumsvirksomheden, kan et museum  

 tillige påtage sig andet kulturformidlende arbejde.
Stk. 5.  Tilskud bortset fra dem, der er nævnt i 2.  

 punktum, berettiger til statstilskud i det omfang, de ydes til egentlige  

 driftsudgifter og museumstekniske installationer.
Tilskud til  

 ejendomsudgifter, herunder leje af lokaler, hovedistandsættelser og tekniske  

 installationer bortset fra de i 1. punktum nævnte, samt forrentning og  

 afskrivning berettiget ikke til statstilskud.
Tilskud, der henlægges,  

 berettiger først til statstilskud i det regnskabsår, hvor de anvendes til  

 tilskudsberettigede formål.
Stk. 6.  Statstilskuddet udbetales i løbet af finansåret  

 efter et budget, der er godkendt af Statens Museumsnævn.
Tilskuddet  

 fastsættes endeligt efter årets udløb på grundlag af et regnskab, der er  

 godkendt af Statens Museumsnævn.
 § 13.  Til godkendte museer, der af særlige grunde  

 ikke kan oppebære fornødent tilskud efter § 12, ydes statstilskud ved særlig  

 bevilling på Finansloven.
Stk. 2.  Forslag til en tilskudsbevilling efter stk. 1  

 udarbejdes på grundlag af et budget, der er godkendt af ministeren for  

 kulturelle anliggender.
Tilskuddet pris- og lønreguleres på de årlige  

 tillægsbevillingslove.
Budgetgodkendelsen finder sted efter forelæggelse for  

 Statens Museumsnævn.
 Stk. 3.  Såfremt det samlede statstilskud udgør mindst  

 halvdelen af museets driftsudgifter, skal fastsættelsen af løn- og  

 ansættelsesforhold ske efter samme regler som for statsansatte.
 § 14.  Til godkendte museer, der hidtil har modtaget  

 særligt statstilskud efter § 2, stk. 1, i lov nr. 304 af 10. juni 1976 om  

 statstilskud m.v. til museer, kan der fortsat ydes særligt statstilskud § 13,  

 stk. 2 og 3, finder tilsvarende anvendelse.
§ 15.  Til Ny Carlsberg Glyptotek ydes et tilskud til  

 dækning af institutionens årlige underkud.
Statstilskuddet er betinget af, at  

 Københavns Kommune yder et årligt tilskud svarende til en tredjedel af  

 underskuddet, og at Ny Carlsbergfondet yder et årligt tilskud på mindst 1,6  

 mill. kr., der forhøjes eller nedsættes med 3 pct. for hver fulde 3 points'  

 udsving i reguleringspristallet for juli i forhold til januar 1980 (= 100).
Stk. 2.  Statstilskud efter stk. 1 fastsættes på  

 grundlag af et budget, der er godkendt af ministeren for kulturelle  

 anliggender, og reguleres endeligt på de årlige tillægsbevillingslove på  

 grundlag af et regnskab, der er godkendt af ministeren.
Budget- og  

 regnskabsgodkendelsen finder sted efter forelæggelse for Statens Museumsnævn.
 Stk. 3.  § 13, stk. 3, finder tilsvarende anvendelse for  

 Ny Carlsberg Glyptotek.
§ 16.  Såfremt et selvejende eller foreningsejet  

 museum må ophøre, overgår museets ejendele til kommmunen eller amtskommunen,  

 såfremt disse myndigheder vil overtage museets drift.
I modsat fald bestemmer  

 ministeren for kulturelle anliggender, hvorledes der skal forholdes med de  

 pågældende ejendele. 1. og 2. punkum finder ikke anvendelse, hvis andet er  

 bestemt i museets vedtægter.
 Stk. 2.  Såfremt et kommunalt eller amtskommunalt museum  

 må ophøre, afgør ministeren for kulturelle anliggender efter forhandling med  

 de kommunale myndigheder, hvorledes der skal forholdes med museets samlinger,  

 medmindre andet er bestemt i vedtægterne.
 Stk. 3.  Stk. 1 og stk. 2 finder efter ministerens  

 bestemmelse tilsvarende anvendelse, såfremt et godkendt museum ikke længere  

 opfylder betingelserne for at bevare statstilskud.
Museumsråd § 17.  I hvert amt oprettes et museumsråd.
Rådets  

 medlemmer er følgende:
 Stk. 2.  Rådet kan efter nærmere regler fastsat af  

 ministeren for kulturelle anliggender tiltrædes af indtil 2 repræsentanter  

 for hvert af de museer i amtet, som ikke er repræsenteret efter stk. 1.
 Stk. 3.  Det enkelte amtsråd og kommuneforeningen  

 henholdsvis kommunalbestyrelserne kan hver for deres vedkommende beslutte  

 ikke at lade sig repræsentere i museumsrådet.
 Stk. 4.  Ministeren for kulturelle anliggender kan  

 fravige stk. 1, såfremt de, der skal udpege medlemmerne efter stk. 1, jf.  

 stk. 3, er enige derom.
Stk. 5.  Medlemmerne udpeges for 4 år af gangen.
Rådenes  

 funktionsperiode indledes 3 måneder efter hver ny kommunal valgperiodes  

 begyndelse.
§ 18.  Museumsrådet har til opgave at samordne og  

 fremme museumsarbejdet i amtet.
Det varetager tillige samarbejdet med Statens  

 Museumsnævn om fælles museumsanliggender.
Stk. 2.  Museumsrådet modtager arbejdsplaner fra  

 museerne i amtet og udarbejder på grundlag heraf en samlet, regional  

 arbejdsplan.
Museumsrådets arbejdsplan skal omfatte forslag til en  

 opgavefordeling mellem de museer, som forpligter sig til inden for det  

 pågældende amt at varetage en nærmere angivet del af de opgaver, der er nævnt  

 i kapitel 6. Arbejdsplanen indsendes hvert 4. år til Statens Museumsnævn.
 § 19.  For museer i Københavns og Frederiksberg  

 kommuner nedsætter ministeren for kulturelle anliggender et museumsråd.  

 Ministeren fastsætter regler for rådets sammensætning. § 17, stk. 5, og § 18,  

 stk. 1, finder tilsvarende anvendelse på dette råd.
 Stk. 2.  Museumsrådet modtager arbejdsplaner for  

 museerne i Københavns og Frederiksberg kommuner.
 § 20.  Til varetagelse af de opgaver, der er nævnt i  

 §§ 18 og 19, ydes til hvert museumsråd et årligt statstilskud på 53.700 kr.  

 Beløbet udgør i 1986 82.698 kr. og reguleres een gang årligt med en  

 procentsats, der fastsættes på finansloven for det pågældende år.
 Stk. 2.  Museumsrådet indsender årligt budget, regnskab  

 og beretning til Statens Museumsnævn.
 § 21.  Ministeren for kulturelle anliggender kan  

 fastsætte nærmere regler for museumsrådenes virksomhed.
Statens Museumsnævn § 22.  Statens Museumsnævn har til opgave:
 Stk. 2.  Statens Museumsnævn skal efter anmodning fra  

 ministeren for kulturelle anliggender udtale sig om spørgsmål af betydning  

 for museerne, ligesom nævnet af egen drift kan gøre indstilling til  

 ministeren.
 § 23.  Statens Museumsnævn består af 15 medlemmer, der  

 udpeges således:
Stk. 2.  Nævnets medlemmer og suppleanter for disse  

 beskikkes af ministeren for kulturelle anliggender for 4 år ad gangen  

 begyndende 6 måneder efter hver ny kommunal valgperiodes begyndelse.
For de  

 medlemmer, der er udpeget af museumsrådene, beskikkes dog kun 3 suppleanter.
 Stk. 3.  Nævnet vælger blandt medlemmerne en formand og  

 en næstformand.
 Stk. 4.  Ministeren for kulturelle anliggender  

 fastsætter efter forelæggelse for nævnet en forretningsorden for dette.
 § 24.  Ministeren for kulturelle anliggender kan  

 fastsætte nærmere regler for nævnets virksomhed.
 § 25.  Statens Museumsnævns daglige arbejde varetages  

 af et sekretariat.
Arkæologiske opgaver § 26.  Findes der under jordarbejder grave,  

 gravpladser, bopladser, ruiner eller andre jordfaste fortidsminder, skal  

 arbejdet standses i det omfang, det berører fortidsmindet.
Fundet skal straks  

 anmeldes til Rigsantikvaren, og fundne genstande, der ikke skal afleveres  

 efter § 27, stk. 2, skal efter anmodning afleveres til denne.
 Stk. 2.  Rigsantikvaren beslutter snarest, om arbejdet  

 kan fortsætte, eller om det skal indstilles, indtil der er foretaget en  

 undersøgelse, eller indtil spørgsmålet om en erhvervelse efter stk. 5 er  

 endeligt afgjort. 1 år efter anmeldelsen kan arbejdet genoptages, medmindre  

 Rigsantikvaren forinden har afgivet indstilling om erhvervelse af  

 fortidsmindet efter stk. 5.
 Stk. 3.  Undersøgelsen bekostes af Rigsantikvaren.  

 Udføres arbejdet for en offentlig myndighed, afholdes udgifterne dog af denne  

 myndighed.
Stk. 4.  Private grundejeres tab ved ikke at kunne  

 fortsætte den hidtidige drift, medens undersøgelsen foretages, eller indtil  

 spørgsmålet om en erhvervelse efter stk. 5 er endligt afgjort, erstattes af  

 Rigsantikvaren.
Kan der ikke opnås enighed om erstatningen, fastsættes denne  

 af den taksationskommission, der er nævnt i naturfredningslovens § 5.
Stk. 5.  Finder Rigsantikvaren, at det pågældende  

 fortidsminde bør bevares på stedet for eftertiden, afgiver Rigsantikvaren,  

 såfremt en aftale om en anden ordning ikke kan opnås, senest ved  

 undersøgelsens afslutning indstilling til ministeren for kulturelle  

 anliggender om erhvervelse af fortidsmindet og eventuelt omkringliggende  

 areal. 1 år efter at Rigsantikvaren har afgivet indstilling til ministeren,  

 kan arbejdet genoptages, medmindre der forinden er truffet afgørelse om  

 erhvervelse af fortidsmindet.
Erhvervelsen kan ske ved ekspropriation efter  

 reglerne i lov om fremgangsmåden ved ekspropriation vedrørende fast ejendom.
 Stk. 6.  Rigsantikvaren eller den, Rigsantikvaren  

 bemyndiger dertil, har uden retskendelse adgang til steder, hvor der  

 foretages jordarbejder, og hvor der kan formodes under arbejdet at fremkomme  

 fund som nævnt i stk. 1. Legitimation skal forevises mod forlangende.  

 Politiet yder bistand efter regler, der fastsættes efter aftale mellem  

 ministeren for kulturelle anliggender og justitsministeren.
 § 27.  Genstande fra fortiden, herunder mønter, der er  

 fundet i Danmark, og hvortil ingen kan godtgøre sin ret som ejer, er danefæ,  

 såfremt de er forarbejdet af værdifuldt materiale eller har særlig  

 kulturhistorisk værdi.
Stk. 2.  Danefæ tilhører staten.
Den, der finder danefæ,  

 og den, der får danefæ i sin besiddelse, skal straks aflevere det til  

 Rigsantikvaren.
Stk. 3.  Rigsantikvaren udbetaler en godtgørelse til  

 finderen.
Godtgørelsen fastsættes under hensyn til det fundnes materialeværdi  

 og sjældenhed samt til den omhu, hvormed finderen har sikret fundet.
Stk. 4.  Såfremt danefæ findes ved en arkæologisk  

 undersøgelse, der forestås af en statslig eller statsstøttet institution  

 eller i øvrigt finansieres helt eller delvis af offentlige midler, udbetales  

 der ikke danefægodtgørelse til finderen.
Rigsantikvaren kan dog i særlige  

 tilfælde udbetale godtgørelse til ejer eller bruger af det areal, hvor  

 undersøgelsen finder sted.
 Stk. 5.  Danefæ indgår i Nationalmuseet og kan af  

 Rigsantikvaren deponeres i andre statslige eller i statsstøttede museer efter  

 anmodning fra disse.
 § 28.  Genstande, herunder vrag af skibe, som må  

 antages at være gået tabt for til enhver tid mere end 100 år siden, tilhører  

 staten, medmindre nogen godtgør sin ret som ejer, hvis genstanden befinder  

 sig i territorialfarvandet samt på kontinentalsoklen, dog ikke ud over 24  

 sømil fra de basislinjer, hvorfra bredden af det ydre territorialfarvand  

 måles, eller befinder sig i vandløb eller søer.
 Stk. 2.  Rigsantikvaren træffer bestemmelse om  

 arkæologiske undersøgelser af de genstande, der tilhører staten efter stk. 1.
Stk. 3.  Den, der optager en genstand, som efter stk. 1  

 tilhører staten, og den, der får en sådan genstand i sin besiddelse, skal  

 straks aflevere den til Rigsantikvaren.
Den, der har foretaget optagningen,  

 har ikke krav på bjærgeløn, men Rigsantikvaren kan udbetale en godtgørelse  

 til den pågældende.
 Stk. 4.  Uanset bestemmelsen i stk. 1 finder følgende af  

 strandingslovgivningens regler om optagning af vrag eller andre genstande fra  

 havbunden anvendelse:
 § 29.  På de årlige finanslove opføres bevilling til  

 varetagelse af Rigsantikvarens opgaver efter §§ 26, 27 og 28.
 § 30.  Det Arkæologiske Nævn har følgende opgaver:
 Stk. 2.  I forbindelse med administrationen af  

 bestemmelserne i § 26 har Det Arkæologiske Nævn følgende opgaver:
 Stk. 3.  Bestemmelserne i stk. 2, nr. 3, 4 og 5, finder  

 tilvarende anvendelse ved administrationen af bestemmelserne i § 28.
 Stk. 4.  I tilfælde, hvor der ikke kan opnås enighed  

 mellem Rigsantikvaren og et museum om deponering af et nyt danefæfund,  

 træffer nævnet afgørelse derom.
§ 31.  Det Arkæologiske Nævn består af 9 medlemmer.  

 Rigsantikvaren er formand for nævnet.
De øvrige medlemmer udpeges således:
 Stk. 2.  Nævnets medlemmer og suppleanter for disse  

 beskikkes af ministeren for kulturelle anliggender for 4 år ad gangen.
 Stk. 3.  Ministeren for kulturelle anliggender  

 fastsætter efter forelæggelse for nævnet en forretningsorden for dette.
 § 32.  Ministeren for kulturelle anliggender  

 fastsætter nærmere regler for det arkæologiske nævns virksomhed.
 § 33.  Rigsantikvaren varetager  

 sekretariatsfunktionerne for Det Arkæologiske Nævn.
 Stk. 2.  I sager, der er henlagt til Det Arkæologiske  

 Nævn, og som ikke tåler udsættelse, træffer Rigsantikvaren eller en  

 stedfortræder, der er udpeget af Rigsantikvaren, afgørelse med efterfølgende  

 orientering af nævnet.
Særlige bestemmelser § 34.  På de årlige finanslove opføres en rådighedssum  

 svarende til 7 pct. af de tilskud, der ydes efter §§ 12, 13, 14 og 15, samt  

 3/4 pct. af de statslige museers driftsbevillinger på de årlige finanslove.  

 Stk. 2. Rådighedssummen anvendes til følgende formål:
 Stk. 3.  Statens Museumsnævn træffer den endelige  

 administrative afgørelse om fordelingen af rådighedssummen.
 Stk. 4.  Ministeren for kulturelle anliggender kan  

 fastsætte regler for rådighedssummens fordeling.
 § 35.  Der ydes årlig driftstilskud til følgende  

 selvejende institutioner:
 Stk. 2.  Tilskud efter stk. 1 fastsættes på grundlag af  

 et budget, der er godkendt af ministeren for kulturelle anliggender, og pris-  

 og lønreguleres på de årlige tillægsbevillingslove. § 13, stk. 3, finder  

 tilsvarende anvendelse.
 § 36.  Ministeren for kulturelle anliggender kan  

 godkende, at staten påtager sig den forsikringsmæssige risiko for større,  

 officielle udenlandske udstillinger på danske museer og udstillingssteder,  

 som specielt er godkendt i dette øjemed.
Straffebestemmelser § 37.  Med bøde straffes den, der:
 Stk. 2.  Er en overtrædelse af § 27, stk. 2, 2. punktum,  

 eller § 28, stk. 3, 1. punktum, begået med forsæt, og foreligger der i øvrigt  

 særlig skærpende omstændigheder, kan straffen stige til hæfte eller fængsel i  

 indtil 1 år.
 Stk. 3.  Retsmidlerne i retsplejelovens kapitel 72 og 73  

 kan anvendes i samme omfang som i statsadvokatsager.
 Stk. 4.  Er overtrædelsen begået af et aktieselskab,  

 andelsselskab eller lignende, kan der pålægges selskabet som sådan  

 bødeansvar.
 Stk. 5.  Forældelsesfristen for strafansvar efter stk.  

 1, nr. 1, og stk. 2 er 5 år.
 Ikrafttrædelses- og overgangsbestemmelser  

 m.v.
 § 38.  Loven træder i kraft den 1. juli 1984.
 Stk. 2.  § 16, stk. 2 og 3, har virkning for museer, der  

 modtager tilskud efter den 1. januar 1985.
 § 39.  Ministeren for kulturelle anliggender  

 udfærdiger nærmere bestemmelser om lovens gennemførelse.
 § 40.  Loven medfører ingen ændring i de hidtil  

 gældende særlige regler for De Danske Kongers kronologiske Samling på  

 Rosenborg.
 § 41.  Medlemmerne af Statens Museumsnævn, jf. § 23,  

 stk. 1, beskikkes første gang for perioden indtil den 30. juni 1986.
 § 42.  Følgende love og bestemmelser ophæves:
 § 43.  Forslag til revision af loven fremsættes for  

 Folketinget senest i folketingsåret 1987-88.
 § 44.  Loven gælder ikke for Færøerne og Grønland.
----- Lov nr. 592 af 19. december 1985.
 § 2.  (Ikrafttrædelsesbestemmelse, udeladt).
 Lov nr. 948 af 18. december 1986 indeholder følgende  

 ikrafttrædelsesbestemmelse:
 § 18.  Loven træder i kraft 1. januar 1987.
