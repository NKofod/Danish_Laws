Cirkulære om genoptagelse  

 af fysiske personers fradragsret for tab på valutaterminskontrakter  

 efter kursgevinstloven1) 1.	I henhold til kursgevinstlovens § 32 begrænses  

 ikke-næringsdrivende fysiske personers fradragsret på finansielle  

 kontrakter i nærmere angivne tilfælde.
Bestemmelsen er en  

 videreførsel af princippet i den tidligere gældende  

 kursgevinstlovs § 8 G.
Fradragsbegrænsningen omfatter imidlertid ikke tab på  

 finansielle kontrakter, der har tilknytning til erhvervsmæssig  

 virksomhed.
For disse er der således fuld fradragsret.
For så vidt angår valutaterminskontrakter, fremgår  

 det af ligningsvejledningen 1999 A.D.2.18.4, at »valutaterminskontrakter, der er indgået til  

 afdækning af kursrisikoen på erhvervsmæssige  

 valutalån, kun kan anses for at have tilknytning til  

 erhvervsmæssig virksomhed, såfremt de valutaer der indgår,  

 er danske kroner og lånets valuta.« 2.	Skatteministeriet har den 21. marts 2000 indgået forlig i en  

 sag, der af en skatteyder var indbragt for Vestre Landsret.  

 (Landsskatterettens kendelse er offentliggjort i 1996, 539).
Sagen vedrørte en skatteyder, der var kommanditist i et K/S,  

 der optog et lån i fremmed valuta.
Lånet blev anset for at  

 være erhvervsmæssigt.
K/S et indgik desuden  

 valutaterminskontrakter, hvor danske kroner ikke var en af valutaerne.
Som  

 følge heraf anså skattemyndighederne ikke kontrakterne for at  

 afdække kursrisikoen i forbindelse med udlandslånet.
Der blev  

 derfor ikke anerkendt fradragsret for tab.
 Ved forliget anerkender Skatteministeriet, at der under visse  

 omstændigheder er fradragsret for tab på valutaterminskontrakter,  

 når valutaterminskontrakterne er indgået i direkte tilknytning  

 til en omlægning af et erhvervsmæssigt lån fra at  

 være i én valuta til at være i en anden valuta.
3.	Det er således nu Skatteministeriets opfattelse, at der vil  

 være fradragsret for tab på valutaterminskontrakter, under  

 forudsætning af, a)	at den ene af valutaterminskontraktens to valutaer er den valuta,  

 valutalånet er optaget i, b)	at den anden valuta er den, som valutalånet fremover skal  

 være i, og c)	at terminskontrakten i relation til løbetid og  

 beløbsstørrelser til enhver tid svarer til en afdækning  

 af fremtidige betalinger af renter og/eller omlægning af  

 restgæld.
 4.	I henhold til skattestyrelseslovens § 34, stk. 2, kan der  

 ske genoptagelse, hvis anmodning herom fremsættes inden 3 år fra  

 udløbet af det pågældende indkomstår.
 Er den skattepligtiges indkomstår ikke sammenfaldende med  

 kalenderåret, regnes fristen fra udløbet af det år, som  

 indkomståret træder i stedet for, jf. skattestyrelseslovens  

 § 34, stk. 5.
 5.	Hvis fristen i skattestyrelseslovens § 34, stk. 2, er  

 overskredet, kan der i henhold til skattestyrelseslovens § 35,  

 stk. 1, nr. 7, endvidere efter anmodning ske ekstraordinær  

 genoptagelse fra og med det indkomstår, der har været til  

 prøvelse, eller fra og med det indkomstår, der er  

 påbegyndt, men endnu ikke udløbet 5 år forud for  

 dommen.
 Det vil i det pågældende tilfælde sige  

 indkomståret 1991 eller senere indkomstår, hvor genoptagelse ikke  

 kan ske efter punkt 4.
 Ekstraordinær genoptagelse kan dog kun ske, hvis den  

 indebærer en indkomstændring på mindst 5.000 kr. for det  

 enkelte indkomstår, jf. skattestyrelseslovens § 35,  

 stk. 2.
6.	Anmodning om ekstraordinær genoptagelse skal fremsættes  

 under iagttagelse af fristbestemmelsen i skattestyrelseslovens § 35,  

 stk. 3, det vil sige inden rimelig tid efter, at forholdet der begrunder  

 genoptagelse er kommet til kundskab.
Om forståelsen heraf henvises til  

 cirkulære nr. 116 af 1. juli 1999, punkt 4.3.
 Anmodning om genoptagelse af skatteansættelserne efter punkt 4-5  

 skal indgives til den skatteansættende myndighed, jf.  

 skattestyrelseslovens § 35, stk. 4.
 7.	Cirkulæret vil blive indarbejdet i ligningsvejledningen for  

 2000, hvorfor det bortfalder den 1. marts 2001.
