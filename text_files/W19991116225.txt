Moms Reference:
ML § 3 Det fremgik af sagens oplysninger, at interessentskabet blev  

 momsregistreret den 15. december 1992. Interessentskabets formål var at  

 erhverve hospitalsudstyr og udleje dette.
I forbindelse med etableringen blev  

 afholdt udgifter til revisorhonorar og konsulentassistance.
For perioden den  

 15. december 1992 til 30. juni 1996 havde interessentskabet fået i alt  

 287.132 kr. udbetalt som negativ moms.
 Ved skrivelse af 28. juli 1993 havde told- og skatteregionen meddelt  

 interessentskabet, at regionen forinden momsangivelsens eventuelle  

 godkendelse ville foretage eftersyn af virksomheden.
Det fremgik videre af skrivelse af 4. oktober 1993 fra told- og  

 skatteregionen, at regionen ville frigive momsbeløbet for april  

 kvartal udgørende 179.785 kr. til udbetaling.
Det fremgik videre, at  

 skatte- og afgiftsmyndighedernes grundigere undersøgelse af projektet  

 på et senere tidspunkt, kunne medføre, at der rejstes krav om  

 indbetaling af moms, ligesom der ville blive taget stilling til de  

 selvangivne fradrag.
Den 3. november 1993 udbetaltes yderligere 95.272 kr. i  

 negativ moms.
Landsskatteretten afsagde den 10. juni 1997 kendelse vedrørende en  

 interessents deltagelse i selskabet i skattemæssig henseende.
Ved  

 kendelsen blev interessentens deltagelse i selskabet ikke tillagt  

 skattemæssig betydning.
Af kendelsen fremgik bl.a.:
" Landsskatteretten fandt ved kendelse af 24. maj 1996, TfS 1996.430, at  

 arrangementet gennem de indgåede aftaler såvel under den  

 løbende drift som ved ophør er opbygget på en sådan  

 måde, at den for interessenterne angivne hæftelse er uden reelt  

 indhold, idet interessentskabet for alle praktisk forekommende situationer  

 kontraktretligt har afskåret sig fra risiko.
Da det endvidere  

 fremgår af interessentskabskontrakten, at nettoprovenu/-tab deles  

 mellem investorerne i forhold til deres ejerandel, tiltrådte retten  

 Told- og Skattestyrelsens synspunkt, hvorefter interessentskabet ansås  

 for skattepligtigt efter selskabsskattelovens § 1, stk. 1, nr. 2.
Med hensyn til spørgsmålet om praksisskift bemærkede  

 retten, at kontraktgrundlaget reelt udelukker økonomiske risiko for  

 selskabsdeltagerne ved den løbende drift og ved arrangementets  

 ophør, ligesom finansieringsmåden reelt udelukker personlig  

 hæftelse.
Retten var enig med Told- og Skattestyrelsen i, at den  

 samtidige tilstedeværelse af disse tre elementer bevirker, at projektet  

 går videre end de tilfælde, der tidligere er taget stilling til,  

 hvorfor der ikke ansås at foreligge en praksis-skærpelse.
 Landsskatteretten finder, at der ikke i nærværende sag  

 fore-ligger omstændigheder, som kan føre til et ændret  

 resultat, hvorfor den påklagede afgørelse allerede under hensyn  

 hertil vil være at stadfæste.
 H e r e f t e r  b e s t e m e s :
Den påklagede afgørelse, hvorved klagerens deltagelse i/S  

 Daphne ikke er tilladt skattemæssig betydning, stadfæstes. " Told- og skatteregionen havde den 13. februar 1998 truffet  

 afgørelse om, at interessentskabet ikke kunne være registreret  

 efter momsloven, hvorefter de udbetalte tilsvar på i alt 287.132 kr.  

 var krævet tilbagebetalt i medfør af momslovens § 77.
 Told- og Skattestyrelsen havde ved afgørelse af 6. januar 1999  

 stadfæstet told- og skatteregionens afgørelse om, at  

 interessentskabet ikke kunne anses for at drive selvstændig,  

 økonomisk virksomhed, jf. momslovens § 1, 1. pkt, og § 3, stk. 1, samt  

 6. momsdirektivs artikel 4, stk. 1 og 2. Interessentskabet kunne derfor ikke  

 registreres efter momsloven og havde dermed ikke fradragsret for momsen af de  

 foretagne indkøb, jf. momslovens § 47, stk. 1 og § 37.
Styrelsen havde herved anført, at den omhandlede aktivitet ikke  

 indebar en faktisk eller reel erhvervsudøvelse med økonomisk  

 risiko for hverken interessentskabet eller interessenterne.
Interessentskabet  

 havde således kontraktligt afskåret sig fra at disponere over det  

 erhvervede udstyr og de indkomne midler, ligesom alle praktisk forekommende  

 situationer, der kunne indebære en økonomisk risiko var  

 elimineret.
For så vidt angik tilbagebetalingskravet havde Styrelsen  

 anført, at den udøvede aktivitet havde et så  

 åbenbart manglende reelt erhvervsmæssigt indhold, at virksomheden  

 burde have indset, at arrangementet ikke var omfattet af momsloven.
Styrelsen  

 havde dertil anført, at dette ikke stred mod EF-domstolens dom i sagen  

 C-110/94 (INZO-dommen), idet denne sag drejede sig om et selskab, der var  

 blevet registreret med henblik på, at udøve en virksomhed, der  

 utvivlsomt måtte anses for økonomisk.
Interessentskabet havde den 17. januar 1999 fremsendt yderligere  

 oplysninger til Told- og Skattestyrelsen.
Ved skrivelse af 24. marts 1999  

 havde Told- og Skattestyrelsen meddelt, at det fremsendte materiale ikke gav  

 grundlag for ændring af afgørelsen af 6. januar 1999, hvorfor  

 denne afgørelse fastholdtes.
 Interessentskabets repræsentant havde over for Landsskatteretten  

 nedlagt påstand om, at der ikke kunne ske tilbagesøgning af den  

 tidligere udbetalte negative moms.
Repræsentanten havde til støtte herfor anført, at  

 Told- og Skatteregionen primo februar 1993 telefonisk kontaktede C og  

 meddelte, at de I/S selskaber, som blev startet i december 1992 skulle  

 være momsregistreret.
C meddelte herefter I/S A, at selskabet skulle  

 momsregistreres.
I den forbindelse havde han selv telefonisk kontaktet en  

 revisor, der bekræftede rigtigheden i, at I/S A skulle momsregistreres.
 Videre havde han anført, at efter regionens skrivelse af 28. juli  

 1993 og den efterfølgende korrespondance forventede interessentskabet,  

 at få en afklaring af sagen inden 31. december 1993 eller senest primo  

 1994.
Han havde henvist til, at i forbindelse med Landsskatterettens kendelse af  

 10. juni 1997 havde kammeradvokaten på vegne af Told- og  

 Skattestyrelsen udtalt, "at der kun findes to kreditorer i I/S A", hvortil  

 repræsentanten havde bemærket, at ingen af de to var Told- og  

 Skattestyrelsen.
Han havde bemærket, at dette var medvirkende til  

 underkendelse af I/S A i skattemæssig henseende.
Repræsentanten havde endvidere henvist til Momsvejledningen 1997, s.  

 290, hvoraf bl.a. fremgik:"Som udgangspunkt skal der kun stilles krav om  

 tilbagebetaling af allerede udbetalt negativ moms, hvis det burde stå  

 klart for virksomheden, at den ikke var omfatte af  

 registreringspligten.." Han havde således bestridt, at den tidligere udbetalte moms skulle  

 tilbagebetales.
 Han havde endvidere bestridt, at der kunne gøres krav mod de 10  

 personer, som stod bag I/S A.
 Videre havde han stillet spørgsmål om de 10 personer  

 hæftede for 1/10 hver eller solidarisk.
 Endelig havde han anført, at der burde være tale om  

 rentenedslag, idet det var Told og Skat, der havde forsinket sagen i urimelig  

 lang tid.
Told- og Skattestyrelsen havde indstillet afgørelsen af 6. januar  

 1999 stadfæstet i overensstemmelse med den i afgørelsen angivne  

 begrundelse.
Styrelsen havde endvidere bestridt, at momsregistrering skulle  

 være sket efter krav fra diverse told- og skatteregioner, ligesom  

 styrelsen havde bestridt, at interessentskabet havde fået meddelelse  

 om, at sagen ville blive afklaret inden udgangen af december 1993.
 Landsskatteretten udtale:
 Indledningsvis bemærkedes, at rettens klagekompetence på  

 momsområdet var angivet i momslovens § 79, jf. skattestyrelseslovens §  

 23, stk. 1, nr. 7.
 Landsskatteretten kunne således ikke tage stilling til  

 spørgsmål om hæftelse og renteeftergivelse.
I henhold til momslovens § 3 var afgiftspligtige personer såvel  

 juridiske som fysiske personer, der drev selvstændig økonomisk  

 virksomhed.
Det fulgte af bemærkningerne til lovbestemmelsen, at  

 formuleringen var overensstemmende med 6. momsdirektiv 77/388/EØF  

 artikel 4.
 Økonomisk virksomhed omfattede herefter alle former for virksomhed  

 som producent, handlende eller tjenesteyder, og begrebet økonomisk  

 virksomhed omfattede ikke alene varig økonomisk  

 virksomhedsudøvelse, men også mere lejlighedsvise  

 økonomiske transaktioner.
 Henset til resultatet i Landsskatterettens kendelse af 10. juni 1997 fandt  

 retten, at interessentskabet ikke havde drevet økonomisk virksomhed i  

 henhold til momslovens § 3.
Af Momsvejledningen 1997, s. 290 fremgik, at der som udgangspunkt kun  

 skulle stilles krav om tilbagebetaling af allerede udbetalt negativ moms,  

 hvis det burde have stået klart for virksomheden, at den ikke var  

 omfattet af registreringspligten.
Der var herved henvist til EF-Domstolens  

 dom i sagen C-110/94 (INZO-sagen) .
 Retten bemærkede, at i modsætning til de faktiske forhold til  

 dommen fra EF-domstolen (INZO-sagen) - sag C-110/94 - at I/S A siden  

 registreringen ikke havde haft nogen momspligtig økonomisk virksomhed  

 og ikke på noget tidspunkt havde foretaget forberedende handlinger m.v.  

 med henblik på udøvelse af en    økonomisk  

 virksomhed.
 Retten fandt følgelig, at kravet om tilbagebetaling af det  

 tidligere udbetalte negative momstilsvar var berettiget.
 Endvidere bemærkede retten, at told- og skatteregionen i forbindelse  

 med udbetaling af den negative moms tog forbehold om tilbagebetaling,  

 såfremt projektet blev tilsidesat i skattemæssig henseende.  

 Retten fandt derfor, at interessentskabet ikke kunne have haft en berettiget  

 forventning om, at der ikke senere ville blive fremsat et  

 tilbagebetalingskrav.
 Det fandtes herefter at være med rette, at I/S A ikke var anset for  

 momspligtig, og at interessentskabet var anset for tilbagebetalingspligtig af  

 den negative moms, som interessentskabet havde fået udbetalt.
 Den påklagede afgørelse blev stadfæstet.
