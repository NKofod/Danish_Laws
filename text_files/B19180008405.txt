 Efter indstilling af Naturfredningsraadet bestemmer Justitsministeriet  

 herved i Henhold til § 20 i Lov Nr. 245 af 8de Maj 1917 om Naturfredning, at  

 den under den kongelige Veterinær- og Landbohøjskoles Bestyrelse hørende  

 Ejendom »Gammelmose« Matr.Nr. 31 a og 2 f af Vangede By, Gentofte  

 Sogn under Københavns Amt fremtidig skal være fredet, saaledes at  

 Tørvegravning, Mosindsamling, Bærplukning, Afgræsning og deslige, samt al  

 Færdsel er forbudt alle og enhver, hvem særlig Tilladelse fra Veterinær- og  

 Landbohøjskolen ikke er givet.
 Overtrædelse af nærværende Bekendtgørelses Bestemmelser straffes i  

 Overensstemmelse med § 26 i Lov om Naturfredning med Bøder fra 10-1000 Kr.
 Hvilket herved bringes til almindelig Kundskab.
 Justitsministeriet, den 18de Februar  

 1918.
 Zahle.
V.
Topsøe-Jensen.
