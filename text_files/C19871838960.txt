Afgiftsvejledning Maj 1987 Busmoms Indhold Forord Hvilke ydelser er momspligtige? Personbefordring med bus Hvad forstås ved en bus? Hyrevognskørsel Fragt og reklame mv Udlejning af busser Salg af pakkerejser Hvem skal registreres og betale moms? Turistvognmænd, rejsebureauer m. fl Salg af almindelige busrejser Salg af pakkerejser Agentbureauer Idrætsklubber Rutebilejere Hvordan beregnes salgsmomsen (udgående moms)? Turistvognmænd, rejsebureauer m fl.
Færgetransport Busrejser Almindelige busrejser Pakkerejser Udlandsrejser Overliggedage Tomkørsel Rutebilejere Salg af busser Salg fra vognmanden Salg fra autoforhandler Hvordan beregnes købsmomsen (Indgående moms)? Opgørelse af fradragsprocent-fællesomkostninger Sektorisk opdeling Fradragsret for indkøb af brændstof Brændstof til drift af busser Brændstof, der anvendes til andre formål Energiafgifter (olie, el, gas og kul) Olie til drift af busser Olie til andre formål samt el, gas og kul Fremskyndet tilbagebetaling af energiafgifter Hvordan reguleres købsmomsen af Investerings- goder? Regulering ved salg Overtagne reguleringsforpligtelser Kompenserende regulering Regnskabsbestemmelser Momsregnskabet Forretningsregnskabet Konto for salgsmoms Konto for købsmoms Konto for olieafgift Konto for investeringsgoder Konto for eksport Toldvæsenets regnskabshæfte Kørselsregnskabet Tankningsregnskabet Dokumentation mv Pakkerejser Udlandsrejser Olieafgift Opbevaring af regnskabsmateriale Tilbagebetaling af udenlandsk moms Udenlandske turistbussers kørsel her i landet Bilag 1 Skematisk oversigt over fradragsprocenter Virksomhed med turistkørsel Bilag 2 Skematisk oversigt over fradragsprocenter Virksomhed med rute- og turistkørsel Forord I denne vejledning, som erstatter vejledningen af september 1982, er  

 samlet de væsentligste af de momsregler, der gælder for busvirksomhed.
Vejledningen henvender sig primært til vognmænd, rejsebureauer og andre  

 virksomheder, der sælger momspligtige busrejser.
Al personbefordring med bus  

 - undtagen rutekørsel - er momspligtig buskørsel.
 Udover en ajourføring af de administrativt fastsatte bestemmelser om  

 busmomsen indeholder vejledningen bl a nye regler om salg af pakkerejser,  

 herunder omfanget af rejseburauers registreringspligt og nye regler om  

 kompenserende regulering ved salg af busser med momsberegning.
 De almindeligt gældende regler for virksomheder, der registreres efter  

 momsloven, findes i afgiftsvejledningen »Moms«, Y 94.
Yderligere oplysninger om busmomsreglerne fås ved det lokale  

 distriktstoldkammer.
Navn og adresse står på bagsiden af denne vejledning.
Hvilke ydelser er momspligtige? Personbefordring med bus Ifølge momsloven skal der betales moms af alle varer - såvel nye som  

 brugte - og af alle ydelser, der ikke direkte i loven er nævnt som momsfrie.
Personbefordring er principielt momsfri.
Dog skal der betales moms af  

 anden erhvervsmæssig passagerkørsel med bus end rutekørsel.
 I denne vejledning er momspligtig kørsel benævnt »turistkørsel«  

 og momsfri kørsel betegnet som »rutekørsel«.
 Ved rutekørsel forstås i relation til momsloven kørsel, der lovligt vil  

 kunne udføres med en bus, der er fritaget for registreringsafgift, dvs en bus  

 på gule nummerplader.
 En bus på gule nummerplader kan lovligt anvendes til følgende former for  

 kørsel, der således er momsfri:
 1. Al rutekørsel i henhold til buslovens § 2, dvs  

 regelmæssig befordring af personer i en bestemt trafikforbindelse, hvor på-  

 eller afstigning kan ske inden for forud fastsatte områder, uanset om der er  

 tale om almindelig eller speciel rutekørsel.
2. Kørsel, der må sidestilles med almindelig  

 rutekørsel, og som alene afviger herfra ved at opfylde et kortvarigt  

 trafikbehov.
Kørselen skal udføres efter de for det pågældende område normalt  

 gældende takstbestemmelser og i henhold til en forud offentliggjort køreplan.  

 Sådan kørsel kræver tilladelse efter busloven.
 3. Befordring af passagerer for jernbaner eller  

 luftfartsselskaber, der er ramt af trafikforstyrrelser.
Det er ikke en betingelse for momsfriheden, at den nævnte kørsel rent  

 faktisk udføres med en bus på gule nummerplader.
Det er kørselens karakter,  

 der er afgørende for, om den er momspligtig.
Momsfriheden skal imidlertid  

 kunne dokumenteres ved fremlæggelse af tilladelse til rutekørsel.
Al anden erhvervsmæssig buskørsel end den i punkt 1-3 nævnte er  

 momspligtig.
Det betyder, at turistkørsel, bestillingskørsel,  

 »week-end-kørsel« o lign er momspligtig, hvis kørselen udføres med  

 en bus.
. Hvad forstås ved en bus? Ved en bus forstås i relation til momsloven et køretøj, der er indrettet  

 til befordring af flere end 10 personer incl føreren.
 Et køretøj, der oprindelig er konstrueret og indrettet til befordring af  

 mere end 10 personer incl føreren, men som er godkendt til transport af  

 handicappede personer i kørestole, anses ikke for en bus på de ture, hvor  

 køretøjet af hensyn til transport af personer i kørestole er ændret til  

 befordring af højst 10 personer incl føreren.
 Det bemærkes, at det kræver særlig tilladelse fra toldkamret at ændre  

 bestolingen i en bus.
Hyrevognskørsel Hyrevognskørsel med personer er momsfri, såfremt der foreligger en  

 tilladelse fra kommunalbestyrelsen eller Storkøbenhavns Hyrevognsnævn.
Dog er  

 lejlighedsvis kørsel med hastende småforsendelser mv uden ledsager  

 momspligtig.
Der skal også betales moms af udbringning af varm mad til  

 pensionister, uanset om transporten er med eller uden ledsager, idet  

 madudbringningen anses som varetransport.
Fragt og reklame mv Hvis virksomheden som led i kørselen har indtægter fra andet end  

 personbefordring - fx fragt, post og reklame - skal der betales moms af disse  

 ydelser.
Udlejning af busser Udlejning af busser med eller uden fører er momspligtig, uanset om bussen  

 skal anvendes til rutekørsel eller turistkørsel.
 Rutekørsel for anden vognmand kan dog udføres momsfrit, hvis fakturaen  

 indeholder oplysninger om rutetilladelsens journalnr og dato.
Salg af pakkerejser Salg/arrangement af pakkerejser samt rejsebureauers og turistkontorers  

 oplysnings- og informationsvirksomhed mv er momsfri.
 Ved en pakkerejse forstås et sammensat rejsearrangement, hvori der udover  

 transportydelsen indgår andre varer og ydelser, fx overnatning, forplejning  

 og entre.
 Hvis rejsen alene inkluderer overførsel med færge, er der ikke tale om en  

 pakkerejse.
 Hvis virksomheden udfører transportydelsen med egne eller lejede busser,  

 er denne buskørsel momspligtig.
Hvem skal registreres og betale moms? Turistvognmænd, rejsebureauer m fl Den, der i eget navn og for egen regning sælger momspligtig kørsel med  

 bus, skal registreres og betale moms.
 Ved salg af busrejser skal der dog skelnes mellem almindelige busrejser  

 (dvs den »rene« bustransport) og pakkerejser.
. Salg af almindelige busrejser Denne kørsel er momspligtig, og der skal beregnes moms af kørselen efter  

 momslovens almindelige regler.
 Virksomheder, der udelukkende benytter fremmede vognmænd, kan anvende en  

 forenklet metode til at opgøre momstilsvaret (dvs det beløb, som skal  

 indbetales til toldvæsenet), jf afsnittet »Hvordan beregnes salgsmomsen?  

 . Almindelige busrejser«, side 10.
. Salg af pakkerejser Virksomheder, der sælger pakkerejser med anvendelse af egne eller lejede  

 busser, skal registreres og beregne moms af buskørselen.
Agentbureauer Et rejsebureau, hvis eneste aktivitet med hensyn til buskørsel er  

 formidling af andre bureauers eller vognmænds busrejser (agentbureau), skal  

 ikke registreres.
 Hvis et rejsebureau både er agentbureau og arrangør af busrejser, skal  

 bureauet eventuelt registreres for salg af egne rejser, jf afsnittet  

 »Turistvognmænd, rejsebureauer m fl« ovenfor.
Idrætsklubber Idrætsklubber, der har egne busser, skal som hovedregel ikke registreres.  

 Hvis klubben opkræver særskilt betaling for buskørsel, skal klubben dog  

 registreres og beregne moms af kørselen.
 Hvis betalingen kun er symbolsk, og der ydes tilskud via  

 kontingentbetalingen, skal der også betales moms af dette tilskud.
Rutebilejere Virksomheder, der alene udfører rutekørsel, skal kun registreres, hvis de  

 som led i kørselen sælger momspligtige ydelser som fx fragt og reklame.
Hvordan beregnes salgsmomsen (udgående moms)? Turistvognmænd, rejsebureauer m fl Den momspligtige værdi er betalingen for transportydelsen.
 Tilskud, fx fra udenlandske supermarkeder, færgerederier mv, til  

 nedsættelse af prisen for transporten, skal medregnes i den momspligtige  

 værdi.
 Provision til agenter o lign skal også medregnes i den momspligtige værdi.
. Færgetransport For bustransport, der indbefatter overførsel med færge, vil en del af den  

 betaling, der afkræves passagererne, være betaling for færgeoverførselen.
 Det beløb, som afkræves kunden vedrørende færgetransport, herunder  

 betaling til færgeselskabet for overførsel af bussen, kan holdes uden for  

 momsberegningen, dog højst et beløb, der svarer til færgeselskabets normale  

 takst for den pågældende transport.
 Den moms, som vognmanden betaler til indenlandske færgeselskaber for  

 overførsel af busser med passagerer, kan derfor ikke medregnes til  

 vognmandens købsmoms.
 Denne betaling skal hverken medregnes i den momspligtige omsætning eller i  

 den samlede omsætning ved beregning af den delvis fradragsprocent, jf side  

 14. Betalingen skal således behandles som udlæg for kunde.
Busrejser Ved beregning af den momspligtige værdi for busrejser skal der skelnes  

 mellem almindelige busrejser og pakkerejser.
. Almindelige busrejser Salg af almindelige busrejser er momspligtig, og der skal beregnes moms af  

 den fulde pris/det samlede vederlag, jf dog afsnittene  

 »Færgetransport« (se ovenfor) og »Udlandsrejser« (se  

 nedenfor).
Virksomheder, der udelukkende benytter fremmede vognmænd, kan anvende en  

 forenklet metode til at opgøre momstilsvaret.
Opgørelsen baseres på en fiktiv  

 avance på 10 pct, således at købsmomsen kun omfatter det momsbeløb, der er  

 faktureret fra den vognmand, som har udført kørselen.
Salgsmomsen udgør et  

 beløb, der svarer til købsmomsen med et tillæg på 10 pct.
. Pakkerejser Ved salg af pakkerejser, hvor transporten foregår med egne eller lejede  

 busser, skal der beregnes moms af en kalkuleret værdi af kørselen.
Denne  

 værdi skal principielt svare til det vederlag, man ville afkræve tredjemand  

 for tilsvarende kørsel, jf reglerne i momslovens § 8, stk 2.
 Hvis transportydelsen er købt hos en fremmed vognmand, anses salg af  

 pakkerejser som momsfri rejsebureavirksomhed, og der skal derfor ikke  

 beregnes moms.
Udlandsrejser For busrejser til eller fra udlandet må der foretages en opdeling af  

 vederlaget for den egentlige transportydelse i en del, der vedrører den  

 indenlandske transport, og en del, der vedrører den udenlandske transport.  

 Der skal kun beregnes dansk moms af den del af vederlaget, som vedrører den  

 indenlandske transport.
 Opdelingen foretages på grundlag af de strækninger, som er tilbagelagt  

 henholdsvis her i landet og i udlandet.
 Eventuelle tillægspriser for påstigning uden for det faste afgangssted  

 medregnes i det samlede transportvederlag før opdelingen.
 Betaling for udflugtsture med samme bus under rejsen skal også medregnes i  

 det samlede transportvederlag før opdelingen, jf dog afsnittet  

 »Overliggedage« (se nedenfor).
Udenlandsk merværdiafgift (»vejskat«) kan holdes uden for  

 opgørelse af transportvederlaget på samme vilkår som gældende for  

 færgetransport.
Dette indebærer, at »vejskatten« ved opgørelse af  

 delvis fradragsret skal medregnes i virksomhedens omsætning af momsfrie  

 ydelser, med mindre der er tale om udlæg for kunden, således at beløbet  

 videredebiteres uden avance og de originale bilag videregives til kunden.
 Det bemærkes, at vejafgifter, som ikke er merværdiafgift, ikke vil kunne  

 fradrages i opgørelsen af transportvederlaget, med mindre der er tale om  

 udlæg for kunden.
 Eksempel:
 En vognmand fra Helsingør udfører en busrejse fra København til Paris og  

 retur således:
- Tilbagelagt strækning i alt 2400 km - Heraf tilbagelagt i Danmark 400 km - Betaling for busrejsen 15 000 kr - Betaling for udflugter med samme bus i Paris 3 000 kr Den indenlandske transport udgør: 400 km = 1/6 af den samlede tilbagelagte  

 strækning. 2 400 km Det samlede transportvederlag udgør 15 000kr + 3 000kr = 18 000 kr Værdien af den indenlandske transport incl moms udgør 1/6 af 18 000 kr = 3 000 kr Momsen udgør 18,03 pct af 3 000 kr = 540 kr Overliggedage Ved overliggedage forstås dage i udlandet, hvor bussen har kørt mindre end  

 50 km.
 Vederlaget for overliggedage kan holdes uden for beregningen af den del af  

 transportvederlaget, der vedrører den strækning, som er tilbagelagt i  

 Danmark.
 Overliggedage skal kunne dokumenteres ved fartskrivere, og værdien af en  

 overliggedag kan højst udgøre 80 pct af gennemsnitsvederlaget for en køredag.
 Eksempel:
En vognmand arrangerer en skitur til Østrig af 7 dages varighed, heraf 2  

 overliggedage.
Den samlede tilbagelagte strækning udgør 2 875 km, hvoraf 400  

 km er tilbagelagt i Danmark, og 75 km er fordelt på overliggedagene.
 Situation 1:
 Den kalkulerede værdi for en køredag er beregnet til 2 500 kr excl moms.  

 Værdien af en overliggedag kan herefter højst udgøre 2 000 kr (80 pct af 2  

 500 kr).
 Værdien af overliggedagene, excl moms:
2 000 kr 2 = 4 000 kr Den samlede værdi af køredagene excl moms: 2 500 kr 5 = 12 500 kr Momsen udgør:
12 500 400 (2875 - 75) 22 pct = 393 kr Det samlede vederlag incl moms = 16 893 kr Situation 2:
 Vognmanden har afgivet et samlet pristilbud for hele busturen uden  

 nøjagtigt at have udregnet værdien af køredage og overliggedage.
Det samlede vederlag excl moms = 16 500 kr Værdien af overliggedage:
16 500 80 2 100 7 = 3 771 kr Værdien af køredage excl moms:
16 500 kr - 3 771 kr = 12 729 kr Momsen udgør:
12 729 400 (2 875 - 75) 22 pct = 400 kr . Tomkørsel Ved opdelingen af kørselsvederlaget i momsfri og momspligtig kørsel  

 medregnes ikke eventuel tomkørsel.
Den kørselsstrækning, der indgår i  

 beregningerne, er således kun den strækning, på hvilken der transporteres  

 passagerer.
 Eksempel:
 Hvis en vognmand fra Slagelse udfører en busrejse fra Helsingør til Paris,  

 skal strækningen Slagelse - Helsingør ved rejsens start og strækningen  

 Helsingør - Slagelse ved rejsens afslutning ikke indgå i det kilometerantal,  

 som danner grundlag for beregningen af den andel af vederlaget, hvoraf der  

 skal beregnes moms.
Rutebilejere Rutebilejere skal ved godstransport beregne moms af de bruttofragtbeløb,  

 der opkræves af rutebilstationerne ved godsindlevering.
Beløbene omfatter  

 dels egentlige fragtbeløb, dels ekspeditionsgebyrer og udbringningsgebyrer.
 Der skal også beregnes moms af de beløb, som opkræves for gods indleveret  

 til chaufførerne undervejs på ruterne.
 I tilfælde, hvor gods omekspederes, således at transporten foretages af 2  

 rutebilejere, skal den første vognmand beregne moms af sin andel af  

 fragtbeløbet samt ekspeditionsgebyr vedrørende den godsafsendende  

 rutebilstation, mens den anden vognmand skal beregne moms af hele  

 restfragten.
Salg af busser Salg fra vognmanden Der skal beregnes moms af den fulde salgspris ved salg af turistbusser,  

 som har været anvendt til momspligtige formål.
 Vognmanden kan dog undlade at beregne moms ved salg af busser, som er købt  

 brugte uden tilfaktureret moms (dog ikke momsfri overdragelse efter  

 momslovens § 12, stk 5, se nedenfor). Det er en betingelse, at bussen har  

 været anvendt som driftsmiddel i den momsregistrerede virksomhed, og at  

 salget er sket efter den 1 april 1985.
 Der må ikke beregnes moms, hvis overdragelsen af bussen sker som led i hel  

 eller delvis overdragelse af virksomheden, jf momslovens § 12, stk 5.
Der skal ikke beregnes moms ved en vognmands salg af en rutebil.
Der skal  

 heller ikke beregnes moms ved salg af en bus berigtiget med 20 pct  

 registreringsafgift, som i den seneste indregistreringsperiode har været  

 indregistreret på gule nummerplader i mere end 12 måneder.
Vognmanden kan dog  

 vælge at beregne moms af salgssummen, jf afsnittet »Regulering ved  

 salg«, side 22.
Hvis en bus efter disse regler sælges uden moms, kan der blive tale om, at  

 der skal foretages regulering af den ved købet fratrukne moms.
De nærmere  

 regler herom er omtalt i afsnittet »Regulering ved salg«, side 22.
Salg fra autoforhandler Når en autoforhandler sælger en bus, skal der skelnes mellem, om  

 forhandleren har fået tilfaktureret bussen med eller uden moms.
 Er køretøjet tilfaktureret med moms, skal der beregnes moms af den fulde  

 salgspris.
Er der ikke tilfaktureret moms, kan forhandleren - jf momslovens § 10 -  

 vælge at momsberigtige køretøjet på grundlag af en momspligtig værdi, der  

 udgør forskellen mellem købsprisen og salgsprisen indbefattet moms.
Momsen  

 kan beregnes med 18,03 pct af denne værdi.
Overstiger salgsprisen ikke  

 købsprisen, beregnes ingen moms.
 Anvendes denne fremgangsmåde, har køberen ingen mulighed for at medregne  

 noget momsbeløb til købsmomsen, da forhandleren i fakturaen hverken må  

 anføre, hvordan momsen er beregnet, eller anføre momsbeløbet.
 Forhandleren kan således med fordel vælge at beregne moms af den fulde  

 salgspris, fx hvis køberen har fuld fradragsret for momsen.
Hvordan beregnes købsmomsen (indgående moms)? Der er principielt fradragsret for købsmoms i samme omfang, som det  

 pågældende indkøb vedrører virksomhedens momspligtige aktiviteter.
Da indkøb  

 af varer og ydelser til busvirksomheder ofte vedrører både momspligtige og  

 momsfrie aktiviteter, er det nødvendigt at skelne mellem tre former for  

 fradragsret:
Fuld fradragsret - Indkøb, der udelukkende vedrører momspligtige aktiviteter.
 (fx anskaffelse, drift og vedligeholdelse af turistbus, der udelukkende  

 anvendes til turistkørsel).
Delvis fradragsret - Indkøb, der både vedrører de momspligtige og de momsfri aktiviteter  

 (blandet anvendelse).
 (fx anskaffelse, drift og vedligeholdelse af turistbus, der anvendes til  

 både turistkørsel og rutekørsel).
Ingen fradragsret - Indkøb, der ikke vedrører de momspligtige aktiviteter.
 (fx anskaffelse, drift og vedligeholdelse af rutebil, der udelukkende  

 anvendes til rutekørsel).
 Der er heller ingen fradragsret for indkøb, som er nævnt i momslovens §  

 16, stk 3.
 (fx udgifter til repræsentation og gaver samt til anskaffelse, drift og  

 vedligeholdelse af personmotorkøretøjer, herunder handicapbusser til ikke  

 over 10 personer og hyrevogne).
Det er uden betydning for fradragsretten, om aktiviteterne har fundet sted  

 her i landet eller i udlandet.
Således berettiger turistkørsel i udlandet  

 (som der ikke betales dansk moms af) også til fradrag for købsmoms.
 Virksomheder, fx rejsebureauer, der udelukkende benytter fremmede  

 vognmænd, og som anvender den forenklede metode på side 10 i vejledningen til  

 opgørelse af momstilsvaret, kan til købsmomsen kun medregne den moms, der er  

 faktureret fra den vognmand, som har udført kørslen.
Turistbusser, der ved indkøbet er forudsat anvendt udelukkende til  

 turistkørsel, vil i enkeltstående nødsituationer (primært hvor rutebilen er  

 ude af drift på grund af værkstedsbesøg) kunne anvendes til rutekørsel, uden  

 at udgifterne til bussens anskaffelse, reparation og vedligeholdelse skal  

 anses som udgifter til »blandet anvendelse«.
Anvendelsen til  

 rutekørsel i nødsituationer vil således ikke få konsekvenser for den fulde  

 fradragsret for momsen af disse udgifter.
 Fradragsretten vedrørende driftsudgifter i forbindelse med turistbussens  

 anvendelse til rutekørsel i nødsituationer (brændstof mv) skal derimod  

 opgøres på samme måde som for virksomhedens rutebiler.
Reglerne om fradragsret gælder kun for dansk moms.
Vedrørende godtgørelse  

 af den moms, som virksomheden har betalt under kørsel i andre EF-lande,  

 henvises til side 30.
Opgørelse af fradragsprocent - fællesomkostninger Fradragsretten for moms af fællesomkostninger, dvs omkostninger, for  

 hvilke der kan opnås delvis fradragsret, opgøres efter forholdet mellem:
- virksomhedens omsætning af varer og momspligtige ydelser (fx  

 turistkørsel herunder - udlandskørsel - og salg af turistbusser mv med  

 momsberegning) og - virksomhedens samlede omsætning (omsætningen af varer og momspligtige  

 ydelser og omsætningen af momsfrie ydelser).
 Begge omsætningstal er uden moms.
 Salgsprisen for rutebiler mv, der kan sælges uden momsberegning, må ikke  

 medregnes ved opgørelsen af fradragsprocenten.
 Da man først kender omsætningstallene, når året er gået, foretages en  

 foreløbig opgørelse på grundlag af det foregående regnskabsårs omsætningstal.  

 Efter udløbet af regnskabsåret foretages endelig regulering af fradraget.
 For nyetablerede virksomheder sker den foreløbige opgørelse i det første  

 regnskabsår på grundlag af omsætningen i de enkelte kvartaler.
 Den endelige fradragsprocent kan afrundes opad til et helt tal.
 Eksempel:
En virksomhed beskæftiger sig med rutekørsel og turistkørsel i ind- og  

 udland og anvender udelukkende egne busser Virksomhedens samlede omsætning har i et regnskabsår udgjort 1 900 000 kr  

 excl moms, der fordeler sig således:
Indenlandsk turistkørsel 600 000 kr Udenlandsk turistkørsel 500 000 kr Rutekørsel 800 000 kr I alt 1 900 000 kr Endvidere er der solgt 1 turistbus med momsberegning (salgspris 100 000 kr  

 + moms 22 000 kr, i alt 122 000 kr).
 Virksomheden har i det pågældende regnskabsår fradragsret for købsmoms i  

 følgende omfang:
- Indkøb, der udelukkende vedrører momspligtige aktiviteter (fx  

 anskaffelse, drift og vedligeholdelse af turistbusser, der udelukkende  

 anvendes til turistkørsel): 100 pct - Indkøb, der vedrører såvel momsfri som momspligtige aktiviteter (fx  

 anskaffelse, drift og vedligeholdelse af turistbusser, der anvendes til både  

 turistkørsel og rutekørsel.
Udgifter til telefon, revisor, kontorhold mv):
- Indkøb, der ikke vedrører momspligtige aktiviteter (fx anskaffelse,  

 drift og vedligeholdelse af rutebil, der udelukkende anvendes til  

 rutekørsel): 0 pct Sektorisk opdeling Virksomheder, der beskæftiger sig med forskellige aktiviteter, fx  

 turistkørsel, rutekørsel, varetransport og hyrevognskørsel, skal opdeles i  

 sektorer, således at opgørelse af fradragsprocenter til beregning af delvis  

 fradragsret for fællesomkostninger foretages særskilt for hver af sektorerne.
 Virksomheder, der beskæftiger sig med turistkørsel og rutekørsel (både  

 almindelig og speciel rutekørsel), og som har en eller flere turistbusser,  

 der anvendes til både turistkørsel og speciel rutekørsel, kan foretage en  

 yderligere sektorisk opdeling af rutesektoren, således at moms af indkøb mv  

 vedrørende disse »blandede« busser opgøres på grundlag af forholdet  

 mellem den momspligtige omsætning ved turistkørsel og den samlede omsætning  

 ved både turistkørsel og speciel rutekørsel.
 Hensigten med denne bestemmelse er at sikre, at fradragsretten kommer til  

 at stå i et rimeligt forhold til den faktiske benyttelse af de pågældende  

 indkøb.
 Dette kan for en virksomhed, der opdeles i en turistsektor og en  

 rutebilsektor, medføre, at den må beregne tre forskellige fradragsprocenter:
- een for fællesomkostninger i turistsektoren (fx annoncer for  

 »pakkerejser«, der udføres med egne busser), - een for fællesomkostninger i rutebilsektoren (fx anskaffelse og drift af  

 en rutebil, der anvendes til passager- og godstransport) og - een for omkostninger, der er fælles for de to sektorer (fx anskaffelse  

 og drift af en turistbus, der anvendes til både rute- og turistkørsel).
En sådan sektorisk opdeling medfører ikke nogen ændring af fradragsretten  

 for - omkostninger, der fuldt ud vedrører de momspligtige aktiviteter (fx  

 anskaffelse og drift af en turistbus, der udelukkende anvendes til  

 turistkørsel), - fællesomkostninger, der vedrører hele virksomheden (fx udgifter til  

 telefon, revisor) eller - omkostninger, der slet ikke vedrører de momspligtige aktiviteter (fx  

 udgifter til entre, hotel mv, der udelukkende vedrører rejsebureauydelser).
 Der skal føres særskilt regnskab for hver af sektorerne.
 Eksempel:
En virksomhed, der beskæftiger sig med rute- og turistkørsel samt  

 hyrevognskørsel, har en rutebil på gule nummerplader, der udelukkende  

 anvendes til rutekørsel, en turistbus, der udelukkende anvendes til  

 turistkørsel, og en turistbus, der både anvendes til turistkørsel og  

 rutekørsel.
Virksomheden har endvidere 2 hyrevogne.
 Virksomhedens omsætning har i et regnskabsår udgjort 1 370 000 kr, excl  

 moms, der fordeler sig således:
Indenlandsk og udenlansk turistkørsel 250 000 kr Rutekørsel 720 000 kr Hyrevognskørsel 400 000 kr I alt 1 370 000 kr Virksomheden har endvidere solgt 1 turistbus for 230 000 kr + moms 50 600  

 kr, i alt 280 600 kr.
 Virksomhedens fradragsprocenter udgør i det pågældende regnskabsår:
- Omkostninger, der udelukkende vedrører turistkørsel (fx indkøb og drift  

 af turistbus, der aldrig anvendes til rutekørsel): 100 pct - Omkostninger, der udelukkende vedrører rutekørsel (fx indkøb og drift af  

 rute- bil): 0 pct - Omkostninger, der udelukkende vedrører hyrekørsel (fx indkøb og drift af  

 hyrevogn): 0 pct - Fællesomkostninger, der vedrører både turistsektoren og rutebilsektoren  

 (fx indkøb af turistbus, der lejlighedsvis anvendes til rutekørsel):
 - fællesomkostninger, der vedrører hele virksomheden (fx revisor og  

 telefon):
- Omkostninger, der generelt er udelukket fra fradrag Fradragsret for indkøb af brændstof . Brændstof til drift af busser Virksomheden har fuld fradragsret for momsen af den olieafgift, som  

 virksomheden har betalt for olie, der anvendes til drift af rutebiler og  

 turistbusser.
 Herudover har virksomheden fradragsret for momsen af oliens pris alene,  

 dvs prisen uden olieafgift og uden moms af olieafgiften, i følgende omfang:
A.
Brændstof, der indkøbes på servicestationer:
 Virksomheden har fradragsret for momsen i samme omfang, som virksomheden  

 har fradragsret for moms af andre indkøb, der vedrører den bus, som olien  

 bruges til.
B.
Brændstof til eget tankanlæg:
 Virksomheden har fradragsret for momsen af brændstof, der anvendes til  

 drift af busser, i samme omfang, som virksomheden har fradragsret for momsen  

 af fællesomkostninger, der vedrører både turistsektoren og rutebilsektoren,  

 fx reparation af turistbus til blandet anvendelse.
Hvis virksomheden fører tankningsregnskab, kan fradraget opgøres efter  

 litermængderne i hver sektor.
Regulering af det foreløbige fradrag i op-  

 eller nedadgående retning sker ved udgangen af regnskabsåret.
. Brændstof, der anvendes til andre formål For brændstof, der anvendes til andre formål end drift af rutebiler og  

 turistbusser, gælder lovens almindelige regler.
Der kan således opnås delvis fradragsret for brændstof, der anvendes til  

 opvarmning af garageanlæg til rutebiler og turistbusser, mens der ingen  

 fradragsret er for brændstof til drift af personvogne (herunder hyrevogne),  

 der er indrettet til befordring af ikke mere end 10 personer.
Der er  

 endvidere ingen fradragsret for moms af brændstof, der anvendes til  

 opvarmning af private beboelser.
Energiafgifter, (olie, el, gas og kul) . Olie til drift af busser Momsregistrerede busvirksomheder kan via momsangivelsen få godtgjort den  

 olieafgift, som virksomheden har betalt for olie til erhvervsmæssig drift af  

 rutebiler og turistbusser.
 Reglerne om godtgørelse af afgift af olie, der anvendes til drift af  

 busser i den kollektive trafik, er beskrevet i en særlig vejledning (P 85).  

 Vejledningen kan fås ved henvendelse til toldkamret.
. Olie til andre formål samt el, gas og kul Olieafgift af olie, der bruges til andre formål end buskørsel, fx til  

 opvarmning af garageanlæg, kan godtgøres i samme omfang, som virksomheden har  

 fradrag for købsmoms.
Det samme gælder for godtgørelse af afgifterne af el,  

 gas og kul.
 De energiafgiftsbeløb, der kan godtgøres, angives på virksomhedens  

 momsangivelse for den pågældende afgiftsperiode.
 De nærmere regler er beskrevet i en særlig vejledning (P 84). Vejledningen  

 kan fås ved henvendelse til toldkamret.
. Fremskyndet tilbagebetaling af energiafgifter Virksomheder, hvis samlede godtgørelsesberettigede energiafgifter (olie,  

 el, gas og kul), udgør mindst 30 000 kr årligt, kan få afgiftsbeløbene  

 tilbagebetalt månedsvis.
 De nærmere regler er beskrevet i en særlig vejledning (P 120).  

 Vejledningen kan fås ved henvendelse til toldkamret.
Hvordan reguleres købsmomsen af investeringsgoder? Ved investeringsgoder forstås bl a:
- fast ejendom og - driftsmidler, hvis anskaffelsespris overstiger 50 000 kr excl moms Det vil sige, at langt de fleste busser er investeringsgoder.
 Hvis virksomheden ved købet af et investeringsgode har haft fradragsret  

 (helt eller delvis), kan der blive tale om, at man senere skal regulere  

 købsmomsen.
 Regulering af købsmomsen for et investeringsgode skal principielt ske,  

 hvis der sker ændring i virksomhedens fradragsret, eller hvis et  

 investeringsgode sælges uden momsberegning.
 Der kan blive tale om regulering, både hvis man bliver berettiget til  

 mindre fradrag, og hvis man bliver berettiget til større fradrag for et  

 investeringsgode, end man var berettiget til ved anskaffelsen.
Pligten (respektive adgangen) til at foretage regulering gælder for  

 driftsmidler i en periode på 5 regnskabsår (fast ejendom 10 regnskabsår). Det  

 vil sige, at momsen på anskaffelsessummen »afskrives« med 1/5  

 (1/10) pr regnskabsår.
Anskaffelsesåret anses som et helt år uanset  

 købstidspunktet.
 Det fradrag, som virksomheden foretager ved anskaffelsen, anses som et  

 forskud på de følgende års fradrag, og dette forskud må derfor sammenholdes  

 med den faktiske fradragsret, som investeringsgodets anvendelse berettiger  

 til gennem årene.
 Grundlaget for beregningen af årets faktiske fradragsret er det enkelte  

 reguleringsårs »andel«, dvs 1/5 (1/10) af det momsbeløb, der er  

 betalt ved anskaffelsen.
 Det eventuelle beløb, der skal reguleres i det enkelte år, findes ved at  

 sammenholde årets faktiske fradragsret (fradragsprocenten gange årets  

 »andel«) og årets forskud.
 Der foretages ikke regulering, hvis forskellen mellem det aktuelle års  

 fradragsprocent og fradragsprocenten på anskaffelsestidspunkt er under 10.
 Virksomheder, der ved anskaffelsen af rutebiler, har haft en  

 fradragsprocent på højst 20, er fritaget for at foretage regulering, men de  

 kan dog ved ændring i fradragsretten vælge at regulere.
 Hvis fradragsprocenten på købstidspunktet er nul, har virksomheden dog  

 ikke senere ret til regulering.
 Regulering foretages i praksis ved reduktion eller forøgelse af købsmomsen  

 for det seneste kvartal i reguleringsåret.
 Eksempel:
En virksomhed indkøber i 1985 en turistbus (hvide nummerplader), som i  

 dette år udelukkende skal anvendes til turistkørsel.
Momsen af  

 anskaffelsesprisen udgør 150 000 kr, som fuldt ud medregnes til købsmomsen i  

 1985.
 I 1986 anvendes bussen stadig udelukkende til turistkørsel, men i 1987 og  

 1988 bliver bussen både brugt til turistkørsel og til kørsel i fast rute  

 (passager- og godstransport). Fradragsprocenten er i 1987 og 1988 opgjort til  

 henholdsvis 60 og 55.
 I 1989 bliver bussen omregistreret til gule nummerplader for fremtidig  

 udelukkende at blive brugt til rutekørsel (fradragsprocenten er opgjort til  

 5).
 Reguleringsforløbet vil se således ud:
 Hvis den samme bus i anskaffelsesåret 1985 var blevet anvendt til både  

 turistkørsel og rutekørsel, og fradragsretten ved anskaffelsen havde været 60  

 pct (fradrag i 1985: 60 pct af 150 000 kr = 90 000 kr), kunne  

 reguleringsforløbet eksempelvis se således ud:
 Hvis bussen i 1985, 1986 og 1987 udelukkende anvendes til turistkørsel  

 (fradrag i 1985: 150 000 kr), og bussen den 1 januar 1988 omregistreres til  

 gule nummerplader for i 1988 udelukkende at blive anvendt til momsfri kørsel  

 (rutekørsel uden godsbefordringlreklame), skal der i 1988 ske regulering for  

 den resterende del af reguleringsperioden, dvs for årene 1988 og 1989.
 Reguleringsforløbet ser herefter således ud:
 Som det sidste eksempel viser, giver den senere anvendelse til  

 turistkørsel ikke adgang til igen at foretage regulering.
 I relation til disse reguleringsregler henhører en bus på gule  

 nummerplader udelukkende under rutebilsektoren, mens en bus på hvide  

 nummerplader kan henhøre enten under turistsektoren eller under begge  

 sektorer, af hængig af anvendelsen.
Der opereres kun med een fradragsprocent pr bus pr år.
Det betyder, at der  

 i tilfælde, hvor bussen omregistreres (fra gule til hvide nummerplader eller  

 omvendt), må beregnes en gennemsnitlig fradragsprocent for året.
 Eksempel:
 Hvis en bus i første halvdel af regnskabsåret udelukkende anvendes til  

 turistkørsel (fradragsprocenten er 100) og i anden halvdel af året  

 omregistreres til gule nummerplader og udelukkende anvendes på ruten  

 (fradragsprocenten er fx 5), opgøres årets fradragsprocent for den pågældende  

 bus således:
1/2 gange 100 pct + 1/2 gange 5 pct = 52,5 pct Regulering ved salg Hvis en bus kan sælges uden momsberegning (jf afsnittet »Salg af  

 busser«, side 12), skal der principielt ske regulering af købsmomsen,  

 dvs tilbagebetaling af de resterende års forskud.
For rutebiler skal der dog  

 ikke foretages regulering, hvis fradraget ved anskaffelsen ikke har  

 oversteget 20 pct.
 I stedet for at foretage regulering af købsmomsen kan sælgeren - medmindre  

 bussen overdrages som led i hel elier delvis overdragelse af virksomheden -  

 vælge at beregne moms af salgsprisen for bussen.
 Der er endvidere mulighed for - helt eller delvis - at overdrage  

 reguleringsforpligtelsen til køberen på betingelse af, at køberen skriftligt  

 erklærer sig indforstået hermed.
 Køberen kan overtage hele reguleringsforpligtelsen, hvis køberen har  

 mindst samme fradragsret for bussen, som sælgeren havde på  

 anskaffelsestidspunktet.
Hvis køberens fradragsret er mindre end den fradragsret, som sælgeren  

 havde på anskaffelsestidspunktet, kan køberen overtage den del af sælgerens  

 reguleringsforpligtelse, der svarer til køberens fradragsret for bussen.
Den  

 resterende del af reguleringsforpligtelsen skal da efterreguleres af  

 sælgeren.
 Eksempel:
En virksomhed køber den 1 oktober 1985 en turistbus (hvide nummerplader),  

 som i dette år udelukkende skal anvendes til turistkørsel.
Momsen af  

 anskaffelsesprisen udgør 150 000 kr, som fuldt ud medregnes til købsmomsen.
I 1986 anvendes bussen stadig udelukkende til turistkørsel, men den 1 juli  

 1987 bliver bussen omregistreret til gule nummerplader.
Fradragsprocenten i  

 rutebilsektoren er 5, det vil sige, at den gennemsnitlige fradragsprocent for  

 bussen i 1987 er 52,5.
Bussen sælges den 1 oktober 1988 til en rutebilvognmand.
Salget kan ske  

 uden momsberegning, idet bussen i hele den seneste 12 måneders periode forud  

 for salget har været indregistreret på gulde nummerplader, jf afsnittet  

 »Salg af busser«, side 12. Køberen ønsker ikke at overtage nogen  

 del af reguleringsforpligtelsen.
 Der skal i 1988 ske regulering for den resterende del af  

 reguleringsperioden, dvs for årene 1988 og 1989.
 Reguleringsforløbet ser herefter således ud:
 Eksempel:
En virksomhed køber den 1 oktober 1985 en turistbus, som i dette og det  

 følgende år udelukkende anvendes til turistkørsel.
Momsen af  

 anskaffelsesprisen udgør 150 000 kr, som fuldt ud medregnes til købsmomsen.
Den 1 april 1987 ophører virksomheden, og bussen overdrages som led i  

 virksomhedens overdragelse til en anden vognmand, der skal bruge bussen til  

 både turistkørsel og rutekørsel.
Køberen, som i 1987 har en fradragsret på 40  

 pct, erklærer sig indforstået med at overtage en del af  

 reguleringsforpligtelsen.
Overtagne reguleringsforpligtelser En virksomhed, som har overtaget en reguleringsforpligtelse ved køb af  

 fast ejendom eller ved overtagelse af turistbusser eller andre  

 investeringsgoder, skal foretage regulering, hvis fradragsretten for sådanne  

 investeringsgoder bliver mindre - evt helt bortfalder - inden for den  

 resterende del af reguleringsperioden.
Virksomheden kan tilsvarende foretage  

 regulering, hvis fradragsretten bliver større.
 Når virksomheden skal afgøre om et udsving i fradragsretten medfører  

 regulering af købsmomsen, skal virksomheden kende fradragsprocenten på det  

 tidspunkt, hvor investeringsgodet blev anskaffet af den oprindelige ejer med  

 tilfaktureret moms.
 Eksempel:
Kompenserende regulering Busvirksomheder, der sælger en bus med momsberegning eller til eksport,  

 kan foretage en »kompenserende regulering« vedrørende den  

 resterende del af reguleringsperioden, når der ved anskaffelsen har været  

 delvis fradragsret for bussen.
 Det betyder, at virksomheden samtidig med salget vil være berettiget til  

 at medregne en yderligere andel af den ved anskaffelsen betalte moms til  

 virksomhedens købsmoms.
 Virksomheden bliver således stillet, som om den pågældende bus var blevet  

 anvendt udelukkende til momspligtigt formål i den resterende del af  

 reguleringsperioden.
 Eksempel:
En virksomhed køber i maj måned 1985 en turistbus, som skal anvendes til  

 både turistkørsel og rutekørsel.
Momsen af anskaffelsesprisen udgør 150 000  

 kr.
 I maj måned 1988 sælges bussen for 500 000 kr + moms.
 Hvis fradragsprocenten for det pågældende år udgør 60 pct, vil  

 virksomheden kunne medregne 90 000 kr til købsmomsen.
 Hvis virksomhedens fradragsprocent for 1986 og 1987 også udgør 60 pct. vil  

 reguleringsforløbet se således ud:
Regnskabsbestemmelser Registrerede busvirksomheder skal føre et regnskab over køb og salg af  

 momspligtige varer og ydelser (momsregnskabet).
 Virksomheder, der udfører turistkørsel i udlandet, skal endvidere føre et  

 kilometerregnskab (kørselsregnskabet).
 Endvidere kan virksomheder, der har eget tankanlæg og som ønsker at opgøre  

 købsmomsen på indkøb af brændstof på grundlag af brændstofforbruget for hver  

 enkelt bus, vælge at føre et tankningsregnskab.
Momsregnskabet Momsregnskabet kan føres enten i det almindelige forretningsregnskab eller  

 i et særligt regnskabshæfte, der udleveres af distriktstoldkamret.
Forretningsregnskabet Når momsregnskabet føres i det almindelige forretningsregnskab, skal der  

 oprettes følgende konti:
- Konto for salgsmoms (udgående moms) - Konto for købsmoms (indgående moms) - Konto for olieafgift - Konto for investeringsgoder (kan erstattes af en særlig opgørelse).
 Hvis virksomheden udfører turistkørsel i udlandet, skal der tillige  

 oprettes:
 - Konto for eksport mv.
. Konto for salgsmoms På konto for salgsmoms bogføres for hvert enkelt salg af momspligtige  

 varer og ydelser det beregnede momsbeløb.
 Kontoen kan føres med periodiske posteringer hvis momsen kan beregnes på  

 grundlag af saldiene på andre konti.
Hvis regnskabet ønskes ført på denne måde, skal virksomheden oprette en  

 konto for momspligtig omsætning, hvorpå føres et beløb, der afkræves kunderne  

 for fragt- og reklameydelser, samt den momspligtige del af de vederlag, der  

 afkræves deltagerne for indenlandske turistrejser.
Kontoen føres incl moms,  

 og ved periodens udløb modposteres momsen (18,03pct af periodens saldo) og  

 overføres til konto for salgsmoms.
. Konto for købsmoms På konto for købsmoms bogføres for hver enkelt køb den andel af den  

 betalte moms, der efter fradragsreglerne kan medregnes til købsmomsen.
 Kontoen kan føres med periodiske posteringer, hvis momsen kan beregnes på  

 grundlag af saldiene på andre konti.
Hvis regnskabet ønskes ført på denne måde, skal en blandet busvirksomhed  

 oprette en købskonto for hver fradragsprocent.
Kontiene føres incl moms, og  

 ved periodens udløb modposteres momsen (18,03 pct af periodens saldo gange  

 kontoens fradragsprocent), som bogføres på konto for købsmoms.
. Konto for olieafgift Der skal oprettes en konto for hver fradragsprocent for indkøb af  

 dieselolie.
Kontiene føres incl moms og olieafgift og for hvert indkøb  

 noteres tillige literantallet.
Ved periodens udløb modposteres først  

 olieafgiften som bogføres på konto for olieafgift.
Herefter modposteres  

 momsen af olieafgiften som bogføres på konto for købsmoms.
Endelig  

 modposteres momsen af selve brændstofprisen (18,03 pct af restsaldoen gange  

 kontoens fradragsprocent), som bogføres på konto for købsmoms.
 Afgifterne af virksomhedens indkøb af el, gas og kul føres på særlige  

 konti for henholdsvis elafgift, gasafgift og kulafgift.
. Konto for investeringsgoder På konto for investeringsgoder føres for hvert investeringsgode:
- Investeringsgodets købspris excl moms - det momsbeløb, der er betalt ved  

 købet - det momsbeløb, som virksomheden ved købet enten kan medregne til  

 købsmomsen eller har overtaget reguleringsforpligtelsen for - de reguleringer af købsmomsen, som foretages for det pågældende  

 investeringsgode.
 Kontoen kan erstattes af en særlig opgørelse, som fx kan udformes som vist  

 i eksemplerne.
. Konto for eksport Virksomheder, der har turistkørsel til eller fra udlandet, skal på konto  

 for eksport mv føre den del af vederlaget for turistkørsel, der vedrører  

 kørsel i udlandet.
Periodens saldo overføres til momsangivelsens rubrik  

 »Afgiftsfri eksport mv«.
Toldvæsenets regnskabshæfte De registrerede virksomheder kan hos toldvæsenet få udleveret et særligt  

 regnskabshæfte.
Regnskabshæftet indeholder et antal salgssider og et antal købssider.  

 Salgssiderne indeholder kolonner for indenlandsk salg, salgsmoms og  

 eksportomsætning.
Købssiderne indeholder kolonner for indenlandsk køb,  

 importkøb og købsmoms.
Hæftet er derfor mest velegnet for virksomheder, der  

 udelukkende har rutekørsel, eller virksomheder, der udelukkende har  

 turistkørsel.
Med hensyn til energiafgifterne (olie, el, gas og kul) skal der for hver  

 afgiftsperiode efter momsloven føres en specifikation over afgifterne af den  

 købte olie, el, gas og kul.
Specifikationen vedlægges regnskabshæftet.
Kørselsregnskabet For busser, der anvendes til udenlandsk turistkørsel, skal virksomheden  

 føre et kilometeregnskab (kørebog).
 I regnskabet skal for hver udlandstur vises kilometerstand ved kørselens  

 start og slut samt antal kørte kilometer for hver af følgende  

 kørselskategorier:
 - Tomkørsel, jf side 12.
- Turistkørsel i Danmark - Turistkørsel i udlandet - Overliggedage, jf side 11.
Tankningsregnskabet Virksomheder, der har eget tankanlæg, og som ønsker at opgøre købsmomsen  

 vedrørende brændstoffet på grundlag af brændstofforbruget for hver enkelt  

 rutebil/turistbus, kan vælge at føre et tankningsregnskab.
 Tankningsregnskabet skal føres specificeret (eventuelt i form af  

 tankningsbøger for hver enkelt bus) således, at forbruget for de enkelte  

 køretøjer kan opgøres, og i øvrigt være tilrettelagt i overensstemmelse med  

 de almindelige regnskabsbestemmelser.
 Hvis virksomheden fx består af både en bussektor og en hyrevognssektor,  

 skal der føres tankningsregnskab for hyrevognssektoren.
Dokumentation mv . Pakkerejser Der skal kunne fremlægges kalkulationer, der viser, hvordan værdien af  

 buskørselen er beregnet.
. Udlandsrejser Der skal som nævnt ikke beregnes dansk moms af turistkørsel i udlandet.  

 Dette forudsætter dog, at virksomheden kan dokumentere, at kørselen har  

 fundet sted i udlandet.
 Dokumentationen kan bestå af:
- kørselsregnskabet - kopi af busvirksomhedens faktura med oplysning om afgangs- og  

 bestemmelsessted - bevis for grænsepassage, fx i form af færgebilletter eller kvittering  

 for betalt »vejskat« eller lignende i udlandet - udenlandske fakturaer vedrørende indkøb til brug for rejsen, fx  

 brændstof- og hotelregninger - diagramskiver fra fartskriveren (til dokumentation af overliggedage).
. Olieafgift Det er en betingelse for godtgørelse af olieafgift, at busvirksomheden kan  

 fremlægge fakturaer (regninger, notaer) for indkøbene af olie.
 Fakturaen skal indeholde følgende oplysninger:
- dato - sælgers navn og adresse - købers navn og adresse eller bussens registreringsnummer - art og mængde af den afgiftspligtige olie - olieafgiftens størrelse  

 eller afgiftssatsen.
 Sælgeren skal udstede en faktura med disse oplysninger, hvis en  

 registreret busvirksomhed beder om det.
Opbevaring af regnskabsmateriale Momsregnskabet, kørselsregnskabet, diagramskiver fra fartskriveren samt  

 købs- og salgsbilag mv skal opbevares i mindst 5 år efter regnskabsårets  

 udløb.
Tilbagebetaling af udenlandsk moms Danske turistvognmænd m fl kan på visse betingelser få tilbagebetalt den  

 udenlandske moms, der er betalt af indkøb til bussens drift under kørsel i  

 andre EF-lande.
Til brug herfor kan virksomheden på distrikstoldkamret få udleveret en  

 attest (erklæring) om dens momsregistrering.
Attesten har gyldighed i 1 år  

 eller mere, afhængig af reglerne i de enkelte EF-lande.
 De nærmere regler om tilbagebetaling af udenlandsk moms er indeholdt i  

 vejledninger som vil kunne fås ved henvendelse til det enkelte EF-lands  

 kompetente myndighed.
 Der kan ikke ske tilbagebetaling af den moms (også kaldet  

 »vejskat«), der betales af turistkørsel i fx Vesttyskland.
Udenlandske turistbussers kørsel her i landet Der skal betales moms af erhvervsmæssig buskørsel her i landet med busser,  

 indregistreret i udlandet.
 Denne moms beregnes med en gennemsnitssats, som pr 1 januar 1984 udgør 5  

 øre pr personkilometer, dvs det tilbagelagte antal kilometer gange antallet  

 af passagerer.
 Momsen afregnes kontant ved indkørselen i Danmark.
