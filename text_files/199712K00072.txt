Nr LSF 72 Forslag til Lov om ændring af lov om social bistand og lov om aktiv  

 socialpolitik (Særlige regler om hjælp til visse persongrupper) den 14. november 1997 Vedtaget ved tredjebehandling den 19. december 1997 Lov nr. 1108 af 29/12/1997 § 1 I lov om social bistand, jf. lovbekendtgørelse nr. 110 af 26. februar  

 1996, som ændret senest ved § 6 i lov nr. 803 af 24. oktober 1997, foretages  

 følgende ændring:
 1. Efter § 37 a indsættes:
»§ 37 b.
Til personer, der er fyldt 60 år, og som ikke kan få  

 social pension på grund af betingelserne om optjening, udgør kontanthjælpen  

 et månedligt beløb, der svarer til, hvad der kan ydes en gift folkepensionist  

 uden andre indtægter end folkepensionen.
Stk. 2. Til børn under 18 år af de personer, der er nævnt i stk.  

 1, og som ikke er berettiget til børnetilskud, ydes en månedlig støtte på  

 1.897 kr.
Der ydes et støttebeløb pr. familie uanset antallet af børn.« § 2 I lov nr. 455 af 10. juni 1997 om aktiv socialpolitik, som ændret ved § 8  

 i lov nr. 803 af 24. oktober 1997, foretages følgende ændringer:
 1. I § 27, nr. 1, indsættes efter »60 år,»:  

 »og«.
2. I § 27, nr. 2, ændres », og« til:  

 ».« 3. § 27, nr. 3, ophæves.
 4. I § 27 indsættes som stk. 2:
»Stk. 2. Til børn under 18 år af de personer, der er nævnt i  

 stk.1, og som ikke er berettiget til børnetilskud, ydes en månedlig støtte på  

 1.897 kr.
Der ydes et støttebeløb pr. familie uanset antallet af børn.« 5. I § 34, stk. 3, nr. 3, indsættes efter »får hjælp  

 efter«: »§ 27 og«.
 6. I § 109, stk. 1, indsættes efter nr. 1 som nyt nummer:
»2) § 27, stk. 2, om et støttebeløb til familier med børn under 18  

 år.« Nr. 2-9 bliver herefter nr. 3-10.
§ 3 § 1 træder i kraft den 1. januar 1998, og § 2 træder i kraft den 1. juli  

 1998.
Oprindeligt fremsat forslag § 1 I lov om social bistand, jf. lovbekendtgørelse nr. 110 af 22. februar  

 1996, som ændret senest ved § 1 i lov nr. 459 af 10. juni 1997, foretages  

 følgende ændring:
 Efter § 37 a indsættes:
»§ 37 b.
Til personer, der er fyldt 60 år, og som ikke kan få  

 social pension på grund af betingelserne om optjening, udgør kontanthjælpen  

 et månedligt beløb, der svarer til, hvad der kan ydes en gift folkepensionist  

 uden andre indtægter end folkepensionen.
Stk. 2. Til børn under 18 år af de personer, der er nævnt i stk.  

 1, og som ikke er berettiget til børnetilskud, ydes en månedlig støtte på  

 1.897 kr.
Der ydes et støttebeløb pr. familie uanset antallet af børn.« § 2 I lov nr. 455 af 10 juni 1997 om aktiv socialpolitik foretages følgende  

 ændringer:
 1. I § 27, nr. 1, indsættes efter »60 år,»:  

 »og«.
2. I § 27, nr. 2, ændres », og » til:  

 ».« 3. § 27, nr. 3, ophæves.
 4. I § 27 indsættes som stk. 2:
» Stk. 2 . Til børn under 18 år af de personer, der er nævnt i  

 stk.1, og som ikke er berettiget til børnetilskud, ydes en månedlig støtte på  

 1.897 kr.
Der ydes et støttebeløb pr. familie uanset antallet af børn.« 5. I § 34, stk.3, nr.3, indsættes efter »får hjælp  

 efter« : »§ 27 og ».
§ 3 § 1 træder i kraft den 1. januar 1998, og § 2 træder i kraft den 1. juli  

 1998.
Bemærkninger til lovforslaget Almindelige bemærkninger I lov om aktiv socialpolitik, der træder i kraft den 1. juli 1998, har man  

 indført særlige regler om størrelsen af kontanthjælpen i situationer, hvor de  

 almindelige kontanthjælpssatser ville give nogle urimelige konsekvenser i  

 forhold til det forsørgelsesgrundlag, der normalt ville være til rådighed for  

 de pågældende.
Dette gælder bl.a. et mindre antal ældre, som normalt ville  

 være berettiget til social pension på grund af alder, men hvor pensionslovens  

 optjeningsregler bevirker, at de ikke kan få pension.
For denne persongruppe  

 har man i lovens § 27 indført en regel om, at kontanthjælpen udgør et  

 månedligt beløb, der svarer til, hvad der ydes en gift folkepensionist uden  

 andre indtægter end pensionen.
Reglen gælder personer, der 1) er fyldt 60 år,  

 2) ikke kan få social pension på grund af betingelserne om optjening og 3)  

 ikke har forsørgelsespligt over for børn under 18 år.
 Regeringen finder, at man i forbindelse med de øvrige initiativer i  

 forbindelse med de regler, der gælder for udlændinge her i landet, bør  

 fremrykke tidspunktet for ikrafttrædelsen af den særlige kontanthjælpssats  

 for personer, der er afskåret fra social pension på grund af  

 optjeningsreglerne - det kan i øvrigt også være danske statsborgere, der  

 vender hjem efter mange års ophold i udlandet - til 1. januar 1998. Dette kan  

 ske ved at indføre en regel svarende til aktivlovens § 27 i bistandsloven,  

 der vil være gældende indtil 1. juli 1998.
Imidlertid er man betænkelig ved den nuværende formulering af aktivlovens  

 § 27, der ikke finder anvendelse på personer med børn under 18 år.
Dette  

 betyder, at denne familietype får kontanthjælp efter de almindelig  

 forsørgersatser, der er beregnet for yngre aldersgrupper.
Det foreslås  

 derfor, at også personer over 60 år med mindreårige børn kommer ind under  

 ordningen med en ydelse på pensionsniveau.
Samtidig indføres en særlig støtte  

 til børnene, der er afledt af reglerne for børnetilskud til pensionister.
 En sådan modificeret udgave af aktivlovens § 27 foreslås indført i  

 bistandsloven, og endvidere foreslås aktivloven ændret i overensstemmelse  

 hermed.
Efter aktivloven kan personer, der får hjælp efter satsen i § 27, få  

 særlig støtte efter § 34, hvis de har høje boligudgifter eller stor  

 forsørgerbyrde.
Denne adgang til støtte, som i praksis kun får betydning for  

 ganske få af dem, der skal have hjælp efter § 27, foreslås afskaffet.
 Økonomiske bemærkninger:
 Lovforslaget skønnes at medføre en offentlig besparelse på 14,5 mill. kr.  

 i 1998 og en årlig offentlig besparelse på 6,1 mill. kr. fra 1999 og frem.
Den samlede offentlige besparelse i 1998 på 14,5 mill. kr. fremkommer dels  

 ved en besparelse på 2,6 mill. kr. i reduceret kontanthjælp til forsørgere  

 over 60 år, som ikke kan få social pension på grund af manglende  

 optjeningsret.
Lovændringen skønnes at omfatte ca. 80 helårspersoner, som er  

 forsørgere.
 Endvidere er der i 1998 en offentlig besparelse på 8,4 mill. kr., som  

 følge af fremrykning af den allerede vedtagne lovændring vedrørende ikke  

 forsørgere fra 1/7 1998 til 1/1 1998. Der skønnes ialt at være ca. 1000  

 helårspersoner over 60 år, der ikke er forsørgere og som ikke har optjent ret  

 til pension.
 Der forventes endvidere at blive en besparelse på 3,6 mill. kr. som følge  

 af, at kontanthjælpsmodtagere over 60 år , som ikke har optjent ret til  

 pension, med lovforslaget ikke længere er berettiget til særlig støtte efter  

 § 34.
 Endelig skønnes der at blive en merudgift på 0,1 mill. kr. til  

 boligsikring, som følge af at kontanthjælpen reduceres.
 Den årlige offentlige besparelse fra 1999 på 6,1 mill. kr. er 8,4 mill.  

 kr. mindre end i 1998, som følge af at den økonomiske virkning af en  

 fremrykning kun får konsekvenser i 1998.
 Besparelserne er omfattet af budgetgarantien, mens merudgiften til  

 boligsikring er omfattet af Dut-reglerne.
Den samlede offentlige besparelse fordeles mellem kommune og stat med 67  

 procent til staten og 33 procent til kommunerne.
Den samlede offentlige  

 besparelse på 14,5 mill. kr. i 1998 fordeles herefter på stat og kommune med  

 h.h.v. 9,7 mill. kr. og 4,8 mill. kr.
Den samlede offentlige besparelse på  

 6,1 mill. kr. i 1999 og årene fremover fordeles på stat og kommune med h.h.v.  

 4,1 mill. kr. og 2,0 mill. kr.
 De økonomiske konsekvenser skal forhandles med de kommunale parter.
 Adminstrative konsekvenser.
 Lovforslaget forventes ikke at have administrative konsekvenser for  

 kommuner, arbejdsgivere eller andre.
 Erhvervsmæssige og miljømæssige konsekvenser samt forholdet til EU-  

 retten.
 Forslaget har ikke erhvervs - eller miljømæssige konsekvenser, og det  

 findes ikke at indeholde EU - retlige aspekter.
 Bemærkninger til de enkelte bestemmelser.
Til § 1 Stk.1 svarer til aktivlovens § 27 med den ændring, at personer med børn  

 under 18 år er omfattet af reglen.
I stk. 2 indføres en særlig støtte til børn under 18 år.
Støttebeløbet  

 svarer til summen af det ordinære og det særlige børnetilskud, der dog er  

 bruttoficeret under hensyn til, at det indgår som en del af en kontanthjælp,  

 der er skattepligtig.
Hvis det drejer sig om børn, der er berettiget til  

 børnetilskud - hvad der bortset fra en eventuel » karensperiode«  

 gælder for børn af enlige forsørgere - bortfalder retten til den særlige  

 støtte.
Der ydes kun een portion af støtten, uanset antallet af børn.
Da det  

 drejer sig om forældre, der er fyldt 60 år, vil antallet af børn under 18  

 være yderst beskedent.
Til § 2 ad nr. 1, 2 og 3.
 Aktivlovens § 27, stk.1, foreslås ændret i oversstemmelse med den regel,  

 der foreslås indsat i bistandsloven, og som fra 1. juli 1998 skal afløses af  

 aktivlovens § 27.
 ad nr. 4.
 Det nye stk. 2, svarer til stk. 2, i den foreslåede nye § 37 b i  

 bistandsloven, der skal gælde til 1. juli 1998.
 ad nr. 5.
 Ved ændringen foreslås det at afskære personer, der får hjælp efter  

 aktivlovens § 27, fra støtte efter lovens § 34.
Skriftlig fremsættelse (14. november 1997) Socialministeren (Karen Jespersen):
 Hermed tillader jeg mig for Folketinget at fremsætte:
 Forslag til lov om ændring af lov om social bistand og lov om aktiv  

 socialpolitik. (Særlige regler om hjælp til visse persongrupper).
(Lovforslag nr.
L 72).
Lovforslagets formål er dels at fremrykke ikrafttrædelsen af en  

 bestemmelse i lov om aktiv socialpolitik om en særlig kontanthjælpssats til  

 ældre, der er fyldt 60 år og er uden ret til pension, som Folketinget  

 allerede har vedtaget, dels at denne familietype fremtidig ikke får  

 kontanthjælp efter de almindelig forsørgersatser, der er beregnet for yngre  

 aldersgrupper med forsørgerpligt over for børn under 18 år.
Det foreslås  

 derfor, at der indføres en særlig støtte til disse, hvis ikke der ydes  

 børnetilskud.
Den nuværende retstilstand har været udlagt, som om udlændinge kan få mere  

 i pension end danskere.
Det er ikke korrekt.
De personer, der er tale om, er  

 netop personer, der på grund af optjeningsreglerne ikke er berettiget til  

 pension, og derfor må henvises til kontanthjælp.
Omend der var flest  

 udlændinge, er der også danske statsborgere, som efter mange års ophold i  

 udlandet ikke er berettiget til dansk pension og dermed henvist til  

 kontanthjælp.
Der har været mange bud på, hvor mange personer, det drejer sig om.
Det  

 højeste var 24.000 personer, idet dette er antallet af udlændinge i Danmark  

 over 65 år.
At stort set alle disse var berettiget til pension - fra f.eks.  

 Norge, Sverige eller Tyskland - blev glemt i farten.
Socialministeriet har fået lavet en specialkørsel, der viser, at problemet  

 højst omfatter godt 400 personer, der var fyldt 67 år, og som levede i par.  

 Hvis partneren også var kontanthjælpsmodtager, kunne parret opnå en højere  

 ydelse end en pensionist fik i grundbeløb og pensionstillæg.
Men havde begge  

 parter høje boligudgifter, ville pensionistparret have et højere  

 rådighedsbeløb end kontanthjælpsparret.
Selv om problemet ikke drejede sig om mange personer, var regeringen  

 opmærksom på problemet.
Derfor havde jeg allerede i den nye lovgivning til  

 afløsning af bistandsloven fået vedtaget en bestemmelse, der betød, at fra 1.  

 juli 1998 skulle personer, der var fyldt 60 år, og som ikke havde ret til  

 social pension på grund af betingelserne om optjening, have et månedligt  

 beløb, der svarer til, hvad der ydes en folkepensionist uden andre indtægter.
 I stedet for at vente til 1. juli 1998 med at få særlige regler om  

 størrelsen af kontanthjælpen i situationer, hvor de almindelige  

 kontanthjælpssatser ville give nogle urimelige konsekvenser i forhold til det  

 forsørgelsesgrundlag, der normalt ville være til rådighed for de pågældende,  

 foreslås det at reglen skal træde i kraft allerede 1. januar 1998.
Det andet element i forslaget er at ændre reglerne for disse personer,  

 hvis de har forsørgelsespligt over for børn under 18 år.
Den nuværende  

 formulering i lov om aktiv socialpolitik holder denne persongruppe uden for  

 den særlige kontanthjælpssats.
Dette forekommer betænkeligt, idet det  

 betyder, at denne familietype får kontanthjælp efter de almindelige  

 forsørgersatser, der er beregnet for yngre aldersgrupper.
Det foreslås  

 derfor, at også personer, der er fyldt 60 år, med mindreårige børn kommer ind  

 under ordningen med en ydelse på pensionsniveau.
Samtidig indføres en særlig  

 støtte til børnene, der er afledt af reglerne for børnetilskud til  

 pensionister.
Efter den gældende regel i lov om aktiv socialpolitik kan den omhandlede  

 persongruppe, der får kontanthjælp, fordi de ikke har optjent pensionsret, få  

 del i den særlige støtte efter lovens § 34 til familier med høje  

 boligudgifter og store forsørgerbyrder.
Typisk vil kun et fåtal af disse  

 opfylde betingelserne for at få denne støtte, og adgangen hertil foreslås  

 afskaffet som led i den almindelige stramning af reglerne.
 Idet jeg i øvrigt henviser til lovforslaget med tilhørende bemærkninger,  

 tillader jeg mig at anbefale forslaget til Tingets hurtige og velvillige  

 behandling.
Bilag I dette bilag er (med mindre skrift) indsat den gældende formulering  

 af de bestemmelser, der berøres af lovforslaget Efter § 37 a indsættes:
»§ 37 b.
Til personer, der er fyldt 60 år, og som ikke kan få  

 social pension på grund af betingelserne om optjening, udgør kontanthjælpen  

 et månedligt beløb, der svarer til, hvad der kan ydes en gift folkepensionist  

 uden andre indtægter end folkepensionen.
Stk. 2. Til børn under 18 år af de personer, der er nævnt i stk.  

 1, og som ikke er berettiget til børnetilskud, ydes en månedlig støtte på  

 1.897 kr.
Der ydes et støttebeløb pr. familie uanset antallet af børn.« § 37. Til en person, der på grund af ændringer i sine forhold er  

 afskåret fra at skaffe det fornødne til sit eget eller familiens underhold,  

 ydes der kontanthjælp med et samlet månedligt beløb.
Stk. 2. Til personer med forsørgelsespligt over for børn ydes et  

 beløb, der svarer til 80 pct. af højeste dagpengebeløb efter § 47 i lov om  

 arbejdsløshedsforsikring m.v.
Til andre ydes et beløb, der svarer til 60 pct.  

 af højeste dagpenge.
§ 2 I lov nr. 455 af 10 juni 1997 om aktiv socialpolitik foretages følgende  

 ændringer:
 1. I § 27, nr. 1, indsættes efter »60 år,»:  

 »og«.
2. I § 27, nr. 2, ændres », og » til:  

 ».« 3. § 27, nr. 3, ophæves.
 4. I § 27 indsættes som stk. 2:
» Stk. 2 . Til børn under 18 år af de personer, der er nævnt i  

 stk.1, og som ikke er berettiget til børnetilskud, ydes en månedlig støtte på  

 1.897 kr.
Der ydes et støttebeløb pr. familie uanset antallet af børn.« 5. I § 34, stk.3, nr.3, indsættes efter »får hjælp  

 efter« : »§ 27 og ».
§ 27. Hjælpen udgør et månedligt beløb, der svarer til, hvad der  

 ydes en gift folkepensionist uden andre indtægter end folkepensionen, til  

 personer, 1) der er fyldt 60 år, 2) som ikke kan få social pension på grund af betingelserne om optjening,  

 og 3) som ikke har forsørgelsespligt over for børn under 18 år.
Efter 2. behandling den 17. december 1997 § 1 I lov om social bistand, jf. lovbekendtgørelse nr. 110 af 26. februar  

 1996, som ændret senest ved § 6 i lov nr. 803 af 24. oktober 1997, foretages  

 følgende ændring:
 1. Efter § 37 a indsættes:
»§ 37 b.
Til personer, der er fyldt 60 år, og som ikke kan få  

 social pension på grund af betingelserne om optjening, udgør kontanthjælpen  

 et månedligt beløb, der svarer til, hvad der kan ydes en gift folkepensionist  

 uden andre indtægter end folkepensionen.
Stk. 2. Til børn under 18 år af de personer, der er nævnt i stk.  

 1, og som ikke er berettiget til børnetilskud, ydes en månedlig støtte på  

 1.897 kr.
Der ydes et støttebeløb pr. familie uanset antallet af børn.« § 2 I lov nr. 455 af 10. juni 1997 om aktiv socialpolitik, som ændret ved § 8  

 i lov nr. 803 af 24. oktober 1997, foretages følgende ændringer:
 1. I § 27, nr. 1, indsættes efter »60 år,»:  

 »og«.
2. I § 27, nr. 2, ændres », og« til:  

 ».« 3. § 27, nr. 3, ophæves.
 4. I § 27 indsættes som stk. 2:
»Stk. 2. Til børn under 18 år af de personer, der er nævnt i  

 stk.1, og som ikke er berettiget til børnetilskud, ydes en månedlig støtte på  

 1.897 kr.
Der ydes et støttebeløb pr. familie uanset antallet af børn.« 5. I § 34, stk. 3, nr. 3, indsættes efter »får hjælp  

 efter«: »§ 27 og«.
 6. I § 109, stk. 1, indsættes efter nr. 1 som nyt nummer:
»2) § 27, stk. 2, om et støttebeløb til familier med børn under 18  

 år.« Nr. 2-9 bliver herefter nr. 3-10.
§ 3 § 1 træder i kraft den 1. januar 1998, og § 2 træder i kraft den 1. juli  

 1998.
