Nr LSF 66 Forslag til Lov om ændring af skattekontrolloven (Oplysningspligt for  

 visse B-indkomster og oplysningspligt og skattemæssige regnskabskrav for  

 visse fonde og foreninger m.v.) Fremsat af ministeren for skatter afgifter (Foighel) den 29. oktober 1986 Vedtaget ved tredjebehandling den 18. december 1986 Lov nr 924 af 19/12/1986 § 1 I skattekontrolloven, jf. lovbekendtgørelse nr. 401 af 6. juli 1984, som ændret ved § 3 i lov nr. 527 af 11. december 1985, § 2 i lov nr. 150 af 19. marts 1986 og lov nr. 340 af 4. juni 1986, foretages følgende ændringer:
 1. I § 3, stk. 1, indsættes som 2. pkt.:
»Samme pligt kan ministeren for skatter og afgifter efter indstilling fra ligningsrådet pålægge skattepligtige ikke-erhvervsdrivende fonde og foreninger m.v., for hvilke der ikke i den øvrige lovgivning er foreskrevet bogførings- eller regnskabspligt.« 2. I § 3 indsættes efter stk. 1 som nyt stykke:
»Stk. 2. Skattepligtige ikke-erhvervsdrivende fonde og foreninger m.v., der efter den øvrige lovgivning skal føre regnskab, har pligt til inden udløbet af fristen for indgivelse af selvangivelse at indsende årsregnskabet til skattemyndighederne.« 3. I § 3, stk. 2, der bliver stk. 3, ændres »stk. 1« til:  

 »stk.
 1-2«.
 4. I § 3, stk. 3, der bliver stk. 4, ændres »stk. 1 og 2« til:  

 »stk.
 1 og 3«.
 5. I § 3, stk. 4, der bliver stk. 5, indsættes som 2. pkt.:
»Det samme gælder fonde og foreninger m.v., der har pligt til at indsende regnskab efter stk. 2.« 6. I § 3 A, stk. 1, indsættes efter »erhvervsdrivende«:  

 »samt skattepligtige fonde og foreninger m.v., der ikke er erhvervsdrivende,», og »§ 3, stk. 1 og 2« ændres til:  

 »§ 3, stk.
 1-3«.
 7. § 7, stk. 1, litra a-c, ophæves, og i stedet indsættes:
»Enhver, der i det foregående år i sin virksomhed har foretaget udbetaling eller godskrivning af de i nr. 1-4 nævnte beløb, skal til brug ved skatteligningen og skatteberegningen hvert år inden en af Ligningsrådet fastsat frist uden opfordring give oplysning om beløbene til skattemyndighederne.
Oplysning skal gives om:
1) løn, gratiale, provision og andet vederlag for personligt arbejde i tjenesteforhold, der efter kildeskattelovens § 43, stk. 1, er A-indkomst for modtageren, herunder skattepligtige beløb, der er ydet som godtgørelse for afholdte udgifter til f.eks. rejse, befordring og repræsentation.
2) Beløb, der efter ministeren for skatter og afgifters bestemmelse i medfør af kildeskattelovens § 43, stk. 2, skal henregnes til A-indkomst for modtageren.
3) Honorar, provision og andet vederlag for personlig arbejds- eller tjenesteydelse, når beløbet er B-indkomst eller særlig indkomst for modtageren, og der efter merværdiafgiftsloven ikke skal svares merværdiafgift af beløbet.
Oplysningspligten omfatter også beløb, der er ydet som godtgørelse for afholdte udgifter ved indkomstens erhvervelse til f.eks. rejse, befordring og ophold.
4) Vederlag for udnyttelse af ophavsrettigheder, patentrettigheder, mønster, varemærke og lignende samt vederlag for reklamemæssig udnyttelse af en person, hvad enten vederlaget erlægges som en løbende ydelse eller som en sum en gang for alle.
5) Beløb, som efter deres art er omfattet af nr. 1, når modtageren af beløbet ikke er skattepligtig her i landet, jf. kildeskattelovens §§ 1 og 2.
6) Honorar, provision og andet vederlag for personlig arbejds- eller tjenesteydelse, når modtageren ikke er skattepligtig her i landet, og vederlaget ikke er erhvervet ved selvstændig erhvervsvirksomhed.
Nr. 3, 2. pkt., finder tilsvarende anvendelse.
Stk. 2. Ved indberetning af beløb, der er nævnt i stk. 1, skal følgende oplyses:
1) størrelsen af den samlede udbetaling eller godskrivning, 2) størrelsen af den samlede indeholdte A-skat for så vidt angår beløb omfattet af stk. 1, nr. 1 og 2, 3) størrelsen af den samlede udbetaling eller godskrivning vedrørende den enkelte modtager, 4) størrelsen af den samlede indeholdte A-skat vedrørende den enkelte modtager for så vidt angår beløb omfattet af stk. 1, nr. 1 og 2, og 5) modtagerens navn, adresse, CPR-nr. eller SE-nr. samt eventuelle andre oplysninger, der er nødvendige til identifikation af modtageren.
Stk. 3. Udbetales beløb, der er nævnt i stk. 1, af en mellemmand, påhviler oplysningspligten denne, hvis den, for hvis regning udbetalingerne har fundet sted, er ude af stand til at give oplysningerne.
Den oplysningspligtige skal ved antagelse af medhjælp m.v. afkræve denne oplysning om navn, adresse og CPR-nr.
eller SE-nr.« Stk. 1, litra d, bliver herefter stk. 4, og stk. 2-6 bliver herefter stk. 5-9.
 8. I § 7, stk. 1, litra d, der bliver stk. 4, indsættes i 1. pkt.
efter »skal oplyse dette«: »inden udløbet af den frist, der  

 er fastsat efter stk. 1«, og i 3. pkt. ændres »personnummer, bopæl  

 og bopælskommune« til: »adresse og CPR-nr.« 9. I § 7, stk. 2, der bliver stk. 5, ændres i 1. pkt. »personnummer, bopæl og bopælskommune« til: »adresse og CPR-nr. eller  

 SE-nr.« I stk. 5, der bliver stk. 8, ændres »3« til: »6«.
10. I § 7, stk. 6, der bliver stk. 9, ophæves 1. og 2. pkt., og i stedet indsættes:
»Ministeren for skatter og afgifter kan fastsætte nærmere regler om afgivelse af oplysninger efter stk. 1, 2, 4 og 6-8, herunder lempe oplysningspligten.« 11. Efter § 7 A indsættes:
»§ 7 B.
Bestyrelser for fonde og foreninger, der er registreringspligtige i henhold til lov om fonde og visse foreninger eller lov om erhvervsdrivende fonde, skal hvert år inden en af Ligningsrådet fastsat frist til brug for skatteligningen uden opfordring give skattemyndighederne oplysning om størrelsen af den samlede uddeling foretaget i det foregående kalenderår.
Oplysning skal endvidere gives om uddelingens størrelse for hver enkelt modtager med angivelse af navn, adresse og CPR-nr. eller SE-nr. samt eventuelle andre oplysninger, der er nødvendige til identifikation af modtageren.
Stk. 2. Uddelinger, der ikke er pengeydelser, skal specificeres efter art.
 Stk. 3. Reglerne i § 7, stk. 5-8, finder tilsvarende anvendelse.
Stk. 4. Ministeren for skatter og afgifter kan fastsætte nærmere regler om afgivelse af oplysninger efter stk. 1-3, herunder kræve oplysning om, på hvilket tidspunkt uddelingerne er foretaget.
Endvidere kan ministeren for skatter og afgifter lempe oplysningspligten for visse fonde og foreninger og for visse uddelinger.« 12. I § 9, stk. 2, ændres »§ 7, stk. 1 og 3-5« til: »§ 7,  

 stk. 1-4 og 6-8«.
 13. I § 14, stk. 2, indsættes efter »§ 7,»: »§ 7 B,».
 14. I § 16, stk. 1, ændres »§ 3, stk. 3« til: »§ 3, stk.  

 4«.
§ 2 Stk. 1. Loven træder i kraft dagen efter bekendtgørelsen i Lovtidende.
Stk. 2. § 1, nr. 1-6 og 14, har virkning fra og med indkomståret 1987.
Stk. 3. § 1, nr. 7-13, har virkning for udbetalinger og uddelinger m.v., der finder sted den 1. januar 1987 eller senere.
Stk. 4. § 7 i skattekontrolloven, jf. lovbekendtgørelse nr. 401 af 6. juli 1984, har virkning for udbetalinger og uddelinger m.v., der finder sted til og med 31. december 1986.
Oprindeligt fremsat lovforslag Blad nr 150 § 1 I skattekontrolloven, jfr. lovbekendtgørelse nr. 401 af 6. juli 1984, som ændret ved § 3 i lov nr. 527 af 11. december 1985, § 2 i lov nr. 150 af 19. marts 1986 og lov nr. 340 af 4. juni 1986, foretages følgende ændringer:
 1. I § 3, stk. 1, indsættes som 2. pkt.:
»Samme pligt kan ministeren for skatter og afgifter efter indstilling fra ligningsrådet pålægge skattepligtige ikke-erhvervsdrivende fonde og foreninger m.v., for hvilke der ikke i den øvrige lovgivning er foreskrevet bogførings- eller regnskabspligt.« 2. I § 3, indsættes efter stk. 1 som nyt stk.:
»Stk. 2. Skattepligtige ikke-erhvervsdrivende fonde og foreninger m.v., der efter den øvrige lovgivning skal føre regnskab, har pligt til inden udløbet af fristen for indgivelse af selvangivelse at indsende årsregnskabet til skattemyndighederne.« 3. I § 3, stk. 2, der bliver stk. 3, ændres »stk. 1« til:  

 »stk.
 1-2«.
 4. I § 3, stk. 3, der bliver stk. 4, ændres »stk. 1 og 2« til:  

 »stk.
 1 og 3«.
5. I § 3, stk. 4, der bliver stk. 5, indsættes som 2. pkt.: »Det samme gælder fonde og foreninger m.v., der har pligt til at indsende regnskab efter stk. 2.« 6. I § 3 A, stk. 1, indsættes efter »erhvervsdrivende«:  

 »samt skattepligtige fonde og foreninger m.v., der ikke er erhvervsdrivende,» og »§ 3, stk. 1 og 2« ændres til:  

 »§ 3, stk.
 1-3«.
 7. § 7, stk. 1, litra a-c ophæves og i stedet indsættes:
»§ 7. Enhver, der i det foregående år i sin virksomhed har foretaget udbetaling eller godskrivning af de i nr. 1-4 nævnte beløb, skal til brug ved skatteligningen og skatteberegningen hvert år inden en af Ligningsrådet fastsat frist uden opfordring give oplysning om beløbene til skattemyndighederne.
Oplysning skal gives om:
1) løn, gratiale, provision og andet vederlag for personligt arbejde i tjenesteforhold, der efter kildeskattelovens § 43, stk. 1, er A-indkomst for modtageren, herunder skattepligtige beløb, der er ydet som godtgørelse for afholdte udgifter til f.eks. rejse, befordring og repræsentation.
2) Beløb, der efter ministeren for skatter og afgifters bestemmelse i medfør af kildeskattelovens § 43, stk. 2, skal henregnes til A-indkomst for modtageren.
3) Honorar, provision og andet vederlag for personlig arbejds- eller tjenesteydelse, når beløbet er B-indkomst for modtageren, og der efter merværdiafgiftsloven ikke skal svares merværdiafgift af beløbet.
Oplysningspligten omfatter også beløb, der er ydet som godtgørelse for afholdte udgifter ved indkomstens erhvervelse til f.eks. rejse, befordring og ophold.
4) Vederlag for udnyttelse af ophavsrettigheder, patentrettigheder, mønster, varemærke og lignende samt vederlag for reklamemæssig udnyttelse af en person, hvad enten vederlaget erlægges som en løbende ydelse eller som en sum en gang for alle.
Stk. 2. Ved indberetning af beløb, der er nævnt i stk. 1, skal følgende oplyses:
1) størrelsen af den samlede udbetaling eller godskrivning, 2) størrelsen af den samlede indeholdte A-skat for så vidt angår beløb omfattet af stk. 1, nr. 1 og 2, 3) størrelsen af den samlede udbetaling eller godskrivning vedrørende den enkelte modtager, 4) størrelsen af den samlede indeholdte A-skat vedrørende den enkelte modtager for så vidt angår beløb omfattet af stk. 1, nr. 1 og 2, og 5) modtagerens navn, adresse, CPR-nr. eller SE-nr., samt eventuelle andre oplysninger, der er nødvendige til identifikation af modtageren.
Stk. 3. Udbetales beløb, der er nævnt i stk. 1, af en mellemmand, påhviler oplysningspligten denne, hvis den, for hvis regning udbetalingerne har fundet sted, er ude af stand til at give oplysningerne.
Den oplysningspligtige skal ved antagelse af medhjælp m.v. afkræve denne oplysning om navn, adresse og CPR-nr.
eller SE-nr.« Stk. 1, litra d bliver herefter stk. 4, og Stk. 2-6 bliver herefter stk. 5-9.
 8. I § 7, stk. 1, litra d, der bliver stk. 4, indsættes i 1. pkt.
efter »skal oplyse dette«: »inden udløbet af den frist, der  

 er fastsat efter stk. 1« og i 3. pkt. ændres »personnummer, bopæl  

 og bopælskommune« til: »adresse og CPR-nr.« 9. I § 7, stk. 2, der bliver stk. 5, ændres i 1. pkt. »personnummer, bopæl og bopælskommune« til: »adresse og CPR-nr. eller  

 SE-nr.« I stk. 5, der bliver stk. 8, ændres »3« til: »6«.
10. § 7, stk. 6, 1. og 2. pkt., der bliver stk. 9, 1. og 2. pkt., affattes således:
»Stk. 9. Ministeren for skatter og afgifter kan fastsætte nærmere regler om afgivelse af oplysninger efter stk. 1, 4 og 6-8, herunder lempe oplysningspligten for visse grupper af oplysningspligtige og for visse udbetalinger eller godskrivninger, der er B-indkomst for modtageren.
Ministeren for skatter og afgifter kan endvidere fastsætte regler om, at oplysningerne efter stk. 2, nr. 1 og 3, skal afgives særskilt for så vidt angår indtægter, som ikke er A-indkomst for modtageren.« 11. Efter § 7 A indsættes:
»§ 7 B.
Bestyrelser for fonde og foreninger, der er registreringspligtige i henhold til lov om fonde og visse foreninger eller lov om erhvervsdrivende fonde, skal hvert år inden en af Ligningsrådet fastsat frist til brug for skatteligningen uden opfordring give skattemyndighederne oplysning om størrelsen af den samlede uddeling foretaget i det foregående kalenderår.
Oplysning skal endvidere gives om uddelingens størrelse for hver enkelt modtager med angivelse af navn, adresse og CPR-nr. eller SE-nr. samt eventuelle andre oplysninger, der er nødvendige til identifikation af modtageren.
Stk. 2. Uddelinger, der ikke er pengeydelser, skal specificeres efter art.
 Stk. 3. Reglerne i § 7, stk. 5-8, finder tilsvarende anvendelse.
Stk. 4. Ministeren for skatter og afgifter kan fastsætte nærmere regler om afgivelse af oplysninger efter stk. 1-3, herunder kræve oplysning om, på hvilket tidspunkt uddelingerne er foretaget.
Endvidere kan ministeren for skatter og afgifter lempe oplysningspligten for visse fonde og foreninger og for visse uddelinger.« 12. I § 9, stk. 2, ændres »§ 7, stk. 1 og 3-5« til: »§ 7,  

 stk. 1-4 og 6-8«.
 13. I § 14, stk. 2, indsættes efter »§ 7,»: »§ 7 B,».
 14. I § 16, stk. 1, ændres »§ 3, stk. 3« til: »§ 3, stk.  

 4«.
§ 2 Stk. 1. Loven træder i kraft dagen efter bekendtgørelsen i Lovtidende.
Stk. 2. § 1, nr. 1-6 og 14, har virkning fra og med indkomståret 1987.
Stk. 3. § 1, nr. 7-13, har virkning for udbetalinger og uddelinger m.v., der finder sted den 1. januar 1987 eller senere.
Stk. 4. § 7 i skattekontrolloven, jfr. lovbekendtgørelse nr. 401 af 6. juli 1984, har virkning for udbetalinger og uddelinger m.v., der finder sted til og med 31. december 1986.
BEMÆRKNINGER TIL LOVFORSLAGET Almindelige bemærkninger Lovforslaget går ud på at ændre skattekontrolloven på følgende områder:
A.
Der foreslås en udvidelse af pligten til at oplyse skattemyndighederne om udbetaling af beløb, der er B-indkomst for modtageren.
Herefter er der oplysningspligt vedrørende alle udbetalinger for arbejds- eller tjenesteydelser, medmindre modtageren skal svare merværdiafgift af beløbet.
Endvidere foreslås det, at arbejdsgivers udbetaling af skattefri godtgørelser til lønmodtagere for afholdte rejse- og befordringsudgifter ikke omfattes af oplysningspligten.
B.
Der foreslås indført hjemmel til, at fonde og foreninger, der er registreringspligtige i henhold til lov om fonde og visse foreninger eller lov om erhvervsdrivende fonde, skal give oplysning til skattemyndighederne om alle de uddelinger, der foretages.
C.
Endvidere foreslås det, at ministeren for skatter og afgifter efter indstilling fra Ligningsrådet kan bestemme, at ikke-erhvervsdrivende fonde og foreninger m.v., der er skattepligtige efter fondsbeskatningsloven, skal indsende et regnskab med selvangivelsen.
Derudover kan fastsættes nærmere krav til regnskabet.
Ad A.
Det foreslås at udvide oplysningspligten vedrørende udbetaling af vederlag, der er B-indkomst, hvis modtageren ikke skal svare moms af beløbet.
Siden kildeskatteordningens indførelse i begyndelsen af halvfjerdserne er den almindelige personligning blevet mere og mere automatiseret.
Bl.a. indførelsen af erklæringsordningen har medført, at flertallet af skatteydere kan få mellemværendet med skattemyndighederne klarlagt og afsluttet ved udsendelse af årsopgørelsen 11/2 til 2 måneder efter selvangivelsens indlevering.
Mens der for så vidt angår A-indkomst er sket en fuldstændig automatisering af indberetningerne, er der efter de gældende regler kun i begrænset omfang pligt til at oplyse om udbetaling af honorar, der er B-indkomst for modtageren.
Det er denne oplysningspligt, der foreslås udvidet.
Efter skattekontrollovens § 7, stk. 1, litra b, er der oplysningspligt for udbetaling af B-indkomst som forfatter- eller komponisthonorar, honorar til udøvende kunstnere, honorar for foredrag o.lign.
Bestemmelsens snævre indhold medfører, at en lang række honorarer, der er B-indkomst, ikke af udbetaleren skal oplyses til skattemyndighederne.
Det kan f.eks. dreje sig om honorarer til konsulenter, tolke, tegnere, fotografer, designere, sportsudøvere mv.
Ligningsrådet har dog efter skattekontrollovens § 8 D mulighed for konkret at give pålæg om oplysningspligt på en række områder.
Under henvisning til denne regel har skattemyndighederne endvidere indgået aftaler om afgivelse af oplysninger.
Den nuværende begrænsede oplysningspligt efter § 7, stk. 1, litra b, har bevirket en række vanskeligheder både for de udbetalende virksomheder, for skatteyderne og for skattemyndighederne.
For udbetaleren har det således i nogle tilfælde været af afgørende betydning for oplysningspligten, om der var tale om A-indkomst eller B-indkomst for modtageren.
For A-indkomst er der således i alle tilfælde oplysningspligt, mens udbetaleren efter de gældende regler kun i begrænset omfang har oplysningspligt vedrørende B-indkomst.
Efter de gældende regler kan det være vanskeligt for indkomstmodtageren at vide, om udbetaleren har indberettet et honorar mv. til skattemyndighederne.
I sådanne tilfælde forekommer det, at der sker en utilsigtet unddragelse af skat fra modtagerens side, idet den skattepligtige nøjes med at underskrive erklæringsselvangivelsen og dermed undlader at oplyse om B-indkomsten i den tro, at beløbet allerede er indberettet til skattemyndighederne og derfor indgår i skatteberegningen.
For skattemyndighederne vil en udvidet oplysningspligt være en administrativ lettelse, idet brugen af erkæringsselvangivelsen kan udvides på dette område.
Dels er der væsentlige ressourcer forbundet med at indhente oplysninger hos virksomhederne i konkrete tilfælde, dels medfører den manglende oplysningspligt tilskyndelse til reel skatteunddragelse og derfor også mange skattestraffesager.
Dagpenge og rejsegodtgørelser, der udbetales af offentlige myndigheder, og som er skattefri efter statsskattelovens § 5 d), er undtaget fra oplysningspligten efter den gældende § 7 i skattekontrolloven.
Godtgørelser, der udbetales af private arbejdsgivere, skal oplyses, idet beløbet skal medregnes ved modtagerens indkomstopgørelse.
Beløbet kan normalt oplyses som trækfri A-indkomst på oplysningssedlen.
Fra og med indkomståret 1987 er også private arbejdsgiveres godtgørelse til dækning af lønmodtageres rejse- og befordringsudgifter skattefri, hvis godtgørelsen ikke overstiger satser, der fastsættes af Ligningsrådet, jfr. ligningslovens § 9, stk. 5, 2. pkt.
Med den nuværende affattelse af skattekontrollovens § 7, stk. 1, litra a) ville der være oplysningspligt vedrørende disse skattefri godtgørelser.
Efter den foreslåede affattelse af § 7 er der hverken oplysningspligt vedrørende godtgørelser fra offentlige myndigheder eller fra private arbejdsgivere, hvis godtgørelsen er skattefri for modtageren.
Som nævnt er skattefri godtgørelser fra offentlig myndighed godtgørelser, der omfattes af statsskattelovens § 5 d, og skattefri godtgørelser til privatansatte lønmodtagere er godtgørelser, der omfattes af ligningslovens § 9, stk. 5, 2. pkt.
Alle andre godtgørelser til lønmodtagere er efter forslaget som hidtil omfattet af oplysningspligten.
Kontrollen med, om skattefri godtgørelser udbetales i overensstemmelse med Ligningsrådets regler, vil foregå ved kontrol i virksomheden og ikke hos den lønmodtager, der har modtaget godtgørelsen.
Dette vil dels være en mere enkel kontrolprocedure for skattemyndighederne, der kan foretage kontrol af flere udbetalinger under et, dels vil det give en mere ensartet skattemæssig behandling af de godtgørelser, der udbetales til de ansatte på samme arbejdsplads.
En arbejdsgiver, som udbetaler skattefri godtgørelse, uden at betingelserne herfor i ligningslovens § 9, stk. 5, 2. pkt., er opfyldt, vil kunne ifalde et bødeansvar for ikke at have indeholdt A-skat efter kildeskattelovens § 74, stk. 1, nr. 1, hvis forholdet kan tilregnes arbejdsgiveren som forsætligt eller groft uagtsomt.
Hvis forholdet begås med forsæt til at unddrage det offentlige skat, eller der i øvrigt foreliggr skærpende omstændigheder, kan straffen efter kildeskattelovens § 74, stk. 2, stige til hæfte eller fængsel i indtil 2 år, ligesom der efter omstændighederne vil kunne gøres ansvar gældende for medvirken til skattesvig.
Ad B.
Lovforslaget går ud på at indføre pligt for fonde og foreninger til uopfordret at give oplysning om, hvem der har modtaget uddelinger i form af legater, understøttelser og andre ydelser fra fonde og foreninger.
Oplysningspligten pålægges fonde og foreninger, der er registreringspligtige i henhold til lov om fonde og visse foreninger eller lov om erhvervsdrivende fonde.
Indførelse af oplysningspligt er en opfølgning af fondsbeskatningsloven, der har virkning fra og med indkomståret 1987. Ved fondsbeskatningsloven er indført en udvidet skattepligt for fonde og foreninger mv.
Som udgangspunkt skal disse institutioner beskattes på samme måde som aktieselskaber.
Fondsbeskatningsloven indeholder imidlertid en række særregler om opgørelse af den skattepligtige indkomst, herunder om fradrag for uddelinger, der afholdes til vedtægtsbestemte formål.
Efter fondsbeskatningslovens § 4 og § 9 kan fonde og foreninger mv.
fradrage uddelinger til almenvelgørende eller i øvrigt almennyttige formål.
Endvidere kan fonde og foreninger, der ikke anses for arbejdsmarkedssammenslutninger, fradrage uddelinger til andre vedtægtsmæssige formål forudsat, at modtageren af uddelingen er fuldt eller begrænset skattepligtig heraf.
Oplysningspligt for fonde og foreninger er et led i kontrollen med, at alle uddelinger fra registrerede fonde og foreninger, der er skatepligtige for modtageren, kommer til beskatning hos den enkelte modtager.
Endvidere lettes kontrollen med fonde og foreningers regnskab for så vidt angår fradrag for foretagne uddelinger.
Forslaget åbner endvidere mulighed for, at erklæringsordningen i tilknytning til selvangivelsen kan udvides til også at omfatte uddelinger, der modtages fra disse fonde og foreninger.
Pr. 1. oktober 1986 var der registreret 10.091 fonde og 1.956 faglige foreninger.
Den samlede uddeling fra de registrerede ikke-erhvervsdrivende fonde i 1985 skønnes på baggrund af statistiske oplysninger fra fondsregistret at beløbe sig til omkring 1,2 mia. kr.
Der foreliggr ikke statistik over, hvor store uddelinger erhvervsdrivende fonde har foretaget i 1985.
Fondsregistrets undersøgelse fra 1982 af 8.852 fonde mv., med en egenkapital over 50.000 kr. viser, at der i alt i 1982 uddeltes ca. 850 mill. kr. fra de registrerede fonde mv.
Heraf gik ca. 600 mill. kr. til almennyttige formål.
Den resterende uddeling, ca.
250 mill. kr., fordeler sig med knapt 100 mill. kr. til ikke-almennyttige formål, herunder uddeling fra familiefonde, støtte til faglige og erhvervsmæssige formål, samt med ca. 150 mill. kr. til en lang række forskelligartede formål.
Efter indførelsen af fondsbeskatningsloven må forventes en vis stigning i omfanget af uddelinger fra fonde mv. som følge af, at disse uddelinger kan fradrages ved opgørelse af den skattepligtige indkomst.
På grundlag af stikprøveundersøgelser må det antages, at beløb, der modtages fra fonde og foreninger, i et vist omfang ikke medtages på selvangivelsen.
Tendensen synes stigende efter indførelsen af erklæringsselvangivelsen, idet modtagerne i nogle tilfælde går ud fra, at beløbene opgives til skattemyndighederne og dermed er erklærbare.
Ad C.
Efter de gældende regler i skattekontrolloven har erhvervsdrivende fonde og foreninger pligt til i forbindelse med selvangivelsen af indsende årsregnskab, som skal opfylde de nærmere krav, der stilles efter mindstekravsbekendtgørelsen, jfr.
bekendtgørelse nr. 461 af 8. september 1976 om mindstekrav til årsregnskaber, der vedlægges selvangivelsen, og om krav til det regnskabsmæssige grundlag.
Ved fondsbeskatningsloven er også ikke-erhvervsdrivende fonde og foreninger mv. blevet skattepligtige.
Som følge heraf foreslås indført en bestemmelse om, at også disse fonde og foreninger skal indsende årsregnskab sammen med selvangivelsen.
Langt de fleste af disse ikke-erhvervsdrivende fonde og foreninger vil være regnskabspligtige i henhold til lov om fonde og visse foreninger.
I det omfang, der ikke i lovgivningen er foreskrevet regnskabspligt for en skattepligtig ikke-erhvervsdrivende fond eller forening mv., foreslås det, at ministeren for skatter og afgifter efter indstilling fra Ligningsrådet kan pålægge regnskabspligt.
Efter forslaget kan ministeren for skatter og afgifter endvidere efter indstilling fra Ligningsrådet fastsætte særlige krav til årsregnskabet, der skal vedlægges selvangivelsen.
Provenumæssige og administrative konsekvenser Forslagene vil gøre det muligt at udvide anvendelsen af erklæringsselvangivelsen for B-indkomster og uddelinger fra fonde og foreninger.
Dette vil betyde, at flere skatteydere end hidtil vil kunne anvende erklæringsordningen.
Det vil endvidere give en administrativ lettelse for skattemyndighederne.
Den udvidede oplysningspligt for B-indkomster samt indførelsen af oplysningspligt for uddelinger fra fonde og foreninger må antages at medføre en provenumæssig gevinst som følge af, at flere indtægter må formodes at komme til beskatning.
Skattekontrolloven er senest ændret ved lov nr. 340 af 4. juni 1986, jfr.
Folketingstidende 1985-86 sp. 10080, 10509, 11674; tillæg A, sp. 5637; tillæg B, sp. 1543, 1947; tillæg C, sp. 853.
Bemærkninger til de enkelte bestemmelser Til § 1, nr. 1 Efter skattekontrollovens § 3, stk. 1, kan ministeren for skatter og afgifter efter indstilling fra Ligningsrådet fastsætte regler om regnskabspligt for erhvervsdrivende, der ikke er bogføringspligtige, og pålægge pligt til at indsende dette regnskab i forbindelse med selvangivelsen.
Efter forslaget kan på tilsvarende måde fastsættes regnskabspligt samt pligt til at indsende årsregnskabet med selvangivelsen for fonde og foreninger mv., der er skattepligtige efter fondsbeskatningsloven.
Det gælder dog kun fonde og foreninger mv., der ikke efter anden lovgivning er bogførings- eller regnskabspligtige.
Til § 1, nr. 2 Ligesom andre erhvervsdrivende, der er bogføringspligtige, har erhvervsdrivende fonde og foreninger efter bestemmelsen i § 22, stk. 4, i statsskatteloven pligt til at indsende årsregnskabet sammen med selvangivelsen.
Efter den foreslåede bestemmelse skal også skattepligtige fonde og foreniger mv., der ikke er erhvervsdrivende, indsende årsregnskabet med selvangivelsen, når der i den øvrige lovgivning er foreskrevet regnskabspligt.
Til § 1, nr. 3 Med hjemmel i lovens § 3, stk. 2, der bliver stk. 3, er der i mindstekravsbekendtgørelsen fastsat regler om det regnskabsmæssige grundlag for og udarbejdelsen af årsregnskaber, der vedlægges selvangivelsen.
Reglerne gælder både erhvervsdrivende, der skal aflægge regnskab efter lovens § 3, stk. 1, og erhvervsdrivende, der er bogføringspligtige efter anden lovgivning.
Efter forslaget kan der på tilsvarende måde fastsættes regler om det regnskabsmæssige grundlag for og udarbejdelsen af årsregnskaber, som ikke-erhvervsdrivende skattepligtige fonde og foreninger mv.
skal vedlægge selvangivelsen efter de foreslåede bestemmelser i § 3, stk. 1, 2. pkt. og § 3, stk. 2.
Til § 1, nr. 4 Efter lovens § 3, stk. 3, der bliver stk. 4, kan et mangelfuldt eller for sent indsendt regnskab få samme konsekvenser for den regnskabspligtige som en mangelfuld eller forsinket selvangivelse.
Bestemmelsen finder også anvendelse i de tilfælde, hvor årsregnskab skal indsendes efter den foreslåede bestemmelse i § 3, stk. 2.
Til § 1, nr. 5 Efter forslaget skal ikke-erhvervsdrivende fonde og foreninger mv., der er skattepligtige, opbevare regnskabet med bilag i 5 år.
Til § 1, nr. 6 Skattekontrollovens § 3 A blev indsat ved lov nr. 340 af 4. juni 1986. Herefter kan ministeren for skatter og afgifter fastsætte regler om den form, hvori erhvervsdrivende skal afgive selvangivelses- og regnskabsoplysninger til skattemyndighederne.
Bestemmelsen giver mulighed for at fastsætte regler om, at oplysningerne skal afgives på standardiseret måde, f.eks. ved anvendelse af virksomhedsskema.
Det foreslås, at disse regler også skal gælde for ikke-erhvervsdrivende fonde og foreninger m.v., der er skattepligtige efter fondsbeskatningsloven.
Til § 1, nr. 7 Udover redaktionelle ændringer af § 7 foreslås indsat en udtrykkelig hjemmel for Ligningsrådet til at fastsætte en frist for afgivelse af de oplysninger, der efter bestemmelsen skal afgives til skattemyndighederne.
Efter praksis afgives oplysningerne senest den 20. januar.
Den foreslåede bestemmelse i § 7, stk. 1, nr. 1, vil medføre den ændring, at arbejdsgivers udbetaling af skattefri godtgørelse efter ligningslovens § 9, stk. 5, 2. pkt., som har virkning fra og med indkomståret 1987, ikke er omfattet af oplysningspligten.
Der henvises i øvrigt til de almindelige bemærkninger under Ad A.
Den foreslåede § 7, stk. 1, nr. 3, foreskriver alene oplysningspligt for udbetaling af honorar, der er B-indkomst, idet udbetaling af A-indkomst skal indberettes efter henholdsvis nr. 1 og 2.
Forslaget vil medføre en udvidet oplysningspligt for vederlag, der er B-indkomst.
Enhver udbetaling for arbejds- og tjenesteydelser, der er B-indkomst, skal oplyses, medmindre modtageren skal svare moms af vederlaget efter reglerne i lov om merværdiafgift.
Hvis udbetaleren således præsenteres for en regning, hvoraf det fremgår, at der skal svares moms af beløbet, er der ikke oplysningspligt.
Modtageren skal medtage indtægten i sit regnskab og bogføre den under virksomhedens omsætning.
Ved at knytte oplysningspligten til beløb, der ikke er momspligtige for modtageren, opnås, at det - i modsætning til i dag - normalt vil være enkelt for såvel udbetaleren som modtageren at konstatere, om det udbetalte beløb er omfattet af oplysningspligten og dermed skal indberettes til skattemyndighederne.
Efter den foreslåede § 7, stk. 1, nr. 4, er der som hidtil oplysningspligt ved betaling for udnyttelse af patentrettigheder, mønster og varemærke o.lign., uanset om der skal svares moms af beløbet eller ej.
Ophavsrettigheder foreslås udtrykkeligt nævnt i bestemmelsen.
Endvidere foreslås det, at der skal være oplysningspligt vedrørende vederlag, der ydes for reklamemæssig udnyttelse af en person.
Det kan f.eks. dreje sig om vederlag til idrætsudøvere for medvirken i reklamefilm.
Til § 1, nr. 8 Ud over en redaktionel ændring foreslås indsat en udtrykkelig bestemmelse om, at oplysningerne skal afgives inden udløbet af den frist, Ligningsrådet har fastsat for afgivelse af oplysninger efter den foreslåede § 7, stk. 1. Efter praksis afgives oplysningerne senest 20. januar.
Til § 1, nr. 9 Det foreslås at ændre stk. 2, der bliver stk. 5, således at modtagerens nummer i statsskattedirektoratets Stamregister over Erhvervsdrivende (SE-nr.) skal afgives, hvis modtageren er et selskab eller en anden juridisk person uden personnummer.
Dette vil f.eks. være tilfældet, hvis modtageren af de vederlag for immaterielle rettigheder, der er nævnt i den foreslåede § 7, stk.
1, nr. 4, er et selskab eller lignende.
Dette vil endvidere være tilfældet, hvis en fond eller forening, der er oplysningspligtig efter den foreslåede § 7 B, foretager en uddeling til et selskab eller en anden fond.
Til § 1, nr. 10 Efter den foreslåede § 7, stk. 1, nr. 3, er der oplysningspligt vedrørende betalinger for arbejds- og tjenesteydelser, der er B-indkomst, hvis der ikke skal svares moms af vederlaget.
Visse arbejds- og tjenesteydelser er imidlertid fritaget for moms efter reglerne i merværdiafgiftsloven.
Det er ikke hensigten, at der skal være oplysningspligt vedrørende alle sådanne ydelser.
Ministeren for skatter og afgifter vil i medfør af den foreslåede ændrede § 7, stk. 6, der bliver stk. 9, kunne bestemme, at der for visse udbetalinger af B-indkomst ikke skal være oplysningspligt.
 Det kan f.eks. dreje sig om betaling for hyrevognskørsel.
Til § 1, nr. 11 Efter den foreslåede bestemmelse skal registreringspligtige fonde og foreninger give skattemyndighederne oplysning om alle uddelinger, der foretages i et kalenderår.
En fond eller en forening er oplysningspligtig, hvis den er registreringspligtig - enten i henhold til lov om fonde og visse foreninger eller i henhold til lov om erhvervsdrivende fonde.
 De oplysningspligtige fonde og foreninger omfatter tre hovedgrupper:
- registreringspligtige fonde m.v., - registreringspligtige fagforeninger eller arbejdsgiverforeninger samt andre faglige sammenslutninger, der besidder formue, der er bestemt til eller kan tænkes anvendt til understøttelse af medlemmer under konflikt (arbejdsmarkedssammenslutninger) samt - andre registreringspligtige foreninger.
De fonde og foreninger, der er registreringspligtige og dermed oplysningspligtige, er tillige skattepligtige efter § 1 i fondsbeskatningsloven.
Langt den overvejende del af fonde og foreninger m.v., der foretager uddelinger, vil efter forslaget være oplysningspligtige.
Som eksempler på fonde, der ikke omfattes af forslaget, kan nævnes fonde med egenkapital på under 50.000 kr., fonde, som er oprettet i henhold til lov og undergivet tilsyn af staten, og foreninger, hvis aktiver ikke overstiger 250.000 kr.
Såfremt skattemyndighederne til brug for skatteligningen ønsker oplysning om uddelinger fra disse fonde m.v., kan oplysningerne indhentes efter særskilt pålæg fra Ligningsrådet til den enkelte fond m.v. i medfør af skattekontrollovens § 8 D.
Oplysningspligten foreslås at omfatte uddelinger til både fysiske og juridiske personer.
Registreringspligtige fonde og foreninger skal derfor give skattemyndighederne oplysning om alle uddelinger, uanset om modtageren er en person, et selskab, en fond m.v.
Det er uden betydning for oplysningspligten, om uddelingen kan fradrages ved opgørelsen af den skattepligtige indkomst efter § 4 eller § 9 i fondsbeskatningsloven.
 Oplysningspligten omfatter alle former for uddelinger, f.eks.
kontante beløb, gavekort, rejselegater, friboliger og andre naturalier.
Efter den foreslåede bestemmelse i § 7 B, stk. 4, bemyndiges ministeren for skatter og afgifter til at fastsætte nærmere regler om afgivelsen af oplysninger, herunder lempe oplysningspligten for visse fonde og foreninger og for visse uddelinger.
Endvidere bemyndiges ministeren til at fastsætte regler om, at det skal oplyses, på hvilket tidspunkt uddelingerne har fundet sted.
Denne oplysning har betydning for beskatningstidspunktet, hvis modtageren er et selskab m.v. med forskudt regnskabsår.
Endvidere kan udbetalingstidspunktet have betydning for, hvornår den udbetalende fond m.v. eventuelt har fradragsret for uddelingen.
En oplysningspligt som den foreslåede vil principielt svare til oplysningspligten efter skattekontrollovens § 7, vedrørende lønoplysninger og udbetaling af vederlag, der er B-indkomst for modtageren.
Indberetning af oplysning om navn, adresse, CPR-nr., SE-nr. m.v. vil kunne ske efter tilsvarende retningslinjer, som gælder for øvrige oplysningspligtige.
Disse retningslinjer fremgår af bekendtgørelse nr. 460 af 20. oktober 1972, hvorefter oplysningerne skal afgives på blanketter, der er godkendt af Ligningsrådet.
Undlader en fond eller forening at efterkomme oplysningspligten efter forslagets § 7 B, træffer Statsskattedirektoratet efter skattekontrollovens § 9, afgørelse om, hvorvidt den pågældende fond m.v. har pligt til at afgive oplysningerne.
Endvidere kan fonden m.v. om nødvendigt få pålæg om dagbøder.
Til § 1, nr. 12 De foreslåede ændringer af lovens § 9, stk. 2, er konsekvensændringer.
Til § 1, nr. 13 Hvis en fond eller forening undlader at opfylde oplysningspligten efter forslagets § 7 B, foreslås denne undladelse at kunne straffes med bøde.
Til § 1, nr. 14 Ændringen er en konsekvens af den foreslåede ændring af lovens § 3.
Til § 2 Det foreslås, at lovens § 1, nr. 1-6 og 13 vedrørende ikke-erhvervsdrivende fonde og foreningers regnskaber og grundlaget herfor, har virkning fra og med indkomståret 1987.
Reglerne herom vil herefter kunne få virkning første gang for det indkomstår, hvor de pågældende fonde og foreninger er skattepligtige som følge af fondsbeskatningsloven.
Endvidere foreslås det, at den resterende del af loven har virkning for udbetalinger og uddelinger m.v., der finder sted den 1. januar 1987 eller senere.
Der skal således første gang i januar 1988 gives oplysning til skattemyndighederne efter de foreslåede regler i § 7 og § 7 B.
Hvis den oplysningspligtige ophører med at drive virksomhed, skal oplysningerne dog afgives efter de foreslåede regler på et tidligere tidspunkt, jfr. lovens § 7, stk. 3, der nu bliver stk. 6.
De nugældende regler har efter forslaget virkning for udbetalinger og uddelinger, der finder sted til og med den 31. december 1986. Der skal således for sidste gang i januar 1987 gives oplysning til skattemyndighederne efter de hidtidige regler.
BILAG I dette bilag er (markeret med --/ og /-- ) indsat gældende formulering af de bestemmelser, der berøres af lovforslaget § 1 I skattekontrolloven, jfr. lovbekendtgørelse nr. 401 af 6. juli 1984, som ændret ved § 3 i lov nr. 527 af 11. december 1985, § 2 i lov nr. 150 af 19. marts 1986 og lov nr. 340 af 4. juni 1986, foretages følgende ændringer:
 1. I § 3, stk. 1, indsættes som 2. pkt.:
»Samme pligt kan ministeren for skatter og afgifter efter indstilling fra ligningsrådet pålægge skattepligtige ikke-erhvervsdrivende fonde og foreninger m.v., for hvilke der ikke i den øvrige lovgivning er foreskrevet bogførings- eller regnskabspligt.« 2. I § 3, indsættes efter stk. 1 som nyt stk.:
»Stk. 2. Skattepligtige ikke-erhvervsdrivende fonde og foreninger m.v., der efter den øvrige lovgivning skal føre regnskab, har pligt til inden udløbet af fristen for indgivelse af selvangivelse at indsende årsregnskabet til skattemyndighederne.« 3. I § 3, stk. 2, der bliver stk. 3, ændres »stk. 1« til:  

 »stk.
 1-2«.
 4. I § 3, stk. 3, der bliver stk. 4, ændres »stk. 1 og 2« til:  

 »stk.
 1 og 3«.
5. I § 3, stk. 4, der bliver stk. 5, indsættes som 2. pkt.: »Det samme gælder fonde og foreninger m.v., der har pligt til at indsende regnskab efter stk. 2.« --/ § 3. Efter indstilling af Ligningsrådet kan ministeren for skatter og  

 afgifter bestemme, at udøvere af et erhverv, for hvilket der ikke i den  

 øvrige lovgivning er foreskrevet bogføringspligt, skal være pligtige at føre  

 regnskab, der opfylder de af Ligningsrådet fastsatte mindstekrav, samt til  

 inden udløbet af fristen for indgivelse af selvangivelse til  

 ligningsmyndighederne at indsende et på grundlag af dette regnskabsmateriale  

 udarbejdet årsregnskab.
 Stk. 2. Efter indstilling af Ligningsrådet kan ministeren for skatter og  

 afgifter fastsætte regler om det regnskabsmæssige grundlag for og  

 udarbejdelsen af de årsregnskaber, der efter stk. 1 eller § 22, stk. 4, i lov  

 nr. 149 af 10. april 1922 om indkomst- og formueskat til staten skal  

 indsendes til ligningsmyndighederne.
 Stk. 3. Er et årsregnskab ikke indsendt rettidigt eller udarbejdet i  

 overensstemmelse med de regler, der er fastsat i henhold til stk. 1 og 2,  

 finder reglerne i § 2, stk. 2-4, tilsvarende anvendelse.
 Stk. 4. En skattepligtig, der er pålagt regnskabspligt i henhold til  

 bestemmelsen i stk. 1, er pligtig til at opbevare det af ham førte regnskab  

 med tilhørende bilag i 5 år efter udløbet af det pågældende regnskabsår.
/-- 6. I § 3 A, stk. 1, indsættes efter »erhvervsdrivende«:  

 »samt skattepligtige fonde og foreninger m.v., der ikke er erhvervsdrivende,» og »§ 3, stk. 1 og 2« ændres til:  

 »§ 3, stk.
 1-3«.
--/ § 3 A.
Efter indstilling fra Ligningsrådet kan ministeren for skatter og  

 afgifter fastsætte nærmere regler om den form, hvori erhvervsdrivende skal  

 afgive oplysninger efter § 1, stk. 1, og § 2, stk. 1, samt meddele  

 regnskabsoplysninger efter § 3, stk. 1 og 2.
 Stk. 2. Er oplysningerne ikke afgivet i overensstemmelse med de regler,  

 der er fastsat i henhold til stk. 1, finder reglerne i § 2, stk. 2-4,  

 tilsvarende anvendelse.
/-- 7. § 7, stk. 1, litra a-c ophæves og i stedet indsættes:
»§ 7. Enhver, der i det foregående år i sin virksomhed har foretaget udbetaling eller godskrivning af de i nr. 1-4 nævnte beløb, skal til brug ved skatteligningen og skatteberegningen hvert år inden en af Ligningsrådet fastsat frist uden opfordring give oplysning om beløbene til skattemyndighederne.
Oplysning skal gives om:
1) løn, gratiale, provision og andet vederlag for personligt arbejde i tjenesteforhold, der efter kildeskattelovens § 43, stk. 1, er A-indkomst for modtageren, herunder skattepligtige beløb, der er ydet som godtgørelse for afholdte udgifter til f.eks. rejse, befordring og repræsentation.
2) Beløb, der efter ministeren for skatter og afgifters bestemmelse i medfør af kildeskattelovens § 43, stk. 2, skal henregnes til A-indkomst for modtageren.
3) Honorar, provision og andet vederlag for personlig arbejds- eller tjenesteydelse, når beløbet er B-indkomst for modtageren, og der efter merværdiafgiftsloven ikke skal svares merværdiafgift af beløbet.
Oplysningspligten omfatter også beløb, der er ydet som godtgørelse for afholdte udgifter ved indkomstens erhvervelse til f.eks. rejse, befordring og ophold.
4) Vederlag for udnyttelse af ophavsrettigheder, patentrettigheder, mønster, varemærke og lignende samt vederlag for reklamemæssig udnyttelse af en person, hvad enten vederlaget erlægges som en løbende ydelse eller som en sum en gang for alle.
Stk. 2. Ved indberetning af beløb, der er nævnt i stk. 1, skal følgende oplyses:
1) størrelsen af den samlede udbetaling eller godskrivning, 2) størrelsen af den samlede indeholdte A-skat for så vidt angår beløb omfattet af stk. 1, nr. 1 og 2, 3) størrelsen af den samlede udbetaling eller godskrivning vedrørende den enkelte modtager, 4) størrelsen af den samlede indeholdte A-skat vedrørende den enkelte modtager for så vidt angår beløb omfattet af stk. 1, nr. 1 og 2, og 5) modtagerens navn, adresse, CPR-nr. eller SE-nr., samt eventuelle andre oplysninger, der er nødvendige til identifikation af modtageren.
Stk. 3. Udbetales beløb, der er nævnt i stk. 1, af en mellemmand, påhviler oplysningspligten denne, hvis den, for hvis regning udbetalingerne har fundet sted, er ude af stand til at give oplysningerne.
Den oplysningspligtige skal ved antagelse af medhjælp m.v. afkræve denne oplysning om navn, adresse og CPR-nr.
eller SE-nr.« Stk. 1, litra d bliver herefter stk. 4, og Stk. 2-6 bliver herefter stk. 5-9.
 8. I § 7, stk. 1, litra d, der bliver stk. 4, indsættes i 1. pkt.
efter »skal oplyse dette«: »inden udløbet af den frist, der  

 er fastsat efter stk. 1« og i 3. pkt. ændres »personnummer, bopæl  

 og bopælskommune« til: »adresse og CPR-nr.« 9. I § 7, stk. 2, der bliver stk. 5, ændres i 1. pkt. »personnummer, bopæl og bopælskommune« til: »adresse og CPR-nr. eller  

 SE-nr.« I stk. 5, der bliver stk. 8, ændres »3« til: »6«.
10. § 7, stk. 6, 1. og 2. pkt., der bliver stk. 9, 1. og 2. pkt., affattes således:
»Stk. 9. Ministeren for skatter og afgifter kan fastsætte nærmere regler om afgivelse af oplysninger efter stk. 1, 4 og 6-8, herunder lempe oplysningspligten for visse grupper af oplysningspligtige og for visse udbetalinger eller godskrivninger, der er B-indkomst for modtageren.
Ministeren for skatter og afgifter kan endvidere fastsætte regler om, at oplysningerne efter stk. 2, nr. 1 og 3, skal afgives særskilt for så vidt angår indtægter, som ikke er A-indkomst for modtageren.« --/ § 7. Til brug ved skatteligningen og skatteberegningen skal der hvert år  

 uden opfordring gives følgende oplysninger: a) Enhver, der i det foregående  

 år i sin virksomhed har udbetalt eller godskrevet lønning, gratiale,  

 provision o.lign., skal oplyse størrelsen af den samlede udbetaling eller  

 godskrivning af sådanne beløb samt den samlede indeholdte A-skat.
Endvidere  

 skal der gives oplysning om det samlede beløb, der er indtjent af hver enkelt  

 modtager, den i indtægten indeholdte A-skat, modtagerens navn, personnummer,  

 bopæl og bopælskommune samt eventuelle andre oplysninger, der er nødvendige  

 til identifikation af modtageren.
Pligten omfatter også beløb, der ydes som  

 godtgørelse for afholdte udgifter, f.eks. godtgørelse for rejser, befordring  

 og repræsentation, medmindre beløbet falder ind under § 5 d i lov om  

 indkomst- og formueskat til staten.
Udbetales lønnen m.v. gennem mellemmand,  

 påhviler pligten dog denne, hvis arbejdsgiveren er ude at stand til at give  

 oplysningerne.
Arbejdsgiveren, eventuelt mellemmanden, skal ved antagelsen af  

 medhjælp afkræve denne oplysning om navn, nøjagtig adresse samt personnummer.  

 b) Enhver, der i det foregående år har foretaget udbetaling eller  

 godskrivning af forfatter- eller komponisthonorarer, honorarer til udøvende  

 kunstnere, honorarer for foredrag o.lign., skal oplyse størrelsen af den  

 samlede udbetaling eller godskrivning af sådanne beløb.
Såfremt de udbetalte  

 beløb er A-indkomst for modtageren, skal den samlede indeholdte A-skat  

 oplyses.
Endvidere skal der gives oplysning om det samlede beløb, der er  

 indtjent af hver enkelt modtager, og om den i indtægten indeholdte A-skat.  

 For såvel A-indkomst som B-indkomst skal der gives oplysning om modtagerens  

 navn, personnummer, bopæl og bopælskommune samt eventuelle andre oplysninger,  

 der er nødvendige til identifikation af modtageren.
Samme oplysningspligt  

 påhviler den, der har foretaget udbetaling af afgift for udnyttelse af  

 patentrettigheder, mønster, varemærke o.lign., hvad enten afgiften erlægges  

 som en løbende ydelse eller som en sum en gang for alle.
Reglerne under litra  

 a, 4. og 5. pkt., finder tilsvarende anvendelse. c) Enhver, der i det  

 foregående år har foretaget udbetaling af beløb, der i henhold til skatte- og  

 afgiftsministerens bestemmelse i medfør af kildeskattelovens § 43, stk. 2,  

 skal henregnes til A-indkomst for modtageren, og som ikke omfattes af de  

 under litra a og b nævnte indtægtsarter, skal oplyse størrelsen af den  

 samlede udbetaling af sådanne beløb samt af den samlede indeholdte A-skat.  

 Endvidere skal der gives oplysning om det samlede beløb, der er udbetalt til  

 hver enkelt modtager før fradrag af indeholdt A-skat, den i indtægten  

 indeholdte A-skat, modtagerens navn, personnummer, bopæl og bopælskommune  

 samt eventuelt andre oplysninger, der er nødvendige til identifikation af  

 modtageren. d) Enhver, der i det foregående år som led i et ansættelses-  

 eller aftaleforhold har stillet automobil, bolig eller telefon uden for  

 arbejdsstedet til rådighed, uden at der er betalt fuldt vederlag herfor, skal  

 oplyse dette.
Ministeren for skatter og afgifter kan fastsætte regler om  

 pligt til at give yderligere oplysninger i forbindelse hermed.
Den  

 oplysningspligtige skal give oplysning om modtagerens navn, personnummer,  

 bopæl og bopælskommune samt eventuelle andre oplysninger, der er nødvendige  

 til identifikation af modtageren.
 Stk. 2. Indkomstmodtageren skal give den oplysningspligtige efter stk. 1  

 oplysning om navn, personnummer, bopæl og bopælskommune samt eventuelle andre  

 oplysninger, der er nødvendige til identifikation af indkomstmodtageren.  

 Såfremt indkomstmodtageren nægter at give disse oplysninger, kan  

 skattemyndighederne meddele den oplysningspligtige de fornødne oplysninger  

 til opfyldelse af oplysningspligten efter stk. 1.
 Stk. 3. Ophører en af de i stk. 1 nævnte oplysningspligtige med at drive  

 virksomhed, som har medført udbetaling eller godskrivning af de i stk. 1  

 nævnte indkomstarter, skal der senest 10 dage efter sidste udbetaling af  

 sådan indkomst gives oplysning som nævnt i stk. 1 omfattende tiden fra  

 kalenderårets begyndelse.
 Stk. 4. Ophører en modtager af de i stk. 1 nævnte indkomstarter med at  

 være skattepligtig her i landet, skal den oplysningspligtige på begæring  

 afgive oplysning om størrelsen af de til den pågældende i tiden fra  

 kalenderårets begyndelse og til tidspunktet for skattepligtens ophør  

 udbetalte eller godskrevne beløb samt om størrelsen af den indeholdte A-skat.  

 Tilsvarende oplysninger skal på begæring gives den pågældende eller dennes  

 repræsentant, eventuelt hans dødsbo.
Stk. 5. Den oplysningspligtige skal underrette indkomstmodtageren eller  

 dennes dødsbo om de i henhold til Stk. 1 og 3 afgivne oplysninger vedrørende ham.
Underretningen til  

 indkomstmodtageren eller dennes dødsbo skal ske senest 1. februar i året  

 efter det kalenderår, oplysningerne vedrører.
Stk. 6. Ministeren for skatter og afgifter kan fastsætte nærmere regler om  

 afgivelsen af oplysningerne efter stk. 1 og 3-5 og herunder lempe  

 oplysningskravene for grupper af oplysningspligtige.
Ministeren for skatter  

 og afgifter kan endvidere fastsætte, at oplysningerne efter stk. 1, litra a  

 og b, skal afgives særskilt, for så vidt angår indtægter, som ikke er  

 A-indkomst for modtageren.
For ydelser, der udbetales efter  

 indtjeningsperiodens udløb, fastsætter ministeren for skatter og afgifter  

 regler om, i hvilket år oplysningerne skal gives.
/-- 11. Efter § 7 A indsættes:
»§ 7 B.
Bestyrelser for fonde og foreninger, der er registreringspligtige i henhold til lov om fonde og visse foreninger eller lov om erhvervsdrivende fonde, skal hvert år inden en af Ligningsrådet fastsat frist til brug for skatteligningen uden opfordring give skattemyndighederne oplysning om størrelsen af den samlede uddeling foretaget i det foregående kalenderår.
Oplysning skal endvidere gives om uddelingens størrelse for hver enkelt modtager med angivelse af navn, adresse og CPR-nr. eller SE-nr. samt eventuelle andre oplysninger, der er nødvendige til identifikation af modtageren.
Stk. 2. Uddelinger, der ikke er pengeydelser, skal specificeres efter art.
 Stk. 3. Reglerne i § 7, stk. 5-8, finder tilsvarende anvendelse.
Stk. 4. Ministeren for skatter og afgifter kan fastsætte nærmere regler om afgivelse af oplysninger efter stk. 1-3, herunder kræve oplysning om, på hvilket tidspunkt uddelingerne er foretaget.
Endvidere kan ministeren for skatter og afgifter lempe oplysningspligten for visse fonde og foreninger og for visse uddelinger.« 12. I § 9, stk. 2, ændres »§ 7, stk. 1 og 3-5« til: »§ 7,  

 stk. 1-4 og 6-8«.
--/ § 9. Vægrer nogen sig ved at efterkomme bestemmelserne i § 6, stk. 1, §§  

 7-8 H, stk. 1-3, § 8 L, § 8 P, stk. 1, § 8 Q, Stk. 1, §§ 10, 10 A, stk. 1, og 10 B, stk. 1, 1. og 2. pkt., og § 11 B,  

 stk. 2, 2. pkt., afgør ministeren for skatter og afgifter, hvorvidt han er  

 pligtig dertil, og kan om fornødent fremtvinge pligtens efterkommelse ved  

 pålæg af en daglig bøde.
Stk. 2. De i stk. 1 nævnte beføjelser kan, for så vidt angår de i § 7,  

 stk. 1 og 3-5, omhandlede oplysninger, af ministeren for skatter og afgifter  

 tillægges ligningskommissionerne.
Ligningsrådet kan ændre  

 ligningskommissionernes afgørelser.
/-- 13. I § 14, stk. 2, indsættes efter »§ 7,»: »§ 7 B,».
--/ § 14. Med samme straf som anført i § 13 straffes den, der forsætligt eller  

 af grov uagtsomhed afgiver urigtige eller vildledende oplysninger til brug  

 ved kontrollen med skatteligningen og skatteberegningen.
Stk. 2. Den, der uden at forholdet omfattes af stk. 1, forsætligt eller af  

 grov uagtsomhed undlader rettidigt at opfylde en pligt, der påhviler ham i  

 medfør af § 6, stk. 1, § 7, §§ 8 A-8 H, stk. 1-4, § 8 J, stk. 3, § 8 L, § 8 M, § 8 P, stk. 1-4, §  

 8 Q, stk. 1-3, § 8 R, stk. 3, §§ 10, 10 A, Stk. 1, og 10 B, stk. 1, 1. og 2. pkt., § 11 eller § 11 B, Stk. 2, 2. pkt., straffes med bøde.
/-- 14. I § 16, stk. 1, ændres »§ 3, stk. 3« til: »§ 3, stk.  

 4«.
--/ § 16. Den, der modtager meddelelse efter § 3, stk. 2, i lov om  

 skattemyndighedernes organisation og om klageadgang m.m. om, at indkomsten  

 eller formuen er skønsmæssigt ansat efter § 1, stk. 2, § 2, stk. 2, eller § 3, stk. 3, eller efter § 28, stk. 1, i  

 lov om indkomstbeskatning af aktieselskaber m.v., skal, hvis ansættelsen er  

 for lav, inden 4 uger fra modtagelsen af meddelelsen give skattemyndighederne  

 underretning herom.
Stk. 2. Overtrædelse af stk. 1 straffes med bøde.
Er overtrædelsen begået  

 med forsæt til at unddrage det offentlige skat, kan straffen stige til hæfte  

 eller fængsel indtil 2 år.
 Stk. 3. Er en overtrædelse af stk. 1 begået af et aktieselskab,  

 andelsselskab eller lignende, kan bødeansvar pålægges selskabet som sådant.
