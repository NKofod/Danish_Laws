 Landsskatteretskendelse af 4. marts 2002 vedr.  

 efteropkrævning af tillægstold.
 A A/Ss klage skyldes, at toldcentret har efteropkrævet  

 tillægstold og deraf afledt moms vedrørende tre indførsler af  

 kyllingebrystfileter fra Thailand.
Det fremgår af sagens oplysninger, at det klagende selskab i  

 februar 2000 påbegyndte import af fjerkræ fra tredjelande.
Da toldcentret  

 modtog fortoldning fra selskabet vedrørende godsreg.nr.
X (af 16. november  

 2000) konstaterede toldcentret, at selskabet ikke havde angivet den  

 tillægstold  

 som i den angivne situation var pålagt kyllingebrystfileter fra Thailand.  

 Tillægstolden vedrørende denne fortoldning blev opkrævet i forbindelse med  

 ekspeditionen.
Toldcentret undersøgte herefter selskabets tidligere  

 indførsler  

 af kyllingebrystfileter, hvilket førte til regulering af tre forudgående  

 fortoldninger, idet disse fortoldninger heller ikke var angivet med  

 tillægstold.
Da selskabet første gang indførte kyllingebrystfileter var  

 toldcentret på fysisk varekontrol den 1. marts 2000, hvorved såvel varekode  

 som  

 toldværdi blev ændret.
Ved en fejl blev der ikke opkrævet tillægstold på  

 denne  

 ekspedition.
Ved de to efterfølgende ekspeditioner foretog toldcentret ikke  

 fysisk kontrol.
Selskabets advokat har oplyst, at selskabet udarbejdede  

 fortoldning for disse indførsler ud fra den første fortoldning i den tro, at  

 denne var korrekt, idet selskabet havde haft besøg af toldcentret.
Advokaten  

 har endvidere oplyst, at selskabet ved samtlige ekspeditioner har kontaktet  

 Told & Skat telefonisk med henblik på at få oplyst de korrekte  

 toldsatser.  

 I forbindelse hermed har toldcentret ikke oplyst, at varerne skulle pålægges  

 tillægstold.
Toldcentret har ved den påklagede afgørelse efteropkrævet  

 tillægstold, jf. art. 220, stk. 1, i EF-toldkodeksen og deraf afledt moms,  

 jf.  

 momslovens § 12, af de tre omhandlede indførsler af kyllingebrystfileter fra  

 Thailand.
Den samlede efteropkrævning udgør i alt 152.389,75 kr.
Som begrundelse for afgørelsen har toldcentret anført, at  

 grundlaget for det skyldige toldbeløb er De Europæiske Fællesskabers  

 Toldtarif,  

 der blandt andet består af toldsatser herunder eventuelle  

 tillægstoldsatser.  

 Af Toldtariffen fremgår, at der skal opkræves tillægstold, såfremt  

 cif-importprisen er lavere end den på forfaldstidspunktet angivne  

 repræsentative pris.
Tillægstoldsatsen samt den repræsentative pris fremgår  

 begge af Toldtariffen.
Tillægstold skal ikke opkræves, såfremt produkterne  

 indføres i henhold til forordning nr. 1431/94 (L156) og forordning nr.  

 1256/96  

 (L161). Disse forordninger vedrører imidlertid forvaltning af  

 EF-toldkontingenter, hvor der kræves licens, hvilket selskabet ikke var i  

 besiddelse af.
Toldcentret har endvidere anført, at selskabet som  

 importørregistreret har pligt til altid at sætte sig ind i de gældende  

 toldregler.
Desuden er det selskabets ansvar at angive varerne korrekt,  

 herunder angive den korrekte toldsats.
Det klagende selskabs advokat har over for Landsskatteretten  

 nedlagt påstand om, at de omhandlede varer ikke skal pålægges tillægstold.  

 Til  

 støtte for påstanden har advokaten anført, at selskabet ikke tidligere har  

 beskæftiget sig med import af fjerkræ fra tredjelande, hvorfor selskabet ikke  

 var bekendt med de herfor gældende specielle regler.
Toldcentret gennemførte  

 fysisk varekontrol hos selskabet den 1. marts 2000, hvor der gennemførtes  

 varekontrol m.v. for så vidt angår et parti på 24.000 kg kyllingebrystfilet.  

 På  

 baggrund af en fejl, begået af speditøren, der havde benyttet en forkert  

 varekode, foretog toldcentret nogle rettelser og meddelte herefter selskabet  

 en  

 rettelsesangivelse.
Hverken under eller efter det fysiske besøg gjorde  

 toldcentret selskabet bekendt med, at der gjaldt særlige  

 tillægstoldbestemmelser, ligesom toldcentret ej heller forsynede selskabet  

 med  

 materiale, hvoraf dette kunne udledes.
Advokaten har videre anført, at  

 salgsprisen ligger nær op ad markedsprisen, uden at der hos selskabet  

 konstateredes en ekstraordinær merindtjening eller ekstraordinær manglende  

 indtjening på den pågældende importerede vare.
Selskabet har således afregnet  

 i  

 fuld god tro, og har anset det afregnede beløb som værende den endelige told,  

 der skulle betales.
 Den samme procedure, dog uden fysisk opsøgning hos selskabet,  

 gentog sig ved de to næste leveringer af henholdsvis 24.000 kg  

 kyllingebrystfilet og 17.000 kg kyllingebrystfilet.
Endvidere har advokaten anført, at selskabet inden hver af  

 fortoldningerne kontaktede Told & Skat for at få oplyst den aktuelle  

 toldsats ved import af varekode 02071410 fra Thailand.
Told & Skat  

 oplyste  

 ikke ved nogen af disse henvendelser, at der gjaldt en tillægstold.
Først ved  

 den fjerde indførsel, den 16. november 2000, dvs. 9 måneder efter den første  

 levering, gjorde toldcentret ved en meddelelse af 23. november 2000 selskabet  

 opmærksom på, at der skulle opkræves tillægstold.
Toldcentret kontrollerede  

 herefter de tidligere indførsler og efteropkrævede ved brev af 24. januar  

 2001,  

 dvs. ca. 1 år efter den første indførsel, tillige tillægstold vedrørende  

 første, anden og tredje indførsel.
 Advokaten har yderligere anført:
at  

  

 det må være Told & Skats risiko ikke at udregne  

 tolden rigtigt, herunder ikke at oplyse om en helt speciel told (tillægstold  

 på  

 varer fra Thailand), at  

  

 Told & Skat ikke har forsynet A A/S med materiale,  

 der sætter selskabet i stand til at være opmærksom på tillægstolden, at  

  

 Told & Skat er den af parterne der er kyndig på  

 området, og den der har begået fejl, at  

  

 A A/S har handlet i god tro, at  

  

 den af A A/S udregnede salgspris ikke indeholder nogen  

 iøjnefaldende merindtjening, set i forbindelse med, at den salgspris A A/S  

 udregner, ligger tæt op ad markedsprisen, hvorfor A A/S har indrettet sig på  

 den af Told & Skat (forkert) beregnede importtold, at  

  

 A A/S beregner prisen på basis af de oplysninger,  

 herunder om told, man er i besiddelse af, meddelt af Told & Skat, at  

  

 det for en handelsvirksomhed er nødvendigt med  

 hurtige, klare og rigtige meldinger for ikke at lide tab, at  

  

 der er hengået knapt 1 år fra den første levering og  

 frem til kravet på tillægstold rejses, og at der derfor ikke er reklameret  

 rettidigt, at  

  

 en efterbetaling kræver særlige omstændigheder, som  

 ikke forligger til gunst for Told & Skat, at  

  

 A A/S ikke kan være ansvarlig for det passerede, samt at  

  

 Told & Skat ved første, anden og tredje indførsel  

 havde foretaget nogle rettelser for så vidt angår toldberegningen, og herved  

 hos A A/S havde efterladt det absolutte indtryk, at dette var en individuel  

 og  

 færdig toldbehandling.
 Endelig har advokaten henvist til de almindelige regler om ret  

 til/krav om efterbetaling henholdsvis bortfald af sådanne krav, også for krav  

 fra det offentlige, jf. blandt andet Bernhard Gomard, Obligationsret, 3. del,  

 1993, side 168-171.
Regionen har i anledning af klagen bemærket, at  

  

 det er virksomheden, der har angivelses-pligten og  

 derfor også har ansvaret for at angivelsen er udfyldt korrekt, herunder at  

 tolden er beregnet korrekt, at  

  

 toldcentret ikke har kunnet få bekræftet, at de  

 telefonsamtaler der omtales i klagen, rent faktisk har fundet sted, at  

  

 en virksomhed ikke kan støtte ret på en telefonisk  

 oplysning/forhåndstilkendegivelse, der har et ulovmedholdeligt indhold, jf.  

 Told- og Skattestyrelsens juridiske vejledning Processuelle regler på  

 Told  

 & Skats område 2001, side 55, at  

  

 toldcentret for så vidt angår anbringendet om, at der  

 ikke er reklameret rettidigt, henviser til forældelsesreglerne i toldkodeksen  

 art. 221, stk. 3,  

  

 at  

  

 Told & Skat kun foretager stikprøvevis  

 angivelseskontrol,  

  

 at  

  

 toldcentret ved modtagelsen af fortoldningerne som  

 følge heraf har kontrolleret nogle af rubrikkerne men ikke tillægstolden,  

 samt at  

  

 der for visse særlige angivelsestyper foretages  

 fuldstændig kontrol af samtlige rubrikker i angivelsen, men tillægstold  

 betragtes ikke som en særlig angivelsestype.
Det klagende selskabs advokat har som kommentar hertil anført,  

 at det erkendes som et hovedprincip, at ansvaret for at en angivelse er  

 udfyldt  

 korrekt, herunder at tolden er beregnet korrekt, er virksomhedens.
Da der  

 imidlertid er tale om en ganske særlig told  tillægstolden  som  

 ikke er  

 umiddelbart tilgængelig eller forståelig  må det være virksomhedens ret  

 efter  

 en forespørgsel herom at indrette sig på den meddelelse, der gives fra told-  

 og  

 skattemyndighederne,  

  

 at  

  

 dette støttes på, at der i vejledningen om de  

 processuelle regler på Told & Skats område 2001 om retsvirkningen af  

 uformaliserede forhåndstilkendegivelser er anført, at det som udgangspunkt  

 gælder, at hvis en borger/virksomhed efter sædvanlige bevisbyrdeprincipper  

 kan  

 dokumentere indholdet af en forhåndstilkendegivelse fra en kompetent  

 myndighed,  

 og har indrettet sig i tillid hertil, vil tilkendegivelsen være bindende for  

 myndigheder ved en senere forvaltningsafgørelse, a  

  

 t  

  

 der i samme afsnit i vejledningen henvises til TfS  

 2000.1019 LSR, at  

  

 denne sag er meget lig nærværende sag, at  

  

 forældelsesreglerne på denne baggrund ingen relevans  

 har i nærværende sag, idet firmaets medarbejder, som var i forbindelse med  

 told- og skatteregionen nøje kan gengive telefonsamtalen, at  

  

 der er handlet i fuld overensstemmelse med den  

 pågældende telefonsamtale, uden at der er grebet ind heroverfor, før der er  

 hengået endog et stort antal måneder, at  

  

 det må være den modtagende regions risiko ikke at  

 kontrollere eller ikke at have kontrolleret toldangivelsen rigtigt, samt at  

  

 hele sagsforløbet viser, at klageren nøje har fulgt de  

 anvisninger Told & Skat har givet, og straks da man blev gjort opmærksom  

 herpå for så vidt angår de efterfølgende ordrer, har indrettet sig på  

 tillægstoldens eksistens.
Landsskatteretten finder  

  

 ,  

 at den omstændighed, at toldcentret ikke har oplyst selskabet om, at de  

 pågældende varer var pålagt tillægstold, ikke bevirker, at selskabet kan  

 støtte  

 ret på, at der ikke skal ske efteropkrævning, jf. art. 220, stk. 1, i  

 EF-toldkodeksen, af den i Toldtariffen udtrykkeligt fastsatte tillægstold.  

 Retten finder herved, at det i overensstemmelse med EF-domstolens praksis må  

 påhvile det klagende selskab som importør at have kendskab til indholdet af  

 Toldtariffens bestemmelser.
Selskabet kan derfor allerede af denne grund ikke  

 støtte ret på undtagelsesbestemmelsen i art. 220, stk. 2 b), i  

 EF-toldkodeksen.  

 Der henvises herved blandt andet til Retten i Første Instans dom af 5.  

 juni  

 1996 i sag T-75/95. Retten finder herefter, at toldcentret med rette har  

 efteropkrævet tillægstold, jf. art. 220, stk. 1, jf. § 20, stk. 1, i  

 EF-toldkodeksen, jf.
Toldtariffen, af de omhandlede tre indførsler, samt har  

 efteropkrævet deraf afledt moms, jf. momslovens § 12, jf. § 27, stk. 2, 1.  

 pkt.  

 Den påklagede afgørelse stadfæstes derfor.
