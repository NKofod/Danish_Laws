 I henhold til § 1 i lov nr. 236 af 7. juni 1972 om film og biografer  

 udstedes tilladelse til offentlig forevisning af film af politimesteren, i  

 København af politidirektøren.
 Tilladelsen gives enten til enkeltforestillinger eller til fast  

 biografdrift.
 Enhver person eller selskab m.v., der opfylder betingelserne i lovens § 2,  

 har ret til at få tilladelse.
 Tilladelsen, der gives af politimesteren på det sted, hvor offentlig  

 filmforevisning agtes gennemført, i København af politidirektøren, giver ret  

 til offentlig filmforevisning i politikredsen.
 Den udstedende myndighed underretter ministeriet for kulturelle  

 anliggender, pågældende amtsskatteinspektorat/amtstue samt Det danske  

 Filminstitut om givne tilladelser til offentlige filmforevisninger.
 I henhold til lovens § 1, stk. 3, kan den af politimesteren, i København  

 politidirektøren, trufne afgørelse af, om en filmforevisning er offentlig,  

 indbringes for ministeren for kulturelle anliggender.
 Tilladelsen bortfalder, hvis betingelserne i lovens § 2 ikke længere  

 opfyldes.
 I henhold til lovens § 4, stk. 2, kan tilladelsen tilbagekaldes af  

 politimesteren, i København politidirektøren, såfremt indehaveren af  

 tilladelsen ikke overholder bestemmelserne i § 3 og § 7, stk. 2.
Anmodning om tilladelse til at give offentlige filmforevisninger skal  

 indgives med benyttelse af blanket nr.
P. 631, og tilladelsen til offentlig  

 filmforevisning udstedes på blanket nr.
P. 630.
 Blanketterne rekvireres hos rigspolitichefembedet i blanketafdelingen.
 I henhold til lovens § 25 har de, der er indehavere af en biografbevilling  

 ved lovens ikrafttræden, uden at ansøge herom tilladelse til at give  

 offentlige filmforevisninger.
 Ministeriet for kulturelle anliggender,  

 den 30. juni 1972.
(P.
M.
V.
E.
B.
E.
Thrane.
