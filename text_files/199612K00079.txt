Nr LSF 79 Forslag til Lov om ændring af færdselsloven (Hastighedsbegrænsning) Fremsat af Erik Jacobsen (V) Brian Mikkelsen (KF) Jan Køpke Christensen  

 (FP) den 22. november 1996 § 1 I færdselsloven, jf. lovbekendtgørelse nr. 735 af 24. august 1992, som  

 senest ændret ved lov nr. 1123 af 20. december 1995, foretages følgende  

 ændring:
 1. I § 43, stk. 2 og 3, ændres »70 km«  

 til: »80 km«.
§ 2 Loven træder i kraft dagen efter bekendtgørelsen i Lovtidende.
Bemærkninger til lovforslaget Almindelige bemærkninger Forslagsstillerne fremsætter dette lovforslag for at få bl.a.  

 lastvognstrafikken over på de langt mere trafiksikre motorveje og for at få  

 hastighederne tilpasset EU's normer.
Langt de fleste EU-lande har  

 hastighedsgrænser på 80 km i timen eller derover for lastvogne, campingvogne  

 m.v. på motorveje.
Et enkelt land, Irland, har dog en hastighedsgrænse på 70  

 km i timen, men her er også tale om et land, hvor der kun i mindre  

 udstrækning sker befragtning til og fra.
 Udenlandske lastvognschauffører og førere af bl.a. campingvogne står  

 uforstående over for, at de - efter at have kørt op gennem hele EU efter  

 hastighedsbegrænsninger på 80 km i timen eller derover - ved passage af den  

 dansk-tyske grænse pludselig kun må køre 70 km i timen.
 De danske motorveje er af en meget høj standard, som fuldt ud kan klare en  

 øget hastighed for lastvogne.
Forslaget vil desuden betyde en langt smidigere afvikling af trafikken og  

 vil være med til at eliminere mange farlige overhalinger af lastbiler og  

 campingvogne fra personbiler.
Det kan yderligere tilføjes, at nye lastvogne  

 fremover bliver monteret med hastighedsbegrænsere, som ifølge lovgivningen  

 plomberes til ikke at overskride 90 km i timen.
 Forslagsstillerne ser endvidere gerne, at regeringen snarest iværksætter  

 en undersøgelse, som kan afklare, om en forøgelse af hastighedsgrænsen på  

 landeveje fra 70 til 80 km i timen for lastvogne, campingvogne m.v. vil  

 medføre en trafiksikkerhedsgevinst, bl.a. i form af langt færre overhalinger  

 fra personvogne samt generelt en mere jævn trafikrytme på landevejene.
Bemærkninger til lovforslagets enkelte bestemmelser Til § 1 Til nr. 1 Bestemmelserne ændrer den eksisterende hastighedsgrænse for lastbiler og  

 biler med tilkoblet påhængsvogne, sættevogne og registreringspligtige  

 påhængsredskaber, herunder campingvogne, fra 70 km i timen til 80 km i timen  

 på motorvej.
I bødebestemmelsen i færdselslovens § 118, stk. 3, 2. pkt., er vedtaget en  

 bestemmelse om, at der for lastbiler m.v. udmåles en skærpet bøde.
Selve  

 bestemmelsen giver ingen anvisning på, hvad dette er, men af bemærkningerne  

 til det daværnede lovforslag nr.
L 185 (folketingssamlingen 1991-92) og den  

 senere praksis fremgår, at den skærpede bøde ud over en forhøjelse af  

 bødeniveauet også er en fastsættelse af bøden på grundlag af den procentuelle  

 overskridelse af den pågældende hastighedsgrænse.
Det er ikke hensigten fra forslagsstillernes side at udtynde og mildne  

 denne praksis ved fremsættelsen af dette lovforslag.
Forslagsstillerne mener,  

 at der stadig skal gives skærpet bøde, og at dette stadig skal ske i  

 overensstemmelse med den praksis, som har udviklet sig siden vedtagelsen af  

 bestemmelsen om skærpet bøde.
Forslagsstillerne anser det for væsentligt, at der er visse friheder for  

 borgerne, men samfundet må dog sætte grænser herfor.
En hastighedsbegrænsning  

 er et udtryk for en af disse nødvendige grænser, der, når den er sat, skal  

 overholdes.
Forslagsstillerne mener derfor også, at det vil være endog meget  

 hensigtsmæssigt at skærpe bødeansvaret for overskridelse af  

 hastighedsbegrænsningen.
Skriftlig fremsættelse Erik Jacobsen (V):
 Som ordfører for forslagsstillerne tillader jeg mig herved at fremsætte:
 Forslag til lov om ændring af færdselsloven.  

 (Hastighedsbegrænsning).
(Lovforslag nr.
L 79).
 Jeg henviser i øvrigt til de bemærkninger, der ledsager lovforslaget, og  

 anbefaler det til Tingets velvillige behandling.
