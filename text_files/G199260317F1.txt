Formålet med registeret er at lette kommunens administration af skatte- og afgiftslovene ved registrering af indkomst- og formueforhold, ligningsresultater og kontroloplysninger for fysiske og juridiske personer.
Endvidere danner registeret grundlag for udsøgning af erhvervsdrivende til ligningsmæssig behandling, for udskrivning af regnskabsanalyse m.v. til brug ved ligningen af erhvervsdrivende, for planlægning og prioritering af sagsbehandlingsarbejdet i de enkelte skatteforvaltninger samt for løsning af statistiske opgaver.
Personkreds: Registeret må kun indeholde oplysninger om fysiske og juridiske personer, der er erhvervsdrivende.
 Ikrafttrædelsesdato: 09/03/1992. Erstatter tidligere forskrifter.
