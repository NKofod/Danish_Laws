Lov om ændring af lov om social service (Justering af huslejetilskud til udslusningsboliger) VI MARGRETHE DEN ANDEN, af Guds Nåde Danmarks Dronning, gør vitterligt:
 Folketinget har vedtaget og Vi ved Vort samtykke stadfæstet følgende lov:
§ 1 I lov om social service, jf. lovbekendtgørelse nr. 1287 af 28. august 2020, som ændret ved lov nr. 1060 af 30. juni 2020 og lov nr. 2216 af 29. december 2020, foretages følgende ændring:
 1. I § 163 a indsættes som stk. 2:
»Stk. 2. Refusion efter stk. 1 fradrages ikke i lejerens forsørgelsesydelser eller andre indkomstafhængige offentlige ydelser.« § 2 Loven træder i kraft den 1. juli 2021.
Givet på Christiansborg Slot, den 4. maj 2021 Under Vor Kongelige Hånd og Segl MARGRETHE R.
