Svenske ansatte i Danmarks Radio Reference: LV 95 D.D.2 ad art. 17 og 19, D.E, Norden.
Dette gælder således også for så vidt angår  

 musikere og andre optrædende kunstnere, som ville være omfattet  

 af overenskomstens artikel 17, hvis de var ansat hos en arbejdsgiver, der  

 ikke - som bl.a.
Danmarks Radio - i relation til artikel 19 kan anses for en  

 offentlig institution, jf.
LV afsnit D.D.2 ad artikel 19, hvor der som  

 eksempler på institutioner, der i relation hertil anses for offentlige,  

 er nævnt: Det kongelige Teater, Københavns Universitet, Odense  

 Universitet, Danmarks Radio, Nationalbanken, ATP og Lodspensionskassen.
 Det skal i denne forbindelse fremhæves, at artikel 17 ikke  

 gælder for kunstnere m.v., der er offentligt ansatte, idet artikel 17  

 efter sit indhold alene gælder "uanset bestemmelserne i artiklerne 14  

 og 15", men ikke uanset artikel 19.
 En i Sverige bosat person, der er ansat i Danmarks Radio som f.eks.  

 violinist, vil herefter kunne være omfattet af  

 grænsegængerreglerne i afsnit VII i protokollen til den nordiske  

 dobbeltbeskatningsoverenskomst, såfremt de almindelige betingelser  

 herfor er opfyldt.
