 I vurderingen indgår, at den oplyste  

 "løn" må betragtes som normal inden for det særlige arbejdsområde,  

 at  

 valgobservatøren arbejder på internationale vilkår for EU, at  

 valgobservatørens  

 ansættelsesforhold er reguleret af en ansættelseskontrakt, der bl.a.  

 fastsætter  

 aflønning, og at der er en personlig forpligtelse til udførelse af arbejdet,  

 der synes at være undergivet et tilsyn.
Dagpengeret,  

 beskæftigelseskrav Direktoratet har den 30.  

 november 2004 fået a-kassens brev af 26. november 2004. A-kassen spørger, om  

 arbejde som valgobservatør for EU i Indonesien kan medregnes til  

 beskæftigelseskravet,  

 og hvor mange timer, der i givet fald kan medregnes.
 Henholdsvis den 3., 15. og  

 20. december 2004 har direktoratet modtaget yderligere oplysninger fra både  

 medlemmet  

 og a-kassen.
 A-kassen præciserer her sit  

 spørgsmål ved at spørge, om arbejdet i Indonesien vil kunne medregnes i de  

 beskæftigelseskrav, der er angivet i § 74k i lov om arbejdsløshedsforsikring  

 m.v., om efterlønspræmie.
 Udenrigsministeriets  

 Internationale Humanitære Beredskab (IHB) oplyser, at medlemmet på  

 ministeriets  

 opfordring har haft arbejde som valgobservatør i Indonesien for  

 EU-Kommissionen  

 i perioderne   2004, med en gennemsnitlig ugentlig arbejdstid på 45 timer i 6  

 dages arbejdsuger, i alt 765 timer.
A-kassen har også vedlagt  

 ansættelseskontrakten for medlemmet, indgået mellem medlemmet og  

[international  

 organisation].
Det fremgår bl.a. heraf, at kontrakten er udarbejdet indenfor  

 rammerne af en indsatsaftale, der er indgået mellem EuropeAid Cooperation  

 Office  

 of the EC og [international organisation].
 Det fremgår også, at  

[international organisation] på vegne af EU-Kommissionen sørger for transfer  

 til Indonesien, udarbejder kontrakt, og sørger for det administrative og  

 finansielle, herunder aflønning, og at dette er i overensstemmelse med de  

 retningslinier og tariffer, som EU har fastlagt for sine valgobservationer.
 I ansættelseskontrakten er  

 angivet, at medlemmet udover 2.500 Euro pr. måned, der skal dække hotel- og  

 opholdsudgifter, får 1.500 Euro pr. måned for service i Indonesien.  

 Sidstnævnte  

 ydelse er benævnt compensatory allowance, hvilket kunne opfattes  

 som et  

 kompenserende tillæg for at stå til rådighed i Indonesien.
 Ydelserne er benævnt som  

 fees, hvilket er vederlag/honorar for konsulentarbejdet.  

[International  

 organisation] har i en e-mail af 16. februar 2004 oplyst, at ydelsen til  

 hotel-  

 og opholdsudgifter er en form for aflønning.
 Af ansættelseskontrakten og  

 oplysninger fra IHB fremgår også, at valgobservatøren selv skal sørge for at  

 indbetale skat.
Vejledende udtalelse Indledningsvis skal  

 direktoratet oplyse, at man som klageinstans og tilsynsmyndighed ikke på  

 forhånd  

 kan tage stilling til konkrete medlemssager.
 Direktoratet kan dog  

 vejledende udtale sig om arbejde som valgobservatør for EU i Indonesien kan  

 medregnes til beskæftigelseskravet, og hvor mange timer, der i givet fald kan  

 medregnes.
1. Lønarbejde i  

 arbejdsløshedsforsikringslovens forstand Et medlem, som tidligst  

 overgår til efterløn mindst 2 år efter, at efterlønsbeviset har virkning, og  

 som i denne periode har haft lønarbejde i mindst 3.120 timer, optjener ved  

 arbejde herudover i mindst 481 timer ret til en skattefri præmie, når  

 medlemmet  

 fylder 65 år eller afgår ved døden, jf. § 74k i lov om  

 arbejdsløshedsforsikring  

 m.v.
Arbejde til at opfylde kravet  

 om 3.120 løntimer og arbejde herudover i mindst 481 timer gøres op og  

 dokumenteres efter reglerne om optjening af beskæftigelseskravet i  

 bekendtgørelse om beskæftigelseskrav og dagpengeperiode.
Dette fremgår af §  

 11,  

 stk. 2 og § 12, stk. 2, i bekendtgørelse nr. 872 af 20. august 2004 om  

 fleksibel efterløn (bekendtgørelsen).
Det følger af vejledningen  

 til § 2, stk. 1, i bekendtgørelse nr. 504 af 16. juni 2003 om  

 beskæftigelseskrav  

 og dagpengeperiode (beskæftigelseskravs-bekendtgørelsen), at for at anerkende  

 lønmodtagerarbejde vil det være et krav, at medlemmet har udført arbejde, der  

 har været udbudt på almindelige løn- og ansættelsesvilkår, at der er modtaget  

 et vederlag herfor, og at vederlaget er skattepligtigt efter de gældende  

 regler  

 herom.
Det er også en betingelse, at indtægten ved beskæftigelsen indgår i  

 medlemmets årsopgørelse.
 Omfattes beskæftigelsen ikke  

 af en overenskomst på området, må der sammenlignes med overenskomst for  

 beskæftigelse  

 af tilsvarende eller sammenlignelig karakter.
 Det er direktoratets  

 opfattelse, at der umiddelbart er tale om et arbejdsområde og et  

 ansættelsesforhold,  

 der væsentligt adskiller sig fra, hvad man normalt forstår ved lønarbejde,  

 men  

 at den oplyste "løn" dog må betragtes som normal inden for det  

 særlige arbejdsområde.
 Direktoratet lægger vægt på,  

 at valgobservatørens ansættelsesforhold er reguleret af en  

 ansættelseskontrakt,  

 der bl.a. fastsætter aflønning, og at der er en personlig forpligtelse til  

 udførelse af arbejdet, der synes at være undergivet et tilsyn fra Core  

 Team,  

 jf. art. 1 i ansættelseskontrakten.
2. Beregningen af  

 beskæftigelseskravet og optjening af efterlønspræmie Det er en forudsætning for,  

 at beskæftigelse i udlandet kan medregnes ved beregningen af  

 beskæftigelseskravet,  

 at pågældende valgobservatør er ansat på sædvanlige løn- og ansættelsesvilkår  

 i  

 ansættelseslandet.
 Det følger også af § 11, stk.  

 3 og § 12, stk. 4, i bekendtgørelsen, at arbejde i lande udenfor EØS-området  

 kun kan medregnes, hvis medlemmet er udsendt for en dansk arbejdsgiver eller  

 arbejder på internationale vilkår ved organisationer m.v., som Danmark er  

 medlem af.
 Det fremgår af  

 ansættelseskontraktens forord, at valgobservatøren er udpeget af og alene  

 ansvarlig overfor EU-Kommissionen, og at [international organisation] handler  

 på vegne af EU-Kommissionen.
 På baggrund heraf er det  

 direktoratets umiddelbare opfattelse, at valgobservatøren er omfattet af §  

 11,  

 stk. 3 og § 12, stk. 4, i bekendtgørelsen, hvorfor arbejdet kan medregnes.
 Direktoratet skal derfor  

 vejledende udtale, at under forudsætning af, at lønindtægten medtages i  

 medlemmets årsopgørelse, kan arbejdet medregnes til beskæftigelseskravet og  

 dermed til opfyldelse af 2-års-reglen og optjening af den skattefri præmie.
3. Kontrollabel eller  

 ukontrollabel arbejdstid Beregning af  

 beskæftigelseskravet foretages på baggrund af de opgjorte løntimer, men i  

 tilfælde af, at arbejdstiden anses for ukontrollabel, lægges det timetal, der  

 er beregnet på grundlag af indtægten, til grund ved opgørelsen af  

 beskæftigelsen,  

 jf. § 2, stk. 1 og 2, i beskæftigelseskravs-bekendtgørelsen.
 Hvor mange timer, der kan  

 medregnes til opfyldelse af beskæftigelseskravet afhænger af en  

  

 konkret  

  

 vurdering af, om arbejdstiden  

 for valgobservatøren kan anses for kontrollabel eller ukontrollabel, jf. § 3  

 og  

 § 4, i bekendtgørelse nr. 966 af 8. november 2001 om supplerende dagpenge.
 Det følger af § 3, stk. 1, i  

 den nævnte bekendtgørelse, at et medlems arbejdstid anses som kontrollabel,  

 hvis arbejdstiden kan kontrolleres ved arbejdsgiverens registreringer.
 Et medlems arbejdstid anses  

 også som kontrollabel, hvis et medlem er fast lønnet, og arbejdstiden eller  

 en  

 norm om arbejdstid er fastsat i en kollektiv overenskomst, som gælder for  

 medlemmet og arbejdsgiveren, jf. § 3, stk. 2.
 Af § 3, stk. 4, fremgår, at  

 hvis et medlems arbejdstid ikke kan anses som kontrollabel efter stk. 1-3,  

 kan  

 arbejdstiden dog anses for kontrollabel på grundlag af en skriftlig  

 individuel  

 aftale om ansættelse, hvis medlemmet er fast lønnet, og arbejdstiden eller en  

 norm om arbejdstid er fastsat i aftalen.
 Desuden skal mindst 2 af  

 følgende 6 kriterier være opfyldt:
 1)  

 	  

 Arbejdsgiveren har  

 procedurer for registrering af arbejdstiden, og hvordan arbejdet skal  

 udføres.
 2)  

 	  

 Aftalen indeholder  

 regler om overarbejde og betaling herfor.
 3)  

 	  

 Der er faste tidsrum,  

 hvor medlemmet skal være til disposition for arbejdsgiveren.
 4)  

 	  

 Størrelsen af  

 medlemmets løn er konstant over en periode.
 5)  

 	  

 Medlemmets løn svarer  

 til den normale løn på området.
 6) Medlemmet erklærer på tro og love, at arbejdet har været  

 udført på de vilkår om arbejdstiden, som er nævnt i aftalen.
