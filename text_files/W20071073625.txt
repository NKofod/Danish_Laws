Klage over at andre forældre på afdelingen blev bekendt med en lille piges helbredsoplysninger Overlæge <****> har ikke brudt sin tavshedspligt ved at tale om <****>s bivirkninger til et andet forældrepar på børneafdelingen på <****> i december 2000.
Begrundelse Det fremgår af overlæge <****>s udtalelse til sagen, at et forældrepar til det barn, der skulle transplanteres efter <****> gav udtryk for bekymring over det bivirkningsfyldte transplantationsforløb, som man kunne iagttage at <****> havde haft.
Overlæge <****> forklarede disse forældre, at <****> havde haft flere bivirkninger end man normalt ser.
Nævnet kan oplyse, at det specielt på en børneonkologisk afdeling ikke kan undgås, at forældrepar er bekendt med andre indlagte børns forløb og problemer.
Endvidere kan nævnet oplyse, at forældrenes kendskab til forskellige sygdomsforløb giver ofte anledning til forespørgsler som vi kan se, at det er gået sådan for NN - hvor hyppigt sker det, vil det også gå vores barn sådan?.
Sådanne forespørgsler kan besvares generelt uden at spørgeren får yderligere oplysninger om barnet og uden at berøre konkrete og fortrolige patientoplysninger.
 På baggrund af ovennævnte finder nævnet samlet ikke tilstrækkelig grundlag for at antage, at overlæge <****> har overtrådt reglerne om tavshedspligt.
