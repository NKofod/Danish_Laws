Nr LSF 141 Forslag til Lov om ændring af lov om arbejdstilbud til ledige (Ophævelse  

 af ret og pligt til uddannelsestilbud efter 1. arbejdstilbud samt forsøg med  

 behovsorienteret aktiveringsindsats m.v.) Fremsat af arbejdsministeren (Kirkegaard) den 2. december 1992 Vedtaget ved tredjebehandling den 17. december 1992 Lov nr. 1041 af 23/12/1992 § 1 I lov om arbejdstilbud til ledige, jf. lovbekendtgørelse nr. 634 af 17.  

 juli 1992, foretages følgende ændringer:
 1. § 1, stk. 3, 1. pkt., affattes således:
»Ledige, der har haft et 1. arbejdstilbud, har ikke ret til et nyt 1.  

 arbejdstilbud.« 2. § 1, stk. 4, ophæves, og i stedet indsættes:
» Stk. 4 . Uanset bestemmelsen i stk. 3 har ledige ret til et  

 2. arbejdstilbud.« 3. I § 1, stk. 6, udgår », eller om en afgørelse efter  

 stk. 4, nr. 4, er rimelig«.
 4. § 10, stk. 9, ophæves, og to steder i stk. 10 og  

 eet sted i stk. 11 udgår »og 9«.
 Stk. 10-13 bliver herefter stk. 9-12.
 5. I § 10, stk. 13, der bliver stk. 12, ændres  

 »12« til: »11«.
 6. Efter § 14 a indsættes:
» § 14 b.
Arbejdsministeren fastsætter efter forhandling med  

 Landsarbejdsnævnet regler om forsøg med indsats over for særligt udsatte  

 grupper af ledige, en incitamentordning for arbejdsformidlingen samt  

 behovsorienteret aktivering i en region.
Stk. 2. Arbejdsministeren bemyndiges til i forbindelse med  

 igangsættelse af forsøg som nævnt i stk. 1 i fornødent omfang at fravige  

 bestemmelserne i lov om arbejdstilbud til ledige, lov om kommunal  

 beskæftigelsesindsats samt lov om arbejdsformidling og  

 arbejdsløshedsforsikring m.v.« § 2 Stk. 1. Arbejdsministeren fastsætter tidspunktet for lovens  

 ikrafttræden.
 Stk. 2. Loven har tillige virkning for de ledige, som på  

 tidspunktet for lovens ikrafttræden efter de hidtidige regler i § 10, stk. 9,  

 har opnået ret til et uddannelsestilbud efter 1. arbejdstilbud, og som endnu  

 ikke har påbegyndt dette uddannelsestilbud.
 Stk. 3. De i denne lovs § 1, nr. 1-5, gennemførte ændringer  

 ophæves den 31. december 1993. Arbejdsministeren fastsætter nærmere regler om  

 en overgangsordning i forbindelse med ophævelsen af de nævnte bestemmelser.
Oprindeligt fremsat forslag § 1 I lov om arbejdstilbud til ledige, jf. lovbekendtgørelse nr. 634 af 17.  

 juli 1992, foretages følgende ændringer:
 1. § 1, stk. 3, 1. punktum, affattes således:
 »Ledige, der har haft et 1. arbejdstilbud, har ikke ret til et nyt 1.  

 arbejdstilbud.«.
 2. § 1, stk. 4, ophæves, og i stedet indsættes:
 » Stk. 4 . Uanset bestemmelsen i stk. 3 har ledige ret til et  

 2. arbejdstilbud.«.
 3. I § 1, stk. 6, udgår: », eller om en afgørelse  

 efter stk. 4, nr. 4, er rimelig«.
 4. § 10, stk. 9, ophæves, og to steder i stk. 10 og eet  

 sted i stk. 11 udgår: »og 9«.
 Stk. 10-13 bliver herefter stk. 9-12.
 5. I § 10, stk. 13, der bliver stk. 12, ændres  

 »12« til: »11«.
 6. Efter § 14 a indsættes:
» § 14 b.
Arbejdsministeren fastsætter efter forhandling med  

 Landsarbejdsnævnet regler om forsøg med indsats over for særligt udsatte  

 grupper af ledige, en incitamentordning for arbejdsformidlingen samt  

 behovsorienteret aktivering i en region.
 Stk. 2. Arbejdsministeren bemyndiges til i forbindelse med  

 igangsættelse af forsøg som nævnt i stk. 1, i fornødent omfang at fravige  

 bestemmelserne i lov om arbejdstilbud til ledige, lov om kommunal  

 beskæftigelsesindsats samt lov om arbejdsformidling og  

 arbejdsløshedsforsikring m.v.«.
§ 2 Arbejdsministeren fastsætter tidspunktet for lovens ikrafttræden.
 Stk. 2. Loven har tillige virkning for de ledige, som på  

 tidspunktet for lovens ikrafttræden efter de hidtidige regler i § 10, stk. 9,  

 har opnået ret til et uddannelsestilbud efter 1. arbejdstilbud, og som endnu  

 ikke har påbegyndt dette uddannelsestilbud.
 Stk. 3. De i denne lovs § 1, nr. 1-5, gennemførte ændringer  

 ophæves den 31. december 1993. Arbejdsministeren fastsætter nærmere regler om  

 en overgangsordning i forbindelse med ophævelsen af de nævnte bestemmelser.
Bemærkninger til lovforslaget Almindelige bemærkninger Generelt Lov om arbejdstilbud til ledige er senest bekendtgjort ved  

 lovbekendtgørelse nr. 634 af 17. juli 1992.
 Den hidtidige ramme for arbejdstilbudsordningen og de dertil knyttede  

 aktiveringsmuligheder hviler på en politisk aftale, som rækker frem til den  

 1. juli 1993. Det har ikke hidtil været afklaret, hvilken ramme der skulle  

 gælde for arbejdstilbudsordningen efter denne dato.
 I forbindelse med forhandlingerne om finansloven for 1993 er der derfor  

 mellem Det Konservative Folkeparti, Venstre, Det radikale Venstre,  

 Centrum-Demokraterne, Kristeligt Folkeparti og Socialdemokratiet indgået  

 aftale om, at arbejdstilbudsordningen forlænges indtil udgangen af 1993.  

 Herudover er det aftalt, at der sker en justering af arbejdstilbudsloven.
 Det bemærkes, at arbejdstilbudsloven ikke i sig selv er tidsbegrænset.
Lovforslaget Ifølge de gældende regler har ledige, som har gennemgået 1. arbejdstilbud,  

 krav på 2. arbejdstilbud, hvis de har gennemført en uddannelse af en vis  

 varighed, eller hvis de har modtaget iværksætterydelse i en nærmere angiven  

 periode.
Herudover har visse ledige uden kompetencegivende uddannelse samt  

 hjemmehjælpere, sygehjælpere, pædagoger og pædagogmedhjælpere under visse  

 betingelser ret til et 2. arbejdstilbud.
 Ved lovforslaget sker der følgende ændringer:
Reglerne om uddannelsestilbud (UTB) ændres, idet pligten til - og retten  

 til - at gennemgå et uddannelsestilbud efter 1. arbejdstilbud tilstræbes  

 ophævet fra den 1. januar 1993. Dette betyder, at det ikke længere er en  

 betingelse for at få 2. arbejdstilbud, at ledige har gennemført et  

 uddannelsestilbud.
Hertil kommer, at ledige ikke længere vil have krav på et  

 uddannelsestilbud efter 1. arbejdstilbud.
 Forslaget indebærer yderligere, at de, som efter de gældende regler har  

 erhvervet ret til et uddannelsestilbud, også får mulighed for at gå direkte  

 til 2. arbejdstilbud.
Som konsekvens af, at der ikke længere stilles betingelser for at få et 2.  

 arbejdstilbud, ophæves bestemmelserne om, at retten til 2. arbejdstilbud kan  

 betinges af, at ledige enten har gennemført en uddannelse eller har modtaget  

 iværksætterydelse i 12 måneder.
Endvidere ophæves reglen om, at ledige uden  

 en kompetencegivende uddannelse efter en konkret vurdering kan gå direkte til  

 2. arbejdstilbud, ligesom bestemmelsen om, at visse grupper af ledige  

 (hjemmehjælpere, sygehjælpere, pædagoger m.fl.) under nærmere betingelser har  

 ret til et 2. arbejdstilbud.
Konsekvensen af de ændrede regler bliver således, at ledige, der har  

 gennemført et 1. arbejdstilbud, har ret til et 2. arbejdstilbud uden  

 betingelser, som rækker ud over de almindelige krav om at have været ledig i  

 en vis periode m.v.
Det vil dog fortsat være muligt at gennemføre en  

 selvvalgt uddannelse eller modtage iværksætterydelse efter de almindelige  

 bestemmelser herom i arbejdstilbudsloven.
Nye aktiviteter Ved ændringen tilvejebringes der en besparelse på finansloven.
De frigivne  

 midler vil tilligemed en yderligere tilførsel af midler blive anvendt til en  

 behovsorienteret aktivering af ledige, bl.a. med det sigte at gennemføre  

 forsøg frem til udgangen af 1993, hvor et nyt aktiveringssystem forventes at  

 træde i kraft.
Ledige, der vurderes at have en særlig risiko for at blive langvarigt  

 ledige, tilbydes en særlig indsats, der forbedrer deres  

 beskæftigelsesmuligheder.
Denne gruppe omfatter også ledige, der efter de  

 hidtil gældende regler ville have erhvervet en ret til et uddannelsestilbud,  

 og som skønnes at have et behov.
Udover den særlige indsats over for de ledige vil der blive etableret en  

 incitamentordning, som tilgodeser de AF-regioner, der øger andelen af private  

 arbejdstilbud, og/eller de AF-regioner, der i forvejen har gjort en ekstra  

 indsats for at få flere private arbejdstilbud.
Der etableres således en  

 bredere belønningsordning for AF-regionerne end den, der kendes i dag i  

 henhold til flaskehalspuljerne.
Zeuthen-udvalget foreslog, at de nuværende regler om arbejdstilbud og  

 uddannelsestilbud m.v. erstattes af et nyt behovsorienteret  

 aktiveringssystem.
De regionale arbejdsmarkedsmyndigheder foreslås tillagt  

 meget frie muligheder til at anvende de redskaber og kombinationer af  

 redskaber, som giver den bedste aktiveringsindsats.
Med Zeuthen-udvalgets overvejelser som baggrund vil der blive igangsat et  

 forsøg i en enkelt region, der skal tilrettelægge aktiveringsindsatsen ud fra  

 et mere behovsorienteret system.
Denne indsats, hvor den udvalgte region får  

 tilført en sum penge til selvstændig tilrettelæggelse af indsatsen over for  

 de ledige, tænkes tilrettelagt på en sådan måde, at indsatsen kan tilpasses  

 behovene på arbejdsmarkedet samt den enkelte lediges ønsker og  

 forudsætninger.
Konkret vil det betyde, at f.eks. uddannelsestilbud før 1.  

 arbejdstilbud kan afgives på et tidligere tidspunkt end i dag, ligesom der  

 skal være mulighed for at variere længden af tilbudene.
Regionen vil således  

 have alle de hidtidige aktiveringsredskaber til rådighed, ligesom der vil  

 være mulighed for at anvende de redskaber, der indgår i Zeuthen-udvalgets  

 rapport (jobtræning, start-selv-ydelse, beskæftigelsesarbejde m.fl.).
 I forbindelse med forsøgsordningen forudsættes det, at retskravene til de  

 fremtidige tilbud ophæves, og at ingen ledige i forsøgsperioden mister  

 dagpengeretten.
 De nærmere retningslinier for forsøget forudsættes forhandlet med  

 partierne bag finanslovaftalen.
 Forsøget vil i øvrigt blive evalueret med henblik på, at de erfaringer,  

 der opnås ved forsøget, kan indgå i de kommende overvejelser om en samlet  

 reform af arbejdstilbudslovgivningen.
Økonomiske konsekvenser Ophævelse af retten og pligten til UTB efter 1. ATB medfører en statslig  

 besparelse på ca. 275 mill. kr.
Denne besparelse anvendes sammen med en  

 ekstra bevilling på 200 mill. kr. til en behovsorienteret aktivering af  

 ledige.
 Midlerne til den behovsorienterede aktivering anvendes til følgende  

 aktiviteter:
 a) En særlig indsats for udsatte grupper.
 b) Incitamentordning for arbejdsformidlingen.
 c) Forsøg med Zeuthen-udvalgets model i en region.
 Der henvises i øvrigt til beskrivelsen ovenfor.
 Fordelingen af midlerne på de tre ovennævnte aktivitetstyper vil afhænge  

 af den endelige udformning af aktiviteternes indhold.
Administrative konsekvenser Forslaget forventes ikke at få nævneværdige administrative konsekvenser,  

 idet den administrative lettelse, som følger af afskaffelsen af  

 pligten/retten til UTB m.v., vil skulle anvendes til den behovsorienterede  

 aktiveringsindsats over for de ledige.
Bemærkninger til lovforslagets enkelte bestemmelser Til § 1 Til nr. 1 Ved ændringen sker der en præcisering af, at bestemmelsen alene omhandler  

 retten til 1. arbejdstilbud og den hertil knyttede mulighed for under visse  

 betingelser at opnå ret til endnu et 1. arbejdstilbud (»gentagent  

 arbejdstilbud«).
Til nr. 2 Ved denne bestemmelse ophæves pligten til gennemførelse af et  

 uddannelsestilbud som en betingelse for 2. arbejdstilbud, således at der -  

 med de begrænsninger der følger af § 1, stk. 5 - etableres en fri adgang til  

 2. arbejdstilbud.
Til nr. 3 Ændringen er en konsekvens af ændringen i nr. 2 Til nr. 4 Retten til et uddannelsestilbud efter 1. arbejdstilbud ophæves.
I stedet  

 vil uddannelsestilbud efter 1. arbejdstilbud sammen med andre  

 aktiveringsmuligheder kunne indgå i forbindelse med behovsorienteret indsats.
Til nr. 5 Ændringen er redaktionel Til nr. 6 Ved denne bestemmelse tilvejebringes der grundlag for, at  

 arbejdsministeren kan igangsætte forsøg med en behovsorienteret indsats over  

 for ledige.
Indsatsen retter sig mod særligt udsatte grupper, ligesom der  

 skabes mulighed for en mere omfattende forsøgsordning i en enkelt region.
 Ved finanslovsaftalen er det forudsat, at retskravene til de fremtidige  

 tilbud ophæves, og at ingen ledige i forsøgsperioden mister dagpengeretten.  

 Det vil derfor blive nødvendigt at fravige bestemmelser i arbejdstilbudsloven  

 samt de i arbejdsløshedsloven fastsatte betingelser for ret til dagpenge.
 For at kunne tilvejebringe den fornødne ramme for forsøgsvirksomheden  

 foreslås arbejdsministeren derfor tillagt en bemyndigelse til at fravige de  

 gældende regler for aktivering af ledige og om ret til dagpenge.
Til § 2 Som en udløber af 8. maj-aktiveringsforliget behandler EF-Kommissionen for  

 øjeblikket hele ATB-loven og dennes forhold til bl.a.
EF's regler om  

 statsstøtte.
Da Kommissionens behandling endnu ikke er afsluttet, kan det  

 ikke med sikkerhed fastsættes, hvornår loven skal træde i kraft.
Det foreslås  

 derfor, at arbejdsministeren bemyndiges til at fastsætte lovens  

 ikrafttrædelsestidspunkt.
Under forudsætning af EF-Kommissionens positive tilkendegivelse antages  

 det, at lovens § 1, nr. 1-5, vil kunne sættes i kraft den 1. januar 1993.  

 Bestemmelserne får virkning også for de ledige, som i medfør af de hidtil  

 gældende regler har opnået ret til uddannelsestilbud inden 2. arbejdstilbud.  

 For ledige, som ikke har påbegyndt et sådant uddannelsestilbud inden  

 ikrafttrædelsesdatoen, bortfalder retten.
I stedet vil uddannelsestilbud  

 indgå som en mulighed, der kan tilbydes denne gruppe af ledige som et led i  

 den behovsorienterede indsats.
 Ikrafttrædelsestidspunktet for forsøgsordningen i medfør af § 1, nr. 6,  

 afventer udformningen af retningslinierne for forsøgsordningen.
 Ved finanslovsaftalen er der skabt grundlag for at forlænge  

 arbejdstilbudsordningen frem til udgangen af 1993. Fra dette tidspunkt  

 genindføres retten og pligten til et uddannelsestilbud forud for 2.  

 arbejdstilbud, hvis der ikke forinden er tilvejebragt en ny ramme for  

 aktiveringsindsatsen.
