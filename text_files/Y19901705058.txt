Udgifter til skader på anlæg og materiel afholdes af HT såfremt skaden  

 er sket før den 31. december 1989 I brev af 2. januar 1990 (j.nr.
Sek. 73.06) har selskabet anmodet  

 ministeriet om en udtalelse om, hvorvidt § 14, stk. 2, i lov nr. 274 af 3.  

 maj 1989 om hovedstadsområdets kollektive persontrafik, hvorefter DSB, uanset  

 § 14, stk. 1, fra 1. juni 1989 inden for et beløb af 1.018 mill. kr., der  

 dækkes af Hovedstadsområdet, uden forudgående forhandling med Hovedstadsrådet  

 udfører drift og anlæg for de statsbanestrækninger, der er nævnt i § 1, stk.  

 1, i lov nr. 270 af 8. juni 1977 om hovedstadsområdets kollektive  

 personbefordring, skal forstås således, at DSB fra nævnte dato overtager  

 ansvaret for de skader, der måtte ske på materiel og anlæg, uanset at disse  

 skader eventuelt vil kunne dækkes af Hovedstadsrådet ved anvendelse af  

 ovennævnte beløb.
I betænkningen af Udvalget om Offentlige Arbejder den 13. april 1989 er  

 redegjort detaljeret for baggrunden for ændringeforslaget vedrørende § 14,  

 stk. 2, og det nærmere indhold heraf.
Det fremgår således, at bestemmelsen  

 alene vedrører de udgifter til drift og anlæg Hovedstadsområdet skulle  

 afholde i 1989, idet ansvaret for § 1-banerne tilbageføres til staten den 1.  

 januar 1990, hvorfor den mellem Hovedstadsområdet og DSB indgåede  

 forvaltningsoverenskomst af 30. marts 1978 først er udløbet den 31. december  

 1989.
 Dette indebærer, jf. § 30, stk. 2, i forvaltningsoverenskomsten, at HT  

 afholder udgifterne som følge af skader på anlæg og materiel, der anvendes  

 til den i 1977-lovens nævnte persontrafik, såfremt skaden er indtrådt inden  

 31. december 1989.
