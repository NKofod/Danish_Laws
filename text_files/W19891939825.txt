 Hjælp til samværsudgifter kunne i princippet standses, når  

 overskydende skat kom til udbetaling.
 Da den overskydende skat ifølge aftale var transporteret til bank til  

 dækning af ekstraordinært afdrag på banklån og således ikke var til rådighed  

 for kontanthjælpsmodtageren M, var der imidlertid ikke grundlag for at  

 standse den tildelte hjælp.
 Transporten blev ikke betragtet som uforsvarlig økonomi efter  

 bistandslovens § 26, stk. 1, nr. 1.
 REDEGØRELSE FOR SAGEN:
 M modtog økonomisk hjælp til rejseudgifter i forbindelse med samkvem med  

 sin datter, jf. bistandslovens § 46 b, stk. 1.
M, der i slutningen af maj 1988 modtog overskydende skat, anmodede social-  

 og sundhedsforvaltningen om ikke at modregne overskydende skat i ovennævnte  

 hjælp til rejseudgifter.
M oplyste, at der med hans bank var indgået aftale  

 om, at forventet overskydende skat for 1987 skulle gå til dækning af afdrag  

 på lån.
Social- og sundhedsforvaltningen afslog M's anmodning om ikke at modregne  

 overskydende skat.
Social- og sundhedsforvaltningen begrundede afgørelsen  

 med, at forvaltningen tidligere havde besluttet ikke at indgå i betalingen af  

 udgifter vedrørende M's tidligere hus, og såfremt overskydende skat ikke blev  

 modregnet, ville forvaltningen indirekte betale til tidligere hus.
 M anførte, at overskydende skat automatisk blev overført til hans bank,  

 idet han forhøjede et lån i huset for at købe et pantebrev i ejendommen fri  

 og dermed undgå tvangsauktion.
 AFGØRELSEN, DER KLAGES OVER:
 Amtsankenævnet fandt, at udbetalt overskydende skat er en indtægt i  

 bistandslovens forstand, som derfor skal modregnes i løbende ydelser.
 Det forhold, at M havde indgået aftale om anvendelse af beløbet til  

 betaling af ekstraordinært afdrag, ændrede ikke herpå.
Nævnet lagde vægt på, at der ikke var afgivet transport i overskydende  

 skat til M's bank KLAGEN TIL ANKESTYRELSEN:
Sagen blev anket af M, der bl.a oplyste, at et lån bevilget til tidligere  

 ejendom blev forhøjet for at undgå tvangsauktion efter separation, og at  

 låneforhøjelsen blev givet under forudsætning af, at forventet overskydende  

 skat skulle indgå som ekstraordinært afdrag på lånet.
Dette blev anført i  

 lånedokumentet, og M underskrev erklæring, udfærdiget af banken om dette.  

 Denne erklæring blev sendt til Statsskattedirektoratet.
Dette skete, inden M  

 søgte om dækning af samværsudgifter.
 M anførte, at han ikke havde søgt kommunen om dækning af udgifter til  

 tidligere ejendom.
 Antaget til principiel behandling:
 Sagen blev antaget til principiel behandling med henblik på retstilstanden  

 vedrørende udbetaling af kontanthjælp og overførsel/transport af overskydende  

 skat efter ændringer i kontanthjælpsreglerne pr. 1. juli 1987.
 LOVGRUNDLAG:
 Bistandslovens § 46 b.
 Socialministeriets vejledning af 5. marts 1987 om kontanthjælp efter  

 bistandsloven, pkt. 10.
 ANKESTYRELSENS AFGØRELSE:
 Da M ikke havde den overskydende skat til rådighed, idet denne var  

 udbetalt til M's bank til dækning af ekstraordinært afdrag på banklån i  

 henhold til aftale om overførsel, var der ikke grundlag for at tage hensyn  

 til den overskydende skat for 1987 i forbindelse med løbende ydelse til  

 dækning af samværsudgifter i henhold til bistandslovens § 46 b, stk. 1.
 Ankestyrelsen ændrede således amtsankenævnets afgørelse og hjemviste sagen  

 til socialudvalget til beregning af hjælpen efter bistandslovens § 46 b, stk.  

 1.
Ankestyrelsen bemærkede i øvrigt, at der ikke var grundlag for at betragte dispositionen som uforsvarlig økonomi efter bistandslovens § 26, stk. 1, nr. 1.
