FORORD Reglerne i dansk lovgivning om social sikring suppleres af en række  

 EF-regler, som koordinerer anvendelsen af lovgivningen i de forskellige  

 medlemsstater for personer, der flytter inden for EF.
Kendskab til disse  

 EF-regler er af betydning ved administrationen af dansk lovgivning, når der  

 opstår spørgsmål om rettigheder for personer med bopæl eller beskæftigelse i  

 EF.
 I december 1986 udsendte Sikringsstyrelsen »Vejledning om social  

 sikring for vandrende arbejdstagere.« Da EF-reglerne og dansk lovgivning  

 siden er ændret, erstatter denne vejledning Sikringsstyrelsens vejledning af  

 december 1986. Målgruppen for denne vejledning er ikke blot de kommunale  

 forvaltninger, men alle med behov for viden om personers sociale  

 sikringsrettigheder inden for EF.
EF-reglerne findes i forordning (EØF) 1408/71 om anvendelse af de sociale  

 sikringsordninger på arbejdstagere, selvstændige erhvervsdrivende og deres  

 familiemedlemmer, der flytter inden for Fællesskabet.
Regler om den praktiske  

 gennemførelse af forordning 1408/71 findes i forordning (EØF) 574/72.
Når aftalen mellem EF og EFTA-landene Norge, Sverige, Finland, Island,  

 Østrig og Liechstenstein om de Europæiske økonomiske Samarbejdsområde, den  

 såkaldte EØS-aftale træder i kraft (formentlig den 1. januar 1994), skal  

 reglerne i forordning 1408/71 også anvendes i disse lande og for disse landes  

 statsborgere.
Vejledningen handler derfor om social sikring i forholdet  

 mellem Danmark og sytten andre lande.
 Vejledningen består af syv hæfter, der er udarbejdet af Socialministeriet,  

 Sundhedsministeriet, Arbejdsskadestyrelsen, Direktoratet for  

 Arbejdsløshedsforsikringen og Arbejdsmarkedets Tillægspension (ATP).
 Juli 1993.
-------------------------------------------------------------------- -INDHOLDSFORTEGNELSE -------------------------------------------------------------------- AFSNIT 1. RETSGRUNDLAG EF-forordningerne 1. EF-forordning 1408/71 i det følgende kaldet 1408/71  

 indeholder bestemmelser om anvendelse af de sociale sikringsordninger på  

 personer, der flytter inden for Fællesskabet.
I art. 2 i 1408/71 fastsættes  

 den kreds af personer, som forordningen finder anvendelse på.
EF-forordning  

 574/72 i det følgende kaldet 574/72 indeholder bestemmelser om gennemførelsen  

 heraf.
2. 1408/71 er siden Danmarks medlemsskab af EF i 1973  

 blevet ændret adskillige gange.
I hæfte I findes en samlet oversigt over  

 ændringer af 1408/71 og 574/72. EF-Domstolen har afsagt adskillige domme, der  

 fortolker de enkelte bestemmelser i forordningen.
Den Administrative  

 Kommission har truffet afgørelser, der nærmere præciserer den administrative  

 sagsbehandling af de enkelte bestemmelser.
I dette hæfte om kontantydelser  

 ved sygdom og moderskab vil de domme og afgørelser, der er relevante for  

 behandlingen af en dagpengesag blive nævnt.
En generel gennemgang af  

 EF-forordningernes opbygning, indhold samt definitioner herunder personkreds  

 findes i hæfte I.
 3. Hver medlemsstat skal afgive erklæring om hvilken  

 lovgivning, der finder anvendelse på de enkelte sikringsgrene i henhold til  

 art. 5 i 1408/71. Danmark har afgivet erklæring om at lov nr. 852 af 20.  

 december 1989 om dagpenge ved sygdom eller fødsel finder anvendelse på  

 ydelser i anledning af sygdom og moderskab.
Nationale foranstaltninger 4. EF-Domstolen har i sag nr. 87/76 udtalt, at på  

 baggrund af den meget vide definition af udtrykket »lovgivning« i  

 art. 1, j) i 1408/71 som omfattende alle typer ved lov, administrativt eller  

 vedtægtsmæssigt fastsatte foranstaltninger på det omhandlede sagsområde, må  

 fortolkes således, at det omfatter alle nationale foranstaltninger.
For  

 Danmarks vedkommende betyder det, at også cirkulærer, vejledninger, SM-er  

 osv. på dagpengeområdet er omfattet af forordningens anvendelsesområde.
-------------------------------------------------------------------- AFSNIT 2. ANVENDELSE AF EF-REGLERNE Kompetent stat 5. Det er bestemmelserne i art. 13 - 17 i 1408/71, der  

 afgør, hvilken af medlemsstaternes lovgivning om social sikring, der skal  

 finde anvendelse, når en person er omfattet af forordningens  

 anvendelsesområde.
I hæfte I findes en udførlig gennemgang af  

 lovvalgsbestemmelserne.
Lovvalgsbestemmelserne i art. 13 - 17 afgør, hvornår  

 dansk lovgivning skal finde anvendelse.
Den medlemsstat, hvis lovgivning  

 finder anvendelse efter lovvalgsreglerne, benævnes den kompetente stat.
6. I art. 13, stk. 1. i 1408/71 er grundprincippet i  

 forordningen fastlagt.
Det er hovedreglen, at en person alene er undergivet  

 lovgivningen i en medlemsstat.
Hvorvidt en person, der er omfattet af dansk  

 lovgivning, har erhvervet ret til en dansk ydelse afgøres efter  

 bestemmelserne i dagpengeloven.
Men reglerne i 1408/71 anvendes sammen med  

 dansk lovgivning om dagpenge ved sygdom eller fødsel.
Der er tale om regler,  

 som supplerer og i visse tilfælde fraviger nogle af betingelserne i den  

 danske lovgivning.
Som en konsekvens heraf fastslår § 5 i Socialministeriets  

 bekendtgørelse nr. 688 af 11. oktober 1991, at personer, der er omfattet af  

 en anden medlemsstats lovgivning om social sikring i henhold til EF-  

 reglerne, ikke kan opnå danske dagpenge, selvom indtægten er skattepligtig  

 her i landet.
7. Der gælder dog en enkelt undtagelse fra hovedreglen  

 om, at en person alene er undergivet lovgivningen i en medlemsstat.
I art.  

 14c er der angivet særlige regler for de personer, der samtidig har lønnet  

 beskæftigelse på en medlemsstats område og selvstændig beskæftigelse på en  

 anden medlemsstats område.
Disse personer kan være omfattet af lovgivningen i  

 begge medlemsstater, såfremt dette er angivet i bilag VII til 1408/71.  

 Danmark har i bilag VII til 1408/71 angivet, at personer, der har selvstændig  

 beskæftigelse i Danmark og lønnet beskæftigelse i en anden medlemsstat og  

 samtidig har bopæl i Danmark, er omfattet af dansk lovgivning for så vidt  

 angår den selvstændige beskæftigelse.
I denne situation kan en person således  

 være berettiget til dagpenge i anledning af sygdom eller fødsel fra Danmark  

 på grundlag af selvstændig beskæftigelse og dagpenge fra en anden medlemsstat  

 på grundlag af en lønnet beskæftigelse.
Gensidig bistand 8. Når en person er omfattet af anvendelsesområdet for  

 1408/71, kan der blive tale om indhentelse af oplysninger fra øvrige  

 medlemsstater.
I art. 84 i 1408/71 er det derfor fastslået, at  

 medlemsstaternes myndigheder og institutioner skal yde hinanden gensidig  

 bistand med henblik på anvendelsen af forordningen, som om det drejede sig om  

 anvendelsen af deres egen lovgivning.
Til brug herfor skal hver medlemsstat i  

 henhold til art. 4 i 574/72 i et bilag angive henholdsvis den kompetente  

 myndighed, den kompetente institution samt bopæls- eller opholdsstedets  

 institution.
Kompetent myndighed og kontaktorgan 9. I bilag I til 574/72 er angivet de kompetente  

 myndigheder i de enkelte medlemsstater.
For Damarks vedkommende er  

 Socialministeren den kompetente myndighed for så vidt angår kontantydelser i  

 anledning af sygdom og moderskab.
De kompetente myndigheder kan udpege  

 kontaktorganer, der er berettiget til at træde i direkte forbindelse med  

 hinanden.
Af bilag 4 til 574/72 fremgår, at Socialministeriet ( 1.8.93  

 Direktoratet for Social Sikring og Bistand ) er kontaktorgan med hensyn til  

 kontantydelser i anledning af sygdom og moderskab.
Kompetent institution 10. Den kompetente institution er den institution i en  

 medlemsstat, som er forpligtet til at udbetale kontantydelser i anledning af  

 sygdom og moderskab.
I bilag 2 til 574/72 er angivet de kompetente  

 institutioner i de enkelte medlemsstater.
For Danmarks vedkommende er angivet  

 bopælskommunen som kompetent institution.
Denne angivelse burde nok have  

 været præciseret, idet den kompetente institution i de tilfælde, hvor  

 vedkommende person har bopæl i Danmark, er Socialforvaltningen i  

 bopælskommunen.
Dette fremgår af dagpengelovens § 35. Har vedkommende ikke  

 bopæl i Danmark, er den kompetente institution Socialforvaltningen i den  

 kommune, hvor arbejdsgiverens virksomhed ligger.
Dette fremgår af  

 dagpengebekendtgørelsens § 7.
Bopæls- eller opholdsstedets institution 11. Personer, der har bopæl eller opholder sig på en  

 anden medlemsstats område end den medlemsstat, som er den kompetente stat,  

 kan rette direkte henvendelse til den kompetente institution.
Dette kan også  

 ske igennem kontaktorganet, men kan også ske ved henvendelse til bopæls-  

 eller opholdsstedets institution.
Derfor har hver medlemsstat i bilag 3 til  

 574/72 angivet bopælsstedets institution.
For Danmarks vedkommende er denne  

 institution socialforvaltningen i den kommune, hvor vedkommende har bopæl  

 eller opholder sig.
Blanketter til brug for sagsbehandlingen 12. Ved behandling af en dagpengesag kan der være tale  

 om enten videregivelse af oplysninger eller indhentelse af oplysninger.
For  

 at forenkle sagsgangen har Den Administrative Kommission i henhold til art. 2  

 i 574/72 udarbejdet et blanketmateriale.
Blanketterne til brug for behandling  

 af ansøgning om ydelser i anledning af sygdom og moderskab findes som bilag  

 til denne vejledning.
Blanketterne vil også blive omtalt i denne vejledning i  

 den sammenhæng, hvori de anvendes.
-------------------------------------------------------------------- AFSNIT 3.SÆRLIGE BESTEMMELSER OM YDELSER VED SYGDOM OG MODERSKAB Indledning 13. I kap. 1. art. 18 - art. 36 i 1408/71 findes de  

 særlige bestemmelser i forbindelse med sygdom og moderskab.
Ydelserne kan  

 være både naturalydelser ( lægehjælp, hospitalsbehandling og udgifter i  

 forbindelse hermed ) og kontantydelser.
Dette hæfte vil kun omfatte  

 vejledning om kontantydelser.
Der henvises til hæfte 2 om naturalydelser ved  

 sygdom og moderskab.
Den praktiske gennemførelse af disse bestemmelser findes  

 i kap. 2. art. 16 - art. 34 i 574/72. Udover de særlige bestemmelser i kap.  

 1. i 1408/71 om kontantydelser i forbindelse med sygdom og moderskab, findes  

 der i kap. 4. i art. 52 - art. 63 i 1408/71 særlige bestemmelser vedr.  

 ydelser i anledning af arbejdsulykker og erhvervssygdomme.
Når det drejer sig  

 om kontantydelser (sygedagpenge) i forbindelse med en arbejdsulykke eller  

 erhvervssygdom svarer bestemmelserne i kap. 4 i 1408/71 vedr. de særlige  

 bestemmelser i forbindelse med arbejdsulykker og erhvervssygdomme til  

 bestemmelserne i kap. 1 i 1408/71 vedr. de særlige bestemmelser i forbindelse  

 med sygdom og moderskab.
Den praktiske gennemførelse af disse bestemmelser i  

 574/72 kap. 4. svarer på samme måde til den praktiske gennemførelse af  

 bestemmelserne ved ydelser i anledning af sygdom og moderskab i kap. 2.  

 Vejledning om ydelser ved arbejdulykke og erhvervssygdomme findes iøvrigt i  

 hæfte 5.
Lov om dagpenge ved sygdom og fødsel 14. Lov om dagpenge ved sygdom og fødsel indeholder i  

 afsnit II bestemmelser vedr. dagpenge under sygdom til lønmodtagere.
Afsnit  

 III indeholder bestemmelser vedr. dagpenge under sygdom til selvstændige  

 erhvervsdrivende.
Afsnit IV indeholder bestemmelser om dagpenge til  

 lønmodtagere og selvstændige erhvervsdrivende ved graviditet, barsel og  

 adoption.
Endelig indeholder afsnit VI bestemmelser om dagpenge i forbindelse  

 med en arbejdsskade.
Ved anvendelsen af dansk lovgivning i forbindelse med  

 kontantydelser (dagpenge) ved sygdom, moderskab og arbejdsskade er det  

 således alene dagpengeloven, der finder anvendelse.
15. Reglerne i 1408/71 anvendes sammen med  

 dagpengeloven.
Reglerne i 1408/71 kan betegnes som koordineringsregler.
Disse  

 regler er med til at sikre, at de personer, som er omfattet af forordningens  

 personkreds, ikke mister allerede erhvervede rettigheder ved flytning fra en  

 medlemsstat til en anden samt sikre, at forsikrings- eller bopælsperioder  

 tilbagelagt i en medlemsstat medregnes ved erhvervelse, bevarelse eller  

 generhvervelse af ret til ydelser i en anden medlemsstat.
Men iøvrigt er det  

 betingelserne i de enkelte nationale lovgivninger, der skal være opfyldt, for  

 at en ydelse kan udbetales.
Det er således dagpengelovens betingelser, der  

 skal være opfyldt, for at udbetale danske dagpenge.
Personkreds 16. De særlige bestemmelser i 1408/71 om  

 kontantydelser i anledning af sygdom, arbejdsulykke og moderskab i 1408/71  

 finder anvendelse på arbejdstagere og selvstændige erhvervsdrivende, der er  

 statsborgere i en medlemsstat eller er statsløse eller flygtninge, samt på  

 deres familiemedlemmer.
I henhold til art. 1. f) er familiemedlemmer enhver  

 person, der betegnes eller anerkendes som familiemedlem eller betegnes som  

 hørende til husstanden i den lovgivning, hvorefter ydelserne udredes.
Når  

 Danmark er kompetent stat, finder lov om dagpenge ved sygdom eller fødsel  

 anvendelse.
Personkredsen i lov om dagpenge ved sygdom og fødsel er  

 arbejdstagere og selvstændige erhvervsdrivende.
Ret til dagpenge er en  

 selvstændig ret, som er betinget af lønindtægt eller selvstændig  

 erhvervsindtægt.
Familiemedlemmer til arbejdstagere og selvstændige er  

 således ikke omfattet af personkredsen i lov om dagpenge ved sygdom og  

 fødsel.
Sammenlægning 17. Art. 18 i 1408/71 indeholder en bestemmelse om  

 sammenlægning af forsikrings-, beskæftigelses- eller bopælsperioder.
Hvis  

 erhvervelse, bevarelse eller generhvervelse af ret til ydelser efter en  

 medlemsstats lovgivning er betinget af, at der er tilbagelagt sådanne  

 perioder, skal den kompetente institution medregne perioder tilbagelagt efter  

 en anden medlemsstats lovgivning, som om det drejede sig om perioder, der var  

 tilbagelagt efter den lovgivning, der gælder for institutionen.
18. Danmark har i bilag VI til 1408/71 i afsnit B.  

 (dette bilag er senest ændret ved forordningsændring nr. 1249/92) angivet  

 særregler for anvendelsen af dansk lovgivning om ydelser i anledning af  

 sygdom og fødsel i de situationer, hvor den pågældende ikke har været  

 omfattet af dansk lovgivning under hele forløbet af de referenceperioder, som  

 er omhandlet i dagpengeloven.
I sådanne situationer medregnes forsikrings-  

 eller beskæftigelsesperioder, som er tilbagelagt i en anden medlemsstat, som  

 om det drejede sig om perioder tilbagelagt efter dansk lovgivning.
Beregning af dagpenge 19. Art. 23 i 1408/71 indeholder en bestemmelse om,  

 hvorledes beregning af dagpenge skal foretages i de tilfælde, hvor den  

 berettigede i den indtjeningsperiode, som lægges til grund ved beregning af  

 dagpenge, har været omfattet af en anden medlemsstats lovgivning.
Hvis  

 dagpengeydelsen efter den kompetente stats lovgivning beregnes på grundlag af  

 en gennemsnitsindtjening, fastsættes denne gennemsnitsindtjening alene på  

 grundlag af konstaterede indtjeningsbeløb i de perioder, der er tilbagelagt  

 efter denne stats lovgivning.
20. Danmark har i bilag VI til 1408/71 i afsnit B  

 (dette bilag er senest ændret ved forordningsændring nr. 1249/71) meddelt, at  

 en selvstændig erhvervsdrivende i de medregnede perioder anses at have haft  

 en arbejdsfortjeneste, der svarer til den, der bliver lagt til grund ved  

 beregningen af dagpenge for de perioder, der er tilbagelagt efter dansk  

 lovgivning i referenceperioden.
En arbejdstager anses i de medregnede  

 perioder at have haft en gennemsnitlig indtjening af en størrelse, der svarer  

 til den, der bliver lagt til grund ved beregningen af dagpenge for de  

 perioder, der er tilbagelagt i Danmark i referenceperioden.
-------------------------------------------------------------------- AFSNIT 4. BOPÆL I EN ANDEN MEDLEMSSTAT END DEN KOMPETENTE STAT Indledning 21. Art. 19 i 1408/71 indeholder en bestemmelse om, at  

 arbejdstagere og selvstændige erhvervsdrivende har ret til at få udbetalt  

 kontantydelser ved sygdom og moderskab, selvom de har bopæl på en anden  

 medlemsstat end den kompetente stat, såfremt de opfylder betingelserne i den  

 kompetente stats lovgivning for ret til ydelser.
Socialministeriets  

 bekendtgørelse nr. 688 af 11. oktober 1991 om dagpenge ved sygdom eller  

 fødsel fastslår således også, at personer, der efter EF-reglerne er omfattet  

 af dansk lovgivning, har ret til dagpenge, selvom deres indtægt ikke er  

 skattepligtig her i landet.
Indgivelse af ansøgning 22. Ansøgning om udbetaling af dagpenge kan indgives  

 direkte til den kompetente institution.
Der er imidlertid mulighed for at  

 indgive ansøgning til bopælsstedets institution.
Benyttes denne fremgangsmåde  

 indeholder art. 18 i 574/71 en række bestemmelser om den praktiske  

 fremgangsmåde, herunder om benyttelse af de særlige EF-blanketter.
Anmodning  

 indgives til bopælsstedets institution inden 3 dage efter  

 uarbejdsdygtighedens indtræden.
Såfremt Danmark er bopælsstat indgives  

 ansøgning til socialforvaltningen i bopælskommunen.
Anmeldelsesfristen er  

 fastsat i art. 18 i 574/71. Såfremt en medlemsstats lovgivning indeholder  

 kortere anmeldelsesfrister, vil disse frister blive tilsidesat ved afgørelse  

 af indtrædelse af ret til dagpenge.
Omvendt hvis en medlemsstats lovgivning  

 indeholder længere tidsfrister, vil disse frister blive lagt til grund ved  

 afgørelse af rettidig indgivelse af ansøgning.
23. Anmodningen skal ledsages af en meddelelse om  

 arbejdsophør samt en eventuel erklæring om uarbejdsdygtighed udstedt af den  

 behandlende læge.
De krav, der skal opfyldes til denne dokumentation, skal  

 opfyldes efter bopælsstedets lovgivning.
Bopælsstedets behandling af ansøgning 24. Bopælsstedets institution skal snarest muligt og  

 inden 3 dage efter ansøgeren har rettet henvendelse foranledige en lægelig  

 kontrolundersøgelse af den pågældende.
Den kontrollerende læge skal udfærdige  

 en erklæring, som navnlig skal angive den forventede varighed af  

 uarbejdsdygtigheden.
Denne erklæring udfærdiges på blanket E 116.
25. Bopælsstedets institution skal inden 3 dage efter  

 dato for udfærdigelse af blanket E 116 (kontrolundersøgelsen) sende denne til  

 den kompetente institution.
Hertil anvendes blanket E 115. Bopælsstedets  

 institution skal på blanket E 115 i rubrik 7 oplyse, hvorvidt formaliteterne  

 for anmeldelse og dokumentation af sygdom efter bopælsstedets lovgivning ikke  

 er opfyldt.
Der er i art. 18 i 574/72 hjemmel til, at dagpengene kan  

 udbetales af bopælsstedets institution for den kompetente institutions  

 regning.
Det vil fremgå af rubrik 9 og 10 i blanket E 115, hvorvidt  

 bopælsstedets institution er villig til at udbetale dagpengene til den  

 pågældende for den kompetente institutions regning.
26. Bopælsstedets institution skal endvidere på  

 anmodning fra den kompetente institution lade arbejdstageren eller den  

 selvstændige erhvervsdrivende underkaste en administrativ eller lægelig  

 kontrol til konstatering af forlænget uarbejdsdygtighed.
Denne kontrol  

 foretages i overensstemmelse med bopælsstedets lovgivning.
Viser det sig, at  

 pågældende fortsat er uarbejdsdygtig gives meddelelse herom ved hjælp af  

 blanket E 115. Er pågældende påny arbejdsdygtig gives meddelelse herom både  

 til den kompetente institution samt til den pågældende ved hjælp af blanket E  

 118. Herved træffer bopælsstedets institution en afgørelse på den kompetente  

 institutions vegne, og der skal derfor vedlægges en klagevejledning, som  

 angiver den kompetente institutions ankeadgang.
Den kompetente institutions behandling af ansøgning 27. Når den kompetente institution (i Danmark  

 kommunen) har modtaget ansøgning i form af blanket E 115 samt lægeerklæring i  

 form af blanket E 116 undersøges det om pågældende opfylder betingelserne for  

 tilkendelse af dagpenge efter den kompetente stats lovgivning.
Det kan være,  

 at det af blanket 115 i rubrik 7 fremgår, at den pågældende ikke har  

 overholdt forskrifterne i bopælsstedets lovgivning.
Såfremt forskrifterne  

 efter den lovgivning, som anvendes af den kompetente institutution heller  

 ikke er opfyldt eller betingelserne i øvrigt for udbetaling af dagpenge ikke  

 er opfyldt giver den kompetente institution meddelelse herom til pågældende  

 ved hjælp af blanket E 118 bilagt klagevejledning samt sender en genpart til  

 bopælsstedets institution.
 28. Den kompetente institution vil være bundet af den  

 lægelige vurdering om uarbejdsdygtigheden samt varigheden heraf, som er  

 truffet af bopælsstedets læge og som vil fremgå af blanket E 116. Den  

 kompetente institution har imidlertid mulighed for selv at udpege den læge,  

 der skal foretage den lægelige undersøgelse af pågældende i henhold til art.  

 18, stk. 5. i 574/72.
29. Såfremt betingelserne for tilkendelse af dagpenge  

 er opfyldt, gives meddelelse herom til bopælsstedets institution ved hjælp af  

 blanket E 117. Det vil her fremgå for hvilken periode, der kan udbetales  

 dagpenge.
Der vil samtidig blive oplyst, hvorledes ydelsen vil blive  

 udbetalt.
Samtidig kan den kompetente institution i rubrik 7 give meddelelse  

 om der ønskes foretaget ny lægeundersøgelse eller en lægelig kontrol til  

 afgørelse af en eventuel forlængelse af udbetaling.
Særligt for søfolk 30. Der findes særlige lovvalgsbestemmelser i 1408/71,  

 der afgør, hvilken af medlemsstaternes lovgivning personer, der er  

 erhvervsmæssigt beskæftiget om bord på et skib, skal være omfattet af.
Der  

 henvises til hæfte 1. vedr. lovvalgsbestemmelserne.
Når det er fastslået, at  

 Danmark er kompetent stat, og det dermed er dagpengeloven, der skal finde  

 anvendelse, administreres de danske regler af Søfartsstyrelsen i  

 overensstemmelse med de regler, som er fastsat i bekendtgørelsen om dagpenge  

 til søfarende ved sygdom og fødsel.
Det fremgår af § 22, stk. 4. i  

 bekendtgørelsen, at søfarende, der har opbrugt retten til at få udbetalt  

 dagpenge fra Søfartsstyrelsen, overgår til at få udbetalt dagpenge efter  

 dagpengeloven, såfremt de tager ophold her i landet og iøvrigt opfylder  

 betingelserne for at få udbetalt dagpenge efter dagpengeloven.
Søfarende, der  

 har bopæl på en anden medlemsstats område, og som er omfattet af  

 personkredsen i 1408/71 overgår også til at få udbetalt dagpenge efter  

 dagpengeloven.
Dette fremgår af art. 19 i 1408/71 og er nærmere omtalt under  

 pkt. 15.
Særlige regler for grænsearbejdere 31. Personer, der er helt arbejdsløse og som under  

 deres seneste beskæftigelse opfyldte definitionen på en grænsearbejder, har  

 ret til kontantydelser ved sygdom og moderskab efter lovgivningen i den  

 medlemsstat, hvor pågældende er bosat. (grænsearbejderdefinitionen er  

 beskrevet i hæfte 1) Pågældende bliver stillet, som om han under den seneste  

 beskæftigelse var omfattet af bopælslandets lovgivning.
Dette fremgår af art.  

 25 stk. 2. i 1408/71.
-------------------------------------------------------------------- AFSNIT 5. FLYTNING TIL EN ANDEN MEDLEMSSTATS OMRÅDE Indledning 32. Personer, som modtager kontantydelser (dagpenge) i  

 anledning af sygdom eller moderskab, og som ønsker at flytte til en anden  

 medlemsstats område, kan fortsat få udbetalt dagpengene af den kompetente  

 institution.
Det er et krav, at den kompetente institution har givet sin  

 tilladelse til flytningen.
Dette fremgår af art. 22, stk. 1. i 1408/71. Det  

 er samtidig i art. 22, stk. 2. fastslået, at den kompetente institution kun  

 kan nægte den krævede tilladelse, såfremt det godtgøres, at flytningen må  

 antages at bringe den pågældendes helbredstilstand i fare eller vanskeliggøre  

 en gennemførelse af en eventuel lægebehandling.
Flytning fra Danmark 33. Personer, som modtager danske dagpenge i anledning  

 af sygdom eller fødsel, kan fortsat få udbetalt de danske dagpenge ved  

 flytning til en anden medlemsstat, såfremt betingelserne herfor iøvrigt er  

 opfyldt.
Vedr. den praktiske fremgangsmåde henvises til afsnit 4.
Flytning til Danmark 34. Personer, som modtager kontantydelser efter en  

 anden medlemsstats lovgivning, skal ved flytning til Danmark fortsat have  

 udbetalt disse ydelser i overensstemmelse med lovgivningen i den stat, hvis  

 lovgivning pgl. var omfattet af før flytning.
Såfremt der i kraft af den  

 seneste beskæftigelse ikke længere er ret til ydelser efter denne stats  

 lovgivning, ophører pgl. dermed med at være omfattet af den stats lovgivning.  

 Herefter bliver pgl. omfattet af den medlemsstats lovgivning, hvor pgl. har  

 bopæl.
Dette fremgår af art. 13, stk. 2, f) i 1408/71, som blev indføjet ved  

 ændringsforordning 2195/91. En person, som er ophørt med at være omfattet af  

 en medlemsstats lovgivning, og som har bopæl i Danmark, vil være omfattet af  

 dansk lovgivning.
Datoen samt betingelserne for, hvornår en person er ophørt  

 med at være omfattet af en anden medlemsstats lovgivning, skal oplyses af den  

 institution, som var kompetent til at udbetale ydelsen.
Dette fremgår af art.  

 10b i 574/72, som blev indføjet ved ændringsforordning 2195/91. Herefter er  

 det betingelserne i dagpengeloven, som afgør, om der er ret til danske  

 dagpenge.
Ved afgørelse af, om der er ret til danske dagpenge anvendes  

 sammenlægningsbestemmelsen, som er omtalt under afsnit 3. pkt. 16 - 17. Den  

 periode, hvori der er udbetalt dagpenge efter en anden medlemsstats  

 lovgivning, medregnes under dagpengelovens varighedsbegrænsning som om det  

 var en periode, hvori der var udbetalt danske dagpenge.
-------------------------------------------------------------------- AFSNIT 6. MIDLERTIDIGT OPHOLD Arbejdstagere og selvstændige erhvervsdrivende 35. Arbejdstagere og selvstændige erhvervdrivende, som  

 opfylder de i en medlemsstats lovgivning foreskrevne betingelser for ret til  

 ydelser, har ret til at få udbetalt kontantydelser (dagpenge) fra den  

 kompetente institution ved midlertidigt ophold i en anden medlemsstat.
Dette  

 fremgår af art. 22, stk. 1. a) ii) i 1408/71.
36. For at opnå kontantydelser anvendes den samme  

 fremgangsmåde, som finder anvendelse ved bopæl i anden medlemsstat end den  

 kompetente stat.
Dette er fastslået i art. 24 i 574/71. Fremgangsmåden er  

 nærmere beskrevet i afsnit 4 under pkt. 22 - 29. For personer, som opholder  

 sig midlertidigt i en anden medlemsstat uden at være erhvervsmæssigt  

 beskæftiget der, er der dog ikke pligt til at fremlægge dokumentation for  

 arbejdsophør.
Der skal dog fremlægges erklæring om uarbejdsdygtighed.
Særlige regler for arbejdsløse 37. Arbejdsløse, der rejser til en anden medlemsstat  

 for at søge arbejde, har ret til at få udbetalt kontantydelser ved sygdom  

 (sygedagpenge), såfremt de i 1408/71 i art. 69, stk. 1, a) angivne  

 betingelser er opfyldt.
Dette fremgår af art. 25, stk. 1 i 1408/71. Hvorvidt  

 de i art. 69, stk. 1, a) angivne betingelser er opfyldt vil fremgå af blanket  

 E 303, som er en attest om bevarelse af ret til arbejdsløshedsydelser.  

 Betingelserne og grænserne for bevarelse af ret til ydelser er nærmere  

 beskrevet i hæfte 6. vedrørende ydelser ved arbejdsløshed.
38. Den praktiske fremgangsmåde ved anvendelse af  

 bestemmelserne om arbejdsløses ret til sygedagpenge er fastlagt i art. 26 i  

 574/71. For at opnå denne ret, skal den arbejdsløse fremlægge attest E 119  

 for opholdsstedets institution.
Attest E 119 udstedes af den kompetente  

 institution før afrejse. ( I Danmark udstedes E 119 af den arbejdsløses  

 bopælskommune) Foreligger der ikke attest E 119, skal opholdsstedets  

 institution rette henvendelse til den kompetente institution for at  

 fremskaffe den.
Attest E 119 skal angive den periode, i hvilken der er ret  

 til sygedagpenge.
Det skal tillige fremgå, hvorvidt kontantydelserne vil  

 blive udbetalt af den kompetente institution eller skal udbetales af  

 opholdsstedets institution for den kompetente institutions regning.
39. Iøvrigt anvendes samme fremgangsmåde som omtalt  

 under afsnit 4 pkt. 22 - 29. Det skal dog bemærkes, at bopælsstedets  

 institution - inden 3 dage efter at den arbejdsløse har rettet henvendelse -  

 skal underrette den kompetente sygeforsikringsinstitution, den kompetente  

 institution for arbejdsløshedsforsikring samt den institution, som den  

 arbejdsløse er tilmeldt som arbejdssøgende.
Underretningen skal indeholde  

 oplysninger om tidspunkt for arbejdsudygtighedens indtræden samt ophør.
40. Hvis sygdomsperioden udstrækkes ud over det  

 tidsrum, som er fastsat i attest E 119 for ret til ydelser, skal  

 sygeforsikringsinstitutionen på opholdsstedet give meddelelse til den  

 kompetente sygeforsikringsinstitution samt til den kompetente  

 arbejdsløshedsinstitution om man anser betingelserne for fortsat udredelse af  

 sygedagpenge for opfyldt samt en begrundelse herfor.
Tillige skal vedlægges  

 en udførlig lægeerklæring.
Afgørelsen af, hvorvidt der forsat kan udbetales  

 sygedagpenge, træffes af den kompetente sygeforsikringsinstitution.
Dette  

 fremgår af art. 26, stk. 6 i 574/72.
-------------------------------------------------------------------- BILAG 1 BLANKETVEJLEDNING Dette bilag indeholder en gennemgang af de blanketter, der anvendes i  

 forbindelse med behandling af en dagpengesag.
Der er tillige i forbindelse med gennemgangen vedlagt en kopi af hver  

 blanket, således som blanketterne er optrykt i De Europæiske Fællesskabers  

 Tidende (blanketsamling), nr.
L 192 af 15. juli 1986. Der er for øjeblikket  

 nedsat en arbejdsgruppe under Den Administrative Kommission, der har til  

 formål at gennemgå blanketterne med henblik på en revision.
E-blanketterne har en fuldstændig ensartet, trykt tekst i hver af  

 EF-staternes sprog.
Når en blanket modtages på et fremmed sprog, kan teksten  

 altid læses ved hjælp af den blanket, som er udformet på modtagerens eget  

 sprog.
 Den fælleseuropæiske blanketsamling og blanketterne kan købes hos J.H.  

 Schultz Information A/S, Herstedvang 10 - 12, 2620 Albertslund, telefon 43 63  

 23 00, lokal 275 eller 276.
-------------------------------------------------------------------- BLANKET E 115 Begæring om kontantydelser på grund af uarbejdsdygtighed Der henvises til denne vejlednings afsnit 4.
Denne blanket anvendes af bopæls- eller opholdstedets institution ved  

 ansøgning om udbetaling af dagpenge.
Blanketten sendes til den kompetente  

 institution, som er den institution, der er forpligtet til at udbetale  

 ydelserne.
 Blanket E 115 udgør en helhed sammen med blanketterne E 116, E 117 og E  

 118.
 Blanketten anvendes i 2 situationer :
 Afsnit A ( rubrik 4 - 10 ): Meddelelse om begæring om kontantydelser på  

 grund af uarbejdsdygtighed i tilfælde af sygdom, moderskab, arbejdsulykke  

 eller erhvervssygdom.
 Afsnit B ( rubrik 11 - 11.3 ): Meddelelse om uarbejdsdygtighedens  

 forlængede varighed.
Blanketten vedlægges i almindelighed en lægeerklæring om pågældendes  

 uarbejdsdygtighed (jf. blanket E 116) Danmark kompetent stat Ved indgivelse af ansøgning om kontantydelser (dagpenge) i bopæls- eller  

 opholdsstaten sender bopæls- eller opholdsstedets institution blanket E 115  

 vedlagt lægeerklæring (blanket E 116) til vedkommende danske  

 socialforvaltning som kompetent institution ( jf. pkt. 10 i vejledningen ).
Danmark bopæls- eller opholdsstat Vedkommende socialforvaltning som bopæls- eller opholdsstedets institution  

 ( jf. pkt. 11 i vejledningen ) sender blanket E 115 (vedlagt lægeerklæring)  

 til den kompetente institution i pågældende anden medlemsstat.
 Vedrører blanketten en arbejdsløs, skal den udstedes i 3 eksemplarer, jf.  

 iøvrigt den indledende tekst til blanketten samt pkt. 39 i vejledningen.
 Ved ansøgning om kontantydelser (dagpenge) fra en anden medlemsstat  

 udfyldes blankettens rubrik 1-5, 7-10 og 12.
 Ved meddelelse om uarbejdsdygtighedens forlængede varighed udfyldes  

 blankettens rubrik 1-3 og 11-12.
-------------------------------------------------------------------- BLANKET E 116 Lægeerklæring vedrørende uarbejdsdygtighed ( sygdom, moderskab, arbejdsulykke, erhvervssygdom ) Der henvises til denne vejlednings afsnit 4.
 Denne blanket anvendes i forbindelse med udstedelse af blanket E 115 til  

 brug ved ansøgning om kontantydelser (dagpenge).
-------------------------------------------------------------------- BLANKET E 117 Tilståelse af kontantydelser i tilfælde af uarbejdsdygtighed Der henvises til denne vejlednings afsnit 4.
Denne blanket anvendes ved tilståelse og afslag på en ansøgning om  

 kontantydelser i de tilfælde, hvor ansøgeren har bopæl eller opholder sig i  

 en anden medlemsstat end den kompetente stat.
Ved afslag suppleres blanketten  

 med blanket E 118.
Danmark kompetent stat Blanket E 117 udfyldes af socialforvaltningen som kompetent institution  

 (jf. pkt. 10 i vejledningen). Blanketten sendes til bopæls- eller  

 opholdsstedets institution som svar på blanket E 115, jf. iøvrigt den  

 indledende tekst til blanketten.
 Opmærksomheden henledes på rubrik 5.4 og 5.5, der vedrører udbetaling af  

 dagpenge fra arbejdsgiveren.
 Rubrik udfyldes i de tilfælde, hvor aftale er indgået jf. rubrik 5.3 med  

 bopæls- eller opholdsstedets institution om udbetaling af dagpenge for dansk  

 regning.
Danmark bopæls- eller opholdsstat Den kompetente institution i pågældende EF-stat sender blanket E 117 til  

 vedkommende danske socialforvaltning, som er bopæls- eller opholdsstedets  

 institution ( jf. pkt. 11 i vejledningen ). Det vil fremgå af rubrik 4,  

 hvorvidt der er tilstået kontantydelser samt for hvilken periode.
Det vil  

 fremgå af rubrik 7, hvorvidt der kræves en lægelig kontrolundersøgelse.
 Udbetaling af danske dagpenge for den kompetente institutions regning jf.  

 rubrik 6 samt rubrik 5.3, forudsætter aftale herom.
-------------------------------------------------------------------- BLANKET E 118 Meddelelse om ikke-anerkendelse eller ophør af uarbejdsdygtighed Der henvises til denne vejlednings afsnit 4.
 Denne blanket anvendes i forbindelse med afslag på en ansøgning om  

 kontantydelser (dagpenge) fra en person, der er bosat eller opholder sig i en  

 anden medlemsstat end den kompetente stat.
 Blanketten kan udstedes af såvel den kompetente institution som af bopæls-  

 eller opholdsstedets institution.
 Udstedes blanketten af den kompetente institution sker dette i forbindelse  

 med udstedelse af blanket E 117.
 Udstedes blanketten af bopæls- eller opholdsstedets institution, sker  

 dette i forbindelse med (tidligere) udstedelse af blanket E 115 og blanket E  

 116. I sidste tilfælde anses meddelelsen til arbejdstageren for en afgørelse  

 truffet på den kompetente institutions vegne.
 Blanketten udstedes i 2 eksemplarer ( 1 eksemplar til institutionen i  

 vedkommende anden medlemsstat, 1 eksemplar til arbejdstageren eller den  

 selvstændige erhvervsdrivende).
 Vedrører blanketten en arbejdsløs, skal den udstedes i 4 eksemplarer, jf.  

 iøvrigt den indledende tekst til blanketten.
Danmark kompetent stat Vedkommende socialforvaltning som kompetent institution (jf. pkt. 10 i  

 vejledningen), udsteder blanket E 118 i forbindelse med udstedelse af blanket  

 E 117 (afslag). 1 eksemplar af blanketten vedlægges blanket E 117 til bopæls-  

 eller opholdsstedets institution i vedkommende anden medlemsstat, og 1  

 eksemplar af blanketten sendes til arbejdstageren eller den selvstændige  

 erhversdrivende.
Danmark bopæls- eller opholdsstat Vedkommende socialforvaltning som bopæls- eller opholdsstedets institution  

 (jf. pkt. 11 i vejledningen) kan udstede blanket E 118. 1 eksemplar af  

 blanketten sendes til den kompetente institution i vedkommende anden  

 medlemsstat, og 1 eksemplar af blanketten sendes til arbejdstageren eller den  

 selvstændige erhvervsdrivende.
Meddelelsen til arbejdstageren eller den  

 selvstændige erhvervsdrivende anses for en afgørelse truffet på den  

 kompetente institutions vegne.
-------------------------------------------------------------------- BLANKET E 119 Attest om arbejdsløses og deres familiemedlemmers ret til ydelser fra  

 syge- og moderskabsforsikringen Der henvises til denne vejlednings afsnit 6.
 Denne blanket har primært til formål at dokumentere ret til naturalydelser  

 (sygehjælp m.v.) for en arbejdsløs, der søger arbejde i en anden medlemsstat  

 end den kompetente stat, hvor pgl. er arbejdsløsheds- og sygeforsikret.
 Blanket E 119 dokumenterer endvidere ret til kontantydelser (dagpenge) i  

 anledning af sygdom.
Danmark kompetent stat Blanketten udstedes af den arbejdsløses bopælskommune som kompetent  

 institution for så vidt angår naturalydelser.
Blankettens rubrik 6 - 9 vedrører kontantydelser og udfyldes af  

 socialforvaltningen i bopælskommunen. (jf. pkt. 10 i vejledningen) Rubrik 7.2 udfyldes kun, såfremt der foreligger aftale om, at bopæls-  

 eller opholdsstedets institution udbetaler kontantydelserne for dansk  

 regning.
 Iøvrigt henvises til hæfte 2 vedr. sygehjælp, som i bilag 1 indeholder en  

 blanketvejledning.
-------------------------------------------------------------------- BILAG 2 Dette bilag indeholder medlemsstaternes angivelse af de kompetente  

 institutioner, således som det fremgår af den konsoliderede udgave af  

 forordning 1408/71 og forordning 574/72 i De Europæiske Fællesskabers  

 Tidende, nr.
C 325 af 10.12.92 (Udelades her) -------------------------------------------------------------------- BILAG 3 Dette bilag indeholder medlemsstaternes angivelse af bopæls- og  

 opholdsstedets institutioner, således som det fremgår af den konsoliderede  

 udgave af forordning 1408/71 og forordning 574/72 i De Europæiske  

 Fællesskabers Tidende, nr.
C 325 af 10.12.92.
