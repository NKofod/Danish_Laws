Nr LSF 112 Forslag til Lov om ændring af lov om banker og sparekasser m.v. og  

 realkreditlov (Afskaffelse af ministerudpegede bestyrelsesmedlemmer i  

 pengeinstitutter og realkreditinstitutioner) Fremsat af Kirsten Jacobsen (FP) Kim Behnke (FP) Aage Brusgaard (FP) Pia  

 Kjærsgaard (FP) den 1. december 1992 § 1 I lov om banker og sparekasser m.v., jf. lovbekendtgørelse nr. 22 af 9.  

 januar 1991, som senest ændret ved § 3 i lov nr. 233 af 8. april 1992,  

 foretages følgende ændringer:
 1. § 9, stk. 1, affattes således:
»Bestyrelsen skal bestå af mindst 5 medlemmer.« 2. § 13, stk. 1, 1. pkt., affattes således:
»Bestyrelsen skal bestå af mindst 5 medlemmer, der vælges af  

 repræsentantskabet.« 3. § 15 j, stk. 1, affattes således:
»Bestyrelsen skal bestå af mindst 5 medlemmer, der vælges af  

 generalforsamlingen eller, hvis sammenslutningens vedtægter bestemmer det, af  

 repræsentantskabet.« 4. § 16, stk. 2, ophæves.
§ 2 I realkreditloven, jf. lovbekendtgørelse nr. 642 af 21. juli 1992,  

 foretages følgende ændring:
 § 14 affattes således:
»§ 14. Bestyrelsen skal bestå af mindst 5 medlemmer.« § 3 Loven træder i kraft dagen efter bekendtgørelsen i Lovtidende.
§ 4 For bestyrelsesmedlemmer, der er udpeget af industriministeren eller  

 boligministeren før lovens ikrafttræden, ophører bestyrelseshvervet ved  

 lovens ikrafttræden.
Bemærkninger til lovforslaget Lovforslaget er en uændret genfremsættelse af det af Fremskridtspartiet  

 den 31. januar 1992 fremsatte lovforslag (L 218), jf.
Folketingstidende  

 1991-92, forhandlingerne sp. 6016, sp. 7588, sp. 10085 og sp. 10354, tillæg A  

 sp. 5053 og tillæg B sp. 1369.
Forslagsstillerne mener, at lovforslaget er blevet aktuelt efter at  

 industriministeren i en artikel i dagbladet Børsen den 23. oktober 1992  

 fremkom med udtalelser om, at loven om offentlige repræsentanter i bankernes  

 bestyrelser i sin nuværende form er værdiløs.
Industriministeren var i Børsen  

 den 23. oktober 1992 citeret for følgende: »Der er næppe tvivl om, at  

 mange offentlige bestyrelsesmedlemmer gør et glimrende stykke arbejde.
Men  

 derfor er loven alligevel værdiløs og kunne for så vidt lige så godt  

 ophæves.« Industriministeren udtalte i samme artikel, at mange af de lokale  

 indstillinger er meget politisk prægede, og at indstillingerne sker som led i  

 lokalpolitiske studehandler og som led i konstitueringen af en bestemt  

 borgmester.
 Forslagsstillerne er enige i industriministerens vurdering om, at loven er  

 værdiløs, og at indstillingerne af de offentlige repræsentanter er meget  

 politisk prægede.
 Lovforslaget har til formål at fjerne disse værdiløse aspekter fra loven.
 Som begrundelse for forslaget fremhæves navnlig:
 I erhvervslivet eksisterer der en klar viden om, at staten og offentligt  

 udpegede repræsentanter ikke er i stand til at tilføre kommercielt drevne  

 virksomheder kvaliteter, der ikke kan tilvejebringes på anden, mere effektiv,  

 mere hensigtsmæssig og mere demokratisk måde.
Det er en fejlopfattelse, at ministerudpegede bestyrelsesmedlemmer  

 fungerer som repræsentanter for forbrugerne.
I de år, der har eksisteret  

 adgang til offentligt udpegede bestyrelsesmedlemmer, er denne ret benyttet  

 til at udpege et trecifret antal personer.
Indstillingerne til de offentlige repræsentanter er, som  

 industriministeren udtalte til dagbladet Børsen den 23. oktober 1992,  

 politisk bestemt.
I artiklen i Børsen den 23. oktober 1992 fremhæves det, at  

 flere bankdirektører oplyser, at »at man aldrig har hørt så meget som et  

 bjæf fra offentlighedens repræsentant«.
 Der foreligger ingen eksempler på tilfælde, hvor det er forekommet, at  

 offentlige bestyrelsesrepræsentanter har grebet advarende ind, når den  

 pågældende institution var på kollisionskurs.
Ved flere sammenbrud i den finansielle sektor og i en række andre  

 insolvenssituationer har der ikke været grund til at antage, at de offentligt  

 udpegede bestyrelsesmedlemmer kunne tilføre virksomhederne en viden, der  

 kunne have medvirket til at rette op på krisen.
Der synes heller ikke at være  

 dokumentation for, at offentlige repræsentanter i tide har kunnet advare  

 myndighederne om den ødelæggende udvikling i virksomheden.
Det samme forhold  

 gælder for realkreditinstitutterne, hvor de offentlige bestyrelsesmedlemmer i  

 passiv tavshed har deltaget i bestyrelsesarbejdet.
Dette gælder også i de  

 krisesituationer, hvor der kunne have været grund for bestyrelserne til at  

 gribe ind over for overbelåningssager og lignende.
 Loven om offentligt udpegede bestyrelsesrepræsentanter påfører  

 befolkningen en urimelig og nytteløs udgift og skaber falsk tryghed i  

 befolkningen, hver gang der udpeges et bestyrelsesmedlem til et pengeinstitut  

 eller realkreditvirksomhed.
Bilag I dette bilag er (med mindre skrift) indsat den gældende formulering af de bestemmelser, der berøres af lovforslaget § 1 I lov om banker og sparekasser m.v., jf. lovbekendtgørelse nr. 22 af 9.  

 januar 1991, som senest ændret ved § 3 i lov nr. 233 af 8. april 1992,  

 foretages følgende ændringer:
 1. § 9, stk. 1, affattes således:
»Bestyrelsen skal bestå af mindst 5 medlemmer.« § 9. Bestyrelsen skal bestå af mindst 5 medlemmer, hvoraf 1 medlem  

 udnævnes af industriministeren.
Stk. 2. - - - 2. § 13, stk. 1, 1. pkt., affattes således:
»Bestyrelsen skal bestå af mindst 5 medlemmer, der vælges af  

 repræsentantskabet.« § 13. Bestyrelsen skal bestå af mindst 5 medlemmer, hvoraf 1  

 medlem udnævnes af industriministeren, medens de øvrige medlemmer vælges af  

 repræsentantskabet.
I sparekasser, der i de sidste 3 år har beskæftiget  

 gennemsnitligt mindst 35 medarbejdere, har disse ret til herudover blandt  

 disse og i overensstemmelse med stk. 6-9 at vælge et antal medlemmer af  

 bestyrelsen og suppleanter for disse svarende til halvdelen af det antal  

 bestyrelsesmedlemmer, der vælges af repræsentantskabet efter 1. pkt., jf. dog  

 §§ 16 og 17, stk. 1. Såfremt det antal bestyrelsesmedlemmer, der skal vælges,  

 ikke udgør et helt tal, skal der ved anvendelsen af 2. pkt. afrundes opad.
Stk. 2. - - - 3. § 15 j, stk. 1, affattes således:
»Bestyrelsen skal bestå af mindst 5 medlemmer, der vælges af  

 generalforsamlingen eller, hvis sammenslutningens vedtægter bestemmer det, af  

 repræsentantskabet.« § 15 j.
Bestyrelsen skal bestå af mindst 5 medlemmer, hvoraf 1  

 medlem udnævnes af industriministeren, medens de øvrige medlemmer vælges af  

 generalforsamlingen eller, hvis sammenslutningens vedtægter bestemmer det, af  

 repræsentantskabet.
Stk. 2. - - - 4. § 16, stk. 2, ophæves.
§ 16. Bestyrelsesmedlemmer og direktører skal være myndige.
De  

 skal have bopæl her i landet, medmindre industriministeren undtager fra dette  

 krav.
Kravet om bopæl anvendes ikke i det omfang, andet er fastsat i medfør  

 af international aftale eller ved bestemmelser fastsat af industriministeren.
 Stk. 2. Vederlag til det af industriministeren udnævnte  

 bestyrelsesmedlem udredes af vedkommende pengeinstitut og fastsættes efter  

 regler, der gives af industriministeren.
§ 2 I realkreditloven, jf. lovbekendtgørelse nr. 642 af 21. juli 1992,  

 foretages følgende ændring:
 1. § 14 affattes således:
»§ 14. Bestyrelsen skal bestå af mindst 5 medlemmer.« § 14. Bestyrelsen skal bestå af mindst 5 medlemmer, hvoraf  

 boligministeren udnævner et medlem.
 Stk. 2. Direktionen skal bestå af mindst 2 personer.
