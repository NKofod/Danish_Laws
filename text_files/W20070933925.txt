Landsskatteretskendelse vedr.
Momsfritagelse af tolkeydelser  

 for døve og hørehæmmede Klagen skyldes, at regionen ikke har imødekommet As anmodning om  

 momsfritagelse efter momslovens § 13, stk. 1, nr. 2, af deres tolkeydelser  

 for  

 døve og hørehæmmede.
Landsskatterettens afgørelse Regionens afgørelse ændres.
Sagens oplysninger A (fremover benævnt  

 tolkecenteret), drives som en enkeltmandsvirksomhed, og den er stiftet den 1.  

 august år 2000. Stiftelsen var foranlediget af, at det i forvejen etablerede  

 B  

 ikke kunne følge med efterspørgslen på tolkeydelser.
Tolkecenteret beskæftigede i  

 starten 4 tegnsprogstolke og fem skrivetolke på freelancebasis.
I dag består  

 virksomheden af 48 medarbejdere, som alle beskæftiger sig med administration  

 og  

 levering af tolkeydelser.
Det er oplyst om  

 tolkecenterets aktivitetsområder, at dette yder tolkebistand gennem  

 fastansatte  

 og freelance skrive- og tegnsprogstolke for døve og hørehæmmede.  

 Arbejdsopgaverne består især i undervisningstolkning, møde på arbejdspladser,  

 samt tolkning indenfor det sociale område.
Det er den enkelte døve eller  

 hørehæmmede, der rekvirerer bistanden.
Der er ikke etableret direkte  

 støtte fra hverken statslige eller kommunale institutioner.
Der er  

 betalingstilsagn  

 vedrørende tolkeopgaver, enten vedrørende uddannelse, der betales af  

 SU-styrelsen eller enkelte opgaver, der betales via arbejdsformidlingen, jf.  

 lov  

 vedrørende handicappede i erhverv, seneste nr. 55 af 29. januar 2001, som  

 ændret ved lov nr. 1038 af 17. december 2002. Derudover leveres der  

 tolkeservice på alle niveauer, dvs. alt fra hospitaler til vuggestuer,  

 banker,  

 ejendomsmæglere og andre steder, hvor døve og hørehæmmede har behov for denne  

 serviceydelse.
Der ydes også opgaver betalt af private brugere.
Det skønnes  

 dog, at 99 % af opgaverne betales af arbejdsformidlingen og brugernes  

 respektive amter og kommuner.
Det er oplyst, at der ikke er  

 en offentlig autorisationsordning for den pågældende type tolke, men at  

 tegnsprogstolkes undervisning er godkendt af Undervisningsministeriet.
De  

 anvendte skrivetolke har gennemgået skrivetolkeuddannelse etableret af C  

 eller  

 de har deltaget i egne kompetencegivende kurser.
 Tilskud til  

 tegnsprogstolkning, skrivetolkning eller mund/hånd-system tolkning begrænses  

 til en sats fastsat af B, jf. § 24 i bekendtgørelse nr. 1168 af 17. december  

 2002 om kompensation til handicappede i erhverv mv.
 Told og Skattestyrelsen har i  

 en udtalelse af 10. november 2004 til ToldSkat anført:
Tolkecenteret er ikke i sig  

 selv et offentligretligt organ, men en privat virksomhed.
Tolkecentret kan  

 heller ikke jf. ovennævnte praksis fra Landsskatteretten, anses som et  

 offentligretligt organ i og med at de ydelser der leveres ikke er reguleret i  

 lov om social service.
Tolkecentrets levering af tegnsprogsydelser kan  

 således  

 ikke være omfattet af fritagelsen i momslovens § 13, stk. 1, nr. 2.
 Styrelsen skal til sidst  

 beklage den lange svartid.
Styrelsen skal i den  

 forbindelse gøre opmærksom på, at vi fra Folketingets Ombudsmand har modtaget  

 en anmodning om, at besvarelse af en lignende henvendelse fra en anden  

 døvetolkeformidling fremskyndes.
Den pågældende tolkeformidling henvendte sig  

 i  

 november 2003. På denne baggrund bedes ToldSkat behandle nærværende sag  

 hurtigst muligt.
Told og Skattestyrelsen har  

 forespurgt Socialministeriet om tegnsprogstolkning kan karakteriseres som  

 social forsorg og bistand.
Socialministeriet har svaret i brev af 10. juni  

 2004:
Told- og Skattestyrelsen har  

 ved brev af 14. april 2004 rettet henvendelse til Socialministeriet og  

 spurgt,  

 om døvetolkning efter Socialministeriets opfattelse kan karakteriseres som  

 social forsorg og bistand.
Baggrunden for henvendelsen er bl.a., at reglerne  

 om  

 døvetolkning og ret til døvetolkebistand ikke klart fremgår af den sociale  

 lovgivning.
Det skal hertil bemærkes, at  

 Socialministeriet af satspuljemidler fra og med 1999 har finansieret et  

 forsøg  

 med en tolkeordning, der har givet døve, hørehæmmede og døvblinde mulighed  

 for  

 at få bevilget tolkning til aktiviteter og begivenheder, der ikke på anden  

 måde  

 dækkes af lovgivningen.
Der blev ved satspuljeforliget i 2003 truffet  

 politisk  

 beslutning om at videreføre ordningen, og at bevillingen skal danne grundlag  

 for lovinitiativer, der vil være påkrævet i forbindelse med en  

 permanentgørelse  

 af ordningen.
 Baggrunden for Told- og  

 Skattestyrelsens henvendelse er endvidere en bestemmelse i det momsretlige  

 grundlag, der tilsigter at holde den sociale sektor udenfor momspligt.  

 Således  

 er det i momslovens § 13, stk. l, nr. 2 bestemt, at forsorg og bistand er  

 fritaget for afgift, herunder levering af varer og ydelser med nær  

 tilknytning  

 hertil.
Socialministeriet skal i den  

 anledning udtale, at det er ministeriets principielle opfattelse, at en vare  

 eller en ydelse må anses for at være af almennyttig karakter og omfattet af  

 begrebet 'social forsorg og bistand', når den bevilges til en person med  

 handicap og alene har til formål at kompensere den handicappede for en varig  

 funktionsnedsættelsen i overensstemmelse med handicappolitikkens generelle  

 formål om ligestilling og ligebehandling af handicappede med andre borgere,  

 (jf.
Folketingsbeslutning af 2. april 1993).
Det er efter  

 Socialministeriets opfattelse ikke af afgørende betydning, om hjemlen til en  

 bevilling til en vare eller en ydelse indgår i en af Socialministeriet  

 udstedt  

 lovgivning eller om den indgår i andre ministerområders lovgivning.
Det er  

 imidlertid afgørende, at varen eller ydelsen bevilges individuelt til en  

 person, som har behov for den pågældende vare på grund af personens  

 funktionsnedsættelse,  

 og at formålet med varen eller ydelsen er, at afhjælpe den handicappedes  

 funktionsnedsættelse, således at den pågældende opnår tilsvarende handle og  

 udfoldelsesmuligheder som andre ikke handicappede medborgere.
I lov om social service  

 indgår det i formuleringen at formålet med loven i § 1 stk. 1 og 2, at det  

 bl.a. er at tilgodese behov, der følger af nedsat fysisk funktionsevne samt  

 at  

 fremme den enkeltes mulighed for at klare sig selv eller lette den daglige  

 tilværelse og forbedre livskvaliteten.
Når bestemmelser i andre ministeriers  

 lovgivning har tilsvarende formål, således som det eksempelvis er tilfældet  

 for  

 Beskæftigelsesministeriets lovgivning om kompensation til handicappede i  

 erhverv, må sådanne bestemmelser også anses for at være 'social forsorg og  

 bistand' i momslovens forstand.
Sektoransvarlighedsprincippet  

 tilsigter alene generelt at henføre ansvaret for at forebygge og løse  

 handicaprelaterede  

 problemer til den myndighed, som i øvrigt har ansvaret for gennemførelse og  

 forvaltning af lovgivning, der har konsekvenser for handicappedes muligheder  

 for at deltage i samfundslivet på lige fod med andre borgere.
Og i tilfælde,  

 hvor generelle løsninger ikke er mulig, også at placere ansvaret for  

 eventuelle  

 nødvendig følgelovgivning, der kan sikre handicappede individuelle  

 handicapkompenserende foranstaltninger på det pågældende område.
For så vidt angår  

 tolkebistand til døve og hørehæmmede er tolkningen begrundet i en varig  

 fysisk  

 funktionsnedsættelse, der begrænser personens muligheder for at modtage  

 information og kommunikere med andre mennesker.
Personen har derfor behov for  

 tolkebistand som en foranstaltning, der kan kompensere for hørenedsættelsen.  

 Der er derfor tale om en ydelse, der er individuelt begrundet, og som alene  

 har  

 til formål at kompensere for en funktionsnedsættelse med henblik på at give  

 den  

 handicappede mulighed for i lighed med andre borgere at deltage i sociale og  

 samfundsmæssige aktiviteter.
Hvor tolkning for døve- og  

 hørehæmmede er begrundet i en alvorlig og varig funktionsnedsættelse, som  

 ikke  

 på anden måde kan kompenseres, er fremmedsprogstolkning begrundet i manglende  

 sproglige kundskaber, som principielt kan tilegnes ved indlæring og ved  

 deltagelse i undervisning.
Der er derfor efter socialministeriets opfattelse  

 tale om en principiel forskel, som ikke efter samme principper kan  

 karakteriseres som 'forsorg og bistand'. Det skal i den forbindelse  

 yderligere  

 bemærkes, at tolkning for døve og hørehæmmede i praksis så godt som altid  

 bevilges af offentlige myndigheder, og derfor også af denne grund må være  

 omfattet af EU-direktiv 77/388 EØF, således som det er citeret i henvendelsen  

 fra Told- og Skattestyrelsen.
Region Københavns afgørelse Regionen har anset de  

 leverede tolkeydelser for momspligtige, jf. momslovens § 4, stk. 1,  

 lovbekendtgørelse  

 804 af 16. august 2000 med senere ændringer.
Der findes ikke at foreligge  

 positiv hjemmel til fritagelse i lovens § 13.
 Det er regionen opfattelse,  

 at tolkecentret må anses for at drive selvstændig økonomisk virksomhed og  

 tolkecentret udgør dermed en afgiftspligtig person, jf. momslovens § 3, stk.  

 1.  

 Det er endvidere opfattelsen, at tolkecenterets levering af tolkeydelser må  

 anses  

 leveret mod vederlag her i landet og dermed omfattet af begrebet  

 afgiftspligtige transaktioner, jf. momslovens § 4, stk. 1.
 Tolkeydelser er ikke direkte  

 nævnt i forbindelse med fritagelsesbestemmelserne i henhold til momslovens §  

 13. Dette følger af den manglende eksplicitte henvisning til tolkeydelser  

 herunder tegnsprogstolkning, skrivetolkning eller mund/hånd-system tolkning,  

 at  

 ydelserne individuelt set må anses som momspligtige, uanset aftagerens  

 eventuelle handicap og at det forhold, at sådanne ydelser har været anset for  

 fritaget, skulle ses i snæver sammenhæng med andre fritagelsesbestemmelser.
 Fritagelserne i momslovens §  

 13 bygger på fritagelsesbestemmelserne i 6. momsdirektiv artikel 13. Disse  

 fritagelser er undtagelser fra direktivets hovedregel i artikel 4, og  

 tilsvarende momslovens § 4, stk. 1, og skal fortolkes indskrænkende, jf.  

 f.eks.  

 EF-domstolens udtalelse i præmis 19, i sagen C-453/93 Bulthuis-Griffion.
Det er regionens opfattelse,  

 at det er betingelsen om den indskrænkende fortolkning af  

 fritagelsesbestemmelserne  

 i lovens § 13, der er baggrunden for Momsnævnets ændring af vurderingen af  

 afgiftspligten  

 for tolkeydelser i tilknytning til de specifikt angivne ydelser i § 13,  

 gengivet i TfS 1995.425. Heraf følger, at sådanne ydelser ikke længere kan  

 anses leveret i nær tilknytning til en given hovedydelse, når disse ikke  

 leveres af den person eller institution, der forestår leveringen af selve  

 hovedydelsen.
Konsekvensen heraf er at levering af selvstændige tolkeydelser  

 fremover er momspligtige, jf. lovens hovedbestemmelse i § 4, stk. 1.
 Regionens vurdering af TfS  

 1995.425 er endvidere, at Momsnævnet i afgørelsen reelt også tog stilling  

 til,  

 at de nævnte ydelser ikke i sig selv kunne anses som selvstændige former for  

 social sikring og bistand, der er momsfritaget efter momslovens § 13, stk. 1,  

 nr. 2.
I SKM2001.235.TSS. har Told-  

 og Skattestyrelsen foretaget en vurdering af dels to kendelser fra  

 Landsskatteretten og dels EF-domstolens dom i sag C-216/97. Alle afgørelserne  

 gik ind i problemstillingen omkring privates levering af ydelser omfattet af  

 momslovens § 13, stk. 1, nr. 2, som sociale ydelser og bistand.
Baggrunden er  

 6. momsdirektivs henvisning til, at sådanne ydelser skal være leveret af  

 offentligretlige organer eller andre organer godkendt som foretagender af  

 almennyttig karakter.
Det er Told og  

 Skattestyrelsens konklusion i SKM2001.235.TSS. at leveres ydelser i henhold  

 til  

 lov om social service, kan disse fritages efter momslovens § 13, stk. 1, nr.  

 2.  

 Dette såfremt de kan karakteriseres enten som behandling eller social forsorg  

 og bistand, uanset hvem de præsteres af.
Der er i den forbindelse henset til,  

 at så længe ydelserne reguleres af lov om social service anses leverandøren  

 som  

 offentligretlige organer, jf. 6. momsdirektiv artikel 13, punkt, A, stk. 1,  

 litra b, g og h.
 Det er regionens konklusion,  

 at de af tolkecenteret leverede ydelser ikke efter det foreliggende er  

 omfattet  

 af lov om social service, og dermed heller ikke omfattet Styrelsens  

 konklusion.
Klagerens påstand og argumenter Klagerens repræsentant har  

 nedlagt påstand om, at tolkecenterets tolkeydelser er omfattet af  

 momsfritagelsen  

 i momslovens § 13, stk. 1, nr. 2.
 Det følger af  

 Momsvejledningen 2005-2, afsnit D.11.2, at momsfritagelse i henhold til bl.a.  

 momslovens § 13, stk. 1, nr. 2, forudsætter, (i) at ydelsen leveres af  

 offentligretlige organer eller af andre organer, der er anerkendt som  

 foretagender af almennyttig karakter, og (ii) at selve ydelsen karakteriseres  

 som social forsorg og bistand eller med nær tilknytning hertil.
Told og Skattestyrelsen har i  

 udtalelse fra 10. november 2004 alene behandlet det under (i) anførte  

 kriterium.
Der er ikke taget stilling til hvorvidt selve tolkeydelsen er  

 omfattet af momslovens § 13, stk. 1, nr. 2. Afgørende er derfor, om  

 tolkecentret kan anses for offentligretligt organ eller et dermed ligestillet  

 almennyttigt foretagende.
 Det er ikke korrekt, at  

 tolkecenterets status som almennyttigt foretagende i henhold til momslovens §  

 13, stk. 1, nr. 2, kan gøres betinget af om tolkeydelserne er reguleret i Lov  

 om social service.
Ved EF-domstolens dom i  

 sagerne C-141/00 og C-45/01, som Told- og Skattestyrelsen har refereret til,  

 men ikke refereret fyldestgørende eller objektivt, præciseres de betingelser  

 og  

 vilkår, som gælder for om et foretagende  

 kan anerkendes som almennyttigt foretagende.
 Det følger således af  

 EF-domstolens praksis, at den kompetente nationale myndighed, når en borger  

 anmoder om anerkendelse som almennyttigt foretagende, i sin afgørelse skal  

 lægge vægt på flere forhold, herunder.
At den berørte  

 afgiftspligtiges virksomhed har almen interesse At andre afgiftspligtige, der  

 udøver samme virksomhed allerede har fået en lignende anerkendelse At udgifterne til de  

 omhandlede ydelser eventuelt i stort omfang bæres af sygekasser eller  

 lignende,  

 eller af andre sociale sikringsordninger Til støtte for den nedlagte  

 påstand har repræsentanten principalt gjort gældende at tolkecenteret således  

 skal anerkendes som et almennyttigt foretagende, idet tolkecenteret  

 utvivlsomt  

 nyder almenhedens interesse, idet tolkecenterets tolkeydelser tilsikrer, at  

 døve samt øvrige personer med nedsat hørelse bibringes muligheden for en  

 normal  

 hverdag på lige fod med ikke-handicappede personer, herunder muligheden for  

 at  

 etablere sociale relationer mellem døve og ikke handicappede, mulighed for at  

 tage uddannelse samt at udøve normal erhvervsmæssig aktivitet,  

 tolkeadministrationen under B, D, C og E, der alle leverer tolkeydelser i  

 konkurrence med tolkecenteret, allerede har fået en lignende anerkendelse som  

 offentligretligt organ eller almennyttigt foretagende, og udgifterne til  

 tolkecenterets  

 tolkeydelser næsten udelukkende bæres af det offentlige.
Tolkecenteret opfylder  

 samtlige de kriterier EF-domstolen har fastlagt i sin praksis, og som de  

 nationale  

 kompetente myndigheder er forpligtede til at tage i betragtning, når det skal  

 vurderes om et foretagende har almennyttig karakter.
Det er i strid med  

 EF-domstolens praksis at en ydelse skal være omfattet af en given national  

 lov,  

 før tjenesteyderen kan anses for et almennyttigt foretagende, og at øvrige  

 forhold ikke kan eller skal tillægges betydning.
Told- og Skattestyrelsens  

 krav om at ydelsen skal være omfattet af Lov om social service, jfr.  

 SKM2001.235.TSS., strider mod forbudet om at det skøn en myndighed skal  

 udøve,  

 ikke må erstattes af regel, der udelukker skønnet.
EF-domstolen har i  

 ovennævnte domme klart statueret, at 6. momsdirektiv, artikel 13, punkt A,  

 stk.  

 1, litra g), giver de nationale kompetente myndigheder en skønsforhøjelse til  

 at afgøre, hvorvidt et foretagende er af almennyttig karakter.
Denne  

 skønsbeføjelse  

 kan ikke erstattes af den i SKM2001.235.TSS. anførte regel.
 EF-domstolen har endvidere i  

 sag C-498/03, præmis 32, fastslået at:
Dels bemærkes, at begrebet  

 organer, der er anerkendt af den pågældende medlemsstat som foretagender af almennyttig  

 karakter, i sjette direktivs artikel 13, punkt A, stk. 1, litra g) og  

 h), ikke  

 skal fortolkes særligt snævert (jf. i denne retning Dornier-dommen, præmis  

 48).
Regionen har i afgørelsen af  

 28. juni 2005, ikke anset Tolkecentret for et offentligretligt organ.  

 Grundlaget herfor er at de ydelser som Tolkecentret udbyder ikke er omfattet  

 af  

 lov om social service.
Regionen baserer sin opfattelse på Told- og  

 Skattestyrelsens brev af 10. november 2004, der ikke er i overensstemmelse  

 med  

 det ovenfor citerede i præmis 32. Det anføres af EF-domstolen, at begrebet  

 offentligretlige organer/almennyttige foretagender ikke skal fortolkes særlig  

 snævert.
Det er derfor ikke i overensstemmelse med EF-domstolens praksis, når  

 regionen i sin vurdering af, om Tolkecentret er et offentligretligt organ,  

 baserer sin afgørelse alene på grundlag af en konstatering af, hvorvidt  

 Tolkecentrets ydelser er omfattet af lov om social service.
 Det fremhæves af den danske  

 regering i EF-domstolens sag C-45/01, jfr. præmis 60, at begrebet andre  

 lignende behørigt anerkendte institutioner i 6. momsdirektivs artikel  

 13,  

 punkt A, stk. 1, litra b), svarende til begrebet foretagender af  

 almennyttig  

 karakter i 6. momsdirektivs artikel 13, punkt A, stk. 1, litra g), ikke  

 forudsætter en formel anerkendelsesprocedure, idet anerkendelsen ligeledes  

 kan  

 udledes af andre forhold, f.eks. i hvilket omfang de pågældende ydelser er  

 tilskudsberettigede.
Det følger af  

 Momsvejledningen 2005-2, afsnit D.11.2, som nævnt ovenfor, at momsfritagelsen  

 forudsætter, at selve ydelsen er omfattet af momslovens § 13, stk. 1, nr. 2.  

 Idet tolkeydelserne, som leveres af bl.a.
B og D, er blevet momsfritaget, må  

 dette nødvendigvis forudsætte, at skattemyndighederne, herunder Told- og  

 Skattestyrelsen har vurderet, at tolkeydelser er omfattet af momslovens § 13,  

 stk. 1, nr. 2.
Det gøres supplerende  

 gældende til støtte for den principielle påstand At  

  

 den i  

 afgørelsen anførte begrundelse for at meddele B momsfritagelse, jf.  

 momslovens  

 § 13, stk. 1, nr. 2, nemlig (i) at B leverede sine ydelser i snævert  

 samarbejde  

 med E under Socialministeriet, og (ii) at den virksomhed som B udøver, ikke  

 blev anset som erhvervsmæssig, jf. momslovens § 3, stk. 1, ikke kan begrunde  

 den meddelte momsfritagelse, Idet  

  

 E den  

 1. juni 1998, da Lov om social service trådte i kraft, blev overført fra  

 Staten  

 (Socialministeriet) til amterne, der til løsning af specialkonsulentordningen  

 stiftede F.
E eksisterede således ikke på tidspunktet for meddelelse af  

 momsfritagelsen til B, og Idet  

  

 momsfritagelsen  

 nødvendigvis må forudsætte, at B er en afgiftspligtig person, som leverer  

 momspligtige tolkeydelser, da momslovens § 13 alene omfatter transaktioner,  

 der  

 i fraværet af § 13 er omfattet af momslovens § 4.
Repræsentanten har af Told-  

 og Skattestyrelsens afgørelse af 16. september 1998, hvoraf B fik  

 momsfritagelse for tolkeydelser, udledt, At  

  

 tolkeydelser  

 leveret til alle døve borgere i det danske samfund, er omfattet af de  

 ydelser,  

 der leveres i nær tilknytning til social forsorg og bistand, jf. momslovens §  

 13, stk. 1, nr. 2. De tolkeydelser som tolkecenteret leverer på lige fod med  

 B,  

 skal derfor være momsfritaget.
 Til støtte for den nedlagte  

 påstand har repræsentanten subsidiært gjort gældende, at forskelsbehandlingen  

 mellem tolkecenteret og B, D m.fl., hvorved sidstnævnte foretagender er  

 anerkendt som offentligretligt organer/almen-nyttige foretagender, mens  

 tolkecenteret ikke er, er i strid med ligebehandlingsprincippet.
 Til støtte for den nedlagte  

 påstand, hvorefter tolkecenterets ydelser skal være momsfritaget gøres det  

 gældende:
 At såvel det danske som det  

 EU-retlige ligebehandlingsprincip medfører, at de ydelser som tolkecenteret  

 leverer tilsvarende skal indrømmes momsfritagelse.
 At EF-domstolen i sag C-45/01  

 har statueret, jfr. præmis 44, at princippet om afgiftsneutralitet er til  

 hinder for, at erhvervsdrivende, som udfører de samme transaktioner,  

 behandles  

 forskelligt med hensyn til opkrævning af moms.
 I EF-domstolens sag C-141/00,  

 præmis 56, er det udtalt, at de nationale kompetente myndigheders  

 skønsudøvelse  

 skal være i overensstemmelse med de fællesskabsretlige principper, navnlig  

 ligebehandlingsprincippet.
EF-domstolen har ved dom i  

 sag C-498/03 stadfæstet den praksis, som er fastslået ved de nævnte tidligere  

 EF-domstolsafgørelser.
Sagen C-498/03 vedrørte interessentskabet Kingscrest  

 Residential Care Homes, der driver en række døgninstitutioner i England.  

 Tvisten omhandlede spørgsmålet omkring, hvorvidt Kingscrest kunne anses for  

 omfattet  

 af begrebet organer der er anerkendt af den pågældende medlemsstat som  

 foretagender af almennyttige karakter i 6. momsdirektivs artikel 13,  

 pkt.
A,  

 stk. 1, litra g) og h), svarende til blandt andet momslovens § 13, stk. 1,  

 nr.  

 2.
 EF-domstolen fastslår i  

 præmis 41-43:
41.  Hvad for det  

 andet angår princippet om afgiftsneutralitet bemærkes, at dette princip bl.a.  

 er til hinder for, at sammenlignelige tjenesteydelser, som konkurrerer  

 indbyrdes, behandles forskelligt med hensyn til momsen (jf. i denne retning  

 dom  

 af 10.9.2002, sag C-141/00, Kügler, Sml.
I, s. 6833, præmis 30, og af  

 23.10.2003, sag C-109/02, Kommissionen mod Tyskland, Sml.
I, s. 12691,  

 præmis 20).
 42.  Det bemærkes,  

 at dette princip, således som generaladvokaten har anført i punkt 29 i  

 forslaget til afgørelse, ville blive tilsidesat, hvis de sociale ydelser, der  

 er omhandlet i sjette direktivs artikel 13, punkt A, stk. 1, litra g) og  

 h), blev behandlet forskelligt med hensyn til momsen, i forhold til, om de  

 institutioner, der leverede dem, blev drevet med gevinst for øje eller ej,  

 når  

 den nationale lovgiver ikke har underlagt fritagelsen de betingelser, der er  

 fastsat i artikel 13, punkt A, stk. 2, litra a), første led.
 43.  Af disse  

 grunde fremgår i det hele, at drift med gevinst for øje ikke kan udelukke  

 indrømmelse af fritagelserne i sjette direktivs artikel 13, punkt A,  

 stk. 1, litra g) og h).
EF-domstolen har fastslået i  

 præmis 41, at det er i strid med EU-retten at sammenlignelige tjenesteydelser  

 der konkurrerer indbyrdes, behandles forskelligt med hensyn til momsen.
Med  

 udgangspunkt heri fastslår EF-domstolen i præmis 42, at de nationale  

 myndigheder ikke kan forskelsbehandle udbydere af sociale ydelser, der er  

 omfattet i 6. momsdirektivs artikel 13, pkt.
A, stk. 1, litra g) og h),  

 svarende  

 til blandt andet momslovens § 13, stk. 1, nr. 2, alt efter om pågældende  

 udbyder driver erhvervsmæssig virksomhed eller ej.
Regionens begrundelse for at  

 forskelsbehandle Tolkecentret og B, er således irrelevant og usaglig.
De  

 ydelser, der udbydes af henholdsvis B og Tolkecentret, er identiske, og de er  

 derfor begge omfattet af momslovens § 13, stk. 1, nr. 2, i overensstemmelse  

 med  

 Told- og Skattestyrelsens afgørelse om at indrømme B momsfritagelse.
 Repræsentanten har gjort  

 gældende, at præmis 41 og 42, i EF-domstolens sag C-498/03 er i modstrid med  

 den påklagede afgørelse, som forskelsbehandler B og Tolkecentret.
SKAT Hovedcentret SKAT Hovedcentret har  

 indstillet, at regionens afgørelse ændres.
 For  

 at en ydelse er omfattet af fritagelsen jf. momslovens § 13, stk. 1, nr. 2  

 skal  

 denne leveres af offentligretlige organer, der er anerkendt som foretagender  

 af  

 almennyttig karakter og ydelsen skal kunne karakteriseres som social forsorg  

 og  

 bistand.
 Første  

 betingelse må anses for opfyldt, når tolkecentret leverer ydelser, der  

 betales  

 af det offentlige.
For  

 så vidt angår anden betingelse skal der ved vurderingen lægges vægt på, om  

 tolkeydelsen betales af en offentlig myndighed således, at dette er afgørende  

 for, om ydelsen er momsfri eller momspligtig.
Dette følger praksis på bl.a.  

 hjemmehjælpsområdet, hvor der ved vurdering af om en ydelse skal anses for at  

 værende momsfri eller momspligtig henses til, om ydelsen tildeles støtte fra  

 en  

 offentlig myndighed.
Det er således den offentlige myndigheds vurdering, der  

 er  

 afgørende for om, ydelsen kan karakteriseres som social forsorg og bistand.
Det  

 fremgår af momsvejledningen 2006-4, afsnit D.11.2.2, at de relevante ydelser  

 tildeles, dvs. betales, efter en konkret og individuel vurdering af behovet  

 for  

 hjælp, dels på baggrund af lovgivningen  

 og dels på baggrund af det serviceniveau, kommunalbestyrelserne fastlægger.  

 De  

 ydelser, der tildeles borgerne i henhold til den sociale servicelov, anses  

 som  

 udgangspunkt for momsfritaget social forsorg og bistand i henhold til  

 momslovens § 13, stk. 1, nr. 2. Endvidere har Landsskatteretten tidligere  

 lagt  

 vægt på, at det var kommunen, der besluttede, at den pågældende virksomhed  

 skulle  

 varetage og modtage betaling for en opgave, der må karakteriseres som social  

 forsorg og bistand jf.
SKM2001.213.LSR.
Landsskatterettens bemærkninger og begrundelse Af momslovens § 13, stk. 1, nr. 2 følger:
 Følgende varer og ydelser er  

 fritaget for afgift:
1) 2) Social forsorg og bistand,  

 herunder sådan, som præsteres af børne- og ungdomsinstitutioner og  

 institutioner inden for ældreområdet, samt levering af varer og ydelser med  

 nær  

 tilknytning hertil.
 Bestemmelsen implementerer  

 bl.a. artikel 13, punkt A, stk. 1, litra g) og h) i 6. momsdirektiv:
Afgiftsfritagelser i  

 indlandet A.
Fritagelser til fordel for  

 visse former for virksomhed af almen interesse 1. Med forbehold af andre  

 fællesskabsbestemmelser fritager medlemsstaterne på betingelser, som de  

 fastsætter for at sikre en korrekt og enkel anvendelse af nedennævnte  

 fritagelser, og med henblik på at forhindre enhver mulig form for svig,  

 unddragelse og misbrug:
g) tjenesteydelser og  

 levering af goder med nær tilknytning til social bistand og social sikring,  

 herunder  

 sådanne, som præsteres af alderdomshjem, af offentligretlige organer eller af  

 andre organer, der er anerkendt af den pågældende medlemsstat som  

 foretagender  

 af almennyttig karakter; h) tjenesteydelser og  

 levering af goder med nær tilknytning til beskyttelse af børn og unge, som  

 præsteres af offentligretlige organer eller andre organer, der er anerkendt  

 af  

 den pågældende medlemsstat som foretagender af almennyttig karakter.
 Af momslovens § 4, stk. 1  

 følger:
Der betales afgift af varer  

 og ydelser, der leveres mod vederlag her i landet.
Ved levering af en vare  

 forstås overdragelse af retten til som ejer at råde over et materielt gode.  

 Levering af en ydelse omfatter enhver anden levering.
 For at opnå momsfritagelse i  

 henhold til momslovens § 13, stk. 1, nr. 2, skal ydelsen leveres af  

 offentligretlige  

 organer eller af andre organer, der er anerkendt som foretagender af  

 almennyttig karakter, og selve ydelsen karakteriseres som social forsorg og  

 bistand, eller med nær tilknytning hertil.
 EF-domstolen har i sag  

 C-498/03 (Kingscrest Associates Ltd og Montecello Ltd), udtalt i præmisserne  

 29-32 og 47:
 29 Det bemærkes, at de  

 fritagelser, som er fastsat i sjette direktivs artikel 13, i henhold til  

 Domstolens  

 praksis skal fortolkes strengt, da de er undtagelser fra det almindelige  

 princip, hvorefter moms opkræves af enhver tjenesteydelse, der udføres mod  

 vederlag af en afgiftspligtig person ( ). Fortolkningen af de ord, der  

 anvendes  

 i denne bestemmelse, skal imidlertid være forenelig med de formål, der  

 forfølges med fritagelserne, og overholde kravene i  

 afgiftsneutralitetsprincippet, der er uadskilleligt med det fælles momssystem  

 ( ).
 30 Hvad for det første angår  

 de formål, der forfølges med fritagelserne i sjette direktivs artikel 13,  

 punkt  

 A, stk. 1, litra g) og h), fremgår det af denne bestemmelse, at disse  

 fritagelser ved at sikre en mere fordelagtig momsmæssig behandling af visse  

 tjenesteydelser af almen interesse, der foretages inden for den sociale  

 sektor,  

 har til formål at nedbringe udgifterne til disse tjenesteydelser og således  

 gøre dem mere tilgængelige for de borgere, der vil kunne modtage dem.
31 Under hensyn til dette  

 formål bemærkes, dels at en virksomheds kommercielle karakter ikke, for så  

 vidt  

 angår sjette direktivs artikel 13, punkt A, udelukker, at den har karakter af  

 en virksomhed af almen interesse. ( ) 32 Det bemærkes, at organer  

 der er anerkendt af en medlemsstat som foretagender af almen karakter i  

 sjette  

 direktivs artikel 13, punkt A, stk. 1, litra g) og h), ikke skal fortolkes  

 særligt snævert ( ).
47 Det andet spørgsmål skal  

 derfor besvares med, at begrebet organer, der er anerkendt af den  

 pågældende  

 medlemsstat som foretagender af almennyttig karakter i sjette direktivs  

 artikel 13, punkt A, stk. 1, litra g) og h), ikke udelukker private  

 virksomheder, der drives med gevinst for øje. Det kan udledes af EF-domstolens  

 dom i sag C-216/97 Gregg, at princippet om afgiftsneutralitet er til hinder  

 for, at sammenlignelige tjenesteydelser som konkurrerer indbyrdes behandles  

 forskelligt af hensyn til momsen.
Princippet om afgiftsneutralitet ville  

 blive  

 tilsidesat, hvis de sociale ydelser, der er omhandlet i 6. momsdirektivs  

 artikel 13, pkt.
A, stk. 1, litra g) og h), blev behandlet forskelligt med  

 hensyn til momsen, i forhold til, om de institutioner der leverede dem, blev  

 drevet med gevinst for øje eller ej.
 Socialministeriet har i  

 udtalelsen af 10. juni 2004 angivet, at det er ministeriets opfattelse, at en  

 vare eller en ydelse må anses at være af almennyttig karakter og omfattet af  

 begrebet social forsorg og bistand, når den bevilges til en  

 person med  

 handicap og alene har til formål at kompensere den handicappede for en varig  

 funktionsnedsættelse, i overensstemmelse med handicappolitikkens generelle  

 formål om ligestilling og ligebehandling af handicappede med andre borgere.  

 Det  

 er efter Socialministeriets opfattelse ikke af afgørende betydning, om  

 hjemlen  

 til en bevilling til en vare eller en ydelse indgår i en af Socialministeriet  

 udstedt lovgivning eller om den indgår i andre ministerområders lovgivning.  

 Det  

 er imidlertid afgørende at varen eller ydelsen bevilges individuelt til en  

 person, som har behov for den pågældende vare på grund af personens  

 funktionsnedsættelse, og at formålet med varen eller ydelsen er, at afhjælpe  

 den handicappedes funktionsnedsættelse, således at den pågældende opnår  

 tilsvarende handle og udfoldelsesmuligheder som andre ikke handicappede  

 borgere.
Landsskatteretten finder, at  

 tolkebistand til døve og hørehæmmede må anses for begrundet i en varig fysisk  

 funktionsnedsættelse, der begrænser personens muligheder for at modtage  

 information og kommunikere med andre mennesker, jf. herved Socialministeriets  

 udtalelse.
Ydelsen har alene til formål at kompensere for en  

 funktionsnedsættelse med henblik på at give den handicappede mulighed for i  

 lighed med andre borgere at deltage i sociale og samfundsmæssige aktiviteter.
 Retten bemærker, at det af §  

 1, stk. 1, nr. 1, i lov om social service, fremgår, at formålet med denne lov  

 bl.a. er at tilgodese behov, der følger af nedsat fysisk funktionsevne samt  

 at  

 fremme den enkeltes mulighed for at klare sig selv eller lette den daglige  

 tilværelse og forbedre livskvaliteten.
Retten finder i  

 overensstemmelse med det af Socialministeriet anførte, at disse tolkeydelser  

 må  

 karakteriseres som social forsorg og bistand.
Da det offentlige må anses at  

 have en forpligtelse til at yde en sådan form for bistand og da bistanden så  

 godt som altid bevilges af offentlige myndigheder, finder retten endvidere,  

 at  

 der i det omfang bistanden er bevilliget af en offentlig myndighed, må være  

 tale om ydelser leveret af et organ anerkendt som foretagende af almennyttig  

 karakter, uanset at ydelserne ikke direkte er reguleret af lov om social  

 service.
Det er således Landsskatterettens indstilling, at disse tolkeydelser  

 til døve og hørehæmmede er fritaget for moms i henhold til momslovens § 13,  

 stk. 1, nr. 2.
 Regionens afgørelse ændres  

 som følge deraf.
