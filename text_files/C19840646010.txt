 Det meddeles herved, at finansministeriet, Amtsrådsforeningen i Danmark,  

 Københavns kommune og Frederiksberg kommune med Foreningen af yngre Læger har  

 indgået vedlagte overenskomst af 23. juli 1984, der træder i stedet for  

 overenskomsten af 12. august 1982.
I.
Generelle bemærkninger til overenskomsten.
 statens sygehusafdelinger fortsat er gældende under overførselsperioden.
II.
Bemærkninger til de enkelte paragraffer i overenskomsten.
 Udover at henvise til overenskomstens bestemmelser er parterne enige om at  

 fremhæve følgende:
Ad § 1 Praksisreservelægen vil normalt blive overført for en periode af 6  

 måneder.
 Såfremt praksisreservelægens tilknytning til en praksis ophæves som følge  

 af en praksisreservelægen utilregnelig årsag, overflyttes praksisreservelægen  

 til en anden tutorlæge i den resterende del af uddannelsesperioden eller,  

 hvis dette ikke er muligt, til en af statens sygehusafdelinger.
 Ad § 3.
 Efter anmodning fra Foreningen af yngre Læger skal man henstille:
at den væsentligste del af praksisreservelægens arbejdstid lægges inden  

 for det tidsrum, der i sygesikringsoverenskomsten betragtes som  

 dagarbejdstid, herunder aftenkonsultationer at praksisreservelægen så vidt muligt deltager i vagtarbejde.  

 Praksisreservelægen kan deltage i op til 10 vagter i alt inden for de 6  

 måneder, idet der højst kan være 4 vagter på 1 måned.
 Afhængig af den normale tilkaldelsesintensitet er vagterne fra 8-16 timer.
 Vagterne placeres fortrinsvis på ugens 5 første hverdage.
Der er enighed om mellem overenskomstens parter, at overarbejde så vidt  

 muligt skal undgås.
Hvis overarbejde i ekstraordinære situationer pålægges,  

 afvikles dette med frihed, jfr. § 7, stk. 1 i overenskomsten for underordnede  

 sygehuslæger.
 Ad § 6.
 Praksisreservelægen er omfattet af ferieloven, men der kan søges  

 dispensation fra ferielovens bestemmelser om, at en del af ferien holdes  

 inden for nærmere fastsatte terminer.
 Tvivlsspørgsmål vedrørende overenskomsten forventes forelagt  

 finansministeriet.
P.
M.
V.
E.
B.
Finn Villumsen O V E R E N S K O M S T mellem finansministeriet, Amtsrådsforeningen i Danmark, Københavns kommune og  

 Frederiksberg kommune på den ene side og Foreningen af yngre Læger på den  

 anden side om løn- og øvrige ansættelsesvilkår for praksisreservelæger.
 Overenskomstens område.
 § 1.  Nærværende overenskomst omfatter  

 praksisreservelæger, hvorved forstås læger der som led i en turnusuddannelse,  

 jf. indenrigsministeriets bekendtgørelse nr. 551 af 25. november 1976 om  

 uddannelse til selvstændigt virke som læge, af en amtskommune/Københavns  

 kommune/Frederiksberg kommune/staten i uddannelsesøjemed ansættes og  

 overføres til beskæftigelse hos en alment praktiserende læge.
 Arbejdsområde.
 § 2.  Praksisreservelægen er forpligtet til efter  

 bestemmelse af den alment praktiserende læge at udføre lægearbejde inden for  

 den praktiserende læges arbejdsområde.
 Arbejdstid.
 § 3.  Den gennemsnitlige ugentlige arbejdstid er 40  

 timer, der efter bestemmelse af den alment praktiserende læge tilrettelægges  

 i form af konsultation, sygebesøg og vagtarbejde m.v.
Stk. 2.  Vagtarbejde udføres i øvrigt som  

 rådighedstjeneste og indgår i den gennemsnitlige ugentlige arbejdstid med 1/3  

 time for hver times vagtarbejde fra bolig og med 3/4 time for hver times  

 vagtarbejde fra vagtværelse.
Effektiv tjeneste under vagtarbejde opgøres som  

 anført i § 13, stk. 6 og 7 i overenskomsten om løn- og øvrige  

 ansættelsesvilkår for underordnede sygehuslæger.
 Frihed.
 § 4.  Praksisreservelæger har altid fri på  

 søgnehelligdage, og har normalt fri på lørdage og søndage.
 Stk. 2.  såfremt lægen har været pålagt tjeneste, jf. §  

 3, på en Lørdag eller søndag, ydes en anden fridag herfor, for søndagens  

 vedkommende inden for den følgende uge.
 Løn m.v.
 § 5.  Under ansættelsen som praksisreservelæge  

 oppebærer lægen samme løn m.v., som praksisreservelægen ville oppebære ved  

 ansættelse i henhold til overenskomsten om løn- og øvrige ansættelsesvilkår  

 for underordnede sygehuslæger, jf. i øvrigt §§ 10, 11, 12, 14, 15, 16 og 17.
 § 6.  For praksisreservelæger gælder i øvrigt - med de  

 fornødne tilpasninger - nedenstående bestemmelser i overenskomsten om lønog  

 øvrige ansættelsesvilkår for underordnede sygehuslæger:
 § 22.  Ferie og frihed i studieøjemed m.v., stk. 1 og  

 4.
 § 23.  Fravær fra tjenesten under svangerskab og  

 fødsel.
 § 25.  Lønfonden.
 § 26.  Løn under sygdom.
 § 27.  Aftjening af værnepligt.
 § 31.  Efterløn.
 § 32.  Opsigelse.
 Befordringsgodtgørelse.
 § 7.  Ved tjeneste uden for hovedtjenestestedet ydes  

 der praksisreservelægen hensigtsmæssig befordring eller  

 befordringsgodtgørelse, jf. i øvrigt § 24 i overenskomsten om løn- og øvrige  

 ansættelsesvilkår for underordnede sygehuslæger.
 Ikrafttræden og opsigelse.
 § 8.  Bestemmelserne i nærværende overenskomst har,  

 hvor intet andet er anført, virkning fra den 1. april 1983. Overenskomsten  

 kan af hver af parterne opsiges med 3 måneders varsel til en 1. april, dog  

 tidligst 1. april 1985.
 København, den 23. juli 1984.
FORENINGEN AF YNGRE LÆGER Jens Parker /Mogens Sommer FINANSMINISTERIET P.M.V.
 E.B.
C.E.
Johansen AMTSRÅDSFORENINGEN I DANMARK Jens K.
Brandt /Jens Olufsen KØBENHAVNS KOMMUNE P.o.v.
