Fremsat den 27. februar 2004 af Jann Sjursen (KD),  

 Bodil Kornbek (KD),  

 Mogens Nørgård Pedersen (KD) og Tove&nbsp  

 ;Videbæk (KD) Forslag til Lov om ændring af ligningsloven (Forhøjelse af beløbsgrænsen for skattefradraget i  

 forbindelse med gavebeløb til almenvelgørende organisationer m.v.) § 1 I lov om påligningen af indkomstskat til staten  

 (ligningsloven), jf. lovbekendtgørelse nr. 791 af 17. september 2002, som  

 senest ændret ved § 8 i lov nr. 1235 af 27. december 2003, foretages følgende  

 ændring:
1.  

  

 I  

  

 § 8 A, stk. 1  


  

 ,  

  

 ændres »5.000 kr.« til: »6.500 kr.« § 2 Stk. 1.  

  

 Lovforslaget træder i kraft dagen efter bekendtgørelsen i Lovtidende og har  

 virkning fra og med indkomståret 2004.
Bemærkninger til lovforslaget Til § 1 Med forslaget foreslås en efterregulering i henhold til  

 inflation samt løn- og prisudvikling af den gældende beløbsgrænse, der for 10  

 år siden blev fastsat for fradragsberettigede gaver ydet til organisationer,  

 foreninger, stiftelser, institutioner m.v., hvis midler anvendes i  

 almenvelgørende øjemed.
En regulering i henhold til inflation samt løn- og  

 prisudvikling bevirker en stigning i den fradragsberettigede beløbsgrænse fra  

 de nuværende 5.000 kr. til 6.500 kr.
Denne stigning i beløbsgrænsen skønnes  

 at  

 medføre et årligt provenutab på ca. 5 mio. kr., der vedrører de kommunale,  

 amtslige og kirkelige skatter.
Der henvises i den forbindelse til  

 finansministerens besvarelse til Finansudvalget vedrørende en forhøjelse af  

 beløbsgrænsen og provenuvirkningen heraf, jf. § 38  bilag 15.
Baggrund for forslaget De almenvelgørende organisationer spiller en vigtig rolle i  

 det danske samfund.
For at disse organisationer kan udfylde deres rolle i  

 samfundet, er det vigtigt at sikre de bedst mulige rammer for  

 organisationernes  

 arbejde.
I den forbindelse udgør den nuværende sats for fradragsberettigede  

 gaver en hindring, idet den forringer organisationernes muligheder for at  

 indsamle de nødvendige midler.
I henhold til ligningslovens § 8 A er det muligt at  

 fradrage gaver til foreninger, organisationer, institutioner m.v., hvis  

 midler  

 anvendes i almenvelgørende øjemed.  


  

 Fradragsordningen  

 gør det muligt hvert år at fradrage op til 5.000 kr.
Da de første 500 kr. af  

 bidraget ikke er fradragsberettigede, er det således muligt efter at have  

 indbetalt 5.500 kr. til den pågældende organisation at fradrage 5.000 kr.
Med  

 den foreslåede lovændring vil gaver for 7.000 kr. til velgørende foreninger  

 således medføre et maksimalt fradrag på 6.500 kr.
I forbindelse med skattereformen for 10 år siden blev  

 beløbet for fradragsberettigede gaver sat op fra 3.300 kr. til 5.500 kr.  

 Siden  

 da har beløbsgrænsen været uændret til trods for, at samfundet siden da har  

 udviklet sig skattepolitisk såvel som samfundsøkonomisk i øvrigt.
Den  

 skattepolitiske udvikling har bevirket, at værdien af skattefradrag generelt  

 er  

 blevet forringet i den mellemliggende periode.
Ydermere har den  

 samfundsøkonomiske udvikling i øvrigt udhulet betydningen af det gældende  

 skattefradrag for gavebidrag, idet inflation samt løn- og prisudvikling har  

 medført, at man populært sagt får mindre for pengene.
Skatteværdien af  

 fradraget for gavebeløb på 5.500 kr. er således blevet udhulet, og værdien  

 for  

 de pågældende organisationer såvel som for giverne er derfor ikke forholdsvis  

 den samme, som den var, da loven blev vedtaget.
En regulering af  

 beløbsgrænsen  

 er som følge heraf nødvendig.
Endvidere er det relevant at tage i betragtning, at de  

 almenvelgørende organisationers økonomiske vilkår også på anden vis er blevet  

 mindre gunstige gennem årene.
Senest har ændringerne i portostøtten forværret  

 vilkårene for mange organisationer.
Dette aspekt gør det kun desto vigtigere  

 at  

 sikre de almenvelgørende organisationer et bedre udgangspunkt for at indsamle  

 de nødvendige midler.
 Hvis de almenvelgørende organisationer derfor også i  

 fremtiden skal have mulighed for at sikre det nødvendige økonomiske grundlag  

 for deres arbejde, er en regulering af beløbsgrænsen således nødvendig.
Kristendemokraterne opfatter en regulering af beløbsgrænsen  

 som det mindste, man kan og bør gøre for at sikre de almenvelgørende  

 organisationers økonomiske vilkår.
Efter Kristendemokraternes mening burde  

 satsen for fradragsbeløbet ikke kun reguleres, men hæves betydeligt.
I øvrigt  

 finder Kristendemokraterne, at beløbsgrænsen burde undergives regulering ca.  

 hvert tredje år.
Til § 2 Det foreslås, at forhøjelsen af beløbsgrænsen skal have  

 virkning fra indkomståret 2004 og frem.
Skriftlig fremsættelse Jann Sjursen  

  

 (KD):
 Som ordfører for forslagsstillerne tillader jeg mig herved at  

 fremsætte:
 Forslag til lov om  

 ændring af ligningsloven.
(Lovforslag nr.
L 176).
 Jeg henviser i øvrigt til de bemærkninger, der ledsager  

 lovforslaget, og anbefaler det til Tingets velvillige behandling.
