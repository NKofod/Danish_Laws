 I henhold til § 24 og § 29, stk. 2, i lov nr. 114 af 21. marts 1979 om  

 foranstaltninger mod smitsomme sygdomme fastsættes:
TRANSPORT AF LIG § 1.  Når lig eller ligdele transporteres til eller  

 fra udlandet, skal der medfølge et særligt dokument (ligpas). Ved transport  

 her til landet skal ligpasset være udstedt af afsendelsesstatens kompetente  

 myndighed, og ved transport her fra landet til udlandet af vedkommende  

 embedslægeinstitution, i Københavns kommune stadslægen.
Bestemmelsen gælder  

 også, hvor opgravede lig eller ligdele transporteres til eller fra udlandet.
 Stk. 2.  Bestemmelsen i stk. 1 gælder ikke for transport  

 af aske til eller fra udlandet.
 Stk. 3.  Ligpas (LAISSER-PASSER for a corpse eller  

 LAISSER-PASSER mortuaire), der udstedes her i landet, skal udstedes enten på  

 dansk og engelsk eller på dansk og fransk.
 Stk. 4.  Ved transport af lig eller ligdele til Finland,  

 Island, Norge eller Sverige kan ligpas dog udstedes alene på dansk.
§ 2.  Embedslægeinstitutionen, i Københavns kommune  

 stadslægen, skal, forinden ligpasset udstedes, sikre sig, Stk. 2.  Ved transport af lig eller ligdele til Finland,  

 Island, Norge eller Sverige finder § 2, stk. 1, ikke anvendelse.
 § 3.  Kisten skal være af et materiale, der er  

 uigennemtrængeligt for fugtighed, og indeholde et væskeopsugende materiale,  

 f.eks. tørvesmuld eller trækulspulver.
Stk. 2.  Kisten kan bestå af enten Stk. 3.  Såfremt kisten skal transporteres med fly, skal  

 den være forsynet med en af sundhedsstyrelsen godkendt anordning til  

 udligning af indvendigt og udvendigt tryk, og som er forsynet med et filter.  

 En sådan trykudligningsanordning er dog unødvendig, såfremt kisten er i en  

 udførelse som angivet i stk. 2, litra a), og liget er balsameret.
 Stk. 4.  Såfremt dødsårsagen er en smitsom sygdom,  

 finder bestemmelserne i kapitel II anvendelse.
Stk. 5.  Bestemmelserne i § 3, stk. 1-3 finder ikke  

 anvendelse ved transport af lig eller ligdele til eller fra Finland, Island,  

 Norge eller Sverige, med mindre dette kræves af den, der skal udføre  

 transporten.
Ved alle transporter kræves dog, at kisten er tæt og  

 tilstrækkeligt solid.
 § 4.  Hvis kisten skal transporteres som almindelig  

 forsendelse, skal den emballeres på en sådan måde, at det ikke kan ses, at  

 emballagen indeholder en kiste, og det skal anføres, at den skal behandles  

 med forsigtighed.
§ 5.  Transporten til udlandet skal iværksættes  

 snarest muligt og senest 8 dage efter dødsfaldet.
Den ligpasudstedende  

 myndighed kan dog tillade forlængelse af denne frist, når forholdene taler  

 derfor.
 Stk. 2.  Transport af opgravede lig eller ligdele skal  

 iværksættes umiddelbart efter, at opgravningen er afsluttet.
§ 6.  Sundhedsstyrelsen fastsætter nærmere regler for  

 udstedelse af ligpas.
Ligpas udfærdiges på en særlig blanket, der er trykt  

 ved sundhedsstyrelsens foranstaltning.
BEHANDLING AF SMITTEFARLIGE LIG § 7.  Når en person, der lider af en alment farlig  

 sygdom, jfr. § 2 i lov nr. 114 af 21. marts 1979 om foranstaltninger mod  

 smitsomme sygdomme, afgår ved døden, skal de i §§ 8-15 nævnte forskrifter om  

 behandling af lig iagttages, såfremt sygdommen er i akut smittefarligt  

 stadium.
 Stk. 2.  Forskrifterne i §§ 8-15 kommer tillige til  

 anvendelse, hvor det ikke med sikkerhed kan udelukkes, at den pågældende  

 sygdom har været til stede i akut smittefarligt stadium.
 § 8.  Når en person, der lider af en alment farlig  

 sygdom, afgår ved døden, skal der snarest muligt tilkaldes læge.
 Stk. 2.  Den læge, der tilkaldes i anledning af  

 dødsfaldet, skal snarest muligt afgive indberetning herom til  

 embedslægeinstitutionen, i København stadslægen.
 Stk. 3.  Liget må ikke berøres af andre personer end den  

 tilkaldte læge og kun i den udstrækning, det er nødvendigt for konstatering  

 af dødens indtræden.
 Stk. 4.  Liget må ikke vaskes eller klædes, men skal  

 blive i de klædningsstykker, i hvilke den syge er død.
 § 9.  Ligsyn foretages af embedslægen eller af anden  

 læge, der særskilt bemyndiges hertil af embedslægen.
 Stk. 2.  Hvis obduktion skal foretages, foranlediger  

 epidemikommissionen, at den nødvendige transport af liget foretages under  

 iagttagelse af de af embedslægen angivne sikkerhedsforanstaltninger.
 § 10.  Når ligsyn er afsluttet og dødsattest udstedt,  

 indsvøbes liget i et klæde (mest hensigtsmæssigt det lagen, hvorpå liget  

 ligger), der er vædet i et egnet desinfektionsmiddel, f.eks. karbol (2-5  

 pct.) eller formalin (4-10 pct.).
Stk. 2.  Ligets nedlæggelse i kisten skal så vidt muligt  

 foregå i det rum, i hvilket dødsfaldet har fundet sted.
Forinden kisten  

 fjernes fra rummet, lukkes den forsvarligt og desinficeres udvendigt med et  

 egnet desinfektionsmiddel efter anvisning fra embedslægen.
Kisten må herefter  

 ikke åbnes.
§ 11.  Kisten, som den døde nedlægges i, skal være  

 uigennemtrængelig for fugtighed.
Kisten skal bestå af en trækiste foret  

 sammenhængende i bund og sider med f.eks. zink.
Liget skal nedlægges i kisten  

 omgivet af et væskeopsugende, ikke støvende materiale, f.eks. høvlspåner.
 Stk. 2.  Hvis liget skal transporteres til udlandet,  

 skal kisten udføres i materiale som angivet i § 3, stk. 2, litra a).
 § 12.  Begravelse eller ligbrænding skal ske snarest  

 muligt.
 § 13.  De personer, der er beskæftiget med liget, skal  

 være iklædt en hensigtsmæssig beskyttelsesdragt.
 Stk. 2.  Beskyttelsesdragten anbringes efter endt brug i  

 en lukket og uigennemtrængelig beholder.
 Stk. 3.  Embedslægen foranlediger det nødvendige antal  

 beskyttelsesdragter udleveret og sikrer sig, at disse destrueres eller  

 desinficeres efter endt brug.
 § 14.  Personer, der har været beskæftiget med liget  

 eller opholdt sig i det rum, i hvilket kisten henstod, førend den blev  

 lukket, uden at have været iklædt beskyttelsesdragt, skal efter anvisning fra  

 embedslægen lade sig desinficere.
 § 15.  Det rum, i hvilket dødsfaldet har fundet sted,  

 skal snarest muligt, efter at liget er lagt i kiste og denne desinficeret,  

 desinficeres efter anvisning fra embedslægen.
 § 16.  Hvis dødsfaldet har fundet sted på sygehus,  

 eller hvis obduktion af liget er foretaget, kan embedslægen efter  

 omstændighederne tillade fravigelse af de i §§ 9, 14 og 15 nævnte  

 forskrifter.
FORSKELLIGE BESTEMMELSER § 17.  Medmindre højere straf er forskyldt efter anden  

 lovgivning, straffes med bøde, hæfte eller fængsel indtil 6 måneder den, der  

 overtræder §§ 1-5 og §§ 8-15.
 § 18.  Denne bekendtgørelse træder i kraft den 1. maj  

 1983.
 Stk. 2.  Indenrigsministeriets bekendtgørelse nr. 84 af  

 7. marts 1977 om transport af lig til eller fra udlandet og  

 indenrigsministeriets bekendtgørelse nr. 503 af 12. december 1979 om  

 behandling af smittefarlige lig ophæves.
