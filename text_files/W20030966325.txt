Landsskatteretskendelse af 15. april 2003 vedr.
Avance ved  

 salg af ejerlejlighed - fritagelsesbestemmelsen A klager for indkomståret 1997 bl.a. over, at hans  

 kapitalindkomst er forhøjet med ikke selvangivet fortjeneste ved salg af  

 ejerlejlighed, 191.277 kr.
 Klageren har ved skøde af 23. juni 1997 - der er udarbejdet uden  

 forudgående slutseddel - overdraget en ejerlejlighed til B ApS, i hvilket  

 selskab han er hovedanpartshaver.
Lejligheden har indtil den 31. maj 1997 været udlejet til C.  

 Klageren er pr. 1. juni 1997 blevet tilmeldt lejlighedens adresse sammen med  

 C.  

 Klagerens adresse er imidlertid i skødet vedrørende salget af lejligheden  

 angivet som X.
Klageren har indtil den 1. juni 1997 haft fri bolig på denne  

 adresse, i en af B ApS lejet lejlighed.
Lejemålet er blevet opsagt af  

 selskabet  

 med virkning fra den 1. juni  

    

  

 1997.
 C har den 12. maj 1997 telefonisk meddelt de sociale  

 myndigheder, at hun med virkning fra den 1. juni 1997 ikke længere skal have  

 børnetilskud som enlig.
 Klageren og C har ved flyttemeddelelse af 30. juni 1997 meddelt  

 folkeregistret, at de pr. 1. juli 1997 flytter til en ejendom i Y.
Denne ejendom er erhvervet af klageren ved skøde af 20. juni  

 1997. Klagerens adresse er på skødet vedrørende denne ejendom tillige angivet  

 som værende X.
Ejendommen er i henhold til skødet erhvervet med  

 overtagelsesdag  

 den 1. juli 1997. Det fremgår af skødet, at der ved købsaftalens underskrift  

 er  

 deponeret 145.000 kr., og at der senest den 15.6.1997 deponeres  

 yderligere  

 355.000 kr..
Der er ikke fremlagt kopi af andre købsaftaler end skødet  

 af 20.  

 juni 1997.
 Det er over for de stedlige skattemyndigheder oplyst, at  

 klageren og samleveren, C, er flyttet sammen pr. 1. juni 1997. Det er oplyst,  

 at de først er flyttet sammen pr. nævnte dato, idet de hver for sig har børn  

 fra tidligere forhold, der ikke uden videre accepterede deres forhold.  

 Klageren  

 og C er den 4. juli 1997 blevet forældre til et fælles barn.
 Den solgte lejlighed er i henhold til en af den nye lejer  

 fremsendt flyttemeddelelse samt i henhold til en af klageren udfærdiget  

 logiværts-erklæring af  

    

  

 2. juli 1997  

 blevet taget i brug af den nye lejer pr. 16. juni 1997. Det er dog oplyst, at  

 den nye lejer først er flyttet ind i lejligheden pr. 1. juli 1997, og at de  

 udarbejdede erklæringer alene har haft til hensigt at sikre en  

 institutionsplads til den nye lejers søn, født den 4. juni 1992.
 Skatteankenævnet har ved den påklagede afgørelse anset klageren  

 som skattepligtig af avancen ved salget af ejerlejligheden.
Nævnet har ikke anset det for godtgjort, at ejerlejligheden har  

 tjent til bolig for klageren i ejertiden.
Der er herved henset til, at  

 lejligheden er solgt til overtagelse pr. 1. juli 1997. Nævnet har under  

 henvisning hertil konkluderet, at aftale om overdragelse af lejligheden er  

 indgået, før klageren ifølge flyttemeddelelsen til folkeregistret har beboet  

 lejligheden.
 Klagerens advokat har over for Landsskatteretten nedlagt påstand  

 om, at avancen ved salget af lejligheden må anses som fritaget for  

 beskatning,  

 jf. ejendomsavancebeskatningslovens § 8, stk. 1.
Han har til støtte herfor henvist til, at lejligheden har tjent  

 til bolig for klageren i perioden fra den 1. til den 30. juni 1997. Det er  

 fremhævet, at klageren fra den 1. juni 1997 til den 1. juli 1997, kl. 12.00,  

 hvor det nye hus blev overtaget, ikke havde rådighed over andre bopæle.
Det  

 er advokatens  

 opfattelse, at det herefter er selvklart, at lejligheden har udgjort  

 klagerens  

 bopæl i denne periode.
Klagerens forventning om, at lejligheden ikke skulle  

 tjene til bolig i en længere periode fratager efter advokatens opfattelse  

 ikke  

 lejligheden dens status som bopæl i henhold til  

 ejendomsavancebeskatningslovens  

 § 8. Det tidligere i bestemmelsen indeholdte krav om, at lejligheden skulle  

 have tjent til bolig i et vist tidsrum  dengang 2 år, dog med mulighed  

 for  

 dispensation  er blevet ophævet for en årrække siden.
Benyttelse som  

 bolig i 1  

 dag vil efter den nugældende formulering være tilstrækkelig, hvis det  

 godtgøres, at der i samme periode ikke er andre boliger til rådighed.
 Told- og Skattestyrelsen har indstillet den påklagede afgørelse  

 stadfæstet.
 Landsskatteretten skal  

 udtale:
Fortjeneste ved afståelse af en- eller tofamilieshuse og  

 ejerlejligheder er i henhold til ejendomsavancebeskatningslovens § 8, stk. 1,  

 fritaget for beskatning, hvis huset eller lejligheden har tjent til bolig for  

 ejeren eller dennes husstand i en del af eller i hele den periode, hvori  

 denne  

 har ejet ejendommen.
Betingelserne skal være opfyldt inden det tidspunkt,  

 hvor  

 der indgås endelig og bindende aftale om salg af ejendommen, uanset om  

 ejendommen først er overdraget senere, jf. cirkulære nr. 166 af 12. september  

 1994, afsnit 3, samt Østre Landsrets dom af 11. marts 1999, refereret i  

 Tidsskrift for Skatter og Afgifter 1999, nr. 318.
 Det må efter de foreliggende oplysninger anses for godtgjort, at  

 klageren i perioden fra den 1. juni 1997 til den 1. juli 1997 kl. 12.00 ikke  

 har haft andre boliger til sin rådighed.
Det må ligeledes anses for godtgjort, at klageren pr. 1. juni  

 1997 har taget bolig i lejligheden.
Der er herved bl.a. henset til, at  

 klageren  

 pr. nævnte dato er blevet tilmeldt lejlighedens adresse og til, at C har  

 meddelt myndighederne, at hun pr. denne dato ikke længere er enlig, men  

 samlevende med klageren.
 Det må endelig anses for godtgjort, at der først den 23. juni  

 1997 er indgået endelig og bindende aftalt om salg af lejligheden.
Der er herefter ikke grundlag for at antage, at lejligheden ikke  

 har tjent til bolig for klageren i en del af den periode, hvori han har ejet  

 denne.
Avancen ved salget af lejligheden er derfor fritaget for beskatning,  

 jf.  

 ejendomsavancebeskatningslovens § 8, stk. 1.
 Der skal dog ved opgørelsen af indkomsten for indkomståret 1997  

 medregnes lejeværdi af egen bolig i lejligheden vedrørende perioden fra den  

 1.  

 juni til og med den 30. juni 1997. Lejeværdien skal opgøres efter de i  

 ligningsloven givne regler.
 Den påklagede afgørelse ændres i overensstemmelse hermed, idet  

 den talmæssige opgørelse af lejeværdien for perioden fra den 1. juni til og  

 med  

 den 30. juni 1997 overlades til de stedlige skattemyndigheder,  

    

  

 jf. § 17, stk. 2, i forretningsorden for  

 Landsskatteretten.
