Bekendtgørelse om ændring af bekendtgørelse om økonomiske rammer for vandselskaber § 1 I bekendtgørelse nr. 2291 af 30. december 2020 om økonomiske rammer for vandselskaber foretages følgende ændringer:
 1. I § 6, stk. 3,1. pkt., ændres »2022« til: »2023«.
 2. I § 6, stk. 3, 2. pkt., ændres »2021« til: »2022«, »2016-2020« ændres til: »2021«, og »2017-2020« ændres til: »2021«.
 3. I § 9, stk. 6, indsættes som 3. pkt.:
»Hvis vandselskabet anmoder om det, fordeles omkostninger til beskyttelse af vandselskabets drikkevandsressourcer, jf. stk. 4, nr. 7-9, over flere år.« 4. I § 19, stk. 8, indsættes som 3. pkt.:
»En ansøgning om dispensation skal være Forsyningssekretariatet i hænde senest den 1. april 2022.« 5. § 20, stk. 4, 2. og 3. pkt., affattes således:
»Herefter udmeldes de fastsatte indtægtsrammer for reguleringsperioder på to år ad gangen til og med reguleringsperioden 2022-2023 for vandselskaber med spildevandsforsyning og til og med reguleringsperioden 2023-2024 for vandselskaber med vandforsyning.
Indtægtsrammerne udmeldes for reguleringsperioder på fire år ad gangen fra reguleringsperioden, der gælder fra 2024, for vandselskaber med spildevandsforsyning, og fra reguleringsperioden, der gælder fra 2025, for vandselskaber med vandforsyning.« 6. § 20, stk. 8, ophæves.
 7. I § 21, stk. 6, indsættes efter »en to-årig reguleringsperiode omfattende 2021 og 2022«: »og en to-årig reguleringsperiode omfattende 2023-2024«.
 8. I § 26, stk. 5, indsættes som 1. pkt.:
»Vandselskabets indtægter i forbindelse med salg af jord, hvor § 9, stk. 4, nr. 9, fandt anvendelse på købet af den nu solgte jord, kan, hvis vandselskabet anmoder om det, indtægtsføres efter reglen i stk. 1 fordelt over flere år.« 9. I § 26, stk. 7, nr. 8, ændres »2022« til: »2023«.
§ 2 Stk. 1. Bekendtgørelsen træder i kraft den 31. januar 2022.
 Stk. 2. § 1, nr. 3 og 8, finder anvendelse for omkostninger og indtægter, som er afholdt, henholdsvis modtaget, fra og med den 1. januar 2021.
