Nr LSF 143 Forslag til Lov om ændring af forskellige skattelove  

 (Realkreditinstitutters omdannelse til aktieselskaber og fusion af fonde  

 m.v.) Fremsat af skatteministeren (Fogh Rasmussen) den 18. januar 1990 Vedtaget ved tredjebehandling den 17. april 1990 Lov nr. 255 af 25/04/1990 § 1 I lov om beskatning af fonde, visse foreninger og institutter m.v.  

 (fondsbeskatningsloven), jf. lovbekendtgørelse nr. 528 af 2. august 1989, som  

 senest ændret ved § 8 i lov nr. 59 af 7. februar 1990, foretages følgende  

 ændringer:
 1. § 1, nr. 4, litra a, affattes således:
 »a) Institutter godkendt i henhold til realkreditloven, der ikke er  

 aktieselskaber,».
 2. I § 1 indsættes som nr. 5:
»5) Foreninger som nævnt i realkreditlovens § 69, stk. 2.« 3. Efter § 1 indsættes:
» § 1 A.
De i § 1, nr. 5, nævnte foreninger beskattes efter  

 tilsvarende regler, som gælder for de i § 1, nr. 1, nævnte fonde.« 4. I § 5, stk. 3, 3. pkt., ændres »januar 1980« til:  

 »januar 1988«.
§ 2 I lov om beskatning ved fusion af aktieselskaber m.v., jf.  

 lovbekendtgørelse nr. 527 af 2. august 1989, som ændret ved § 10 i lov nr. 59  

 af 7. februar 1990, foretages følgende ændringer:
 1. I § 6, stk. 1, indsættes efter »selskabslovgivningen«:  

 »eller ved den konkrete tilladelse«.
 2. I § 6, stk. 4, 1. pkt., udgår », der fører register over  

 stedfundne fusioner«.
 3. I § 13, stk. 3, 1. pkt., udgår », der fører register over  

 de stedfundne fusioner«.
 4. Efter § 14 a indsættes:
» § 14 b.
Ved realkreditinstitutters omdannelse til  

 aktieselskaber, jf. kapitel 12 i realkreditloven, finder § 5, § 6, stk. 1, §  

 6, stk. 3-4, § 6, stk. 6, § 7, § 8 og § 10, stk. 2, tilsvarende anvendelse.
Stk. 2. Underskud fra tidligere indkomstår kan uanset § 8, stk. 6, bringes  

 til fradrag i det fortsættende selskabs indkomstopgørelse efter  

 ligningslovens § 15, hvis realkreditinstituttets aktiver og gæld som helhed  

 overdrages til et af realkreditinstituttet ejet eller oprettet aktieselskab,  

 hvori instituttet ejer hele aktiekapitalen.
Det er en betingelse, at  

 aktieselskabet ikke tidligere har drevet erhvervsmæssig virksomhed.
Stk. 3. Aktier i det fortsættende selskab, som den erhvervsdrivende fond  

 eller foreningen modtager i henhold til realkreditlovens § 69, anses for  

 anskaffet på det tidspunkt, hvor omdannelsen er vedtaget i alle de  

 involverede selskaber m.v.
Som anskaffelsessum anvendes værdien af de  

 indskudte aktiver efter fradrag af realkreditinstituttets gæld.
Stk. 4. Reglerne i stk. 1-3 finder tilsvarende anvendelse på overdragelse  

 af aktiver og gæld til et aktieselskab, som omfattes af realkreditlovens §  

 68, stk. 2, såfremt overdragelsen alene sker mod vederlag i aktier i dette  

 selskab.
Som ophørende selskab anses i denne sammenhæng det selskab, der  

 overdrager de aktiver og gældsposter, der er nævnt i realkreditlovens § 68,  

 stk. 1. Som fortsættende selskab anses i denne sammenhæng det selskab, som  

 får overdraget de aktiver og gældsposter, der er nævnt i realkreditlovens §  

 68, stk. 1.
§ 14 c.
Bestemmelserne i kapitel 1 finder, i det omfang de er anvendelige,  

 tilsvarende anvendelse:
 1) Ved fusion af fonde omfattet af fondsbeskatningslovens § 1, nr. 1.
 2) Når en af de i nr. 1 nævnte fonde fusionerer med et datterselskab, der  

 er omfattet af selskabsskattelovens § 1, stk. 1, nr. 1, og den fortsættende  

 fond besidder samtlige aktier eller anparter i det ophørende selskab.
 3) Ved fusion af foreninger omfattet af fondsbeskatningslovens § 1, nr. 2.
4) Ved fusion af foreninger omfattet af fondsbeskatningslovens § 1, nr.  

 3.« § 3 I lov om skattemæssig behandling af gevinst og tab på fordringer og gæld  

 (kursgevinstloven), jf. lovbekendtgørelse nr. 627 af 29. september 1987,  

 foretages følgende ændringer:
 1. I § 2 ændres »lov om realkreditinstitutter« til:  

 »realkreditloven«.
 2. § 8 A, stk. 1, ophæves, og i stedet indsættes:
 »Uanset reglerne i § 2, § 5, stk. 4, og § 8 skal institutter, som  

 omfattes af fondsbeskatningslovens § 1, nr. 4, litra a-c og litra g, og  

 realkreditaktieselskaber ved opgørelsen af den skattepligtige indkomst ikke  

 medregne gevinst og tab på følgende fordringer og gæld:
1) lån, der udbetales i obligationer, og de herved udstedte obligationer, 2) indekslån og indeksobligationer, 3) lån og obligationer, der er ydet henholdsvis udstedt efter § 17, stk.  

 1, 2. pkt., og § 20 i lov om realkreditinstitutter, jf. lovbekendtgørelse nr.  

 571 af 15. august 1989, 4) lån ydet til yngre jordbrugere af Dansk Landbrugs Realkreditfond, jf.  

 lov nr. 150 af 17. april 1985, og kontantlån, som er eller bliver optaget til  

 refinansiering af K-lån optaget i Dansk Landbrugs Realkreditfond, når det er  

 en betingelse for K-lånet, at refinansiering skal finde sted som kontantlån.
Stk. 2. Den del af renteindbetalingerne på kontantlånspantebreve ydet i  

 overensstemmelse med stk. 1, nr. 2, 3 og 4, som svarer til beløb, der  

 udgiftsføres på den amortisationskonto, der er oprettet for hvert pantebrev,  

 medregnes endvidere ikke ved opgørelsen af den skattepligtige indkomst.« Stk. 2 bliver herefter stk. 3.
§ 4 I lov om påligningen af indkomst- og formueskat til staten  

 (ligningsloven), jf. lovbekendtgørelse nr. 660 af 19. oktober 1989, som  

 senest ændret ved § 19 i lov nr. 59 af 7. februar 1990, foretages følgende  

 ændringer:
 1. I § 7 J ændres »lov om indeksregulerede realkreditlån«  

 til: »bekendtgørelse nr. 572 af 15. august 1989 af lov om  

 indeksregulerede realkreditlån«.
 2. I § 14 A ændres to steder »lov om  

 realkreditinstitutter« til: »bekendtgørelse nr. 571 af 15. august  

 1989 af lov om realkreditinstitutter«, og »lov om et  

 finansieringsinstitut for landbrug m.v.« ændres to steder til:  

 »bekendtgørelse nr. 699 af 5. november 1987 af lov om et  

 finansieringsinstitut for landbrug m.v., som ændret ved lov nr. 373 af 6.  

 juli 1988«.
§ 5 I lov om indkomstbeskatning af aktieselskaber m.v. (selskabsskat), jf.  

 lovbekendtgørelse nr. 593 af 30. september 1988, som senest ændret ved § 25 i  

 lov nr. 59 af 7. februar 1990, foretages følgende ændring:
 Efter § 13 indsættes:
» § 13 A.
Aktieselskaber godkendt i henhold til  

 realkreditloven kan ved opgørelsen af den skattepligtige indkomst fradrage  

 hensættelser til en restgældsreguleringsfond, jf. § 23 g, stk. 1, i  

 bekendtgørelse nr. 571 af 15. august 1989 af lov om realkreditinstitutter.  

 Låntagernes bidrag til fonden og indbetalinger fra Finansieringsfonden af  

 1963 til fonden samt afkastet af fondens midler skal ikke medregnes ved  

 opgørelsen af selskabets skattepligtige indkomst.« § 6 I lov om stempelafgift, jf. lovbekendtgørelse nr. 805 af 1. december 1986,  

 som senest ændret ved § 28 i lov nr. 59 af 7. februar 1990, foretages  

 følgende ændring:
 § 53, stk. 5, affattes således:
» Stk. 5. Stempelfri er dokumenter som nævnt i stk. 1, når de  

 oprettes i anledning af 1. sammenslutning mellem selskaber m.v. af den i stk. 1 og 4 nævnte art, 2. sammenslutning mellem fonde, 3. sammenslutning mellem fonde og selskaber m.v. af den i stk. 1 og 4  

 nævnte art, 4. realkreditinstitutters omdannelse, jf. kapitel 12 i  

 realkreditloven.« § 7 I lov nr. 228 af 22. april 1987 om afgift ved overdragelse af aktier m.v.,  

 som ændret ved § 2 i lov nr. 59 af 7. februar 1990, foretages følgende  

 ændring:
 I § 4, stk. 1, nr. 4, indsættes efter »sammenslutning«:  

 »og omdannelse«, og ordene »fra det ophørende til det  

 fortsættende eller nye selskab« udgår.
§ 8 Stk. 1. Loven træder i kraft dagen efter bekendtgørelsen i Lovtidende og  

 har virkning fra og med indkomståret 1990.
 Stk. 2. § 1, nr. 4, har virkning for de fradrag, der beregnes pr. 1. april  

 1989 og senere.
 Stk. 3. § 6 har virkning for dokumenter, hvis stempelpligt indtræder den  

 1. december 1989 eller senere.
 Stk. 4. § 7 har virkning for overdragelser, der finder sted den 1.  

 december 1989 eller senere.
Oprindeligt fremsat forslag § 1 I lov om beskatning af fonde, visse foreninger og institutter m.v.  

 (Fondsbeskatningsloven), jf. lovbekendtgørelse nr. 528 af 2. august 1989, som  

 ændret ved lov nr. 889 af 29. december 1989, foretages følgende ændringer:
 1. § 1, nr. 4, litra a, affattes således:
 »a) Institutter godkendt i henhold til realkreditloven, der ikke er  

 aktieselskaber,».
 2. I § 1 indsættes som nr. 5:
 »5) Foreninger som nævnt i realkreditlovens § 69, stk. 2.«.
 3. Efter § 1 indsættes:
» § 1 A.
De i § 1, nr. 5, nævnte foreninger beskattes efter  

 tilsvarende regler, som gælder for de i § 1, nr. 1, nævnte fonde.«.
§ 2 I lov om beskatning ved fusion af aktieselskaber m.v., jf.  

 lovbekendtgørelse nr. 527 af 2. august 1989, foretages følgende ændringer:
 1. I § 6, stk. 1, indsættes efter »selskabslovgivningen«:  

 »eller ved den konkrete tilladelse«.
 2. I § 6, stk. 4, 1. pkt., udgår: », der fører register over  

 stedfundne fusioner«.
 3. I § 13, stk. 3, 1. pkt., udgår: », der fører register over  

 de stedfundne fusioner«.
 4. Efter § 14 a indsættes:
» § 14 b.
Ved realkreditinstitutters omdannelse til  

 aktieselskaber, jf. kapitel 12 i realkreditloven, finder § 5, § 6, stk. 1, §  

 6, stk. 3-4, § 6, stk. 6, § 7, § 8 og § 10, stk. 2, tilsvarende anvendelse.
 Stk. 2. Underskud fra tidligere indkomstår kan uanset § 8, stk. 6, bringes  

 til fradrag i det fortsættende selskabs indkomstopgørelse efter  

 ligningslovens § 15, hvis realkreditinstituttets aktiver og gæld som helhed  

 overdrages til et af realkreditinstituttet oprettet aktieselskab, hvori  

 instituttet ejer hele aktiekapitalen.
Stk. 3. Aktier i det fortsættende selskab, som den erhvervsdrivende fond  

 eller foreningen modtager i henhold til realkreditlovens § 69, anses for  

 anskaffet på det tidspunkt, hvor omdannelsen er vedtaget i alle de  

 involverede selskaber m.v.
Som anskaffelsessum anvendes værdien af de  

 indskudte aktiver efter fradrag af realkreditinstituttets gæld.
Stk. 4. Reglerne i stk. 1-3 finder tilsvarende anvendelse på overdragelse  

 af aktiver og gæld til et aktieselskab, som omfattes af realkreditlovens §  

 68, stk. 2, såfremt overdragelsen alene sker mod vederlag i aktier i dette  

 selskab.
Som ophørende selskab anses i denne sammenhæng det selskab, der  

 overdrager de aktiver og gældsposter, der er nævnt i realkreditlovens § 68,  

 stk. 1. Som fortsættende selskab anses i denne sammenhæng det selskab, som  

 får overdraget de aktiver og gældsposter, der er nævnt i realkreditlovens §  

 68, stk. 1.
§ 14 c.
Bestemmelserne i kapitel 1 finder, i det omfang de er anvendelige,  

 tilsvarende anvendelse:
 1) Ved fusion af fonde omfattet af fondsbeskatningslovens § 1, nr. 1.
 2) Når en af de i nr. 1 nævnte fonde fusionerer med et datterselskab, der  

 er omfattet af selskabsskattelovens § 1, stk. 1, nr. 1, og den fortsættende  

 fond besidder samtlige aktier eller anparter i det ophørende selskab.
 3) Ved fusion af foreninger omfattet af fondsbeskatningslovens § 1, nr. 2.
 4) Ved fusion af foreninger omfattet af fondsbeskatningslovens § 1, nr.  

 3.«.
§ 3 I lov om skattemæssig behandling af gevinst og tab på fordringer og gæld  

 (kursgevinstloven), jf. lovbekendtgørelse nr. 627 af 29. september 1987,  

 foretages følgende ændringer:
 1. I § 2 ændres »lov om realkreditinstitutter« til:  

 »realkreditloven«.
 2. § 8 A, stk. 1, ophæves og i stedet indsættes:
 »Uanset reglerne i § 2, § 5, stk. 4, og § 8 skal institutter, som  

 omfattes af fondsbeskatningslovens § 1, nr. 4, litra a-c og litra g, og  

 realkreditaktieselskaber ved opgørelsen af den skattepligtige indkomst ikke  

 medregne gevinst og tab på følgende fordringer og gæld:
1) lån der udbetales i obligationer og de herved udstedte obligationer, 2) indekslån og indeksobligationer, 3) lån og obligationer der er ydet henholdsvis udstedt efter § 17, stk. 1,  

 2. pkt., og § 20 i lov om realkreditinstitutter, jf. lovbekendtgørelse nr.  

 571 af 15. august 1989, 4) lån ydet til yngre jordbrugere af Dansk Landbrugs Realkreditfond, jf.  

 lov nr. 150 af 17. april 1985, og kontantlån som er eller bliver optaget til  

 refinansiering af K-lån optaget i Dansk Landbrugs Realkreditfond, når det er  

 en betingelse for K-lånet, at refinansiering skal finde sted som kontantlån.
 Stk. 2. Den del af renteindbetalingerne på kontantlånspantebreve, ydet i  

 overensstemmelse med stk. 1, nr. 2, 3 og 4, som svarer til beløb, der  

 udgiftsføres på den amortisationskonto, der er oprettet for hvert pantebrev,  

 medregnes endvidere ikke ved opgørelsen af den skattepligtige  

 indkomst.«.
 Stk. 2 bliver herefter stk. 3.
§ 4 I lov om påligningen af indkomst- og formueskat til staten  

 (ligningsloven), jf. lovbekendtgørelse nr. 660 af 19. oktober 1989, som  

 senest ændret ved lov nr. 889 af 29. december 1989, foretages følgende  

 ændringer:
 1. I § 7 J ændres »lov om indeksregulerede realkreditlån«  

 til: »bekendtgørelse nr. 572 af 15. august 1989 af lov om  

 indeksregulerede realkreditlån«.
 2. I § 14 A ændres to steder »lov om  

 realkreditinstitutter« til: »bekendtgørelse nr. 571 af 15. august  

 1989 af lov om realkreditinstitutter«, og »lov om et  

 finansieringsinstitut for landbrug m.v.« ændres to steder til:  

 »bekendtgørelse nr. 699 af 5. november 1987 af lov om et  

 finansieringsinstitut for landbrug m.v., som ændret ved lov nr. 373 af 6.  

 juli 1988«.
§ 5 I lov om indkomstbeskatning af aktieselskaber m.v. (Selskabsskat), jf.  

 lovbekendtgørelse nr. 593 af 30. september 1988, som senest ændret ved lov  

 nr. 889 af 29. december 1989, foretages følgende ændring:
 Efter § 13 indsættes:
» § 13 A.
Aktieselskaber godkendt i henhold til  

 realkreditloven kan ved opgørelsen af den skattepligtige indkomst fradrage  

 hensættelser til en restgældsreguleringsfond, jf. § 23 g, stk. 1, i  

 bekendtgørelse nr. 571 af 15. august 1989 af lov om realkreditinstitutter.  

 Låntagernes bidrag til fonden og indbetalinger fra Finansieringsfonden af  

 1963 til fonden samt afkastet af fondens midler skal ikke medregnes ved  

 opgørelsen af selskabets skattepligtige indkomst.«.
§ 6 I lov om stempelafgift, jf. lovbekendtgørelse nr. 805 af 1. december 1986,  

 som ændret ved lov nr. 342 af 24. maj 1989 og lov nr. 823 af 19. december  

 1989, foretages følgende ændring:
 § 53, stk. 5, affattes således:
» Stk. 5. Stempelfri er dokumenter som nævnt i stk. 1, når de  

 oprettes i anledning af 1. sammenslutning mellem selskaber m.v. af den i stk. 1 og 4 nævnte art, 2. sammenslutning mellem fonde, 3. sammenslutning mellem fonde og selskaber m.v. af den i stk. 1 og 4  

 nævnte art, 4. realkreditinstitutters omdannelse, jf. kapitel 12 i  

 realkreditloven.«.
§ 7 I lov nr. 228 af 22. april 1987 om afgift ved overdragelse af aktier m.v.  

 foretages følgende ændring:
 I § 4, stk. 1, nr. 4, indsættes efter »sammenslutning«:  

 »og omdannelse«, og ordene: »fra det ophørende til det  

 fortsættende eller nye selskab« udgår.
§ 8 Loven træder i kraft dagen efter bekendtgørelsen i Lovtidende og har  

 virkning fra og med indkomståret 1990.
 Stk. 2. § 6 har virkning for dokumenter, hvis stempelpligt indtræder den  

 1. december 1989 eller senere.
 Stk. 3. § 7 har virkning for overdragelser, der finder sted den 1.  

 december 1989 eller senere.
Bemærkninger til lovforslaget 1. Lovforslagets formål Lovforslaget har til formål at foretage justeringer i skattelovgivningen  

 som følge af vedtagelsen den 15. december 1989 af forslaget til ny  

 realkreditlov (L 26).
 Realkreditloven indebærer bl.a., at realkreditinstitutter kan omdannes til  

 aktieselskaber, jf. lovens kapitel 12.
 Nærværende forslag går ud på at ændre fusionsloven, således at omdannelsen  

 ikke udløser avancebeskatning.
 Det foreslås endvidere, at de nydannede realkreditaktieselskaber overgår  

 til beskatning efter selskabsskatteloven.
Realkreditloven medfører en ændring af balanceprincippet.
Dette  

 nødvendiggør en justering af kursgevinstloven, der er indarbejdet i  

 forslaget.
Forslaget indeholder samtidig en generel hjemmel til, at fonde omfattet af  

 fondsbeskatningslovens § 1, nr. 1, samt foreninger omfattet af  

 fondsbeskatningslovens § 1, nr. 2-3, kan foretage skattefri fusion.
Endvidere  

 foreslås, at erhvervsdrivende fonde i visse tilfælde kan foretage skattefri  

 fusion med datterselskaber.
 Formålet hermed er at undgå, at skattereglerne sætter hindringer for en  

 iøvrigt hensigtsmæssig sammenlægning af fonde eller foreninger.
 Endelig foreslås det, at stempelloven og aktieafgiftsloven ændres, således  

 at der heller ikke skal svares stempelafgift eller aktieafgift ved fusion af  

 fonde samt ved realkreditinstitutters omdannelse.
2. Lovforslagets indhold Ifølge realkreditloven skal realkreditvirksomhed fremover etableres i  

 aktieselskabsform, ligesom de eksisterende realkreditinstitutter skal kunne  

 omdannes til aktieselskaber.
Ved omdannelsen af realkreditinstitutter til aktieselskaber kan fonden,  

 foreningen eller en fond, der er oprettet af foreningen, videreføres med den  

 funktion via ejerskab at opretholde og videreføre realkreditaktieselskabet og  

 hertil knyttede virksomheder.
Efter omdannelsen udøves realkreditvirksomheden  

 i realkreditaktieselskabet.
Realkreditinstitutter kan enten være organiseret som fonde eller som  

 foreninger.
Omdannelsen kan for det første ske ved, at aktiver og gæld  

 overdrages til et aktieselskab, mens fonden eller foreningen får aktier i  

 selskabet svarende til værdien af de overdragne aktiver efter fradrag af  

 instituttets gæld, dvs. svarende til instituttets egenkapital.
 For realkreditinstitutter organiseret som foreninger kan omdannelsen  

 endvidere ske ved, at foreningen opretter en fond, hvis eneste funktion er at  

 opretholde og videreføre realkreditaktieselskabet og hertil knyttede  

 virksomheder, hvorefter foreningen opløses uden likvidation.
 Det er i realkreditloven fastsat, at egenkapitalen ikke kan udloddes til  

 foreningens medlemmer i forbindelse med opløsning af foreningen.
 I begge tilfælde, hvor der er tale om en fond, der er aktiebesidder,  

 betragtes fondene som erhvervsdrivende fonde omfattet af lov om  

 erhvervsdrivende fonde, og dermed vil fondene være skattepligtige efter  

 fondsbeskatningslovens § 1, nr. 1.
I de tilfælde, hvor foreningen ikke opløses, men videreføres i henhold til  

 § 69, stk. 2, i realkreditloven, vil foreningen ikke være undergivet  

 fondsbeskatningsloven.
Såfremt der ikke fastsættes særlige regler, vil  

 foreningen være skattepligtig efter selskabsskattelovens § 1, stk. 1, nr. 6,  

 hvilket bevirker, at foreningen kun er skattepligtig af erhvervsmæssig  

 indkomst.
For at opnå en ensartet beskatning af de institutter, der har en  

 fond som ejer af aktierne og de institutter, der har en forening som ejer, er  

 det i lovforslaget foreslået, at foreninger som nævnt i realkreditlovens §  

 69, stk. 2, undergives beskatning på linie med de fonde, der er omfattet af  

 fondsbeskatningslovens § 1, nr. 1.
 Realkreditinstitutter er efter de gældende regler skattepligtige efter  

 fondsbeskatningslovens § 1, nr. 4. Overdragelse af realkreditinstituttets  

 aktiver og gæld til et aktieselskab vil derfor udløse skat af f.eks.  

 genvundne afskrivninger, kursgevinster m.v.
 Det foreslås at indsætte en bestemmelse i fusionsloven, således at  

 omdannelsen kan ske uden beskatning svarende til, hvad der ved lov nr. 843 af  

 21. december 1988 blev gennemført for sparekassers omdannelse til  

 aktieselskaber.
I realkreditloven er der åbnet mulighed for etablering af en  

 holdingkonstruktion, således at der indsættes et holdingselskab som ejer af  

 aktiekapitalen i realkreditaktieselskabet.
Det foreslås, at den  

 videreoverdragelse af aktiver og gæld, der sker i denne forbindelse, heller  

 ikke skal udløse beskatning.
Som skattepligtsbestemmelsen i fondsbeskatningslovens § 1, nr. 4, er  

 formuleret, vil også de nye realkreditaktieselskaber være skattepligtige  

 efter fondsbeskatningsloven.
Under henvisning til, at  

 realkreditaktieselskaber nu betragtes som finansielle virksomheder, foreslås  

 det, at realkreditaktieselskaberne overgår til beskatning efter  

 selskabsskatteloven på linie med pengeinstitutter m.v.
 Udenlandske kreditinstitutter, der i medfør af § 3 i realkreditloven kan  

 udøve realkreditvirksomhed her i landet, vil, såfremt der foreligger fast  

 driftssted her i landet, være skattepligtige efter selskabsskattelovens § 2,  

 stk. 1, litra a.
Realkreditinstitutter er ifølge kursgevinstlovens § 8 A undtaget fra  

 kravet om at medregne gevinst og tab på fordringer og gæld vedrørende  

 udlånsvirksomheden ved opgørelse af den skattepligtige indkomst.
Denne regel  

 er begrundet i det balanceprincip, der tidligere gjaldt for forholdet mellem  

 realkreditinstitutters enkelte lån og de udstedte obligationer.  

 Balanceprincippet betød, at realkreditinstitutters kursgevinst og kurstab på  

 udlån og obligationsudstedelse udlignede hinanden.
 Efter § 49 i realkreditloven ændres balanceprincippet, således at der ikke  

 længere kræves balance mellem det enkelte lån og de udstedte obligationer.  

 Der er i stedet indført et globalt balanceprincip, der tillader ubalance  

 inden for det enkelte år.
 Det foreslås, at kursgevinstlovens § 8 A fortsat skal gælde for  

 obligationslån, indekslån, visse særlige lån til landbrug og eksisterende lån  

 ydet efter det hidtidige balanceprincip.
 Endelig foreslås, at omdannelsen af realkreditinstitutter til  

 aktieselskaber fritages for stempel- og aktieafgift.
Lovforslaget indeholder herudover et forslag om, at fonde omfattet af  

 fondsbeskatningslovens § 1, nr. 1, skal kunne fusionere skattefrit.
Endvidere  

 skal fonde i visse tilfælde kunne fusionere skattefrit med en  

 dattervirksomhed organiseret som aktie- eller anpartsselskab, hvis fonden er  

 den fortsættende enhed.
Det stadigt stigende antal selskabsretlige fusioner har medført, at der  

 også er et behov for, at fonde kan foretage fusion.
Behovet gør sig navnlig  

 gældende for de erhvervsdrivende fonde.
Ved Erhvervs- og Selskabsstyrelsens  

 bekendtgørelse nr. 292 af 31. maj 1988 er der fastsat regler om fusion af  

 fonde.
En erhvervsdrivende fond kan således efter bekendtgørelsens kapitel 3 uden  

 likvidation opløses ved overdragelse af fondens aktiver og gæld som helhed  

 til en bestående fond eller ved sammenslutning af flere fonde til en ny fond.  

 Bestyrelsen i de fusionerende fonde skal udarbejde en redegørelse for  

 fusionen, der skal indeholde en undersøgelse af overensstemmelsen mellem de  

 vedtægtsmæssige formål i de fonde, der indgår i fusionen.
Endvidere skal  

 udarbejdes udkast til ny åbningsbalance og resultatopgørelse.
Fusionen skal  

 godkendes af fondsmyndigheden, der iøvrigt kan foreskrive særlige  

 betingelser.
 Bekendtgørelsens kapitel 4 tillader også, at en moderfond overtager en  

 dattervirksomhed, der er et aktieselskab eller et anpartsselskab, dog således  

 at fonden er den fortsættende enhed.
I tilfælde, hvor bekendtgørelsen ikke finder anvendelse, kan Erhvervs- og  

 Selskabsstyrelsen i henhold til erhvervsfondslovens § 48, stk. 1, tillade  

 fusion af fonde.
Endelig kan der for så vidt angår fusion af  

 ikke-erhvervsdrivende fonde meddeles tilladelse til eller besluttes fusion i  

 medfør af fondslovens §§ 32 og 33.
 Det foreslås, at fusionslovens regler om skattefri fusion finder  

 anvendelse, hvor der foretages fusion i henhold til bekendtgørelsens kapitel  

 3 og 4, samt i tilfælde hvor Erhvervs- og Selskabsstyrelsen eller  

 Justitsministeriet tillader fusion af fonde.
 For så vidt angår de tilfælde, hvor en fond fusionerer med et aktie- eller  

 anpartsselskab, er det, i lighed med hvad der er fastsat ved fusion mellem et  

 andelsselskab og et aktie- eller anpartsselskab, en betingelse, at fonden er  

 ejer af samtlige aktier i datterselskabet.
 For yderligere at ligestille fondsfusioner med selskabsfusioner foreslås,  

 at de nævnte fusioner tillige fritages for stempel- og aktieafgift.
Overdragelse af fast ejendom fra et ophørende til et fortsættende selskab  

 (sammenslutning) er fritaget for stempelafgift i medfør af stempellovens §  

 53, stk. 5. Tilsvarende er overdragelse af aktier m.v. fra det ophørende til  

 det fortsættende eller nye selskab ifølge aktieafgiftslovens § 4, stk. 1, nr.  

 4, fritaget for aktieafgift.
Efter gældende regler gives der ikke tilsvarende  

 fritagelse ved fusion af fonde eller ved fusion af fonde og selskaber.
Efter  

 forslaget gennemføres fritagelse for stempelafgift og aktieafgift i disse  

 tilfælde.
Det foreslås endelig, at foreninger, der er omfattet af  

 fondsbeskatningslovens § 1, nr. 2, eller § 1, nr. 3, skal kunne fusionere  

 skattefrit.
Der foreslås dog kun skattefrihed for fusioner af foreninger  

 inden for samme skattepligtsbestemmelse.
Der foreslås således ikke  

 skattefrihed ved fusion af en brancheforening omfattet af § 1, nr. 2, og en  

 arbejdsmarkedssammenslutning omfattet af § 1, nr. 3.
Fondsbeskatningslovens § 1, nr. 2-3, omfatter foreninger, der er  

 registreringspligtige i henhold til § 2 i lov om fonde og visse foreninger.  

 Registreringspligten omfatter arbejdsgiverforeninger, fagforeninger og andre  

 faglige sammenslutninger, der har til hovedformål at varetage de økonomiske  

 interesser for den erhvervsgruppe, som medlemmerne tilhører.  

 Registreringspligten omfatter desuden foreninger, hvis midler hovedsagelig  

 består af bidrag fra de nævnte faglige foreninger.
Skattemæssigt opdeles de  

 registreringspligtige foreninger i to grupper: Arbejdsmarkedssammenslutninger  

 og andre foreninger.
 Arbejdsmarkedssammenslutninger er omfattet af fondsbeskatningslovens § 1,  

 nr. 3, og består af arbejdsgiver- og fagforeninger, andre faglige  

 sammenslutninger, hvis kapital er bestemt til understøttelse af medlemmer  

 under faglig konflikt samt foreninger, hvis midler hovedsagelig stammer fra  

 andre arbejdsmarkedssammenslutninger, hvis foreningen har til formål at  

 støtte eller faktisk støtter personer eller virksomheder under faglig  

 konflikt.
Omfattet af § 1, nr. 2, i fondsbeskatningsloven er foreninger, der alene  

 varetager medlemmernes faglige og økonomiske interesser af merkantil art samt  

 af servicebetonet art.
Som eksempel kan nævnes brancheforeninger,  

 erhvervsorganisationer, handelsstandsforeninger, handelsforeninger,  

 landbrugs- og husmandsorganisationer m.v.
Foreninger omfattet af fondsbeskatningslovens § 1, nr. 2, beskattes stort  

 set ligesom fonde, dvs. efter de for aktieselskaber gældende regler.  

 Arbejdsmarkedssammenslutninger skal derimod kun medregne en del af de samlede  

 indtægter ved opgørelsen af den skattepligtige indkomst.
Omvendt kan  

 arbejdsmarkedssammenslutninger kun fratrække udgifter, der afholdes i  

 forbindelse med den skattemæssige relevante del af foreningsvirksomheden.
 Med henblik på at muliggøre en ændring af foreningsstrukturen i de  

 kommende år foreslås at ligestille fusioner af registreringspligtige  

 foreninger med selskabsfusioner.
 Da sammenslutninger af foreninger allerede er fritaget for stempelafgift  

 og aktieafgift efter de gældende regler i stempelloven og aktieafgiftsloven,  

 medfører forslaget om fusion af foreninger ikke et behov for ændringer i  

 disse love.
3. Lovforslagets administrative konsekvenser Forslaget vedrørende fusion af fonde nødvendiggør nogle systemændringer.  

 Udgifterne hertil skønnes at udgøre 300.000 kr.
 Herudover skønnes lovforslaget ikke at have administrative konsekvenser.
4. Lovforslagets provenumæssige konsekvenser Ved et realkreditinstituts omdannelse fra den nuværende organisationsform  

 til et aktieselskab skal der efter gældende regler ske en avancebeskatning af  

 instituttet.
Endvidere vil omdannelsen udløse stempelafgift for så vidt angår  

 dokumenter om indskud af fast ejendom.
Efter forslaget friholdes  

 realkreditinstituttet for avancebeskatning, stempel- og aktieafgift.
Det  

 fortsættende selskab succederer i instituttets skattemæssige stilling.
 Friholdelsen for avancebeskatning, stempel- og aktieafgift indebærer næppe  

 et egentligt provenutab, da det må antages, at realkreditinstitutterne ikke  

 vil lade sig omdanne til aktieselskaber, hvis der i forbindelse hermed sker  

 en avancebeskatning m.v.
De foreslåede ændringer i kursgevinstloven medfører ingen ændring i den  

 skattemæssige behandling af eksisterende lån og nye obligationslån.
Hvis  

 realkreditinstitutterne udsteder nye kontantlån, vil låntagernes  

 ikke-fradragsberettigede kurstab herved blive omdannet til  

 fradragsberettigede renteudgifter, hvilket indebærer et provenutab for det  

 offentlige.
Efter forslaget skal realkreditinstitutterne til gengæld  

 beskattes af forskellen mellem rentebetalingerne på obligationerne og de  

 højere rentebetalinger fra låntagerne uden at have fradragsret for kurstabet  

 ved obligationssalget.
Da fradragsværdien for personlige låntagere overstiger  

 realkreditinstituttets skattesats, vil indførelsen af kontantlån medføre et  

 beskedent provenutab.
Størrelsen heraf er overordentlig vanskelig at anslå og  

 vil bl.a. afhænge af omfanget af kontantlån samt forskellen mellem den  

 pålydende rente og kontantlånsrenten, herunder hvilke obligationsserier  

 parterne vil vælge at berigtige de nye kontantlån i.
 Udvidelsen af adgangen til at anvende reglerne om skattefri fusion til at  

 omfatte fusioner mellem fonde og fusioner mellem fonde og deres  

 datterselskaber samt aktie- og stempelafgiftsfritagelsen for dokumenter i  

 forbindelse med fusionerne vil næppe heller indebære et egentligt provenutab,  

 da den foreslåede skattefrihed vil være en væsentlig forudsætning for, at  

 sådanne fusioner gennemføres.
 Tilsvarende gælder for fusioner af registreringspligtige foreninger.
Bemærkninger til de enkelte bestemmelser Til § 1 Til nr. 1 Efter fondsbeskatningslovens § 1, nr. 4, litra a, skal institutter  

 godkendt i henhold til lov om realkreditinstitutter beskattes efter  

 fondsbeskatningslovens regler om beskatning af institutter.
Det forhold, at  

 institutterne omdannes til aktieselskaber, bevirker ikke, at de overgår til  

 beskatning efter selskabsskatteloven.
 Det foreslås, at de nye realkreditaktieselskaber, der i deres virke kan  

 sidestilles med de øvrige finansielle virksomheder, overgår til beskatning  

 efter selskabsskattelovens § 1, stk. 1, nr. 1.
 Realkreditinstitutter, der ikke omdannes til aktieselskaber, vil fortsat  

 være skattepligtige efter fondsbeskatningslovens § 1, nr. 4, litra a.
 De erhvervsdrivende fonde, der eksisterer eller vil blive oprettet i  

 forbindelse med omdannelsen, vil være omfattet af fondsbeskatningslovens § 1,  

 nr. 1.
Til nr. 2 og 3 I medfør af § 69, stk. 2, i realkreditloven åbnes der mulighed for, at  

 realkreditinstitutter organiseret som foreninger skal kunne modtage aktier i  

 realkreditaktieselskabet.
I denne model vil der således ikke være tale om, at  

 der indskydes en fond, men om at foreningen fortsætter.
Foreninger, der ikke er registreringspligtige efter fondsloven eller  

 erhvervsfondsloven, vil normalt være omfattet af selskabsskattelovens § 1,  

 stk. 1, nr. 6. Dette indebærer, at foreningen kun beskattes af  

 erhvervsmæssige indtægter.
Der er således tale om en lempeligere beskatning  

 end efter fondsbeskatningsloven.
 For at opnå en ensartet beskatning af de realkreditinstitutter, der  

 benytter en fondsmodel, og de institutter, der benytter en foreningsmodel,  

 foreslås det, at de foreninger, der er omfattet af realkreditlovens § 69,  

 stk. 2, beskattes efter tilsvarende regler som registreringspligtige fonde.
Til § 2 Til nr. 1 Ved fusioner af fonde m.v. efter Erhvervs- og Selskabsstyrelsens  

 bekendtgørelse nr. 292 af 31. maj 1988 fremgår det af bekendtgørelsen, hvilke  

 dokumenter der skal udarbejdes i forbindelse med fusionen.
 Meddeles tilladelse i henhold til §§ 32 og 33 i fondsloven eller i henhold  

 til § 48 i erhvervsfondsloven, fastsætter Justitsministeriet eller Erhvervs-  

 og Selskabsstyrelsen, hvilke dokumenter der skal udarbejdes i forbindelse med  

 fusionen.
 For at fusionen kan foretages skattefrit, skal den fortsættende fond  

 indsende de dokumenter til skattemyndighederne, som er udarbejdet i  

 forbindelse med fusionen, jf. fusionslovens § 6. Det kan enten være  

 dokumenter som foreskrevet i Erhvervs- og Selskabsstyrelsens bekendtgørelse  

 eller dokumenter, som fondsmyndigheden ved den konkrete tilladelse har krævet  

 udfærdiget i forbindelse med fusionen.
Fusioner af registreringspligtige foreninger kræver ikke  

 Justitsministeriets tilladelse.
De i forbindelse med fusionen foretagne  

 vedtægtsændringer samt ændringer i bestyrelsen skal dog anmeldes til  

 Civilretsdirektoratet.
Til nr. 2 og 3 Ifølge fusionslovens § 6, stk. 4, (selskaber) og § 13, stk. 3,  

 (kooperative foreninger) skal skattemyndighederne føre register over  

 skattefri fusioner.
 Registeret har i dag ingen reel betydning for skattemyndighederne, og det  

 foreslås derfor, at registreringen bortfalder.
 Af hensyn til den efterfølgende kontrol skal fusionsdokumenterne stadig  

 indsendes i alle tilfælde, hvor der ønskes skattefri fusion.
Til nr. 4 Hvis realkreditinstitutternes omdannelse til aktieselskaber skal være  

 skattefri, nødvendiggør dette en ændring af skattelovgivningen svarende til  

 den, der blev gennemført ved lov nr. 843 af 21. december 1988 om sparekassers  

 omdannelse til aktieselskaber.
Den foreslåede § 14 b vil bevirke, at realkreditaktieselskabet  

succederer i det ophørende realkreditinstituts skattemæssige stilling.  

 Hovedprincippet er således, at realkreditinstituttet ikke beskattes af  

 realisationsavancer eller tab ved omdannelsen.
Beskatningen udskydes til det  

 tidspunkt, hvor det fortsættende realkreditaktieselskab realiserer avancen  

 eller tabet.
Efter fusionslovens almindelige regler er der ikke adgang til at overføre  

 underskud fra det ophørende til det fortsættende selskab, jf. fusionslovens §  

 8, stk. 6. Efter denne bestemmelse kan underskud fra tiden før fusionen ikke  

 fradrages ved det fortsættende selskabs indkomstopgørelse, medmindre  

 selskaberne har været sambeskattede indtil fusionsdatoen og i de seneste 5  

 indkomstår forud herfor.
Denne begrænsning foreslås opretholdt for  

 realkreditaktieselskaberne.
 Hvis realkreditinstituttet ved omdannelsen benytter et af instituttet selv  

 oprettet aktieselskab, hvori instituttet ejer alle aktierne, foreslås dog, at  

 det nyoprettede realkreditaktieselskab kan fremføre instituttets eventuelle  

 underskud fra tidligere år, jf. den foreslåede § 14 b, stk. 2. I de  

 tilfælde, hvor realkreditinstituttet er organiseret som en fond eller  

 forening, og hvor denne fond eller forening fortsætter, jf. realkreditlovens  

 § 69, stk. 1 og 2, vil underskuddet ikke længere kunne fremføres af fonden  

 eller foreningen, men alene af realkreditaktieselskabet.
 I medfør realkreditloven er det kun den del af egenkapitalen, der ikke er  

 bundet i seriereservefonde, der kan omdannes til aktiekapital.  

 Realkreditinstituttet har ikke fradragsret for indbetaling af aktiekapital.
Fusionsloven indeholder for aktie-, anparts- og andelsselskaber samt nu  

 også for sparekasseaktieselskaber udtrykkelige bestemmelser om den  

 skattemæssige status for aktierne i det fortsættende selskab.
For at undgå  

 tvivl om anskaffelsestidspunkt og anskaffelseskurs for de aktier fonden eller  

 foreningen modtager som vederlag for realkreditinstituttets egenkapital, er  

 der også for disses vedkommende i forslaget fastsat regler herom, jf. den  

 foreslåede § 14 b, stk. 3.
 Realkreditloven forudsætter, at realkreditinstitutterne i forbindelse med  

 omdannelsen til aktieselskaber kan etablere en holdingkonstruktion.  

 Konstruktionen vil være en fordel i de tilfælde, hvor fonden eller foreningen  

 ejer andre datterselskaber end realkreditaktieselskabet.
I henhold til § 68, stk. 2, i realkreditloven dannes holdingkonstruktionen  

 ved en samtidig videreoverdragelse af aktiver og gæld fra det aktieselskab,  

 der i henhold til § 68, stk. 1, har modtaget aktiverne og gældsposterne fra  

 instituttet.
Videreoverdragelsen sker til et 100 pct. ejet aktieselskab.
 I den foreslåede § 14 b, stk. 4, er det fastsat, at fusionslovens regler  

 om skattefri fusion også finder anvendelse på den i § 68, stk. 2, omtalte  

 videreoverdragelse.
Overdragelsen fra instituttet til selskabet i § 68, stk. 1, vil udløse  

 kapitaltilførselsafgift.
Videreoverdragelsen i § 68, stk. 2, vil derimod være  

 omfattet af fritagelsen i § 9, stk. 1, i lov om kapitaltilførselsafgift.
Det  

 forudsættes dog, at betingelserne i § 9, stk. 1, i lov om  

 kapitaltilførselsafgift er overholdt.
Den erhvervsdrivende fond, der i nogle af tilfældene fremstår i  

 forbindelse med omdannelsen, vil være omfattet af fondsbeskatningslovens  

 regler.
Fonden kan derfor opnå dispensation fra beskatning efter  

 fondsbeskatningslovens § 3, stk. 3 og 4, for de aktier, der anvendes til  

 oprettelse af fonden eller til udvidelse af fondens grundkapital.
Efter  

 fondsbeskatningscirkulæret vil fuld skattefritagelse uden kompenserende  

 afgift kunne meddeles ved gaver til stiftelse eller udvidelse af  

 grundkapitalen i erhvervsdrivende fonde, der ikke tillige kan anses som  

 familiefonde.
 I de tilfælde, hvor der er tale om en forening, er det foreskrevet, at  

 foreningen er undergivet de samme regler som fondene, jf. lovforslagets § 1,  

 nr. 3.
Efter Erhvervs- og Selskabsstyrelsens bekendtgørelse nr. 292 af 31. maj  

 1988 kan to eller flere erhvervsdrivende fonde fusionere.
Endvidere kan en  

 moderfond fusionere med en dattervirksomhed, der er et aktie- eller  

 anpartsselskab, dog kun såfremt moderfonden er den fortsættende enhed.
 Herudover kan Erhvervs- og Selskabsstyrelsen give erhvervsdrivende fonde  

 tilladelse til at fusionere, jf. erhvervsfondslovens § 48.
 For ikke-erhvervsdrivende fonde kan Justitsministeriet give tilladelse til  

 eller beslutte, at der skal ske fusion, jf. lov om fonde og visse foreninger  

 §§ 32 og 33.
 Det foreslås, at indsætte en ny § 14 c, hvorefter reglerne om  

 skattefri fusion skal finde anvendelse i de situationer, hvor der enten kan  

 foretages fusion i henhold til ovennævnte bekendtgørelse, eller hvor der  

 gives særlig tilladelse.
 Endvidere giver bestemmelsen hjemmel til skattefri fusion af  

 arbejdsmarkedssammenslutninger og brancheforeninger.
 Fusionslovens kapitel 1 skal, i det omfang reglerne er anvendelige, være  

 gældende ved skattefri fusion i henhold til den foreslåede lovbestemmelse.  

 Således kan skattefri fusion i visse tilfælde alene ske med Ligningsrådets  

 tilladelse, jf. fusionslovens §§ 3 og 4.
Bestemmelserne i fusionslovens §§ 2, 9 og 11 er efter deres natur ikke  

 anvendelige ved fusion af fonde eller ved fusion af en fond og et  

 datterselskab.
Det er dog i den foreslåede § 14 c fastsat, at i de tilfælde,  

 hvor der er tale om fusion mellem en fond og et datterselskab, skal fonden  

 være ejer af samtlige aktier i selskabet.
Dette svarer til reglen i  

 fusionslovens § 12, stk. 1, nr. 5, vedrørende andelsselskaber.
 Ved fusion af registreringspligtige foreninger vil fusionslovens §§ 2, 9  

 og 11 kunne finde tilsvarende anvendelse.
Til § 3 Til nr. 1 Der er tale om en konsekvensændring som følge af, at lov om  

 realkreditinstitutter nu hedder realkreditloven.
Til nr. 2 Realkreditloven indebærer en ændring af det balanceprincip, der tidligere  

 gjaldt for realkreditinstitutter.
Det tidligere balanceprincip ligger til  

 grund for den hidtil gældende udformning af kursgevinstlovens § 8 A.
Ifølge den tidligere realkreditlov skulle der være nøje overensstemmelse  

 mellem et realkreditlån og de obligationer, der er udstedt til finansiering  

 af lånet.
Denne overensstemmelse kaldes balanceprincippet.  

 Balanceprincippet indebærer, at låntagers pligtige betalinger til  

 realkreditinstituttet svarer til realkreditinstituttets pligtige betalinger  

 til obligationsejerne.
Hovedreglen i kursgevinstloven er, at virksomheder, der er næringsdrivende  

 med hensyn til fordringer, skal beskattes af alle kursgevinster og har  

 fradragsret for alle kurstab.
Der er dog en undtagelse fra denne hovedregel.  

 I tilfælde, hvor finansielle institutioner udsteder obligationer, vil der  

 ikke være fradragsret for et eventuelt kurstab på obligationerne, hvor  

 obligationerne opfylder kravet til mindsterenten.
Denne manglende fradragsret  

 er en følge af, at private købere af obligationerne vil være skattefri af  

 kursgevinsterne, når mindsterenten er opfyldt.
Særreglen sikrer således en  

 skattemæssig symmetri mellem obligationsudsteder og private  

 obligationskøbere.
Særreglen gælder dog ikke for realkreditinstitutter.
Det skyldes, at det  

 hidtil gældende balanceprincip sikrede, at realkreditinstitutternes kurstab  

 på obligationerne altid blev modsvaret af lige så store kursgevinster på  

 låntagernes pantebreve.
Realkreditinstitutterne ville derfor blive beskattet  

 utilsigtet, hvis de blev beskattet af kursgevinsterne på pantebrevene uden at  

 have fradragsret for de tilsvarende kurstab på obligationerne.
Efter den  

 gældende § 8 A i kursgevinstloven skal realkreditinstitutterne derfor ikke  

 medregne kursgevinster og kurstab på fordringer og gæld omfattet af  

 balanceprincippet.
I den nye realkreditlov er balanceprincippet blevet ændret.
Kravet til  

 balance vedrører nu forholdet mellem de samlede indbetalinger fra  

 låntagerne og instituttets samlede pligtige udbetalinger til  

 obligationsejerne.
Realkreditinstitutterne er således ikke forpligtede til at  

 opretholde en nøje sammehæng mellem det enkelte lån og nogle bestemte  

 obligationer, der er udstedt til finansiering af lånet.
 Der er derfor som udgangspunkt ikke længere grundlag for at opretholde de  

 særlige regler i kursgevinstlovens § 8 A for så vidt angår institutternes  

 fremtidige virksomhed.
 Det er imidlertid sandsynligt, at institutterne ønsker at yde en del af  

 deres lån på samme måde som de obligationslån, institutterne ydede tidligere.
Et obligationslån er et lån, der udbetales i obligationer.
Når lånet  

 udbetales i obligationer, indebærer det, at lånets vilkår præcist svarer til  

 obligationernes vilkår med hensyn til rente, afdrag og indfrielse.  

 Lovforslaget indebærer, at realkreditinstitutterne ved ydelse af  

obligationslån fortsat kan undlade at indregne kursgevinster og  

 kurstab på ydede lån og de tilsvarende udstedte obligationer i den  

 skattepligtige indkomst, jf. den foreslåede § 8 A, stk. 1, nr. 1.
Realkreditinstitutternes indekslån kan alene ydes som kontantlån.
Et  

 kontantlån er kendetegnet ved, at låntagers hovedstol ifølge pantebrevet  

 svarer til provenuet, dvs. kursværdien af de udstedte obligationer.
Derfor  

 opnår instituttet ikke nogen kursgevinst på pantebrevet.
Til gengæld er der  

 på pantebrevssiden en større renteindbetaling fra låntager.
Denne  

 renteindbetaling svarer til instituttets pligtige betalinger til  

 obligationsejerne, dels i form af rente, dels i form af en kursgevinst i  

 forbindelse med udtrækning af obligationer til pari.
Det betyder, at en del  

 af renteindtægten fra låntager beløbsmæssigt svarer til det kurstab, som  

 instituttet lider over for obligationsejerne.
For at opnå skattemæssig neutralitet for institutterne er det i den  

 gældende kursgevinstlovs § 8 A fastsat, at den del af renteindtægterne, der  

 medgår til at amortisere kurstabet på obligationerne, fritages for beskatning  

 hos institutterne.
Den foreslåede § 8 A, stk. 1, nr. 2, og stk. 2  

 indebærer, at institutterne fortsat kan yde indekslån som kontantlån,  

 uden at den del af renteindtægterne, der medgår til at amortisere kurstabet  

 på obligationerne, bliver omfattet af beskatning.
Den foreslåede § 8 A, stk. 1, nr. 3, indebærer, at  

 realkreditinstitutterne for lån, der allerede er ydet i  

 overensstemmelse med balanceprincippet i den tidligere realkreditlov, fortsat  

 fritages for at medregne kurstab og kursgevinster i den skattepligtige  

 indkomst.
For allerede ydede kontantlån fritages institutterne for at skulle  

 medregne den del af renteindtægterne i den skattepligtige indkomst, der  

 amortiserer kurstabet på de udstedte obligationer.
Fremtidige kontantlån vil  

 derimod ikke være omfattet af § 8 A.
Den foreslåede § 8 A, stk. 1, nr. 4, medfører, at lån til yngre  

 jordbrugere, som ifølge lov nr. 150 af 17. april 1985 skal ydes som  

 kontantlån, fortsat vil kunne behandles efter reglerne i § 8 A.
Det samme  

 gælder for de lån, der er eller bliver optaget i Dansk Landbrugs  

 Realkreditfond til refinansiering af K-lån (kurssikrede lån), idet det  

 allerede på tidspunktet for K-lånets optagelse er gjort til en betingelse, at  

 refinansieringen skal finde sted ved optagelse af kontantlån.
 Spørgsmålet om, hvorvidt et konkret lån er ydet som et obligationslån,  

 afgøres i samarbejde med Boligministeriet.
Til § 4 Der er tale om konsekvensændringer som følge af, at nogle af  

 bestemmelserne i den tidligere realkreditlov samt i den tidligere lov om  

 indeksregulerede realkreditlån fortsat er gældende, jf. § 103, stk. 3 og 5, i  

 realkreditloven.
Endvidere bibeholdes nogle bestemmelser i den tidligere lov  

 om et finansieringsinstitut for landbrug m.v., jf. landbrugsministerens  

 forslag til lov om Dansk Landbrugs Realkreditfond, vedtaget den 15. december  

 1989.
Til § 5 Det foreslås at indsætte en bestemmelse i selskabsskatteloven, således at  

 de nye realkreditaktieselskaber også får mulighed for at foretage fradrag for  

 hensættelser til en restgældsreguleringsfond.
Bestemmelsen svarer til § 7, i  

 fondsbeskatningsloven, der blev indført i forbindelse med forliget om  

 landbrugets refinansiering.
Til § 6 Efter de gældende regler i stempellovens § 53, stk. 5, er der alene  

 stempelfrihed for dokumenter vedrørende fast ejendom, hvis de oprettes i  

 anledning af sammenslutning mellem selskaber m.v.
Denne fritagelse gælder  

 ikke for sammenslutninger mellem fonde og mellem fonde og selskaber i øvrigt.
 Fusion af erhvervsdrivende fonde og af erhvervsdrivende fonde og visse  

 selskaber kan nu ske efter Erhvervs- og Selskabsstyrelsens bekendtgørelse nr.  

 292 af 31. maj 1988 om bl.a. fusion af erhvervsdrivende fonde.
 Fusion af fonde kan endvidere ske, hvis Justitsministeriet eller Erhvervs-  

 og Selskabsstyrelsen i henhold til fondslovens §§ 32 og 33 eller  

 erhvervsfondslovens § 48 giver tilladelse til eller beslutter fusion.
 Den foreslåede affattelse af stempellovens § 53, stk. 5, (nr. 2 og  

 3) indebærer derfor, at fusioner mellem fonde og mellem fonde og  

 selskaber kan ske stempelfrit, hvilket svarer til, hvad der gælder ved fusion  

 af selskaber.
 Forslaget medfører tillige en udvidelse af aktieafgiftslovens § 4, stk. 1,  

 nr. 4, idet denne bestemmelse under henvisning til stempellovens § 53, stk.  

 5, hjemler fritagelse for aktieafgift.
 I tilknytning til den ny realkreditlov er det i § 53, stk. 5, nr.  

 4, foreslået, at omdannelsen af de eksisterende realkreditinstitutter kan  

 ske stempelfrit.
Efter de gældende regler i stempelloven kan realkreditomdannelserne udløse  

 stempelafgift for så vidt angår dokumenter om indskud af fast ejendom.
Det  

 følger af, at stempellovens § 53, stk. 5, ikke omhandler omdannelse, der ikke  

 tillige har karakter af sammenslutninger.
Til § 7 Den foreslåede bestemmelse har til formål at sikre en afgiftsfri  

 omdannelse af realkreditinstitutterne uanset den valgte fremgangsmåde.
Til § 8 Det foreslås, at loven skal træde i kraft dagen efter bekendtgørelsen i  

 Lovtidende, og at loven skal have virkning fra og med indkomståret 1990.
 Fritagelsen for stempel- og aktieafgift i lovforslagets §§ 6 og 7 finder  

 anvendelse fra og med den 1. december 1989.
Bilag I dette bilag er (med mindre skrift) indsat den gældende formulering af de bestemmelser der berøres af lovforslaget § 1 I lov om beskatning af fonde, visse foreninger og institutter m.v.  

 (Fondsbeskatningsloven), jf. lovbekendtgørelse nr. 528 af 2. august 1989, som  

 ændret ved lov nr. 889 af 29. december 1989, foretages følgende ændringer:
 1. § 1, nr. 4, litra a, affattes således:
 »a) Institutter godkendt i henhold til realkreditloven, der ikke er  

 aktieselskaber,».
 2. I § 1 indsættes som nr. 5:
 »5) Foreninger som nævnt i realkreditlovens § 69, stk. 2.«.
 § 1. Skattepligt i henhold til denne lov omfatter:
1) Fonde, der er a) registreringspligtige i henhold til lov om fonde og visse foreninger, b) fritaget for registreringspligt efter § 1, stk. 3, i den under litra a  

 nævnte lov, c) registreringspligtige i henhold til lov om erhvervsdrivende fonde eller d) fritaget for registreringspligt efter § 1, stk. 5, i den under litra c  

 nævnte lov.
 Skattepligten efter denne bestemmelse omfatter ikke fonde omfattet af nr.  

 4 eller af lov om realrenteafgift af visse pensionskapitaler m.v.
 2) Foreninger, der er registreringspligtige i henhold til lov om fonde og  

 visse foreninger, for så vidt foreningen ikke er skattepligtig efter nr. 3.
 3) Foreninger, der er registreringspligtige i henhold til lov om fonde og  

 visse foreninger, for så vidt angår:
a) arbejdsgiverforeninger og fagforeninger, b) andre faglige sammenslutninger, hvis kapital er bestemt til anvendelse  

 til understøttelse af medlemmer under faglig konflikt, samt c) foreninger, hvis midler hovedsaglig hidrører fra de under litra a og b  

 nævnte foreninger, såfremt foreningen har som et formål at understøtte  

 virksomheder eller personer under faglig konflikt eller faktisk yder en sådan  

 understøttelse.
 4) Institutioner som nævnt i det følgende:
a) Institutter godkendt i henhold til lov om realkreditinstitutter, b) Kreditforeningen af Kommuner i Danmark, c) Provinsbankernes Reallånefond, Landsbankernes Reallånefond, Dansk  

 Landbrugs Realkreditfond, Danmarks Skibskreditfond samt Dansk  

 Eksportfinansieringsfond, d) finansieringsinstitutter, der opfylder betingelserne for ydelse af  

 statsgaranti i henhold til lov om garantier til finansieringsinstitutter  

 inden for detailhandelen for så vidt skatteministeren i hvert enkelt tilfælde  

 træffer bestemmelse herom, e) finansieringsinstitutter, der opfylder betingelserne for statsgaranti i  

 henhold til lov om garantier til finansieringsinstitutter for virksomheder  

 inden for håndværket og den mindre industri, handelen, vognmandserhvervet og  

 andre serviceerhverv, for så vidt skatteministeren i hvert enkelt tilfælde  

 træffer bestemmelse herom, f) finansieringsinstitutter, der er omfattet af lov om visse  

 kreditinstitutter, for så vidt skatteministeren i hvert enkelt tilfælde  

 træffer bestemmelse herom, samt g) det i medfør af lov om et finansieringsinstitut for hoteller m.v.  

 oprettede institut, for så vidt skatteministeren træffer bestemmelse herom.
 3. Efter § 1 indsættes:
» § 1 A.
De i § 1, nr. 5, nævnte foreninger beskattes efter  

 tilsvarende regler, som gælder for de i § 1, nr. 1, nævnte fonde.«.
§ 2 I lov om beskatning ved fusion af aktieselskaber m.v., jf.  

 lovbekendtgørelse nr. 527 af 2. august 1989, foretages følgende ændringer:
 1. I § 6, stk. 1, indsættes efter »selskabslovgivningen«:  

 »eller ved den konkrete tilladelse«.
 2. I § 6, stk. 4, 1. pkt., udgår: », der fører register over  

 stedfundne fusioner«.
 § 6. Det fortsættende selskab er pligtigt at indsende til  

 Statsskattedirektoratet genpart af de dokumenter, der i selskabslovgivningen  

 er foreskrevet udarbejdet i forbindelse med fusionen.
Stk. 2-3. - - - Stk. 4. De i stk. 1-3 nævnte dokumenter og oplysninger indsendes senest 6  

 måneder efter fusionsdatoen til Statsskattedirektoratet, der fører register  

 over stedfundne fusioner.
Indsendelsen af de nævnte dokumenter og oplysninger  

 er en betingelse for, at lovens regler kan finde anvendelse.
Stk. 5-6. - - - 3. I § 13, stk. 3, 1. pkt., udgår: », der fører register over  

 de stedfundne fusioner«.
§ 13. Stk. 1-2. - - - Stk. 3. De i stk. 1 og 2 nævnte dokumenter og oplysninger indsendes senest  

 6 måneder efter fusionsdatoen til Statsskattedirektoratet, der fører register  

 over de stedfundne fusioner.
Indsendelsen af de nævnte dokumenter og  

 oplysninger er en betingelse for, at lovens regler kan finde anvendelse.
Stk. 4. - - - 4. Efter § 14 a indsættes:
» § 14 b.
Ved realkreditinstitutters omdannelse til  

 aktieselskaber, jf. kapitel 12 i realkreditloven, finder § 5, § 6, stk. 1, §  

 6, stk. 3-4, § 6, stk. 6, § 7, § 8 og § 10, stk. 2, tilsvarende anvendelse.
 Stk. 2. Underskud fra tidligere indkomstår kan uanset § 8, stk. 6, bringes  

 til fradrag i det fortsættende selskabs indkomstopgørelse efter  

 ligningslovens § 15, hvis realkreditinstituttets aktiver og gæld som helhed  

 overdrages til et af realkreditinstituttet oprettet aktieselskab, hvori  

 instituttet ejer hele aktiekapitalen.
Stk. 3. Aktier i det fortsættende selskab, som den erhvervsdrivende fond  

 eller foreningen modtager i henhold til realkreditlovens § 69, anses for  

 anskaffet på det tidspunkt, hvor omdannelsen er vedtaget i alle de  

 involverede selskaber m.v.
Som anskaffelsessum anvendes værdien af de  

 indskudte aktiver efter fradrag af realkreditinstituttets gæld.
Stk. 4. Reglerne i stk. 1-3 finder tilsvarende anvendelse på overdragelse  

 af aktiver og gæld til et aktieselskab, som omfattes af realkreditlovens §  

 68, stk. 2, såfremt overdragelsen alene sker mod vederlag i aktier i dette  

 selskab.
Som ophørende selskab anses i denne sammenhæng det selskab, der  

 overdrager de aktiver og gældsposter, der er nævnt i realkreditlovens § 68,  

 stk. 1. Som fortsættende selskab anses i denne sammenhæng det selskab, som  

 får overdraget de aktiver og gældsposter, der er nævnt i realkreditlovens §  

 68, stk. 1.
§ 14 c.
Bestemmelserne i kapitel 1 finder, i det omfang de er anvendelige,  

 tilsvarende anvendelse:
 1) Ved fusion af fonde omfattet af fondsbeskatningslovens § 1, nr. 1.
 2) Når en af de i nr. 1 nævnte fonde fusionerer med et datterselskab, der  

 er omfattet af selskabsskattelovens § 1, stk. 1, nr. 1, og den fortsættende  

 fond besidder samtlige aktier eller anparter i det ophørende selskab.
 3) Ved fusion af foreninger omfattet af fondsbeskatningslovens § 1, nr. 2.
 4) Ved fusion af foreninger omfattet af fondsbeskatningslovens § 1, nr.  

 3.«.
§ 3 I lov om skattemæssig behandling af gevinst og tab på fordringer og gæld  

 (kursgevinstloven), jf. lovbekendtgørelse nr. 627 af 29. september 1987,  

 foretages følgende ændringer:
 1. I § 2 ændres »lov om realkreditinstitutter« til:  

 »realkreditloven«.
 § 2. Skattepligtige efter selskabsskattelovens § 1, stk. 1, nr. 1-3 og  

 5-6, og stk. 2, 1. pkt., samt § 2, stk. 1, litra a, eller efter lov om  

 beskatning af fonde, visse foreninger og institutter skal ved opgørelsen af  

 den skattepligtige indkomst medregne gevinst og tab på fordringer, som  

 omfattes af § 1. Skattepligten er dog betinget af, at de driver virksomhed  

 som pengeinstitut, forsikringsselskab eller investeringsforening eller er  

 omfattet af lov om realkreditinstitutter, lov om visse kreditinstitutter  

 eller i øvrigt udøver næring ved køb og salg af fordringer eller driver  

 næringsvirksomhed ved finansiering.
 2. § 8 A, stk. 1, ophæves og i stedet indsættes:
 »Uanset reglerne i § 2, § 5, stk. 4, og § 8 skal institutter, som  

 omfattes af fondsbeskatningslovens § 1, nr. 4, litra a-c og litra g, og  

 realkreditaktieselskaber ved opgørelsen af den skattepligtige indkomst ikke  

 medregne gevinst og tab på følgende fordringer og gæld:
1) lån der udbetales i obligationer og de herved udstedte obligationer, 2) indekslån og indeksobligationer, 3) lån og obligationer der er ydet henholdsvis udstedt efter § 17, stk. 1,  

 2. pkt., og § 20 i lov om realkreditinstitutter, jf. lovbekendtgørelse nr.  

 571 af 15. august 1989, 4) lån ydet til yngre jordbrugere af Dansk Landbrugs Realkreditfond, jf.  

 lov nr. 150 af 17. april 1985, og kontantlån som er eller bliver optaget til  

 refinansiering af K-lån optaget i Dansk Landbrugs Realkreditfond, når det er  

 en betingelse for K-lånet, at refinansiering skal finde sted som kontantlån.
 Stk. 2. Den del af renteindbetalingerne på kontantlånspantebreve, ydet i  

 overensstemmelse med stk. 1, nr. 2, 3 og 4, som svarer til beløb, der  

 udgiftsføres på den amortisationskonto, der er oprettet for hvert pantebrev,  

 medregnes endvidere ikke ved opgørelsen af den skattepligtige  

 indkomst.«.
 Stk. 2 bliver herefter stk. 3.
§ 8 A.
Uanset reglerne i § 2, § 5, stk. 4, og § 8 skal institutter, som  

 omfattes af fondsbeskatningslovens § 1, nr. 4, litra a-c og litra g, ved  

 opgørelsen af den skattepligtige indkomst ikke medregne gevinst og tab på  

 fordringer og gæld i den del af den vedtægtsmæssige virksomhed, som efter  

 lovgivningen er omfattet af kravet til balance mellem de pantebreve, som  

 institutterne har modtaget, og den dertil svarende cirkulerende  

 obligationsmængde.
Renteindbetalinger på kontantlånspantebreve omfattet af  

 den vedtægtsmæssige virksomhed, der svarer til beløb, der udgiftsføres på den  

 amortisationskonto, der er oprettet for hvert pantebrev, medregnes endvidere  

 ikke ved opgørelsen af den skattepligtige indkomst.
Stk. 2. - - - § 4 I lov om påligningen af indkomst- og formueskat til staten  

 (ligningsloven), jf. lovbekendtgørelse nr. 660 af 19. oktober 1989, som  

 senest ændret ved lov nr. 889 af 29. december 1989, foretages følgende  

 ændringer:
 1. I § 7 J ændres »lov om indeksregulerede realkreditlån«  

 til: »bekendtgørelse nr. 572 af 15. august 1989 af lov om  

 indeksregulerede realkreditlån«.
§ 7 J.
Afdragsbidrag, der efter § 13 i lov om refinansiering af  

 realkreditlån m.v. i landbrugsejendomme og §§ 2 a-2 c i lov om  

 indeksregulerede realkreditlån m.fl. af staten ydes til jordbrugslån, er  

 skattefri for låntager.
 2. I § 14 A, ændres to steder »lov om  

 realkreditinstitutter« til: »bekendtgørelse nr. 571 af 15. august  

 1989 af lov om realkreditinstitutter«, og »lov om et  

 finansieringsinstitut for landbrug m.v.« ændres to steder til:  

 »bekendtgørelse nr. 699 af 5. november 1987 af lov om et  

 finansieringsinstitut for landbrug m.v., som ændret ved lov nr. 373 af 6.  

 juli 1988«.
§ 14 A.
Beløb, som låntager betaler til et realkreditinstitut efter § 10  

 b, stk. 3, 4. pkt., i lov om realkreditinstitutter, og § 4 b i lov om et  

 finansieringsinstitut for landbrug m.v., kan fradrages i den skattepligtige  

 indkomst for indbetalingsåret.
 Stk. 2. Beløb, som udbetales fra en restgældsreguleringsfond som nævnt i §  

 23 g, stk. 1, i lov om realkreditinstitutter og § 4 b i lov om et  

 finansieringsinstitut for landbrug m.v., medregnes ved opgørelsen af den  

 skattepligtige indkomst.
§ 5 I lov om indkomstbeskatning af aktieselskaber m.v. (Selskabsskat), jf.  

 lovbekendtgørelse nr. 593 af 30. september 1988, som senest ændret ved lov  

 nr. 889 af 29. december 1989, foretages følgende ændring:
 Efter § 13 indsættes:
» § 13 A.
Aktieselskaber godkendt i henhold til  

 realkreditloven kan ved opgørelsen af den skattepligtige indkomst fradrage  

 hensættelser til en restgældsreguleringsfond, jf. § 23 g, stk. 1, i  

 bekendtgørelse nr. 571 af 15. august 1989 af lov om realkreditinstitutter.  

 Låntagernes bidrag til fonden og indbetalinger fra Finansieringsfonden af  

 1963 til fonden samt afkastet af fondens midler skal ikke medregnes ved  

 opgørelsen af selskabets skattepligtige indkomst.«.
§ 6 I lov om stempelafgift, jf. lovbekendtgørelse nr. 805 af 1. december 1986,  

 som ændret ved lov nr. 342 af 24. maj 1989 og lov nr. 823 af 19. december  

 1989, foretages følgende ændring:
 § 53, stk. 5, affattes således:
» Stk. 5. Stempelfri er dokumenter som nævnt i stk. 1, når de  

 oprettes i anledning af 1. sammenslutning mellem selskaber m.v. af den i stk. 1 og 4 nævnte art, 2. sammenslutning mellem fonde, 3. sammenslutning mellem fonde og selskaber m.v. af den i stk. 1 og 4  

 nævnte art, 4. realkreditinstitutters omdannelse, jf. kapitel 12 i  

 realkreditloven.«.
 § 53. Såfremt der i aktieselskaber, herunder kommanditaktieselskaber,  

 eller i andre selskaber eller foreninger, hvor ingen af deltagerne eller  

 medlemmerne hæfter personligt for selskabets eller foreningens forpligtelser,  

 af deltagerne eller medlemmerne indskydes fast ejendom, stemples et herom  

 oprettet dokument som overdragelse af ejendommen, jfr. §§ 34-38. Dokumenter  

 om indskud af andre formuegoder er stempelfri.
 Stk. 2. Dokumenter, hvorved selskabets eller foreningens ejendele  

 overdrages eller udloddes til deltagere eller medlemmer, stemples efter samme  

 regler, som hvis den pågældende ikke var deltager eller medlem, jf. dog stk.  

 3.
Stk. 3. Ved udlodning af fast ejendom skal afgiften beregnes som nævnt i  

 stk. 1. Ved udlodning af formuegoder af de §§ 39, 41 og 42 nævnte arter skal  

 afgift beregnes af det pågældende formuegodes værdi.
Reglerne i § 16 finder  

 tilsvarende anvendelse.
 Stk. 4. Bestemmelserne i stk. 1-3 finder også anvendelse på selskaber  

 eller foreninger med vekslende medlemsantal eller vekslende kapital, selv om  

 medlemmerne hæfter personligt, og på kommanditselskaber, for så vidt angår  

 forholdet mellem selskabet og kommanditisterne.
 Stk. 5. Dokumenter som nævnt i stk. 1, 1. pkt., er stempelfri, hvis de  

 oprettes i anledning af sammenslutning mellem selskaber m.v. af den i stk. 1  

 og stk. 4 nævnte art.
§ 7 I lov nr. 228 af 22. april 1987 om afgift ved overdragelse af aktier m.v.  

 foretages følgende ændring:
 I § 4, stk. 1, nr. 4, indsættes efter »sammenslutning«:  

 »og omdannelse«, og ordene: »fra det ophørende til det  

 fortsættende eller nye selskab« udgår.
§ 4. Afgift betales ikke 1) når overdrageren er fondshandler, jf. stk. 3, 2) ved den første overdragelse fra udstederen til første erhverver, 3) når aktier m.v. ombyttes hos udstederen med nye af tilsvarende art og  

 værdi, 4) når der ved sammenslutning af selskaber m.v., jf. stempellovens § 53,  

 stk. 5, overdrages aktier m.v. fra det ophørende til det fortsættende eller  

 nye selskab, eller 5) når et børsmæglerselskab indgår aftale med en udenlandsk vekselerer  

 eller et udenlandsk pengeinstitut om køb eller bytte af børsnoterede aktier  

 m.v.
 Stk. 2. Uanset bestemmelsen i stk. 1, nr. 1, betales der afgift efter  

 reglen i § 3 ved overdragelse af aktier m.v., som tilhører et pengeinstitut,  

 men er udskilt fra de øvrige værdipapirer tilhørende pengeinstituttet som led  

 i en ordning, der er omfattet af reglerne i pensionsbeskatningsloven.
 Stk. 3. Ved fondshandler forstås i denne lov Danmarks Nationalbank, her i  

 landet hjemmehørende børsmæglerselskaber, pengeinstitutter og  

 kreditinstitutter med særlig tilladelse.
Efter 2. behandling den 3. april 1990 § 1 I lov om beskatning af fonde, visse foreninger og institutter m.v.  

 (fondsbeskatningsloven), jf. lovbekendtgørelse nr. 528 af 2. august 1989, som  

 senest ændret ved § 8 i lov nr. 59 af 7. februar 1990, foretages følgende  

 ændringer:
 1. § 1, nr. 4, litra a, affattes således:
 »a) Institutter godkendt i henhold til realkreditloven, der ikke er  

 aktieselskaber,».
 2. I § 1 indsættes som nr. 5:
»5) Foreninger som nævnt i realkreditlovens § 69, stk. 2.« 3. Efter § 1 indsættes:
» § 1 A.
De i § 1, nr. 5, nævnte foreninger beskattes efter  

 tilsvarende regler, som gælder for de i § 1, nr. 1, nævnte fonde.« 4. I § 5, stk. 3, 3. pkt., ændres »januar 1980« til:  

 »januar 1988«.
§ 2 I lov om beskatning ved fusion af aktieselskaber m.v., jf.  

 lovbekendtgørelse nr. 527 af 2. august 1989, som ændret ved § 10 i lov nr. 59  

 af 7. februar 1990, foretages følgende ændringer:
 1. I § 6, stk. 1, indsættes efter »selskabslovgivningen«:  

 »eller ved den konkrete tilladelse«.
 2. I § 6, stk. 4, 1. pkt., udgår », der fører register over  

 stedfundne fusioner«.
 3. I § 13, stk. 3, 1. pkt., udgår », der fører register over  

 de stedfundne fusioner«.
 4. Efter § 14 a indsættes:
» § 14 b.
Ved realkreditinstitutters omdannelse til  

 aktieselskaber, jf. kapitel 12 i realkreditloven, finder § 5, § 6, stk. 1, §  

 6, stk. 3-4, § 6, stk. 6, § 7, § 8 og § 10, stk. 2, tilsvarende anvendelse.
Stk. 2. Underskud fra tidligere indkomstår kan uanset § 8, stk. 6, bringes  

 til fradrag i det fortsættende selskabs indkomstopgørelse efter  

 ligningslovens § 15, hvis realkreditinstituttets aktiver og gæld som helhed  

 overdrages til et af realkreditinstituttet ejet eller oprettet aktieselskab,  

 hvori instituttet ejer hele aktiekapitalen.
Det er en betingelse, at  

 aktieselskabet ikke tidligere har drevet erhvervsmæssig virksomhed.
Stk. 3. Aktier i det fortsættende selskab, som den erhvervsdrivende fond  

 eller foreningen modtager i henhold til realkreditlovens § 69, anses for  

 anskaffet på det tidspunkt, hvor omdannelsen er vedtaget i alle de  

 involverede selskaber m.v.
Som anskaffelsessum anvendes værdien af de  

 indskudte aktiver efter fradrag af realkreditinstituttets gæld.
Stk. 4. Reglerne i stk. 1-3 finder tilsvarende anvendelse på overdragelse  

 af aktiver og gæld til et aktieselskab, som omfattes af realkreditlovens §  

 68, stk. 2, såfremt overdragelsen alene sker mod vederlag i aktier i dette  

 selskab.
Som ophørende selskab anses i denne sammenhæng det selskab, der  

 overdrager de aktiver og gældsposter, der er nævnt i realkreditlovens § 68,  

 stk. 1. Som fortsættende selskab anses i denne sammenhæng det selskab, som  

 får overdraget de aktiver og gældsposter, der er nævnt i realkreditlovens §  

 68, stk. 1.
§ 14 c.
Bestemmelserne i kapitel 1 finder, i det omfang de er anvendelige,  

 tilsvarende anvendelse:
 1) Ved fusion af fonde omfattet af fondsbeskatningslovens § 1, nr. 1.
 2) Når en af de i nr. 1 nævnte fonde fusionerer med et datterselskab, der  

 er omfattet af selskabsskattelovens § 1, stk. 1, nr. 1, og den fortsættende  

 fond besidder samtlige aktier eller anparter i det ophørende selskab.
 3) Ved fusion af foreninger omfattet af fondsbeskatningslovens § 1, nr. 2.
4) Ved fusion af foreninger omfattet af fondsbeskatningslovens § 1, nr.  

 3.« § 3 I lov om skattemæssig behandling af gevinst og tab på fordringer og gæld  

 (kursgevinstloven), jf. lovbekendtgørelse nr. 627 af 29. september 1987,  

 foretages følgende ændringer:
 1. I § 2 ændres »lov om realkreditinstitutter« til:  

 »realkreditloven«.
 2. § 8 A, stk. 1, ophæves, og i stedet indsættes:
 »Uanset reglerne i § 2, § 5, stk. 4, og § 8 skal institutter, som  

 omfattes af fondsbeskatningslovens § 1, nr. 4, litra a-c og litra g, og  

 realkreditaktieselskaber ved opgørelsen af den skattepligtige indkomst ikke  

 medregne gevinst og tab på følgende fordringer og gæld:
1) lån, der udbetales i obligationer, og de herved udstedte obligationer, 2) indekslån og indeksobligationer, 3) lån og obligationer, der er ydet henholdsvis udstedt efter § 17, stk.  

 1, 2. pkt., og § 20 i lov om realkreditinstitutter, jf. lovbekendtgørelse nr.  

 571 af 15. august 1989, 4) lån ydet til yngre jordbrugere af Dansk Landbrugs Realkreditfond, jf.  

 lov nr. 150 af 17. april 1985, og kontantlån, som er eller bliver optaget til  

 refinansiering af K-lån optaget i Dansk Landbrugs Realkreditfond, når det er  

 en betingelse for K-lånet, at refinansiering skal finde sted som kontantlån.
Stk. 2. Den del af renteindbetalingerne på kontantlånspantebreve ydet i  

 overensstemmelse med stk. 1, nr. 2, 3 og 4, som svarer til beløb, der  

 udgiftsføres på den amortisationskonto, der er oprettet for hvert pantebrev,  

 medregnes endvidere ikke ved opgørelsen af den skattepligtige indkomst.« Stk. 2 bliver herefter stk. 3.
§ 4 I lov om påligningen af indkomst- og formueskat til staten  

 (ligningsloven), jf. lovbekendtgørelse nr. 660 af 19. oktober 1989, som  

 senest ændret ved § 19 i lov nr. 59 af 7. februar 1990, foretages følgende  

 ændringer:
 1. I § 7 J ændres »lov om indeksregulerede realkreditlån«  

 til: »bekendtgørelse nr. 572 af 15. august 1989 af lov om  

 indeksregulerede realkreditlån«.
 2. I § 14 A ændres to steder »lov om  

 realkreditinstitutter« til: »bekendtgørelse nr. 571 af 15. august  

 1989 af lov om realkreditinstitutter«, og »lov om et  

 finansieringsinstitut for landbrug m.v.« ændres to steder til:  

 »bekendtgørelse nr. 699 af 5. november 1987 af lov om et  

 finansieringsinstitut for landbrug m.v., som ændret ved lov nr. 373 af 6.  

 juli 1988«.
§ 5 I lov om indkomstbeskatning af aktieselskaber m.v. (selskabsskat), jf.  

 lovbekendtgørelse nr. 593 af 30. september 1988, som senest ændret ved § 25 i  

 lov nr. 59 af 7. februar 1990, foretages følgende ændring:
 Efter § 13 indsættes:
» § 13 A.
Aktieselskaber godkendt i henhold til  

 realkreditloven kan ved opgørelsen af den skattepligtige indkomst fradrage  

 hensættelser til en restgældsreguleringsfond, jf. § 23 g, stk. 1, i  

 bekendtgørelse nr. 571 af 15. august 1989 af lov om realkreditinstitutter.  

 Låntagernes bidrag til fonden og indbetalinger fra Finansieringsfonden af  

 1963 til fonden samt afkastet af fondens midler skal ikke medregnes ved  

 opgørelsen af selskabets skattepligtige indkomst.« § 6 I lov om stempelafgift, jf. lovbekendtgørelse nr. 805 af 1. december 1986,  

 som senest ændret ved § 28 i lov nr. 59 af 7. februar 1990, foretages  

 følgende ændring:
 § 53, stk. 5, affattes således:
» Stk. 5. Stempelfri er dokumenter som nævnt i stk. 1, når de  

 oprettes i anledning af 1. sammenslutning mellem selskaber m.v. af den i stk. 1 og 4 nævnte art, 2. sammenslutning mellem fonde, 3. sammenslutning mellem fonde og selskaber m.v. af den i stk. 1 og 4  

 nævnte art, 4. realkreditinstitutters omdannelse, jf. kapitel 12 i  

 realkreditloven.« § 7 I lov nr. 228 af 22. april 1987 om afgift ved overdragelse af aktier m.v.,  

 som ændret ved § 2 i lov nr. 59 af 7. februar 1990, foretages følgende  

 ændring:
 I § 4, stk. 1, nr. 4, indsættes efter »sammenslutning«:  

 »og omdannelse«, og ordene »fra det ophørende til det  

 fortsættende eller nye selskab« udgår.
§ 8 Stk. 1. Loven træder i kraft dagen efter bekendtgørelsen i Lovtidende og  

 har virkning fra og med indkomståret 1990.
 Stk. 2. § 1, nr. 4, har virkning for de fradrag, der beregnes pr. 1. april  

 1989 og senere.
 Stk. 3. § 6 har virkning for dokumenter, hvis stempelpligt indtræder den  

 1. december 1989 eller senere.
 Stk. 4. § 7 har virkning for overdragelser, der finder sted den 1.  

 december 1989 eller senere.
