Betænkning afgivet af  

 Uddannelsesudvalget den 10. december 1999 Betænkning over Forslag til lov om ændring af lov om åben  

 uddannelse (erhvervsrettet voksenuddannelse) m.v.
(Økonomisk prioritering af uddannelsesindsatsen  

 under åben uddannelse) Udvalget har behandlet lovforslaget i nogle møder  

 og har herunder stillet spørgsmål til undervisningsministeren,  

 som denne har besvaret skriftligt.
 Herefter indstiller et  

flertal (Socialdemokratiets, Socialistisk Folkepartis,  

 Centrum-Demokraternes, Det Radikale Venstres og Enhedslistens medlemmer af  

 udvalget) lovforslaget til vedtagelse uændret.
I forbindelse med behandlingen af lovforslaget har  

 undervisningsministeren i sit svar på spørgsmål 4 til  

 udvalget udtalt om bemærkningerne til § 1, nr. 3, at det fremgår,  

» at de fagspecifikke kurser skal »bygge på elementer, som indgår i  

 eksisterende  kompetencegivende videregående uddannelser   dvs. korte,  

 mellemlange og lange videregående uddannelser.
Det forudsættes,  

 at også nye teorier, metoder, teknikker m.v., der i fremtiden vil  

 indgå i de omfattede uddannelser, kan indgå i de fagspecifikke  

 kurser,«« og »at  

 formuleringen i bemærkningerne til § 1, nr. 3, indebærer, at  

 f.eks. nye pædagogiske metoder ved pædagoguddannelsen eller andre  

 nye fagelementer, der ligger inden for fagets beskrivelse, og som fremover  

 vil blive indarbejdet i uddannelsen, også vil kunne udbydes som  

 fagspecifikke kurser.
De typer af kurser, der kan være tale om, kan f.eks.  

 være faglige ajourføringer i nye metoder, teknikker m.v. inden  

 for de uddannelser, som kurserne hentes fra.
Der kan således være  

 tale om en bred vifte af kurser.
Det endelige udbud vil afhænge af  

 institutionernes udvikling af denne type kurser.« Endvidere konstaterer flertallet at mange flere voksne kortuddannede gennemfører en uddannelse  

 på faglært niveau, at der sikres og udvikles relevante uddannelser med anerkendte  

 kompetencer til kortuddannede, at mange flere voksne, der i dag mangler grundlæggende  

 læse- og regnefærdigheder, får disse kundskaber.
 Flertallet vil nøje vurdere  

 følgende:
a)	»Udviklingen på voksen- og  

 efteruddannelsesområdet vil naturligvis løbende blive fulgt  

 opmærksomt, og det forekommer naturligt at gøre status over  

 reformens virkninger efter et par år.
Viser denne status, at  

 målet med reformen ikke i forventet omfang er på vej til at blive  

 opfyldt, genforhandles aftalen.« b)	»På AMU er der mulighed for  

 sammenhængende forløb for beskæftigede med kombinationer  

 af almene og faglige uddannelseselementer.« Et mindretal inden for flertallet (Enhedslistens medlem af  

 udvalget) tilslutter sig VEU-forliget, herunder lovforslaget, idet  

 mindretallet konstaterer, at der nu er opnået enighed om  

 følgende forhold:
a)	»Udviklingen på voksen- og  

 efteruddannelsesområdet vil naturligvis løbende blive fulgt  

 opmærksomt, og det forekommer naturligt at gøre status over  

 reformens virkninger efter et par år.
Viser denne status, at  

 målet med reformen ikke i forventet omfang er på vej til at blive  

 opfyldt, genforhandles aftalen.« b)	»På AMU er der mulighed for  

 sammenhængende forløb for beskæftigede med kombinationer  

 af almene og faglige uddannelseselementer.« Et mindretal (Venstres, Det  

 Konservative Folkepartis og Kristeligt Folkepartis medlemmer af udvalget)  

 indstiller lovforslaget til forkastelse ved 3. behandling.
Mindretallet kan ikke støtte lovforslaget, idet  

 dette er et led i en samlet VEU-reform, som partierne er imod.
Det faktum, at  

 der er tale om en forud afhandlet aftale samt tidspresset, bevirker, at  

 lovbehandlingen ikke lever op til kravet om kvalitet i lovgivningen, hvilket  

 de mange spørgsmål, der rejses i bunken af høringssvar,  

 også vidner om.
 Et andet mindretal (Dansk Folkepartis medlem af  

 udvalget) indstiller lovforslaget til forkastelse ved 3.  

 behandling.
 Mindretallet er betænkeligt ved, at man  

 ifølge lovforslaget via finansloven for et givet år vil tage  

 stilling til, hvorvidt der ydes offentligt tilskud til deltidsuddannelser,  

 enkeltfag og korte kurser under åbne uddannelser.
Efter mindretallets opfattelse vil det nærmest blive  

 umuligt at udbyde kurser, når det kun er fra år til år, man  

 kan vide noget om de økonomiske vilkår.
Det vil medføre,  

 at man på længere sigt vil kunne mærke en mangelfuld  

 vejledning i forhold til uddannelser, som strækker sig eksempelvis over  

 to år, og da mindretallet altid har lagt vægt på, at netop  

 vejledning i vores uddannelsessituation herhjemme overalt er en meget vigtig  

 faktor, mener mindretallet ikke, at dette er acceptabelt.
 Det, at man ifølge lovforslaget fjerner tilskuddet  

 til PC-uddannelsen, finder mindretallet er en urimelig spareforanstaltning.  

 Mindretallet er af den opfattelse, at lovforslaget her vil være med til  

 at trække tæppet væk under mange og måske især  

 store virksomheder, som påtænker at gå ind i et  

 uddannelsesforløb for deres ansatte.
Hans Peter Baadsgaard (S) fmd.  

  Peder Sass (S)  Jeppe Kofod (S)  

  Frode Sørensen (S)  Carsten Hansen (S)  

  Aage Frandsen (SF) Susanne Clemensen (CD)  

  Henrik Svane (RV)  Søren Kolstrup (EL)  

  Anders Mølgaard (V) nfmd.  

  Hanne Severinsen (V)  Else Winther Andersen (V)  

 Karen Rønde (V)  Brian Mikkelsen (KF)  

  Knud Erik Kirkegaard (KF)  

  Christian H.
Hansen (DF)  

  Tove Videbæk (KRF) Frihed 2000 havde ikke medlemmer i udvalget.
