Bekendtgørelse om udarbejdelse af individuel kontrakt og om  

  

 introduktionsprogrammet efter integrationsloven I medfør af § 19, stk. 6, § 23,  

 stk. 5, og § 24 a, stk. 5, i lov om integration af udlændinge i  

 Danmark (integrationsloven), jf. lovbekendtgørelse nr. 1035 af 21. november  

 2003, fastsættes:
Afsnit I Den individuelle kontrakt Kapitel 1 Formål § 1.  

  

 Formålet  

 med den individuelle kontrakt er at sikre kvaliteten af den enkelte  

 udlændings  

 introduktionsprogram ved, at kommunalbestyrelsen på et så tidligt tidspunkt  

 som  

 muligt i samarbejde med udlændingen fastlægger et konkret og individuelt  

 forløb  

 for udlændingens introduktionsperiode.
 § 2.  



  

 For udlændinge, der modtager  

 introduktionsydelse, skal den individuelle kontrakt være rettet mod, at  

 udlændingen hurtigst muligt opnår ordinær beskæftigelse eller en uddannelse,  

 som hurtigt vil kunne bringe udlændingen i ordinær beskæftigelse eller øge  

 udlændingens mulighed herfor.
 Stk. 2.  

  

 For  

 udlændinge, der ikke modtager introduktionsydelse, skal kontrakten ligeledes  

 være rettet mod, at udlændingen hurtigst muligt opnår ordinær beskæftigelse  

 eller en uddannelse, som hurtigt vil kunne bringe udlændingen i ordinær  

 beskæftigelse eller øge udlændingens mulighed herfor, hvis udlændingen ønsker  

 dette.
 § 3.  

  

 Den  

 individuelle kontrakt skal medvirke til at fastholde og understrege såvel  

 kommunalbestyrelsens som den enkelte udlændings ansvar og pligter i  

 forbindelse  

 med udlændingens integration i det danske samfund, herunder udlændingens  

 ansvar  

 for hurtigst muligt at blive selvforsørgende gennem beskæftigelse.
Kapitel 2 Kontraktens udarbejdelse og indgåelse § 4.  

  

 Den  

 individuelle kontrakt indgås skriftligt og underskrives af  

 kommunalbestyrelsen  

 og udlændingen.
 § 5.  

  

 Den  

 individuelle kontrakt skal være indgået inden én måned efter, at  

 kommunalbestyrelsen  

 har overtaget ansvaret for den pågældende udlænding, jf. lovens § 19,  

 stk. 1.
 Stk. 2.  

  

 I det  

 omfang det ikke er muligt inden for én måned at foretage en fuldstændig  

 afklaring af udlændingens færdigheder, forudsætninger og behov, jf. § 8,  

 skal den individuelle kontrakt alene beskrive de aktiviteter, der kan  

 iværksættes på det foreliggende grundlag samt en målsætning for, hvordan en  

 endelig afklaring skal foretages, og hvornår afklaringen skal foreligge.
 Stk. 3.  

  

 Vil det  

 ikke som følge af den pågældende udlændings personlige forhold være  

 hensigtsmæssigt inden for én måned at indgå en individuel kontrakt med  

 nærmere  

 fastlæggelse af indholdet af og målet for et introduktionsprogram, kan  

 kontrakten bestå af en konstatering af dette samt en målsætning for, hvornår  

 udlændingen skal påbegynde sin deltagelse i et introduktionsprogram, og for  

 hvordan programmet skal forløbe, når mulighederne herfor er til stede.
 Stk. 4.  

  

 Personlige  

 forhold som nævnt i stk. 3 kan være sådanne ganske særlige grunde, der  

 gør,  

 at kommunalbestyrelsen helt kan undlade at tilbyde en udlænding deltagelse i  

 et  

 introduktionsprogram eller udskyde udlændingens deltagelse heri, jf.  

 integrationslovens § 21, stk. 3, og § 23, stk. 4. Dette  

 kan  

 være tilfældet, hvis udlændingen på grund af fysiske eller psykiske handicap,  

 torturoplevelser eller stærke traumer eller lignende ikke er i stand til at  

 deltage i introduktionsprogrammet med udbytte.
 Stk. 5.  

  

 For  

 flygtninge kan den individuelle kontrakt indgås, før kommunalbestyrelsen i  

 den  

 kommune, hvortil Udlændingestyrelsen har visiteret flygtningen, overtager  

 ansvaret for den pågældende, jf. integrationslovens § 19, stk. 2.
 § 6.  

  

 Den  

 individuelle kontrakt kan indgås for en kortere eller længere periode og er  

 gældende indtil det tidspunkt, hvor kontraktens mål om ordinær beskæftigelse  

 eller uddannelse og danskuddannelse, er nået.
 Stk. 2.  

  

 Kontrakten  

 kan dog ikke indgås for en længere periode end introduktionsprogrammet varer,  

 jf. integrationslovens § 16, stk. 5.
§ 7.  

  

 I  

 forbindelse med udarbejdelsen af den individuelle kontrakt skal  

 kommunalbestyrelsen inddrage den relevante udbyder af danskuddannelse med  

 henblik på at sikre, at udlændingen indplaceres på det niveau for  

 danskuddannelse, der svarer til den pågældendes aktuelle færdigheder.
Der  

 skal  

 arbejdes efter fælles mål med henblik på at sikre sammenhængen, herunder den  

 tidsmæssige sammenhæng, med de øvrige dele af udlændingens  

 introduktionsprogram.
 Stk. 2.  

  

 Kommunalbestyrelsen skal efter behov inddrage Center for Vurdering af  

 Udenlandske Uddannelser (CVUU) og uddannelsesinstitutioner samt  

 organisationer  

 og virksomheder m.v., der forestår aktiviteter i forbindelse med  

 gennemførelsen  

 af introduktionsprogrammer med henblik på at sikre, at udlændingens  

 introduktionsprogram bliver så sammenhængende, målrettet og effektivt som  

 muligt.
 § 8.  

  

 For  

 udlændinge, der modtager introduktionsydelse, skal kommunalbestyrelsen, inden  

 den individuelle kontrakt indgås, foretage en samlet vurdering af  

 udlændingens  

 situation med henblik på at fastlægge den pågældendes aktuelle færdigheder,  

 forudsætninger og behov.
 Stk. 2.  

  

 I denne  

 vurdering skal kommunalbestyrelsen blandt andet inddrage udlændingens  

 tidligere  

 uddannelse og beskæftigelse samt udlændingens familiemæssige og sociale  

 baggrund.
Stk. 3.  

  

 Ved  

 vurderingen skal kommunalbestyrelsen endvidere tage stilling til, om  

 udlændingen alene har ledighed som problem og dermed skal tilmeldes  

 arbejdsformidlingen.
Ved tilmelding til Arbejdsformidlingen skal oplysninger  

 om  

 job og den arbejdssøgendes arbejds- og uddannelsesmæssige baggrund indlægges  

 i  

 Beskæftigelsesministeriets database (Job- og CV-bank).
 Stk. 4.  

  

 For  

 udlændinge, der ikke modtager introduktionsydelse, skal kommunalbestyrelsen,  

 inden den individuelle kontrakt indgås, foretage en vurdering efter  

 stk. 1, såfremt udlændingen ønsker at opnå beskæftigelse, jf. § 2,  

 stk. 2.
 Stk. 5.  

  

 Kommunalbestyrelsen  

 kan overlade vurderingen af udlændingens kompetencer til andre, jf.  

 integrationslovens § 5.
 § 9.  

  

 Den  

 individuelle kontrakt udarbejdes i samarbejde mellem kommunalbestyrelsen og  

 udlændingen.
Stk. 2.  

  

 Indholdet  

 af den individuelle kontrakt skal drøftes med udlændingen.
Det skal i den  

 forbindelse drøftes, hvilke mål og delmål der skal opstilles, samt hvilke  

 aktiviteter og hvilket tidsmæssigt forhold mellem aktiviteterne der bedst  

 øger  

 den pågældendes muligheder for hurtigst muligt at opnå de opstillede mål.
 Stk. 3.  

  

 Der skal  

 tages hensyn til udlændingens ønsker i det omfang, disse er realistiske i  

 forhold til den pågældendes færdigheder, forudsætninger og arbejdsmarkedets  

 behov.
 Stk. 4.  

  

 Kommunalbestyrelsen  

 skal tilrettelægge udlændingens deltagelse i introduktionsprogrammet på en  

 sådan måde, at der tages hensyn til den enkelte udlændings særlige behov,  

 herunder særlige behandlingsbehov eller behov som følge af handicap.
 § 10.  

  

 Kan  

 der ikke mellem kommunalbestyrelsen og udlændingen opnås enighed om  

 kontraktens  

 indhold, fastlægger kommunalbestyrelsen indholdet af den enkelte udlændings  

 introduktionsprogram.
 Stk. 2.  

  

 Kommunalbestyrelsens  

 afgørelse kan indbringes for det sociale nævn, jf. integrationslovens  

 § 53, stk. 2.
 § 11.  

  

 Overtager  

 en kommunalbestyrelse i en anden kommune efter integrationslovens § 18  

 ansvaret for en udlændings introduktionsprogram, skal denne  

 kommunalbestyrelse  

 indgå en ny individuel kontrakt med den pågældende.
Kapitel 3 Kontraktens indhold og opfølgning § 12.  

  

 Kontrakten  

 skal fastsætte indholdet af de aktiviteter, jf. integrationslovens § 16,  

 stk. 2, der skal sikre, at de i kontrakten opstillede mål og delmål  

 gennemføres.
 Stk. 2.  

  

 Har  

 kommunalbestyrelsen givet udlændingen tilbud om revalidering eller fleksjob  

 efter lovens § 16, stk. 7, jf. kapitel 6 i lov om aktiv  

 socialpolitik  

 eller kapitel 13 i lov om en aktiv beskæftigelsesindsats, beskrives  

 visitationsgrundlaget i kontrakten.
 § 13.  

  

 Kommunalbestyrelsen  

 og udlændingen har pligt til at opfylde den individuelle kontrakt.
 Stk. 2.  

  

 Kan  

 kommunalbestyrelsen ikke opfylde den individuelle kontrakt, skal  

 kommunalbestyrelsen tilbyde udlændingen deltagelse i en anden aktivitet, der  

 så  

 vidt muligt svarer til den oprindeligt aftalte aktivitet.
 Stk. 3.  

  

 Af den  

 individuelle kontrakt skal det fremgå, at udlændingen kan klage over  

 kommunalbestyrelsens manglende overholdelse af kontrakten til det sociale  

 nævn,  

 jf. integrationslovens § 53, stk. 2.
 § 14.  

  

 Af  

 den individuelle kontrakt skal det fremgå, hvilke sanktioner der efter  

 lovgivningen gælder, hvis udlændingen afviser deltagelse i eller uden rimelig  

 grund udebliver fra en eller flere af de aktiviteter, der er aftalt i  

 kontrakten.
 Stk. 2.  

  

 Af den  

 individuelle kontrakt skal det tillige fremgå, hvilken betydning manglende  

 opfyldelse af kontrakten kan få for udlændingens mulighed for at blive  

 meddelt  

 tidsubegrænset opholdstilladelse.
 § 15.  

  

 Kommunalbestyrelsen  

 skal løbende påse, at den individuelle kontrakt overholdes og som minimum  

 hver  

 3. måned foretage opfølgning på kontraktens indhold og målsætning i forhold  

 til  

 den pågældende udlændings aktuelle færdigheder, forudsætninger og behov.  

 Kommunalbestyrelsen  

 skal i forbindelse med opfølgningen endvidere vurdere, om den pågældende skal  

 tilmeldes Arbejdsformidlingen.
 Stk. 2.  

  

 Kommunalbestyrelsen  

 skal endvidere påse, at udlændingen fortsat opfylder betingelserne for at  

 modtage introduktionsydelse.
Stk. 3.  

  

 Opfølgningen  

 skal ske ved en individuel samtale.
Hvis det er hensigtsmæssigt, kan samtalen  

 ske telefonisk, digitalt eller på anden måde.
Stk. 4.  

  

 Kommunalbestyrelsen  

 kan for grupper af udlændinge, hvor helt særlige forhold gør sig gældende,  

 fastsætte retningslinier for, at der i stedet for afholdelse af en samtale  

 kan  

 være anden form for kontakt.
Der kan være tale om udlændinge, der modtager  

 behandling på rehabiliteringscenter eller er indlagt på sygehus.
§ 16.  



  

 Den individuelle kontrakt skal  

 revideres, hvis det viser sig, at der er behov herfor, herunder hvis  

 udlændingens færdigheder og forudsætninger ikke har været tilstrækkeligt  

 afklaret, eller hvis udlændingen ikke har haft mulighed for at opfylde  

 kontrakten.
Kontrakten kan endvidere revideres, hvis arbejdsmarkedets behov  

 ændrer sig.
 Stk. 2.  

  

 Ændring af  

 den individuelle kontrakt kan ske ved påtegning af den oprindelige kontrakt  

 med  

 underskrift af såvel kommunalbestyrelsen som den pågældende udlænding eller  

 ved  

 udarbejdelse af en ny kontrakt.
 § 17.  

  

 For udlændinge, der kun har ledighed som problem, og som er tilmeldt  

 Arbejdsformidlingen, skal kommunalbestyrelsen påse, at de  

 formidlingsrelevante  

 oplysninger, der er indlagt i Job- og CV-banken, ajourføres, såfremt der er  

 behov herfor.
Afsnit II Tilbud m.v.
Kapitel 4 Tilbudsmuligheder § 18.  

  

 Til udlændinge, der efter lovens § 25 er berettiget til  

 introduktionsydelse, skal kommunalbestyrelsen give tilbud, jf. kapitel 5-7.  

 Tilbuddene skal sammen med danskuddannelse indgå som led i udlændingens  

 generelle introduktion til det danske samfund, herunder det danske  

 arbejdsmarked.
 Stk. 2.  

  

 Kommunalbestyrelsen  

 kan helt eller delvis undlade at give en udlænding tilbud, hvis ganske  

 særlige  

 grunde taler derfor, herunder hvis en udlænding på grund af alder, fysiske  

 eller psykiske handicaps, torturoplevelser eller stærke traumer ikke er i  

 stand  

 til at deltage i tilbud, jf. lovens § 23, stk. 4.
 § 19.  

  

 Til  

 udlændinge, der ikke modtager introduktionsydelse, kan kommunalbestyrelsen  

 som  

 led i den pågældendes introduktionsprogram give tilbud om virksomhedspraktik  

 i  

 medfør af lovens § 23 b, og ansættelse med løntilskud i medfør af lovens  

 § 23 c, jf. lovens § 23, stk. 5.
 Stk. 2.  

  

 Tilbuddet  

 skal indgå i den pågældendes individuelle kontrakt, og den pågældende  

 udlænding  

 skal samtidig tilmeldes Arbejdsformidlingen.
 § 20.  

  

 Tilbuddene tilrettelægges i overensstemmelse med den individuelle kontrakt,  

 jf.  

 lovens § 19. Tidspunktet for påbegyndelse af tilbud fastsættes så vidt  

 muligt i forbindelse med udarbejdelse af kontrakten.
 Stk. 2.  

  

 Tilbuddene  

 skal tilrettelægges på en sådan måde, at de tidsmæssigt og geografisk kan  

 kombineres med den enkelte udlændings deltagelse i danskuddannelse.
Stk. 3.  

  

 Kommunalbestyrelsen  

 skal samarbejde med den enkelte udlænding ved den nærmere tilrettelæggelse af  

 tilbuddene.
Hvis andre end kommunalbestyrelsen forestår gennemførelsen af  

 aktiviteten, skal den pågældende myndighed, organisation eller virksomhed  

 inddrages i tilrettelæggelsen.
Erstatning ved deltagelse i tilbud om vejledning og  

 opkvalificering og tilbud om virksomhedspraktik § 21.  

  

 De  

 regler, som beskæftigelsesministeren fastsætter i bekendtgørelse om  

 erstatning  

 m.m. ved deltagelse i tilbud om vejledning og opkvalificering og tilbud om  

 virksomhedspraktik, jf. § 113 i lov om en aktiv beskæftigelsesindsats,  

 finder tilsvarende anvendelse, når en udlænding deltager i tilbud om  

 vejledning  

 og opkvalificering efter lovens § 23 a samt tilbud om virksomhedspraktik  

 efter lovens § 23 b, jf. lovens § 23, stk. 7.
Kapitel 5 Vejledning og opkvalificering § 22.  

  

 Tilbud om vejledning og opkvalificering, herunder fagspecifik  

 danskundervisning, efter lovens § 23 a skal udvikle eller afdække  

 udlændingens faglige, sociale eller sproglige kompetencer med henblik på  

 opkvalificering til arbejdsmarkedet.
Tilbud kan endvidere gives med henblik  

 på,  

 at den enkelte udlænding opnår samfundsmæssig forståelse.
 Stk. 2.  

  

 Tilbud  

 gives ud fra en vurdering af, hvad der kan bringe den pågældende hurtigst  

 muligt ind på arbejdsmarkedet og samtidig fastholde den pågældende i varig  

 beskæftigelse.
 Stk. 3.  

  

 Det er en  

 betingelse for at give længerevarende tilbud om vejledning og  

 opkvalificering,  

 at der ikke er rimelig udsigt til, at udlændingen opnår ordinær beskæftigelse  

 i  

 tilbudsperioden.
 Stk. 4.  

  

 Tilbud  

 efter lovens § 23 a omfatter ikke undervisning i medfør af  

 danskuddannelsesloven.
 § 23.  

  

 Korte  

 vejlednings- og afklaringsforløb efter lovens § 23 a, stk. 1, nr.  

 1,  

 er kortvarige forløb, der har til formål at skabe klarhed over en udlændings  

 uddannelses- og beskæftigelsesmuligheder med henblik på den videre  

 tilrettelæggelse af den pågældendes introduktionsprogram.
 § 24.  



  

 Særligt tilrettelagte projekter og  

 særligt tilrettelagte uddannelsesforløb efter lovens § 23 a,  

 stk. 1,  

 nr. 2, er projekter rettet mod særlige målgrupper eller forløb, der ikke kan  

 rummes inden for de ordinære uddannelsesprogrammer.
Stk. 2.  

  

 Praktikperioder under særligt tilrettelagte uddannelsesforløb kan sammenlagt  

 have en varighed på højest 3 måneder, og hver enkelt praktikperiode kan  

 højest  

 have en varighed på en måned.
I praktikperioden finder § 28,  

 stk. 1,  

 tilsvarende anvendelse.
 Stk. 3.  

  

 Fagspecifik  

 danskundervisning er danskundervisning, der har til formål at opkvalificere  

 den  

 enkelte udlændings ordforråd i forhold til et snævert fagligt område.
 § 25.  

  

 Ordinære uddannelsesforløb efter lovens § 23 a, stk. 1, nr. 3, er  

 forløb, der udbydes som et på forhånd defineret og samlet uddannelsesforløb,  

 og  

 hvor udlændingen optages på ordinære vilkår.
 Stk. 2.  

  

 Det er en  

 betingelse for at give tilbud om ordinær uddannelse, at uddannelsen ikke  

 berettiger til Statens Uddannelsesstøtte (SU), jf. dog lovens § 23 a,  

 stk. 6.
§ 26.  

  

 Særlige opkvalificerende forløb efter lovens § 23 a, stk. 1, nr. 4,  

 er uddannelsesaktiviteter udbudt af private eller offentlige virksomheder og  

 uddannelsesinstitutioner af sammenlagt op til 3 måneders varighed.
Det  

 særlige  

 opkvalificerende forløb af 3 måneders varighed kan afbrydes af perioder med  

 tilbud om ansættelse med løntilskud eller virksomhedspraktik.
Forløbet skal  

 dog  

 senest være afsluttet 6 måneder efter dets påbegyndelse.
 Stk. 2.  

  

 Kommunalbestyrelsen  

 kan kun tilbyde forløb, der er specielt tilrettelagt med henblik på hurtig  

 opkvalificering til arbejdsmarkedet, og forløbet kan kun tilbydes, hvis der  

 er  

 en realistisk mulighed for, at udlændingen ved at gennemføre forløbet kan  

 opnå  

 ordinær ansættelse inden for den pågældendes uddannelses- eller  

 erhvervsområde.
 Stk. 3.  

  

 Særlige  

 opkvalificerende forløb kan tilbydes udlændinge med en uddannelse på et  

 niveau  

 svarende til en dansk mellemlang eller lang videregående uddannelse.
 Stk. 4.  

  

 En  

 udlænding kan kun modtage tilbud om særligt opkvalificerende forløb én gang i  

 løbet af sit introduktionsprogram.
Kapitel 6 Virksomhedspraktik § 27.  

  

 Udlændinge, der har et opkvalificerings- eller erhvervsafklaringsbehov, som  

 kan  

 tilgodeses ved en placering på en virksomhed, kan få tilbud om  

 virksomhedspraktik på en offentlig eller privat virksomhed, jf. lovens  

 § 23 b.
 Stk. 2.  

  

 Det er en  

 betingelse for at give tilbud om virksomhedspraktik, at udlændingen kun  

 vanskeligt kan opnå beskæftigelse på normale løn- og arbejdsvilkår, herunder  

 ansættelse på særlige løn- og ansættelsesvilkår anvist af de  

 forhandlingsberettigede organisationer, eller ansættelse med løntilskud.
§ 28.  

  

 Udlændinge  

 i virksomhedspraktik er ikke omfattet af de for lønmodtagere gældende regler  

 fastsat i henhold til eller ved lov eller ved kollektiv overenskomst,  

 herunder  

 ved kutyme, sædvane eller praksis.
Udlændinge i virksomhedspraktik er dog  

 omfattet af arbejdsmiljølovgivningen og lov om forbud mod forskelsbehandling  

 på  

 arbejdsmarkedet m.v., jf. lovens § 23 b, stk. 3.
 Stk. 2.  

  

 Under  

 tilbud om virksomhedspraktik er virksomheden ansvarlig for den daglige  

 instruktion, og udlændingen kan varetage arbejdsfunktioner, der ellers ville  

 blive udført som almindeligt lønnet arbejde.
 § 29.  



  

 Når en udlænding i  

 virksomhedspraktik er fraværende på grund af sygdom, skal den pågældende den  

 første sygedag give kommunalbestyrelsen og virksomheden meddelelse herom.
 § 30.  

  

 Kommunalbestyrelsen  

 skal tilstræbe, at  


  

 en friperiode  

 efter lovens § 24 lægges efter aftale med udlændingen og virksomheden.
Varighed og omfang § 31.  

  

 Kommunalbestyrelsen  

 og virksomheden aftaler efter reglerne i § 23 b formålet med, indholdet  

 i,  

 varigheden og omfanget af praktikopholdet.
 Stk. 2.  

  

 Deltagelse  

 i virksomhedspraktik skal ligge inden for virksomhedens normale arbejdstid og  

 må ikke have et omfang, der overstiger normal, fuld arbejdstid pr. uge.
 § 32.  



  

 Kommunalbestyrelsen skal i forbindelse  

 med opfølgningen på udlændingens kontrakt tage stilling til, om betingelserne  

 for tilbuddet fortsat er opfyldt eller, om der er behov for et andet tilbud  

 for  

 at sikre den kortest mulige vej til ordinær beskæftigelse.
Beskæftigelsestillæg § 33.  

  

 Udlændinge,  

 der er i virksomhedspraktik, modtager ud over introduktionsydelse et  

 beskæftigelsestillæg på 12,21 kr. pr. time.
Dette gælder dog ikke udlændinge,  

 som kommunalbestyrelsen har overtaget ansvaret for, jf. integrationslovens  

 § 4, før den 1. juli 2002, medmindre den pågældende udlænding er gift  

 eller samlevende med en person, der modtager starthjælp eller  

 introduktionsydelse svarende til starthjælp.
 Stk. 2.  

  

 Beskæftigelsestillægget udbetales uafhængigt af retten til  

 introduktionsydelse.
 Stk. 3.  

  

 Udlændinge,  

 der deltager i tilbud i medfør af lovens § 23, stk. 5, modtager  

 ikke  

 beskæftigelsestillæg.
 Forholdet til virksomhedens ansatte,  

 konkurrenceforvridning m.v.
 § 34.  

  

 Reglerne  

 i §§ 48 og 49 i lov om en aktiv beskæftigelsesindsats om forholdet til  

 virksomhedens ansatte, konkurrenceforvridning m.v. samt de regler, som  

 beskæftigelsesministeren fastsætter i medfør af § 50 i lov om en aktiv  

 beskæftigelsesindsats og § 20 i lov om ansvaret for og styringen af den  

 aktive beskæftigelsesindsats om kommunens underretning af  

 koordinationsudvalget, finder tilsvarende anvendelse over for udlændinge, der  

 tilbydes virksomhedspraktik.
Kapitel 7 Ansættelse med løntilskud § 35.  

  

 Udlændinge kan få tilbud om ansættelse med løntilskud hos offentlige eller  

 private arbejdsgivere, jf. lovens § 23 c.
 Stk. 2.  

  

 Ved  

 offentlige arbejdsgivere forstås:
1)  

 	  

    

 kommuner,  

 amtskommuner og kommunale fællesskaber, 2)  

 	  

    

 statsinstitutioner og 3)  

 	  

    

 organisationer,  

 foreninger, selskaber, institutioner og lignende, hvis udgifter dækkes med  

 mindst 50 % af offentlige tilskud.
§ 36.  

  

 Når et ansættelsesforhold med løntilskud indgås, oprettes der en  

 ansættelseskontrakt eller et ansættelsesbrev, hvori løn- og arbejdsvilkår  

 samt  

 forventet tilskudsperiode anføres.
Ansættelsesforholdet kan i alle tilfælde  

 kun  

 bringes til ophør i overensstemmelse med gældende overenskomster og  

 lovgivning.  

 Betaling af den fulde lønudgift påhviler ansættelsesstedet.
§ 37.  

  

 Når en udlænding i ansættelse med løntilskud er fraværende på grund af  

 sygdom,  

 skal den pågældende på den første sygedag give arbejdsgiveren meddelelse  

 herom.  

 Arbejdsgiveren skal vurdere, om sygemeldingen giver anledning til at give  

 kommunalbestyrelsen meddelelse om fraværet.
Ved denne vurdering indgår  

 omfanget  

 og hyppigheden af udlændingens eventuelle tidligere sygemeldinger.
§ 38.  

  

 En  

 ansættelse med løntilskud kan ikke gives ud over et år.
Kommunalbestyrelsen  

 kan  

 dog afgive nyt tilbud om ansættelse med løntilskud, såfremt tilbuddet  

 medvirker  

 til, at udlændingen bringes nærmere ordinær beskæftigelse.
 Løn og arbejdsvilkår, merbeskæftigelse, løntilskud  

 m.v.
 § 39.  

  

 §§ 54,  

 55 og 59 om løn- og arbejdsvilkår, §§ 60 og 61 om merbeskæftigelse m.v.  

 og  

 §§ 63 - 65 om løntilskud i lov om en aktiv beskæftigelsesindsats over  

 for  

 personer, der modtager kontanthjælp eller starthjælp efter lov om aktiv  

 socialpolitik, finder tilsvarende anvendelse.
 Stk. 2.  

  

 Ansættelse  

 med løntilskud hos private arbejdsgivere kan ikke tilbydes en udlænding i en  

 virksomhed, der ejes af dennes ægtefælle, registrerede partner eller  

 samlever,  

 jf. lovens § 23 c, stk. 3, og bekendtgørelse om en aktiv  

 beskæftigelsesindsats udstedt i medfør af § 68 i lov om en aktiv  

 beskæftigelsesindsats.
Kapitel 8 Mentor § 40.  

  

 Med henblik på at styrke introduktionen på en arbejdsplads eller til en  

 uddannelse for udlændinge, der deltager i tilbud efter lovens §§ 23 a-c,  

 kan der ydes støtte til en mentorfunktion, jf. lovens § 23 d.
Stk. 2.  

  

 Mentorfunktionen  

 varetages som udgangspunkt af en medarbejder i virksomheden henholdsvis på  

 uddannelsesinstitutionen.
På uddannelsesinstitutionen og i mindre  

 virksomheder  

 kan mentorfunktionen i stedet varetages af en ekstern konsulent.
 Stk. 3.  

  

 Ved mindre  

 virksomheder forstås virksomheder med op til ca. 10 ansatte.
 § 41.  

  

 Det  

 er en betingelse for at yde støtte til en mentorfunktion, at denne er  

 afgørende  

 for, at udlændingen kan deltage i tilbuddet.
 Stk. 2.  

  

 Det er en  

 betingelse for bevilling af støtte til frikøb af en medarbejder, at  

 medarbejderen ikke udfører sine sædvanlige arbejdsfunktioner i de timer, hvor  

 vedkommende fungerer som mentor.
 § 42.  

  

 Støtte  

 til arbejdsgiveren skal medgå til at dække omkostningerne for virksomheden  

 henholdsvis uddannelsesinstitutionen ved frikøb af medarbejderen, der  

 varetager  

 mentorfunktionen, eller til honorar til den eksterne konsulent.
 Stk. 2.  

  

 Ud fra en  

 konkret vurdering af behov og forudsætninger hos udlændingen, der er under  

 oplæring eller optræning, fastsættes et timetal for mentorfunktionen i  

 samarbejde med arbejdsgiveren.
§ 43.  

  

 Med  

 henblik på at forbedre medarbejderens mulighed for at varetage  

 mentorfunktionen  

 kan der bevilges tilskud til køb af uddannelse af medarbejderen.
Der kan ikke  

 gives tilskud til dækning af tabt arbejdsfortjeneste som følge af, at den  

 pågældende mentor deltager i uddannelse.
 § 44.  

  

 Støtte  

 til en mentorfunktion, herunder til køb af uddannelse, bevilges som tilskud  

 til  

 en arbejdsgiver henholdsvis uddannelsesinstitution på baggrund af  

 arbejdsgiverens eller uddannelsesinstitutionens ansøgning herom til  

 kommunalbestyrelsen.
 Stk. 2.  

  

 Som  

 grundlag for udbetaling af støtte skal arbejdsgiveren henholdsvis  

 uddannelsesinstitutionen redegøre for det faktiske timeforbrug, der er  

 anvendt  

 på mentorfunktionen, samt fremlægge dokumentation for eventuel køb af  

 uddannelse af medarbejderen.
Kapitel 9 Tilbud til udlændinge, der ansættes eller er  

 ansat i  

 ordinær beskæftigelse Opkvalificering ved ansættelse § 45.  

  

 Kommunalbestyrelsen kan tilbyde udlændinge, der ansættes eller er ansat uden  

 løntilskud, herunder udlændinge der ansættes efter særlige løn- og  

 ansættelsesvilkår anvist af de forhandlingsberettigede organisationer,  

 tilskud  

 til udgifter til opkvalificering af udlændingen, jf. lovens § 24 a,  

 stk.1.
 Stk. 2.  

  

 Forløbet  

 tilrettelægges efter nærmere aftale mellem kommunalbestyrelsen, virksomheden  

 og  

 den pågældende udlænding.
 Stk. 3.  

  

 Det er en  

 betingelse for at give tilskud til opkvalificering, at opkvalificeringen  

 ligger  

 ud over den opkvalificering, som arbejdsgiveren almindeligvis forudsættes at  

 give, f.eks. i form af oplæring i arbejdsfunktioner eller arbejdsredskaber,  

 der  

 er særlige for den enkelte arbejdsgiver.
 Stk. 4.  

  

 Uddannelsesaktiviteten skal sammen med beskæftigelsen gennemsnitligt udgøre  

 mindst 37 timer om ugen inden for et tilskudskvartal.
Stk. 5.  

  

 Tilskud til  

 udgifter ved opkvalificering bevilges på baggrund af arbejdsgiverens  

 ansøgning  

 herom til kommunalbestyrelsen.
Tilskuddet udbetales på baggrund af  

 dokumenterede udgifter.
Tilskud til udgifter til en mentorfunktion § 46.  

  

 Med henblik på at styrke introduktionen på en arbejdsplads for udlændinge,  

 der  

 ansættes uden løntilskud, kan der ydes støtte til en mentorfunktion, jf.  

 lovens  

 § 24 a, stk. 2. Det er en betingelse for at yde støtte til en  

 mentorfunktion, at denne er afgørende for, at udlændingen kan opnå ansættelse  

 uden løntilskud, herunder ansættelse efter særlige løn- og ansættelsesvilkår  

 anvist af de forhandlingsberettigede organisationer.
 Stk. 2.  

  

 Mentorfunktionen varetages som udgangspunkt af en medarbejder i virksomheden.  

 I  

 mindre virksomheder kan mentorfunktionen i stedet varetages af en ekstern  

 konsulent.
 Stk. 3.  

  

 Ved mindre  

 virksomheder forstås virksomheder med op til ca. 10 ansatte.
 Stk. 4.  

  

 Bestemmelserne i § 41, stk. 2, § 42, stk. 2, og  

 §§ 43-44 finder tilsvarende anvendelse.
Tilskud til udgifter til hjælpemidler § 47.  

  

 Kommunalbestyrelsen kan give tilskud til hjælpemidler i form af  

 arbejdsredskaber  

 og mindre arbejdspladsindretninger til en udlænding, der er ansat eller  

 ansættes uden løntilskud, jf. lovens § 24 a, stk. 3.
 Stk. 2.  

  

 Det er en  

 betingelse for at give tilskud til hjælpemidler, at udgiften ligger ud over,  

 hvad arbejdsgiveren forudsættes at afholde, og at hjælpemidlerne ikke er  

 sædvanligt forekommende på arbejdspladsen.
 Stk. 3.  

  

 Tilskud til  

 hjælpemidler bevilges på baggrund af ansøgning herom til kommunalbestyrelsen.  

 Tilskuddet udbetales på baggrund af dokumenterede udgifter.
Kapitel 10 Ikrafttrædelsesbestemmelser § 48.  

  

 Bekendtgørelsen træder i kraft den 1. marts 2004, jf. dog stk. 2.
 Stk. 2.  

  

 Ministeren  

 for flygtninge, indvandrere og integration fastsætter tidspunkt for  

 ikrafttræden af kapitel 7, kapitel 8 og § 46.
 Stk. 3.  

  

 Samtidig  

 ophæves  


  

 bekendtgørelse nr. 781 af 16.  

 september 2002 om udarbejdelse af individuelle kontrakter i medfør af lov om  

 integration af udlændinge i Danmark og bekendtgørelse nr. 307 af 13. april  

 2003  

 om aktivering og opkvalificerende forløb efter integrationsloven.
Ministeriet for Flygtninge, Indvandrere og  

 Integration, den 17. februar 2004 Bertel Haarder /Peter S.
Willadsen Bilag 1 Kontrakt Vedrørende  

__________________________________ deltagelse i et introduktionsprogram.
Cpr.nr. _________________ Dato for kommunalbestyrelsens overtagelse af  

 integrationsansvaret:  

 	  

    

________ Tidspunkt for påbegyndelse af introduktionsforløb:  

 	  

    

________ Dato for kontraktens udløb:  

 	  

    

________ I.
Opholdsoplysninger m.v.
 Er omfattet af integrationsloven som:
A.
Flygtning m.v., jf. integrationslovens § 54  

 	  

    

___ B.
Familiesammenført til en flygtning m.v., jf.  

 integrationslovens § 55  

 	  

    

___ C.
Familiesammenført til andre, jf. integrationslovens  

 § 56  

 	  

    

___ II.
Familiemæssige og sociale forhold Civilstand:
 Evt. ægtefælles eller samlevers beskæftigelse:
 Børn:
 Børnepasning:
 Forhold vedrørende familiens situation, der kan have  

 betydning for introduktionsprogrammet:
III.
Forudsætninger Uddannelsesbaggrund:
   

 	  

    

 Grunduddannelse  

 (folkeskole, ungdomsuddannelse):
   

 	  

    

 Erhvervsuddannelse  

 (faglig eller videregående uddannelse):
 Erhvervserfaring:
 Andre kompetencer (eksempelvis sprog):
 Gennemført kompetenceafklaring i Danmark:
IV.
Helbredsmæssige og andre forhold der kan have  

 betydning for introduktionsprogrammet Aktuel helbredstilstand:
 Er der igangsat/aftalt behandling, hvis behov herfor:
 Evt. andre forhold af betydning for introduktionsprogrammet:
V.
Målsætning om beskæftigelse eller uddannelse Overordnet mål:
 Delmål:
VI.
Introduktionsprogrammet Programmets indhold:
   

 	  

    

 Det kommende halve år:
   

 	  

    

 Det kommende år:
   

 	  

    

 På længere sigt:
 De aftalte aktiviteters nærmere indhold:
 Behov for kompetenceafklaring:
VII.
Opfølgning Der følges op på indholdet af denne kontrakt senest den  

_______________ Der skal følges op på kontrakten mindst hver tredje måned.
 Kontrakten skal revideres, hvis der sker ændringer af  

 betydning for det tilbudte introduktionsprogram, herunder hvis det viser sig,  

 at deltagerens kompetencer ikke har været tilstrækkeligt afklaret, hvis  

 deltageren ikke har haft mulighed for at opfylde kontrakten, eller hvis  

 arbejdsmarkedets behov ændrer sig.
VIII.
Manglende opfyldelse af kontrakten Opfylder kommunalbestyrelsen ikke sin del af kontrakten, kan  

 kommunalbestyrelsens manglende opfyldelse påklages til det sociale nævn, jf.  

 integrationslovens § 53, stk. 2.
 Opfylder en deltager, som modtager introduktionsydelse, ikke  

 helt eller delvist kontrakten ved at afvise deltagelse i eller ved uden  

 rimelig  

 grund at udeblive fra en eller flere dele af det tilbudte  

 introduktionsprogram,  

 skal kommunalbestyrelsen træffe beslutning om nedsættelse eller ophør af  

 deltagerens introduktionsydelse i overensstemmelse med integrationslovens  

 §§ 30 og 31.
 Opfylder en deltager, som ikke modtager introduktionsydelse,  

 ikke de aftalte mål for den pågældendes danskuddannelse, kan dette medføre  

 udelukkelse fra deltagelse i undervisningen, jf. § 11, stk. 1, i  

 bekendtgørelse nr. 1014 af 10. december 2003 om danskuddannelse til voksne  

 udlændinge m.fl.
 Manglende deltagelse i introduktionsprogrammet uden rimelig  

 grund kan endvidere betyde, at deltageren ikke vil kunne få meddelt  

 tidsubegrænset opholdstilladelse, jf. udlændingelovens § 11,  

 stk. 9.
___________________ den ______________ _____________________________ kommunalbestyrelse forpligter  

 sig herved til at stille det aftalte introduktionsprogram til rådighed for  

 deltageren.
 _____________________________ forpligter sig herved til at  

 deltage i det af kommunalbestyrelsen opstillede introduktionsprogram.
IX.
Opfølgning på/ændringer i kontraktens indhold:
 Udbytte af det aftalte forløb i forhold til de opstillede  

 mål:
 Ændringer i deltagerens situation:
  

 	  

    

 ændrede familiemæssige  

 og sociale forhold   

 	  

    

 ændrede  

 helbredsmæssige forhold   

 	  

    

 ændrede forudsætninger Ændringer i introduktionsprogrammet:
