Vedlagt fremsendes nyoptryk - april 85, som udskiftes i henhold til nedenstående:
 Under ordningen for varer uden for bilag II (sammensatte varer) er det  

 eksportrestitutionen for det/de indeholdte basisprodukter, der kan  

 forudfastsættes.
Dette kapitel indeholder en oversigt over de basisprodukter, for hvilke  

 der er mulighed for at opnå forudfastsættelse af restitutionen.
Kapitlet  

 indeholder desuden oplysninger om de særlige bestemmelser, der skal anvendes  

 i forbindelse med udfyldning af ansøgningen om forudfastsættelsesattest,  

 herunder også oplysninger om forudfastsættelse af monetære udligningsbeløb og  

 om forudfastsættelse i forbindelse med licitation.
 Oversigten skal anvendes i forbindelse med udfyldning af ansøgningens  

 rubrikker 7, 8, 9, 12 og 15. Vedrørende udfyldningen af ansøgningen iøvrigt  

 henvises til KAPITEL 2.
VEDR.
ANSØGNING OM FORUDFASTSÆTTELSESATTEST Der kan kun ansøges om forudfastsættelse af restitutionssatser for  

 basisprodukter anført i oversigten, hvorfor en eventuel omregning af et  

 såkaldt mellemprodukt til nettovægten for det basisprodukt restitutionen  

 ønskes forudfastsat for, må foretages af ansøgeren, jf. reglerne herom i  

 KAPITEL 6, bilag II.
 Ansøgningen må kun omfatte et basisprodukt.
SÆRLIGT OM UDFYLDNING AF VISSE AF ANSØGNINGENS RUBRIKKER Rubrik 9 Her skal angives det varenummer, der svarer til det pågældende  

 basisprodukt.
Bemærk! Rubrikken må kun indeholde eet varenummer.
I de tilfælde hvor der  

 er anført flere varenumre for det samme basisprodukt, angives det varenummer  

 som svarer til den/de færdigvarer,som skal udføres.
Rubrik 12 Denne rubrik skal indeholde en beskrivelse af den eller de færdigvarer,  

 der skal udføres, samt angivelse af den eller de tilhørende FTT-positioner,  

 således som anført i KAPITEL 4.
 Opmærksomheden henledes på, at det er tilstrækkeligt at angive den del af  

 FTT-positionen, som i givet fald er forsynet med understregning i kolonnen  

 »FTT-position« i KAPITEL 4.
SÆRLIGE REGLER FOR FORUDFASTSÆTTELSE AF MONETÆRE UDLIGNINGSBELØB Forudfastsættelse af det monetære udligningsbeløb sker på grundlag af  

 færdigvarens FTT-position, og kan kun finde sted sammen med forudfastsættelse  

 af restitutionen for et eller flere af de indeholdte basisprodukter.
 Såfremt der søges om forudfastsættelse af monetære udligningsbeløb,  

 betragtes det/de monetære udligningsbeløb som forudfastsat for den/de  

 færdigvarepositioner, der fremgår af rubrik 12 på den udstedte attest, og for  

 hvilke der på forudfastsættelsestidspunktet anvendes monetære  

 udligningsbeløb.
Uanset de i oversigten anførte gyldighedsperioder kan en attest, hvor også  

 monetære udligningsbeløb er forudfastsat, højst være gyldig i 6 måneder fra  

 datoen for forudfastsættelsen af det monetære udligningsbeløb.
Denne regel  

 gælder også i forbindelse med licitationer i tredjelande og licitationer  

 afholdt af fremmede væbnede styrker.
 De generelle regler for ansøgning om forudfastsættelse af monetære  

 udligningsbeløb fremgår af KAPITEL 2.
Anvendelse af forudfastsættelsesattester med restitution og monetære  

 udligningsbeløb under ordningen for varer uden for bilag II er betinget af, Opmærksomheden henledes på, at såfremt ovenstående betingelser ikke er  

 opfyldt, kan den eller de attester, der indeholder forudfastsættelse af både  

 det monetære udligningsbeløb og restitution ikke anvendes for den pågældende  

 udførsel.
 I sådanne tilfælde vil satserne på udførselsdatoen danne grundlag for  

 beregning af restitution og monetære udligningsbeløb.
 Attesten kan indenfor gyldighedsperioden anvendes ved senere udførsler.
 Såfremt der anvendes flere forudfastsættelsesattester, beregnes det  

 monetære udligningsbeløb for hele færdigvarens nettovægt på grundlag af  

 forudfastsættelsesdatoen på den ældste af de attester, som opfylder  

 bestemmelserne i pkt. a og b.
FORUDFASTSÆTTELSE I FORBINDELSE MED LICITATION I TREDJELANDE Vedr. underretning om licititationens udfald I stedet for den sædvanlige frist på 21 dage gælder der for basisprodukter  

 omfattet af den fælles markedsordning for mælk og mejeriprodukter en frist på  

 90 dage.
 Nærmere herom fremgår af afsnittet om LICITATIONER i KAPITEL 3.
Særligt vedr. licitationer afholdt af væbnede styrker De tidsfrister som fremgår af afsnittet »tidsfrist for underretning  

 om licitationen« i KAPITEL 3 gælder ikke, hvis der i betingelserne til  

 en licitation, der afholdes af fremmede væbnede styrker, som er stationeret i  

 en medlemsstat, og som ikke fører dennes flag, kun er angivet  

 tilnærmelsesvise mængder af de færdigvarer, der skal leveres, idet de  

 endelige mængder først kan opgives nøjagtigt ved afslutningen af den i  

 licitationen fastsatte leveringsperiode.
 Ved ansøgning om forudfastsættelsesattest skal der i ansøgningens rubrik  

 12 angives:
 - færdigvarens nettovægt i kg og - »Anslået mængde«.
Den udstedte forudfastsættelsesattest gælder højst for den anslåede  

 mængde.
Såfremt den mængde, der skal udføres, er større end den anslåede  

 mængde, kan der efter ansøgning udstedes en eller flere ekstra attester.
 I ansøgningen om ekstra attest, skal nummeret på den oprindelige attest  

 være anført.
Er den endelige mængde mindre end den anslåede mængde i den oprindelige  

 attest og evt. ekstra attest, kan den til restmængden svarende  

 sikkerhedsstillelse frigives.
Sikkerhedsstillelsen frigives dog først, når  

 EF-direktoratet har modtaget dokumentation for, at den endelige mængde - dvs.  

 den mængde licitationsudbyderen har bestemt - er blevet leveret.
 Vedr. udfyldning af ansøgningen iøvrigt henvises til afsnittet  

 »LICITATIONER« i KAPITEL 3.
Gyldighedsperioder Attesten er gyldig fra den dag ansøgningen bliver indleveret og indtil den  

 dag, på hvilken forpligtelserne i henhold til tilslaget skal være afviklet,  

 idet attestens gyldighedsperiode dog ikke kan overstige:
 - løbende måned + 8 måneder for basisprodukter omfattet af den fælles  

 markedsording for sukker, for korn eller for ris.
-løbende måned + 13 måneder for basisprodukter omfattet af den fælles  

 markedsordning for mælk og mejeriprodukter.
For disse produkter kan  

 gyldighedsperioden dog forlænges til 18 måneder i forbindelse med udførsel i  

 henhold til en licitation, der afholdes af fremmede væbnede styrker, der er  

 stationeret på en medlemsstats område.
 Som undtagelse fra ovennævnte gyldighedsperioder gælder følgende:
 - for byg (FTT-pos. 10.03), der udføres i form af øl henhørende under  

 FTT-pos. 22.03 gælder attesten i løbende måned + 11 måneder.
 - for så vidt angår friske eller konserverede æg i skal af fjerkræ,  

 bortset fra rugeæg (FTT-pos. 04.05 A.I.b), der udføres i form af ægalbumin  

 henhørende under FTT-pos. 35.02 A.II.a gælder attesten i løbende måned + 3  

 måneder.
FODNOTER »Zone C 2«, eller »Zone C 1, eller anden destination end zone C 1 og zone C 2«  

 Destinationen er obligatorisk.
Forudfastsættelsesattesten forpligter til  

 udførsel til lande henhørende under den angivne destination.
 I rubrik 13 skal desuden angives det forventede destinationsland inden for  

 den obligatoriske destination.
 Opmærksomheden henledes på, at der kun kan opnås restitution til zone C 2,  

 såfremt restitutionen er forudfastsat.
Forudfastsættelsesattester vil først blive udstedt på den femte arbejdsdag  

 efter ansøgningens antagelse.
Gyldighedsperioden regnes fra dagen for  

 ansøgningens antagelse.
Zoneinddeling Zone C 1 = Afghanistan, Bulgarien, Den tyske demokratiske Republik, Polen,  

 Rumænien, Tjekkoslovakiet, Ungarn.
 Zone C 2 = USSR, Mongoliet.
