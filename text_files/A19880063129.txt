Herved bekendtgøres lov om afgift af parfumer,  

 toiletmidler m.v. (* 1), jf. lovbekendtgørelse nr. 480 af 15. juli 1986, med  

 de ændringer, der følger af § 13 i lov nr. 925 af 19. december 1986 § 1.  Af de i § 2 nævnte parfumer, toiletmidler m.v.  

 svares en afgift til statskassen efter de i nærværende lov fastsatte regler.
 Stk. 2.  Afgiften udgør 34 pct. af den i § 5, stk. 1,  

 nævnte salgspris med fradrag af afgift efter lov om almindelig  

 omsætningsafgift, men uden rabatfradrag af nogen art.
Stk. 3.  Hvor afgift svares i forbindelse med  

 indførslen, jf. § 4, stk. 2, udgør afgiften 52 pct. af en i overensstemmelse  

 med reglerne om toldværdien for værditoldpligtige varer fastsat værdi tillagt  

 eventuel told og 10 pct. af det derved udkomne beløb.
For beregningen af den  

 nævnte værdi gælder de i merværdiafgiftslovens § 29, stk. 2, 2. og 3. pkt.,  

 fastsatte bestemmelser.
 § 2.  Afgiften omfatter parfumer, kosmetiske artikler  

 af enhver art samt toiletmidler af enhver art, jf. dog stk. 2 og 4.  

 Afgiftspligten omfatter også varer, der ved den måde, hvorpå de falholdes,  

 tilkendegiver sig som egnede til brug som toiletmidler m.v.
Stk. 2.  Afgiftsfri er sæbe, også i tuber, samt  

 tandpasta, tandcreme, tandpulver, mundvand og øjenbadevand.
Desuden er  

 talkum, glycerin, vaselin, lanolin, acetone, tyrkiskrødtolie og alun, alt i  

 ren og uparfumeret stand, samt varer, hvis udlevering og forhandling i visse  

 mindre dele er forbeholdt apotekerne i henhold til anordning om apotekervarer  

 af 4. april 1929, afgiftsfri.
 Stk. 3.  Varer, der under iagttagelse af nærmere  

 fastsatte regler udføres til udlandet, fritages for afgift.
 Stk. 4.  Toldbestyrelsen er bemyndiget til på nærmere  

 betingelser at fritage for afgift vandondulationsvæske og -pulver,  

 permanentvæske, neutraliserings- og stimuleringstabletter, tragant og  

 skyllevæsker, alt i uparfumeret stand.
 Stk. 5.  Ved indførsel af varer indrømmes afgiftsfrihed  

 i samme omfang og under tilsvarende betingelser som fastsat for afgiftsfrihed  

 efter merværdiafgiftslovens § 29, stk. 3.
§ 3.  Afgiftspligten påhviler varerne, såsnart de er  

 indført her til landet eller under fremstillingen bragt i en skikkelse, der  

 gør dem egnede til den tilsigtede brug.
Afgiftspligten omfatter varerne med  

 alt tilhørende udstyr.
 Stk. 2.  Toldbestyrelsen er bemyndiget til at fastsætte  

 regler for emballering, etikettering m.v. af de i § 2 som afgiftsfri nævnte  

 varer og af andre varer, der kan benyttes såvel til toiletmiddel som til  

 anden anvendelse.
§ 4.  Afgiftsberigtigelsen påhviler den, der  

 fremstiller eller indfører de afgiftspligtige varer.
Afgiften skal  

 berigtiges, forinden varerne af den, hvem afgiftsberigtigelsen påhviler,  

 udleveres fra den pågældende virksomheds anmeldte lokaler, jf. § 9. Afgiften  

 skal tilsvares af afgiftspligtige varer, der mangler i virksomhedens  

 beholdninger.
Varer, der på grund af beskadigelse er blevet uanvendelige, kan  

 dog tillades fraskrevet i lagerbeholdningen.
Stk. 2.  Af varer, der indføres af personer og  

 virksomheder, som ikke driver omsætning m.v. af afgiftspligtige varer, svares  

 afgift i forbindelse med indførslen.
Afgiften afregnes efter reglerne i  

 toldlovens kapitel 8.
 § 5.  Afgiften berigtiges ved, at pakningen, jf. § 6,  

 forsynes med et af toldvæsenet fremstillet prismærke, der angiver varens  

 højeste salgspris medregnet afgift såvel efter denne lov som efter lov om  

 almindelig omsætningsafgift.
 Stk. 2.  Af indførte varer, der ikke gøres til genstand  

 for omsætning, berigtiges afgiften efter nærmere af toldbestyrelsen fastsatte  

 regler.
§ 6.  Afgiftspligtige varer skal, forinden de  

 udleveres fra den virksomhed, der har fremstillet eller indført dem, være  

 pakket i fuldstændig lukkede pakninger.
Pakningen skal være forsynet med  

 angivelse af navnet på den virksomhed, der har indført eller her i landet  

 fremstillet varen, samt angivelse af virksomhedens hjemsted på dansk.
Der kan  

 dog meddeles tilladelse til, at der i stedet for fremstillerens eller  

 importørens navn og hjemsted angives navn og hjemsted for den virksomhed, der  

 har eneforhandlingen af den pågældende vare her i landet.
Stk. 2.  Det er forbudt mellemhandlere, detailhandlere  

 og frisørvirksomheder at modtage afgiftspligtige varer, som ikke er forsynet  

 med prismærke i henhold til nærværende lov.
Den pågældende er forpligtigtet  

 til, såfremt varerne er leveret, uden at disse forskrifter er overholdt,  

 omgående at gøre anmeldelse herom til toldvæsenet.
 Stk. 3.  Det er forbudt at afsætte afgiftspligtige varer  

 til højere pris end den på prismærket angivne.
Stk. 4.  Varer, der leveres til frisørsaloner og lign.,  

 og som er beskattet efter engrospris, må ikke videresælges.
Auktionshandel  

 med afgiftspligtige varer er forbudt.
§ 7.  Prismærket fremstilles af toldbestyrelsen efter  

 forhandling med branchens hovedorganisation.
Prismærkerne udleveres af  

 toldkamrene til de i § 4, stk. 1, nævnte virksomheder, der skal tilsvare det  

 til de modtagne mærkers pålydende svarende afgiftsbeløb.
De af en virksomhed  

 modtagne prismærker må ikke sælges eller udlånes.
Stk. 2.  De anmeldte virksomheder er pligtige efter  

 udløbet af hver afgiftsperiode på en måned og senest den 15. i den følgende  

 måned til toldvæsenet at afgive en anmeldelse over den i måneden skete  

 udlevering af afgiftspligtige varer.
Afgiften af de i en måned udleverede  

 varer indbetales til toldvæsenet inden udgangen af den følgende måned.
Mod  

 fornøden sikkerhed kan der tilstås virksomhederne kredit, således at afgiften  

 af de i en måned udleverede varer afregnes med toldvæsenet senest 3 måneder  

 efter udgangen af den pågældende måned.
Stk. 3.  Betales afgiften ikke rettidigt, skal der  

 betales 1,3 pct. i månedlig rente for hver påbegyndt måned fra  

 forfaldstidspunktet at regne, dog mindst 10 kr. for en afgiftsperiode.
Er der  

 indrømmet kredit efter stk. 2 med betaling af afgift, forfalder afgiften til  

 betaling ved kreditperiodens udløb.
§ 8.  Det er forbudt andre end toldbestyrelsen her i  

 landet at fremstille eller lade fremstille eller her til landet indføre  

 mærker af samme slags eller lignende dem, der i nærværende lov foreskrives  

 som prismærker.
Ligeledes er det forbudt her i landet at fremstille eller  

 lade fremstille eller her til landet indføre de til sådanne mærkers  

 fremstilling og mangfoldiggørelse nødvendige stempler, klicheer og lign.
 § 9.  Erhvervsmæssig fremstilling og indførsel af  

 afgiftspligtige varer må alene foretages af den, der har indhentet  

 toldbestyrelsens tilladelse dertil.
Stk. 2.  Den nævnte tilladelse kan kun gives på  

 betingelse af, at der i virksomheden føres almindelige forretningsbøger, at  

 indehaveren ikke er beskæftiget i anden virksomhed af de i nærværende  

 paragrafs stk. 1 omhandlede arter, og at virksomhedens lokaler godkendes af  

 toldvæsenet.
Lokalerne skal være indrettet således, at der er uhindret adgang  

 til kontrol, og at de varer, som virksomheden selv har forsynet med  

 prismærke, kan oplagres fuldstændig adskilt fra andre varer, og således at de  

 varer, som virksomheden har importeret, holdes adskilt fra de varer, som  

 virksomheden selv har fremstillet.
Stk. 3.  Enhver, der efter denne lovs ikrafttræden  

 driver afgiftspligtig virksomhed, skal for et kalenderår eller for den del  

 deraf, hvori virksomheden er afgiftspligtig, svare et mindsteafgiftsbeløb på  

 100 kr.
Dette beløb kan kræves betalt inden 1. juli eller for virksomheder,  

 der påbegyndes efter dette tidspunkt, en måned efter virksomhedens  

 påbegyndelse.
 Stk. 4.  En given tilladelse bortfalder, såfremt de i  

 nærværende paragrafs stk. 2 nævnte betingelser ikke længere er til stede, de  

 ifølge nærværende lov skyldige afgifter ikke betales, eller virksomheden  

 drives på en sådan måde, at den kommer i strid med de betingelser, hvorunder  

 tilladelsen i øvrigt er givet af toldbestyrelsen.
 § 10.  De i § 9 omhandlede virksomheder er underkastet  

 toldvæsenets kontrol og skal føre det af toldbestyrelsen foreskrevne  

 regnskab.
Stk. 2.  De kontrollerende tjenestemænd har ret til at  

 efterse de i stk. 1 nævnte virksomheders forretningsbøger og øvrige  

 regnskabsmateriale.
Virksomhedens indehaver såvel som hans personale er  

 pligtig at yde eller lade yde al fornøden vejledning og hjælp.
Stk. 3.  Enhver, der forhandler afgiftspligtige varer i  

 beskattet stand, herunder også frisørvirksomheder, samt enhver, som  

 forhandler parfumestoffer, parfumeessenser og lign. eller anvender sådanne  

 stoffer til fremstilling af afgiftsfri varer, er forpligtet til på begæring  

 at meddele toldvæsenet enhver oplysning, der skønnes at være fornøden til  

 varetagelse af kontrollen.
Toldvæsenet har ret til eftersyn af disse  

 virksomheders beholdning af de nævnte varer og af deres regnskaber m.m.
§ 11.  (Ophævet) § 12.  Såfremt det konstateres, at en virksomhed har  

 afgivet urigtig angivelse til toldvæsenet, således at virksomheden har betalt  

 for lidt i afgift, afkræves virksomheden det skyldige beløb til betaling  

 senest 14 dage efter påkrav.
 Stk. 2.  Kan størrelsen af det afgiftsbeløb, som  

 påhviler virksomheden, ikke opgøres på grundlag af virksomhedens regnskaber,  

 kan toldvæsenet foretage en skønsmæssig ansættelse af afgiftstilsvaret.  

 Afgørelsen skal indeholde oplysning om den i stk. 3 nævnte klageadgang.
Stk. 3.  Virksomheden kan indbringe ansættelsen for det  

 efter merværdiafgiftslovens § 37 nedsatte nævn.
Begæring om indbringelse for  

 nævnet skal være fremsat over for toldvæsenet senest 4 uger efter, at  

 virksomheden er gjort bekendt med ansættelsen.
 Stk. 4.  Betales afgiften ikke rettidigt, skal der  

 betales 1,3 pct. i månedlig rente for hver påbegyndt måned fra den 1. i den  

 måned, i hvilken beløbet skal betales af virksomheden, dog mindst 10 kr.
 § 13.  Det efter § 37 i merværdiafgiftsloven nedsatte  

 nævn har den endelige administrative afgørelse af:
 § 13 a.  (* 2) Skatteministeren kan fastsætte  

 bestemmelser om adgangen til at klage over afgørelser efter denne lov.
 Stk. 2.  Ministeren kan bestemme, at afgørelser, der er  

 truffet af Direktoratet for Toldvæsenet, ikke kan indbringes for højere  

 administrativ myndighed, jf. dog § 13.
 Stk. 3.  Ministeren kan på eget initiativ tage en  

 afgørelse, der er truffet af toldvæsenet, op til nærmere undersøgelse og  

 afgørelse.
 § 14.  Når indehaveren af en i henhold til nærværende  

 lov afgiftspligtig virksomhed dør, eller hans bo tages under  

 konkursbehandling, skal skifteretten uopholdelig give toldvæsenet meddelelse  

 herom.
 § 15.  Med bøde straffes den, der forsætligt eller  

 groft uagtsomt:
 Stk. 2.  I forskrifter, der udstedes i medfør af loven,  

 kan der fastsættes straf af bøde for den, der forsætligt eller groft uagtsomt  

 overtræder bestemmelser i forskrifterne.
 Stk. 3.  Den, der begår en af de i stk. 1 nævnte  

 overtrædelser med forsæt til at unddrage statskassen afgift, straffes med  

 bøde, hæfte eller fængsel i indtil 2 år.
 Stk. 4.  Er en overtrædelse begået af et aktieselskab,  

 anpartsselskab, andelsselskab eller lignende, kan bødeansvar pålægges  

 selskabet som sådant.
 § 15 a.  Skønnes en overtrædelse ikke at ville medføre  

 højere straf end bøde, kan skatteministeren eller den, ministeren bemyndiger  

 dertil, tilkendegive den pågældende, at sagen kan afgøres uden retslig  

 forfølgning, såfremt den pågældende erkender sig skyldig i overtrædelsen og  

 erklærer sig rede til inden for en nærmere angivet frist, der efter begæring  

 kan forlænges, at betale en i tilkendegivelsen angivet bøde.
 Stk. 2.  Med hensyn til den i stk. 1 nævnte  

 tilkendegivelse finder bestemmelsen i retsplejeloven om indhold af  

 anklageskrift i politisager tilsvarende anvendelse.
 Stk. 3.  Betales bøden i rette tid, eller bliver den  

 efter vedtagelsen inddrevet eller afsonet, bortfalder videre forfølgning.
Stk. 4.  Når sager om de i § 15 nævnte overtrædelser  

 indbringes for domstolene, behandles de som politisager.
Retsmidlerne i  

 retsplejelovens kapitler 72 og 73 kan anvendes i samme omfang som i  

 statsadvokatsager.
 § 16.  Det påhviler politiet at underrette toldvæsenet  

 om de til dets kundskab kommende overtrædelser eller omgåelser af denne lov  

 samt på toldvæsenets begæring derom at yde bistand til opklaring heraf.
 § 17.  Skatteministeren bemyndiges til, hvor ganske  

 særlige forhold gør sig gældende, at fritage for afgift i henhold til  

 nærværende lov.
 § 18.  Skatteministeren bemyndiges til at afholde de  

 med lovens gennemførelse forbundne udgifter.
 § 19.  Toldbestyrelsen bemyndiges til at fastsætte de  

 fornødne regler til gennemførelse af nærværende lov, herunder de nødvendige  

 overgangsbestemmelser.
§ 20.  (Udeladt) § 21.  Denne lov gælder ikke for Færøerne.
§ 22.  Tidspunktet for denne lovs ikrafttræden  

 fastsættes ved kgl. anordning.
Ved lovens ikrafttræden bortfalder afsnit IV i  

 lov nr. 538 af 31. oktober 1946 om midlertidige forbrugsafgifter m.m.
Skatteministeriet, den 20. oktober 1988 Anders Fogh Rasmussen / Jan Lyager Olsen (* 1) Lov nr. 68 af 28. februar 1950 om afgift af parfumer, toiletmidler  

 m.v. trådte i kraft den 1. april 1950, jf. kgl. anordning nr. 100 af 10.  

 marts 1950.
 (* 2) Lov nr. 925 af 19. december 1986 (indsættelse af § 13 a) trådte i  

 kraft den 1. januar 1987.
