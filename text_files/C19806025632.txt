 Hermed fremsendes meddelelse om ajourføring af adgangsbestemmelserne i  

 henhold til lov om offentlige veje, kap 6.
 Meddelelsen er godkendt af gruppen vedrørende eventuel rationalisering af  

 sagsbehandling inden for samarbejdsaftalen om bestyrelse af hovedlandeveje.
 Yderligere eksemplarer vil kunne rekvireres ved henvendelse til:
Vejdirektorat Anlægs- og driftsområdet Sagskoordinationskontoret Postboks 2169 1016 København K.
 Tlf.: (01) 11 33 38.
 Genpart af nærværende skrivelse er tilsendt amtskommunens/kommunens  

 tekniske forvaltning.
 P.D.V.
Aage Andersen I tilknytning til Ministeriet for offentlige arbejders cirkulære af 12.  

 oktober 1979 om ajourføring af adgangsbestemmelser i henhold til lov om  

 offentlige veje, kapitel 6, hvorefter hver enkelt vejbestyrelse fremtidig  

 selv skal sørge for til enhver tid at være i besiddelse af en ajourført  

 fortegnelse over samtlige adgange til sine adgangsbegrænsede vejstrækninger,  

 skal man herved anmode om, at der til Vejdirektoratet fremsendes de  

 oplysninger, der er nødvendige for at ajourføre Vejdirektoratets fortegnelse  

 vedrørende hovedlandevejsnettet som følge af givne dispensationer m.v., jfr.  

 herved samarbejdsaftalens punkt 1.5.2. - 1.5.7.
 Tilbagemelding fra Vejdirektoratet om, at ændring er foretaget på grundlag  

 af disse oplysninger, skønnes ikke at være påkrævet.
 Man forudsætter, at samarbejdspartnerne som hidtil, dels er i besiddelse  

 af en ajourført fortegnelse over samtlige adgange til de adgangsbegrænsede  

 hovedlandevejsstrækninger, dels foranlediger, at de berørte lodsejere,  

 herunder vurderingsråd og i Sønderjylland vedkommende amtslandinspektør  

 bliver underrettet om de skete ændringer.
 Nærværende er også fremsendt til de samarbejdspartnere, inden for hvis  

 områder der endnu ikke måtte foreligge hovedlandevejsstrækninger, der er  

 adgangsbegrænsede.
 P.D.V.
