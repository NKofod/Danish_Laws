 I medfør af § 2, stk. 1, i lov nr. 180 af 8. maj 1985 om okker og § 6,  

 stk. 2, i lov nr. 642 af 19. december 1984 om midlertidige foranstaltninger  

 til begrænsning af okkerforurening fastsættes:
 § 1.  Udgrøftning og dræning indenfor  

 jordbrugserhvervet må ikke påbegyndes uden godkendelse efter § 3 i lov nr.  

 180 af 8. maj 1985 om okker inden for de afgrænsede områder af klasse I, II  

 og III i den for miljøstyrelsen fra 1981 til 1983 i samarbejde med  

 landbrugsministeriet m.fl. foretagne kortlægning af okkerpotentielle arealer  

 i de jyske amtskommuner.
 Stk. 2.  Ved udgrøftning og dræning forstås enhver  

 aktivitet herunder ændring, vedligeholdelse og reparation påbegyndt efter  

 bekendtgørelsens ikrafttræden, hvorved grundvandsstanden sænkes i de i stk. 1  

 nævnte områder.
 Stk. 3.  Oplysninger om beliggenhed af de i stk. 1  

 nævnte områder kan fås hos amtsrådet.
 § 2.  Ansøgning om godkendelse indgives til amtsrådet  

 i den amtskommune, hvor udgrøftning eller dræning agtes foretaget.
 Stk. 2.  Hvis ansøgningen vedrører vandløbsforholdene i  

 kommunevandløb eller private vandløb, skal sagen forelægges for de berørte  

 kommunalbestyrelser til udtalelse.
 Stk. 3.  Hvis ansøgningen vedrører vandløbsforholdene i  

 flere amtskommuner, skal sagen forelægges for de berørte amtsråd til  

 udtalelse.
Stk. 4.  Uenighed mellem vandløbsmyndigheder afgøres af  

 miljøstyrelsen.
Miljøstyrelsens afgørelse kan ikke indbringes for anden  

 administrativ myndighed.
 § 3.  Amtsrådet underretter miljøstyrelsen om  

 afgørelser truffet efter § 3, stk. 2 og § 9, stk. 2-5 i lov om okker.
 § 4.  Bekendtgørelsen træder i kraft den 1. juli 1985.
 Stk. 2.  Samtidig ophæves lov nr. 642 af 19. december  

 1984 om midlertidige foranstaltninger til begrænsning af okkerforurening.
