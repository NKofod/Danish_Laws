Vedtaget af Folketinget ved 3. behandling den 19. december 2019 Forslag til Lov om ændring af lov om jordbrugets anvendelse af gødning og om næringsstofreducerende tiltag og lov om Landdistriktsfonden (Frivillig ordning om kvælstofreducerende virkemidler og kriterier for anvendelse af brødhvedenormen) § 1 I lov nr. 338 af 2. april 2019 om jordbrugets anvendelse af gødning og om næringsstofreducerende tiltag foretages følgende ændringer:
 1. I § 13, stk. 4, indsættes efter »om«: »kriterier,«.
 2. I § 17, stk. 1, indsættes efter nr. 1 som nyt nummer:
»2) Virksomheden anvender reduktion af den samlede kvote for kvælstof som virkemiddel i en frivillig ordning om kvælstofreducerende virkemidler efter regler fastsat i medfør af § 39 a.« Nr. 2 bliver herefter nr. 3.
 3. § 17, stk. 2, affattes således:
 »Stk. 2. En virksomhed får endvidere reduceret den samlede kvote for kvælstof for planperioden i følgende tilfælde:
 1) Hvis virksomheden ikke har opfyldt betingelserne i en frivillig ordning om kvælstofreducerende virkemidler efter regler fastsat i medfør af § 39 a eller betingelser i en hertil knyttet tilskudsordning etableret i medfør af § 2 i lov om Landdistriktsfonden.
2) Hvis virksomheden ikke har opfyldt betingelserne for at anvende de kvælstofreducerende virkemidler, som er prioriteret til tilskud, efter regler fastsat i en tilskudsordning etableret i medfør af § 40.« 4. I § 17, stk. 3, ændres »§§ 38 eller 40« til: »denne lovs §§ 38, 39 a eller 40 eller § 2 i lov om Landdistriktsfonden«.
 5. Overskriften til kapitel 5 affattes således:
»Kapitel 5 Frivillige ordninger om kvælstofreducerende virkemidler i særlige områder og tilskud«.
 6. Efter § 39 indsættes i kapitel 5:
»§ 39 a.
Ministeren for fødevarer, fiskeri og ligestilling kan fastsætte regler for en frivillig ordning om kvælstofreducerende virkemidler i særlige områder, herunder om virkemidler, der er omfattet af ordningen, om krav til og betingelser for anvendelse af virkemidler og omregningsfaktorer, samt om ansøgning om deltagelse i ordningen og særlige frister herfor.« 7. I § 44, stk. 1, ændres »§ 4« til: »kapitel 4 og 5«, og »og § 39« ændres til: »og §§ 39 og 39 a«.
 8. I § 47, stk. 1, ændres »§ 40« til: »§§ 39 a og 40«.
§ 2 I lov om Landdistriktsfonden, jf. lovbekendtgørelse nr. 1375 af 10. december 2019, foretages følgende ændring:
 1. I § 11 a, stk. 1, ændres », 4 og 7« til: »og 4-7«.
§ 3 Loven træder i kraft den 1. januar 2020.
