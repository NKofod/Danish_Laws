Bekendtgørelse om handelsnormer for  

 fjerkrækød1) I medfør af § 13, § 61 stk. 2 og § 78 stk. 3, i lov nr. 471 af 1.  

 juli 1998 om fødevarer, fastsættes:
 § 1. Bestemmelserne vedrørende  

 vægtklasser i artikel 3, stk. 3, i Rådets forordning (EØF)  

 nr. 1906/90 om handelsnormer for fjerkrækød samt artikel 8, i  

 Kommissionens forordning (EØF) nr. 1538/91 om  

 gennemførelsesbestemmelser til Rådets forordning (EØF)  

 nr. 1906/90 som ændret ved Kommissionens forordning (EØF) nr.  

 1980/92 gælder tillige for færdigpakkede hele ferske  

 fjerkrækroppe samt for færdigpakkede ferske eller kølede  

 fjerkræparteringer.
 § 2. Virksomhederne skal som led i den godkendte  

 egenkontrol foretage kontrol af:
 1)	Vandoptagelsen under køling og vandindholdet i frosne og  

 dybfrosne danske kyllinger i henhold til Kommissionens forordning  

 (EØF) nr. 2891/93 om ændringer af forordning (EØF) nr.  

 1538/91.
 2)	Vandoptagelsen under køling i danske kalkuner i henhold til  

 Kommissionens forordning (EF) nr. 1072/00.
 3)	Vandoptagelsen i kyllinge- og kalkunkroppe bestemt til fremstilling  

 af ferske, frosne eller dybfrosne udskæringer i henhold til  

 Kommissionens forordning (EF) nr. 1072/00.
 § 3. Udgifter til de i artikel 14 a, stk. 6, i  

 Kommissionens forordning (EØF) nr. 2891/93, og artikel 14 b, stk. 4, i  

 Kommissionens forordning (EF) nr. 1072/00, omhandlede modanalyser afholdes af  

 det slagteri eller den opskæringsvirksomhed, der giver anledning til  

 udførelse af modanalyse.
 Stk. 2. Slagterier, der er autoriseret i henhold til  

 artikel 11, i Kommissionens forordning (EØF) nr. 1538/91, afholder de  

 udgifter der er forbundet med den særlige kontrol efter bestemmelserne  

 i bekendtgørelse nr. 1005 af 15. december 1999 om betaling for kontrol  

 af fødevarer og levende dyr m.v.
 § 4. Med bøde straffes den, der  

 overtræder reglerne i § 2.
Stk. 2. Straffen kan stige til hæfte eller  

 fængsel i indtil 2 år, hvis overtrædelsen er begået  

 med forsæt eller grov uagtsomhed, og der ved overtrædelsen  

 er 1)	forvoldt skade på sundheden eller fremkaldt fare herfor  

 eller 2)	opnået eller tilsigtet opnået en økonomisk fordel  

 for den pågældende selv eller andre, herunder  

 besparelser.
 Stk. 3. Der kan pålægges selskaber m.v.  

 (juridiske personer) strafansvar efter reglerne i straffelovens 5.  

 kapitel.
 § 5. Bekendtgørelsen træder i kraft  

 den 1. september 2000.
 Stk. 2. Samtidig ophæves bekendtgørelse nr.  

 879 af 20. oktober 1994 om handelsnormer for fjerkrækød.
Fødevaredirektoratet, den 18. august  

 2000 Per H.
Kristiansen /Tenna Jensen 1)   

  Bekendtgørelsen indeholder bestemmelser, der supplerer Rådets  

 forordning nr. 1990/1906/EØF af 6. juli 1990 om handelsnormer for  

 fjerkrækød (EF-Tidende 1990 L 173 s. 1) og Kommissionens  

 forordning 1991/1538/EØF af 7. juni 1991 om  

 gennemførelsesbestemmelser til Rådets forordning (EØF)  

 nr. 1906/90 om handelsnormer for fjerkrækød (EF-Tidende 1991 L  

 143 s. 11).
