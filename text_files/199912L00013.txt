Fremsat den 6. oktober 1999 af Miljø-  

 og energiminister (Svend Auken) Forslag til Lov om ændring af lov om  

 godtgørelse i forbindelse med indsamling af hermetisk forseglede  

 nikkel-cadmium-akkumulatorer (lukkede nikkel-cadmium-batterier) § 1 I lov nr. 404 af 14. juni 1995 om godtgørelse i forbindelse med  

 indsamling af blyakkumulatorer og hermetisk forseglede  

 nikkel-cadmium-akkumulatorer (lukkede nikkel-cadmium-batterier) som  

 ændret ved lov nr. 397 af 22. maj 1996 foretages følgende  

 ændringer:
1. I § 1, stk. 1, ændres »120 kr.« til: »150 kr.« 2. § 2, stk. 1, affattes således:
» § 2 Loven træder i kraft den 1. januar 2000.
Bemærkninger til lovforslaget Almindelige bemærkninger Forslagets indhold Efter lov nr. 404 af 14. juni 1995 om godtgørelser  

 i forbindelse med indsamling af lukkede nikkel-cadmium-akkumulatorer ydes der  

 en godtgørelse på 120 kr. pr. indsamlet kilogram hermetisk  

 forseglede nikkel-cadmium-akkumulatorer (lukkede nikkel-cadmium-batterier)  

 til virksomheder, foreninger m.v., der indsamler og afleverer eller  

 forestår aflevering af nikkel-cadmium-batterier til genanvendelse.  

 Godtgørelsen er et økonomisk incitament til at forbedre  

 indsamlingsresultatet, idet den udbetalte indsamlingspræmie  

 afhænger direkte af den indsamlede mængde.
Godtgørelsen på 120 kr. pr. kg blev fastsat  

 sådan, at den ud over de daværende omkostninger til indsamling og  

 genanvendelse også giver mulighed for en fortjeneste eller  

 belønning for indsamlingen.
I beløbet på 120 kr. blev der  

 ikke indregnet moms.
På baggrund af en konkret sag om momspligt har Told-  

 og Skattestyrelsen meddelt, at godtgørelser ydet efter  

 indsamlingsordningen vedr. nikkel-cadmium-batterier, jf. lov nr. 404 af 14.  

 juni 1995, med virkning fra den 1. januar 1999 er momspligtige for  

 tilskudsmodtageren, jf.
Tidsskrift for Skatteret 1998, nr. 749. Denne  

 ændring i praksis vedr. momspligt medfører for momsregistrerede  

 tilskudsmodtagere en reduktion på 20% af godtgørelsens  

 værdi, svarende til momstilsvaret af godtgørelsen.  

 Godtgørelsen, der er fastsat ved lov, foreslås forhøjet  

 for at kompensere for, at der med virkning fra den 1. januar 1999  beregnes  

 moms af godtgørelsen.
Det foreslås således, at  

 indsamlingsgodtgørelsen forhøjes med 30 kr. til 150 kr. pr. kg.  

 som følge af, at der pr. 1. januar 1999 skal beregnes moms heraf.
Da lovændringen først foreslås at  

 træde i kraft den 1. januar 2000, er der for perioden fra den 1. januar  

 1999, hvor momspligten for godtgørelsens modtager er indtrådt,  

 og frem til lovens ikrafttræden opnået tilslutning fra  

 Finansudvalget til, at den ved loven fastsatte godtgørelse  

 forhøjes med 30 kr. pr. kg. med virkning fra den 1. januar 1999 i  

 forbindelse med lov om tillægsbevilling for 1999 (jf.
Miljø- og  

 Energiministeriets aktstykke af 16. februar 1999, tiltrådt af  

 Finansudvalget den 3. marts 1999) Tillægsbevillingsloven danner således grundlag  

 for at udbetale den forhøjede godtgørelse frem til lovens  

 foreslåede ikrafttræden den 1. januar 2000.
Udover ændringen vedrørende moms, indeholder  

 forslaget en præcisering af, at ministeren kan fastætte regler  

 vedrørende udbetaling af godtgørelse til pengeinstitut og  

 regler vedrørende krav til revision.
Disse præciseringer er  

 foreslået på baggrund af Finansministeriets anbefalinger i  

 rapporten "Forvaltning af tilskud " (maj 1996).
Økonomiske og administrative konsekvenser for erhvervslivet Såfremt loven ikke ændres udgør  

 godtgørelsen ikke det incitament for indsamling af batterier, som er  

 forudsat i loven.
Reduktionen indebærer, at indsamlingsvirksomheder  

 påføres tab, herunder for allerede indsamlede batterier, og det  

 kan ikke udelukkes, at virksomhederne standser indsamlingen.
En  

 forhøjelse af godtgørelsen til 150 kr. pr. kg. batterier vil  

 modvirke en sådan udvikling.
Da der indsættes hjemmel til at fastsætte  

 regler vedrørende revision - blandt andet krav om  

 revisionspåtegning - vil forslaget i forbindelse med den konkrete  

 udmøntning få mindre økonomiske og administrative  

 konsekvenser for erhvervslivet.
Der er således tale om nye krav i  

 forhold til de gældende regler.
 I øvrigt henvises der til bemærkningerne til  

 Lovforslag 181, fremsat den 22. februar 1995, optrykt i Folketingstidende  

 1995, tillæg A, spalte 2253ff.
Miljømæssige konsekvenser Cadmium er et skadeligt tungmetal, der ikke kan nedbrydes  

 i naturen.
Cadmium opkoncentreres via fødekæderne.  

 Nikkel-cadmium-batterierne er den væsentligste potentielle kilde til  

 cadmiumforurening af miljøet.
Såfremt godtgørelsen ikke udgør det  

 incitament for indsamling af batterier vil indsamlingsgraden falde.
En  

 faldende indsamling vil resultere i at cadmium i højere grad spredes  

 via affaldsforbrændingen til miljøet.
 I øvrigt henvises der til bemærkningerne til  

 Lovforslag 181, fremsat den 22. februar 1995, optrykt i Folketingstidende  

 1995, tillæg A, spalte 2253ff.
Forholdet til EU-retten Den eksisterende godtgørelsesordning har  

 været notificeret overfor og er godkendt af Kommissionen i  

 medfør af EF-traktatens art. 88 EF (tidligere art. 93) om  

 statsstøtte.
De foreslåede ændringer til kompensation for  

 momspligten sikrer, at de oprindelige økonomiske forhold i ordningen  

 bevares. Ændringen betyder, at virkningen for erhvervslivet bliver den  

 samme som ved den oprindelige lov.
Intentionen er således, at  

 virksomheden skal have 120 kr. pr. indsamlet kg - også efter  

 indtrædelse af momspligt.
Lovændringen indeholder derfor ikke nye  

 elementer af statsstøtte.
Forudsætningerne for Kommissionens  

 godkendelse er således uændrede og fornyet notifikation over for  

 eller godkendelse fra Kommissionen er ikke nødvendig.
Forslaget vil  

 dog blive sendt til Kommissionen til orientering.
 I øvrigt henvises der til bemærkningerne til  

 Lovforslag 181, fremsat den 22. februar 1995, optrykt i Folketingstidende  

 1995, tillæg A, spalte 2253ff.
Økonomiske og administrative konsekvenser for stat, amter eller  

 kommuner Der er opnået tilslutning fra Finansudvalget til, at  

 den ved loven fastsatte godtgørelse forhøjes med 30 kr. pr. kg.  

 med virkning fra 1. januar 1999 i forbindelse med lov om  

 tillægsbevilling for 1999 (jf.
Miljø- og Energiministeriets  

 aktstykke af 16. februar 1999, tiltrådt af Finansudvalget den 3. marts  

 1999).
 Tillægsbevillingsloven danner således grundlag  

 for at udbetale den forhøjede godtgørelse frem til lovens  

 foreslåede ikrafttræden 1. januar 2000.
Forhøjelsen forventes ikke samlet at medføre  

 merudgifter for statskassen.
Begrundelsen herfor er, at merudgiften til  

 forhøjelsen modsvares af, at alle de indsamlingsvirksomheder, der er  

 registreret hos Miljøstyrelsen, også er momsregistrerede og  

 dermed momspligtige af godtgørelsen.
 Forslaget vil heller ikke medføre økonomiske  

 konsekvenser for amter eller kommuner, da lovændringerne alene retter  

 sig mod de registrerede indsamlingsvirksomheder.
 Lovforslaget har ingen administrative konsekvenser for  

 stat, amter eller kommuner.
 I øvrigt henvises der til bemærkningerne til  

 Lovforslag 181, fremsat den 22. februar 1995, optrykt i Folketingstidende  

 1995, tillæg A, spalte 2253ff.
Høring af myndigheder og organisationer Lovforslaget har været i høring hos  

 Batteriforeningen, Genvindingsindustrien, RenoSam og KL samt  

 Finansministeriet, Skatteministeriet og Justitsministeriet, der ikke har haft  

 kommentarer.
Vurdering af konsekvenser af lovforslag Positive konsekvenser/mindreudgifter (hvis ja, angiv omfang) Negative konsekvenser/merudgifter (hvis ja, angiv omfang) Økonomiske konsekvenser for stat, kommuner og   

 amtskommuner - Ingen.
Administrative konsekvenser for stat, kommuner og  

 amtskommuner - Ingen.
Økonomiske konsekvenser for erhvervslivet En forhøjelse af godtgørelsen skal kompensere  

 for den momspligt som godtgørelsen er pålagt således at  

 virksomhederne ikke påføres tab.
 Begrænsede.
Administrative konsekvenser for erhvervslivet - Begrænsede.
Miljømæssige konsekvenser Positiv.
Forslaget sikrer, at godtgørelsen ikke  

 "udhules" p.g.a. momspligten til skade for incitamentet til  

 indsamling af batterier.
Faldende indsamlingsgrav vil resultere i at cadmium  

 i højere grad spredes til miljøet via  

 affaldsforbrændingen.
- Administrative konsekvenser for borgerne Ingen.
 Ingen.
Forholdet til EU-retten Den eksisterende godtgørelsesordning har været  

 notificeret overfor og er godkendt af Kommissionen i medfør af  

 Traktatens art. 88 EF (tidligere art 93) om statsstøtte.  

 Lovændringen indeholder ikke nye elementer af statsstøtte.  

 Fornyet notifikation overfor eller godkendelse fra Kommissionen er derfor  

 ikke nødvendig.
Bemærkninger til lovforslagets  

 enkelte bestemmelser Til § 1 Til nr. 1 Efter lov nr. 404 af 14. juni 1995 om godtgørelser  

 i forbindelse med indsamling af lukkede nikkel-cadmium-akkumulatorer ydes der  

 en godtgørelse på 120 kr. pr. indsamlet kilogram hermetisk  

 forseglede nikkel-cadmium-akkumulatorer (lukkede nikkel-cadmium-batterier)  

 til virksomheder, foreninger m.v., der indsamler og afleverer eller  

 forestår aflevering af nikkel-cadmium-batterier til genanvendelse.  

 Godtgørelsen er et økonomisk incitament til at forbedre  

 indsamlingsresultatet, idet den udbetalte indsamlingspræmie  

 afhænger direkte af den indsamlede mængde.
Godtgørelsen på 120 kr. pr. kg blev fastsat  

 sådan, at den ud over de daværende omkostninger til indsamling og  

 genanvendelse også giver mulighed for en fortjeneste eller  

 belønning for indsamlingen.
I beløbet på 120 kr. blev der  

 ikke indregnet moms.
På baggrund af en konkret sag om momspligt, har  

 Told- og Skattestyrelsen meddelt, at godtgørelser ydet efter  

 indsamlingsordningen vedr. nikkel-cadmium-batterier, jf. lov nr. 404 af 14.  

 juni 1995, med virkning fra den 1. januar 1999 er momspligtige for  

 tilskudsmodtageren, jf.
Tidsskrift for Skatteret 1998, nr. 749. Denne  

 ændring i praksis vedr. momspligt medfører for momsregistrerede  

 tilskudsmodtagere en reduktion på 20% af godtgørelsens  

 værdi, svarende til momstilsvaret af godtgørelsen.  

 Godtgørelsen, der er fastsat ved lov, forhøjes derfor for at  

 kompensere for, at der med virkning fra den 1. januar 1999  beregnes moms af  

 godtgørelsen.
Det foreslås således, at  

 indsamlingsgodtgørelsen forhøjes med 30 kr. til 150 kr. pr. kg.  

 som følge af, at der pr. 1. januar 1999 skal beregnes moms heraf.
Til nr. 2 Det præciseres, at ministeren kan fastsætte  

 regler vedrørende udbetaling af godtgørelse til pengeinstitut  

 og regler vedrørende krav til revision.
Disse to præciseringer  

 er indsat på baggrund af Finansministeriet rapport "Forvaltning af  

 tilskud" (maj 1996), der på baggrund af en gennemgang en  

 række tilskudsordninger har foretaget en diverse anbefalinger  

 vedrørende ordningernes hjemmelsgrundlag og administration.
 Med hensyn til hjemlen til at fastsætte regler  

 vedrørende revision, tænkes der specielt på krav om  

 revisionspåtegning.
 Lovens administrative bestemmelser foreslås  

 endvidere ændret, så der bliver hjemmel til at stille krav om, at  

 udbetaling af tilskud til indsamlere sker ved overførsel til  

 pengeinstitut.
Til § 2 Lovens ikrafttræden foreslås fastsat til den  

 1. januar 2000.
Momspligten jf. ovenfor er indtrådt pr. 1. januar  

 1999 og lovændringen foreslås at træde i kraft den 1.  

 januar 2000. For perioden fra den 1.  januar 1999, hvor momspligten for  

 godtgørelsens modtager indtræder og frem til lovens  

 ikrafttræden den 1. januar 2000 er der derfor opnået tilslutning  

 fra Finansudvalget til, at den ved loven fastsatte godtgørelse  

 forhøjes med 30 kr. pr. kg. med virkning fra 1. januar 1999 i  

 forbindelse med lov om tillægsbevilling for 1999 (jf.
Miljø- og  

 Energiministeriets aktstykke af 16. februar 1999, tiltrådt af  

 Finansudvalget den 3. marts 1999) Tillægsbevillingsloven danner således grundlag  

 for at udbetale den forhøjede godtgørelse fra 1. januar 1999 og  

 frem til lovens ikrafttræden 1. januar 2000.
Bilag 1 Lovforslaget sammenholdt med gældende lov Gældende formulering Lovforslaget § 1 § 1. Miljø- og energiministeren yder en godtgørelse  

 på 120 kr. pr indsamlet kilogram hermetisk forseglede  

 nikkel-cadmium-akkumu-latorer (lukkede nikkel-cadmium-batterier) til private  

 og offentlige myndigheder, foreninger, kommuner m.v., der indsamler og  

 afleverer eller forestår aflevering af nikkel-cadmium-batterier til  

 genanvendelse.
1. I § 1, stk. 1, ændres »120 kr.«  

 til: »150 kr.« § 2. Miljø- og energiministeren fastsætter  

 nærmere bestemmelser om ydelse af godtgørelse efter § 1,  

 herunder om ansøgningens indhold og om eventuel tilbagebetaling af  

 godtgørelse og renter heraf i visse tilfælde.
Ministeren kan  

 endvidere fastsætte regler om tilsynet med opfyldelse af  

 tilskudsbetingelserne.
 2. § 2, stk. 1, affattes således:
