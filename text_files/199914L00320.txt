Betænkning afgivet af Erhvervsudvalget  

 den 13. december 1999 Betænkning over Forslag til lov om  

 erhvervsservice Udvalget har behandlet lovforslaget i nogle møder  

 og har herunder stillet spørgsmål til erhvervsministeren, som  

 denne har besvaret skriftligt.
 Endvidere har udvalget modtaget en skriftlig henvendelse  

 fra Foreningen af Registrerede Revisorer.
 Der er af et mindretal stillet ændringsforslag, hvorom henvises til  

 de ledsagende bemærkninger.
 Herefter indstiller et flertal (Socialdemokratiets,  

 Socialistisk Folkepartis, Centrum-Demokraternes, Det Radikale Venstres og  

 Enhedslistens medlemmer af udvalget) lovforslaget til vedtagelse  

 uændret.
Et mindretal (Venstres og Det Konservative  

 Folkepartis medlemmer af udvalget) indstiller lovforslaget til  

forkastelse ved 3. behandling.
Mindretallet vil redegøre for  

 sin stilling til de stillede ændringsforslag ved 2. behandling.
 Et andet mindretal (Dansk  

 Folkepartis medlem af udvalget) indstiller lovforslaget til forkastelse  

 ved 3. behandling, men vil stemme for de stillede  

 ændringsforslag.
Dansk Folkeparti indstiller lovforslaget til  

 forkastelse som en konsekvens af, at de af Dansk Folkeparti stillede  

 ændringsforslag ikke vedtages.
Det er Dansk Folkepartis opfattelse, at  

 lovforslaget er konkurrenceforvridende, når enkeltmandsfirmaer og  

 iværksættere med mindre end 1 fuldtidsansat ikke er omfattet af  

 loven.
Dansk Folkeparti vender sig imod afskaffelsen af  

 administrationsgodtgørelsesordningen, også selv om der som  

 kompensation herfor afsættes 150 mio. kr. til en puljeordning til  

 mindre virksomheder med mellem 1 og 10 fuldtidsansatte.
Selve  

 administrationen af erhvervsserviceordningen vil medføre opbygning af  

 endnu et bureaukratisk tiltag, som Dansk Folkeparti finder yderst  

 betænkeligt.
Dansk Folkeparti finder, at regeringen med dette forslag  

 ikke ønsker at medvirke til at begrænse og indføre reelle  

 lettelser i de administrative byrder for alle typer af virksomheder og  

 iværksættere.
 Et tredje mindretal (Kristeligt Folkepartis medlem  

 af udvalget) indstiller lovforslaget til forkastelse ved 3.  

 behandling, men vil stemme for de under nr. 2, 3 og 4 stillede  

 ændringsforslag.
 Et fjerde mindretal (Frihed 2000 s medlem af  

 udvalget) indstiller lovforslaget til forkastelse ved 3. behandling,  

 men vil stemme for de stillede ændringsforslag.
 Lovforslaget vil ikke medføre en reduktion af de  

 administrative byrder for erhvervslivet, hvorfor Frihed 2000 vil stemme imod  

 lovforslaget.
Ændringsforslag Af	et mindretal (DF), tiltrådt af et mindretal  

(FRI):
Til § 1 1) I stk. 2 udgår nr. 5.
 Nr. 6 og 7 bliver herefter nr. 5 og 6.
Til § 2 Af	et mindretal (DF), tiltrådt af et mindretal (FRI  

 og KRF):
 2) I stk. 1, 1. pkt., indsættes efter »beskæftiger«: »et antal ansatte, der svarer til«.
 3) I stk. 1, 1. pkt., udgår »mindst 1 og«.
 4) I stk. 1, 1. pkt., ændres »10« til: »12«.
Til § 4 Af	et mindretal (DF), tiltrådt af et mindretal  

 (FRI):
 5) I stk. 1, nr. 2, ændres »nr. 5, 6 eller 7« til: »nr. 6 eller 7«.
Bemærkninger Til nr. 1 Erhvervsserviceleverandøren bør også  

 kunne foretage indberetninger via papir eller telefax.
Derfor foreslås  

 det, at kravet om elektronisk indberetning udgår.
Til nr. 2 Med ændringsforslaget præciseres det, at  

 såfremt en virksomhed beskæftiger deltidsansatte, tæller  

 disse ikke for en hel fuldtidsansat, men kun med det antal timer, de er  

 beskæftiget i virksomheden.
En fuldtidsansat svarer til en person, der  

 har en normeret arbejdstid på 37 timer om ugen.
Til nr. 3 Den foreslåede ændring skal sikre, at  

 også enkeltmandsfirmaer kan gøre brug af  

 erhvervsservicepuljen.
Til nr. 4 Ændringsforslaget har til formål at øge  

 antallet af virksomheder, der kan gøre brug af  

 erhvervsservicepuljen.
Til nr. 5 Der er tale om en konsekvensrettelse som følge af  

 ændringsforslag nr. 1.
