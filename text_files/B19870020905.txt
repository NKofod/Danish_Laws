 I henhold til § 16, jf. § 19 a, i lov om gymnasieskoler og  

 studenterkursus, jf. lovbekendtgørelse nr. 510 af 3. oktober 1984 som ændret  

 ved § 15 i lov nr. 217 af 23. april 1986, fastsættes:
Uddannelsens formål og struktur § 1.  Formålet med pædagogikum er, at lærerkandidater  

 får det teoretiske og praktiske pædagogiske grundlag for at arbejde som lærer  

 ved en gymnasieskole.
De skal opnå færdighed i at planlægge, gennemføre og  

 evaluere undervisning og i at anvende pædagogisk teori som led i dette  

 arbejde.
Stk. 2.  Uddannelsen består af teoretisk pædagogikum og  

 praktisk pædagogikum.
Teoretisk pædagogikum består af et fagligtpædagogisk  

 kursus i det enkelte fag og af et kursus i teoretisk pædagogik, jf. dog § 12,  

 stk. 1. Praktisk pædagogikum består af et kursus i praktisk undervisning.
 Stk. 3.  Kandidater fra Roskilde og Aalborg  

 universitetscentre, der har gennemført den pædagogiske dimension efter  

 bestemmelserne om gymnasie- og HF-læreruddannelsen på henholdsvis Roskilde  

 Universitetscenter og Aalborg Universitetscenter, gennemgår ikke teoretisk  

 pædagogikum efter denne bekendtgørelse.
 § 2.  Pædagogikum omfatter normalt 2 fag, medmindre  

 lærerkandidaten kun har kandidateksamen i eet fag inden for fagrækken for  

 gymnasiet og højere forberedelseseksamen.
Stk. 2.  Uddannelsen varer 5 måneder, hvori kandidaten  

 skal følge både praktisk og teoretisk pædagogikum (pædagogikumperioden). Den  

 tilbydes 2 gange om året - i forårssemestret og i efterårssemestret, jf. dog  

 § 11, stk. 2. Praktisk pædagogikum foregår på en gymnasieskole eller et  

 kursus til studentereksamen eller højere forberedelseseksamen, hvor  

 kandidaten følger og deltager i undervisningsarbejdet.
Teoretisk pædagogikum  

 placeres og tilrettelægges således, at det kan støtte kandidatens arbejde med  

 praktiske undervisningsopgaver.
 § 3.  Undervisningsministeriet, Direktoratet for  

 Gymnasieskolerne og Højere Forberedelseseksamen, har ansvaret for uddannelsen  

 og fordeler lærerkandidaterne på skoler og kurser.
 § 4.  Direktoratet kan godkende, at anden pædagogisk  

 uddannelse sidestilles helt eller delvis med pædagogikum.
 Stk. 2.  Direktoratet kan tillade, at uddannelsen  

 strækkes over 2 på hinanden følgende pædagogikumperioder (delt pædagogikum),  

 hvis kandidaten er ansat som adjunkt ved en gymnasieskole eller et kursus til  

 studentereksamen eller højere forberedelseseksamen, eller efter forhandling  

 med Gymnasieskolernes Lærerforening, hvis andre grunde taler derfor.
 Stk. 3.  En kandidat, der tidligere har bestået  

 pædagogikum i et andet/andre fag, skal ikke tage teoretisk pædagogik igen.  

 Direktoratet kan nedsætte praktiktimetallet efter § 14, stk. 3, for en sådan  

 kandidat, hvis det findes fagligt og pædagogisk begrundet.
§ 5.  Direktoratet udsteder bevis for bestået  

 pædagogikum, når kandidaten har 1. gennemført fagligt-pædagogisk kursus i de fag,  

 uddannelsen har omfattet, jf. § 2, stk. 1, og § 11, 2. bestået teoretisk pædagogik, jf. § 13, og 3. bestået praktisk pædagogikum i de fag, uddannelsen  

 har omfattet, jf. § 2, stk. 1, og § 16.
 Stk. 2.  Beviset skal dokumentere hvert af numrene 1-3 i  

 stk. 1. Beviset for kandidater fra Roskilde og Aalborg universitetscentre  

 skal for så vidt angår numrene 1 og 2 alene have en påtegning om, at  

 kandidatuddannelsen er gennemført efter bestemmelserne om gymnasie- og  

 HF-læreruddannelsen på henholdsvis Roskilde Universitetscenter og Aalborg  

 Universitetscenter, jf. § 1, stk. 3. Den skriftlige udtalelse efter § 16,  

 stk. 3, indgår i beviset i tilknytning til nr. 3.
Optagelse til pædagogikum § 6.  På kursus til pædagogikum optages ansøgere, der  

 opfylder betingelserne i gymnasieskolelovens § 16, stk. 1, med henblik på  

 ansættelse som adjunkt, lektor eller rektor ved en gymnasieskole eller et  

 studenterkursus, og som er ansat - eller af rektor/forstander er indstillet  

 til ansættelse - som adjunkt/lektor ved en gymnasieskole eller et kursus til  

 studentereksamen eller højere forberedelseseksamen med henblik på varig  

 ansættelse.
Kravet om ansættelse gælder dog ikke ansøgere, der skal have  

 nedsat praktiktimetal i henhold til § 4, stk. 3.
 Stk. 2.  Ansøgere med fagene fysik og kemi skal have  

 gennemført universiteternes kursus i undervisningsforsøg eller tilsvarende.
Stk. 3.  Ansøgere, der tidligere er begyndt på  

 pædagogikum uden at bestå, kan kun optages igen efter særlig godkendelse fra  

 direktoratet.
Sådan godkendelse kræves dog ikke til genoptagelse af 1. ansøgere, der har måttet afbryde uddannelsen på  

 grund af sygdom, og 2. ansøgere, der har måttet afbryde uddannelsen af  

 andre grunde, som direktoratet finder lige så væsentlige som sygdom.
Sygdom  

 skal dokumenteres ved lægeattest, udstedt på det tidspunkt, uddannelsen blev  

 afbrudt.
I forbindelse med andre grunde til at afbryde uddannelsen kan  

 direktoratet forlange nærmere dokumentation.
 3. ansøgere, der tidligere har bestået praktisk  

 pædagogikum uden at have gennemført fagligt-pædagogisk kursus og/eller  

 bestået teoretisk pædagogik.
 Stk. 4.  Direktoratet fastsætter nærmere regler om  

 tidsfrister for indstilling til ansættelse, jf. stk. 1, 1. pkt.
 § 7.  Undervisningsministeren fastsætter for hvert  

 semester det antal ansøgere, der kan optages på pædagogikum.
 § 8.  Direktoratet fastsætter nærmere regler om  

 tilrettelæggelsen af optagelsen, herunder om frister for ansøgning om  

 optagelse.
 § 9.  Ingen kan optages til pædagogikum mere end 3  

 gange.
Teoretisk pædagogikum § 10.  Formålet med teoretisk pædagogikum er, at  

 lærerkandidaterne får det nødvendige teoretiske grundlag for at arbejde som  

 lærer med undervisning til studentereksamen og højere forberedelseseksamen  

 samt for løbende at holde sig ajour med teori, som har betydning for dette  

 arbejde.
Fagligt-pædagogisk kursus § 11.  De fagligt-pædagogiske kurser afholdes normalt  

 som et 2-4 dages internatkursus i hvert fag.
Kurserne tilrettelægges og ledes  

 af direktoratets fagkonsulenter eller af stedfortrædere, som fagkonsulenterne  

 udpeger.
Det er obligatorisk at deltage i kurserne.
Der afholdes ingen prøve.
 Stk. 2.  I fag med få lærerkandidater kan direktoratet  

 bestemme, hvor hyppigt der afholdes fagligt-pædagogisk kursus.
 Kursus i teoretisk pædagogik m.v.
§ 12.  Kursus i teoretisk pædagogik omfatter ca. 70  

 lektioner.
Kursus kan erstattes af selvstudium.
 Stk. 2.  En lærerkandidat har kun krav på at deltage i  

 kursus i teoretisk pædagogik een gang.
 Stk. 3.  Teoretisk pædagogik omfatter problemområderne:
 1. Undervisningen i gymnasiet og ved kursus til højere  

 forberedelseseksamen, herunder elevers og læreres forudsætninger, fagenes  

 placering og funktioner samt planlægning, gennemførelse og evaluering af  

 undervisning.
 2. Gymnasiet og kursus til højere forberedelseseksamen  

 som samfundsinstitutioner, herunder udviklingen i skolesystemet og skolens  

 organer.
 3. Uddannelsessystemet, herunder grundskolen,  

 ungdomsuddannelserne, voksenundervisning og uddannelsespolitiske synspunkter.
 Psykologiske, pædagogisk-sociologiske og didaktiske synsvinkler inddrages  

 i alle dele af teoriundervisningen på en måde og i et omfang, der tager  

 hensyn til lærerkandidaternes aktuelle arbejdsopgaver og pædagogiske  

 erfaringer.
 Stk. 4.  Direktoratet udarbejder en vejledende  

 pensumbeskrivelse.
Stk. 5.  Direktoratet beskikker ledere af og lærere ved  

 kursus i teoretisk pædagogik.
Lærerne har pligt til at give kandidater, som  

 ikke følger kursus, sådanne anvisninger, at de kan tilegne sig de nødvendige  

 kundskaber ved selvstudium.
§ 13.  Lærerkandidaterne gennemfører teoretisk  

 pædagogik enten 1. ved tilfredsstillende deltagelse i kursus eller 2. ved en skriftlig prøve.
 Der gives bedømmelsen bestået/ikke bestået.
Stk. 2.  Direktoratet stiller en opgave til den  

 skriftlige prøve.
Kandidaterne kan få udleveret opgaven og aflevere  

 besvarelsen på en gymnasieskole i den del af landet, de ønsker, på  

 tidspunkter, som direktoratet fastsætter.
Besvarelsen vurderes af 2 censorer,  

 som direktoratet beskikker.
Praktisk pædagogikum § 14.  Formålet med praktisk pædagogikum (kursus i  

 praktisk undervisning) er, at lærerkandidaterne får indsigt og øvelse i at  

 planlægge, gennemføre og evaluere undervisning.
Dette sker gennem  

 observations- og undervisningspraktik i forbindelse med vejledning.
Stk. 2.  Kurset tilrettelægges med henblik på et samspil  

 med den teoretiske del af uddannelsen.
Praktikken omfatter - så vidt det er  

 muligt - undervisning både til studentereksamen og til højere  

 forberedelseseksamen.
Stk. 3.  En kandidats undervisningspraktiktimer fordeles  

 jævnt på de uger, kurset strækker sig over, medmindre der er særlige grunde  

 til at fordele timerne på anden måde, og de fordeles ligeligt på kandidatens  

 fag.
Det samlede antal observations- og undervisningstimer er inklusiv de  

 afsluttende timer efter § 16, stk. 1, mindst 120.
Stk. 4.  Undervisningspraktikken gennemføres i et antal  

 klasser, som kandidaten knyttes til.
Kandidaten følger så vidt muligt alle  

 lektionerne i faget for disse klasser.
Praktikklassernes lærere er vejledere  

 for kandidaten.
 Stk. 5.  Praktikskolens/praktikkursets rektor eller en  

 studielektor ved skolen/kurset leder kurset i praktisk undervisning.
 Stk. 6.  Direktoratet fører gennem en tilsynsførende  

 tilsyn med vejledningen.
§ 15.  Praktikvejledningen skal sikre, at  

 lærerkandidaten får mulighed for i samråd med vejledere og elever og med  

 stigende grad af selvstændighed at udvælge, tilrettelægge, gennemføre og  

 evaluere kortere og/eller længere undervisningsforløb i sine fag.
Under  

 praktikvejledningen skal vejlederne demonstrere og diskutere deres egen  

 undervisning med kandidaten, og kandidaten skal under hele kurset med  

 passende mellemrum have observationspraktik i sine klasser.
Kandidaten skal i  

 et vist omfang have observationspraktik i andre fag end sine egne.
Stk. 2.  Kursuslederen skal i den første kursusuge give  

 lærerkandidaten en generel information om 1. pædagogikums bestanddele og forløb, herunder en  

 redegørelse for praktikudtalelsens indhold, form og tilblivelse, og 2. gymnasie- og HF-undervisningen med en præsentation  

 af de vigtigste bestemmelser herom.
 Kandidaten skal endvidere have mulighed for at danne sig et indtryk af  

 gymnasiet/kurset som arbejdsplads, f.eks. ved at kandidaten overværer alle  

 timer for en klasse eller en lærer på en enkelt dag.
 Stk. 3.  Kandidaten skal have vejledning i at bedømme  

 elevernes standpunkt, også i form af karaktergivning, og skal deltage i  

 lærerforsamlingsmøder om praktikklasserne og have lejlighed til at overvære  

 skolens/kursets lærerrådsmøder.
 Stk. 4.  I fag med skriftlige arbejder skal kandidaten  

 have lejlighed til i passende omfang at udforme skriftlige opgaver og deltage  

 i vejlederens evaluering af elevernes skriftlige arbejder.
 Stk. 5.  Det skal tilstræbes, at kandidaten inden det  

 fagligt-pædagogiske kursus i faget tilrettelægger og gennemfører et antal  

 enkelte lektioner og kortere undervisningsforløb.
 Stk. 6.  Kursuslederen påser, at kandidatens  

 arbejdsbyrde i forbindelse med forberedelse af undervisningen og med  

 evaluering af skriftlige arbejder fordeles passende jævnt over kursusugerne.  

 Kursuslederen holder sig løbende orienteret om kandidatens standpunkt og om  

 kursusforløbet, bl.a. ved samtaler med vejlederne og kandidaten og ved at  

 overvære enkelte af kandidatens timer.
Stk. 7.  Mindst een gang i løbet af kurset overværer  

 direktoratets tilsynsførende, kursuslederen og normalt alle kandidatens  

 vejledere mindst 2 af kandidatens undervisningstimer og har derefter en  

 samtale med kandidaten om kursusforløbet og kandidatens standpunkt i praktisk  

 undervisning.
Samtalen skal give et grundlag for tilrettelæggelsen af det  

 videre kursusforløb.
 Stk. 8.  I passende tid inden praktikkursets afslutning  

 skal kursuslederen sørge for, at kandidaten bliver oplyst om vejledernes  

 generelle vurdering af kandidatens undervisning, og at kandidaten får  

 lejlighed til at kommentere denne vurdering.
§ 16.  Kurset i praktisk undervisning afsluttes med,  

 at kandidaten underviser i sine praktikklasser mindst 1 time i hvert af sine  

 fag og i alt ikke under 2 timer.
Undervisningen overværes af kandidatens  

 vejledere, kursuslederen og direktoratets tilsynsførende.
Stk. 2.  Vejlederne, kursuslederen og direktoratets  

 tilsynsførende afgør, om kandidaten har bestået praktikken.
Grundlaget for  

 afgørelsen er en vurdering af kandidatens standpunkt i praktisk undervisning  

 ved kursets slutning og kandidatens undervisning ved de afsluttende timer  

 efter stk. 1. Ved afgørelsen afvejes alle forhold og aktiviteter, der har  

 væsentlig betydning for kandidatens undervisning, herunder evnen til at  

 planlægge undervisning, til at gennemføre undervisning og til at evaluere  

 undervisning.
Afgørelsen meddeles kandidaten.
Stk. 3.  Hvis kandidaten består praktikken, afgiver  

 vejlederne, kursuslederen og direktoratets tilsynsførende en skriftlig  

 udtalelse om standpunktet i praktisk undervisning.
Udtalelsen udformes på  

 grundlag af dels et udkast, som vejlederne og kursuslederen har udarbejdet  

 før de afsluttende timer, dels forløbet af disse timer.
Udtalelsen skal  

 beskrive kandidatens undervisning ved kursets slutning og skal indeholde en  

 sammenfattende karakteristik heraf.
Udtalelsen skal omfatte de forhold, der  

 er lagt vægt på ved afgørelsen efter stk. 2, og skal udtrykkeligt kommentere  

 kandidatens evne til at planlægge, gennemføre og evaluere undervisning.
Der  

 kan kun inddrages forhold i udtalelsen, som enten er drøftet med kandidaten  

 under kurset eller konstateret ved de afsluttende timer.
Udtalelsen læses op  

 for kandidaten.
 Stk. 4.  Samtidig med, at skolen indsender udtalelsen  

 til direktoratet, skal kandidaten have udleveret en kopi med påtegning om, at  

 udtalelsen først er endelig, når direktoratet har godkendt den.
 Stk. 5.  Hvis pædagogikum i 2 fag er delt efter § 4,  

 stk. 2, afsluttes fagene i hver sin periode.
Stk. 6.  Hvis kandidaten ikke består praktikken,  

 udarbejder vejlederne, kursuslederen og direktoratets tilsynsførende en  

 indberetning til direktoratet.
Indberetningen skal indeholde en redegørelse  

 for kursets forløb og en begrundelse for afgørelsen.
Begrundelsen udarbejdes  

 på samme grundlag som en udtalelse efter stk. 3. Kandidaten gøres bekendt med  

 indberetningen.
 Ikrafttræden m.v.
 § 17.  Direktoratet for Gymnasieskolerne og Højere  

 Forberedelseseksamen kan i særlige tilfælde fravige bekendtgørelsens  

 bestemmelser.
 § 18.  Klager over bekendtgørelsens administration  

 indsendes til Undervisningsministeriet, Direktoratet for Gymnasieskolerne og  

 Højere Forberedelseseksamen.
 Stk. 2.  Fristen for klager er 4 uger fra den dag,  

 afgørelsen er meddelt den pågældende.
 Stk. 3.  Direktoratets afgørelser vedrørende denne  

 bekendtgørelse kan ikke indbringes for højere administrativ myndighed.
 § 19.  Bekendtgørelsen træder i kraft den 1. maj 1987.
 Stk. 2.  Bekendtgørelse nr. 85 af 25. februar 1986 om  

 den pædagogiske uddannelse af lærere ved gymnasieskolen (Pædagogikum)  

 ophæves.
Undervisningsministeriet, den 10. april  

 1987 P.
M.
V.
