Fremsat den 27. oktober 1999 af arbejdsministeren (Ove  

 Hygum) Forslag til Lov om ændring af lov om  

 Lønmodtagernes Garantifond (Omlægning af finansieringen af Lønmodtagernes  

 Garantifond) § 1 I lov om Lønmodtagernes Garantifond, jf. lovbekendtgørelse  

 nr. 1114 af 12. december 1996, foretages følgende ændringer:
 1. § 9 affattes således:
»§ 9. Private arbejdsgivere, som er omfattet  

 af § 17 a i lov om Arbejdsmarkedets Tillægspension, skal betale  

 bidrag til dækning af fondens udgifter herunder  

 administrationsudgifter.
Lønmodtagernes Garantifond fastsætter  

 størrelsen af bidraget til finansiering af fondens udgifter.
Bidraget  

 fastsættes med et fast kronebeløb pr. ansat lønmodtager.  

 Bidragspligten opgøres kvartalsvis og gælder for hver ansat  

 lønmodtager, som der er indbetalt ATP-bidrag for i en  

 forudgående periode på 3 måneder.
 Stk. 2. Opkrævning af bidrag efter stk. 1 sker ved,  

 at Arbejdsmarkedets Tillægspension tilbageholder en dertil svarende del  

 af det for den pågældende arbejdsgiver beregnede  

 kompensationsbeløb efter § 17 a i lov om Arbejdsmarkedets  

 Tillægspension og indbetaler dette til fonden.
 Stk. 3. Bidrag efter stk. 1, som overstiger  

 kompensationsbeløbet efter § 17 a i lov om Arbejdsmarkedets  

 Tillægspension, opkræves særskilt af Lønmodtagernes  

 Garantifond.
Stk. 4. Arbejdsministeren bemyndiger Lønmodtagernes  

 Garantifond til at fastsætte de nærmere regler om beregning og  

 betaling af bidrag, herunder om frist for betalingen.
Det kan ved disse  

 regler bestemmes, at Lønmodtagernes Garantifond kan give henstand med  

 indbetaling samt eftergive bidrag og renter.
 Stk. 5. Sker indbetaling af bidrag efter stk. 3 ikke  

 rettidigt, skal arbejdsgiveren betale renter af bidraget med 1½ pct. for hver  

 påbegyndt måned fra kvartalets udløb, jf. § 9, stk.  

 1.
 Stk. 6. Lønmodtagernes Garantifond har udpantningsret  

 for bidrag efter stk. 3 og renter efter stk. 5.
 Stk. 7. Krav på bidrag i henhold til stk. 1  

 forældes efter reglerne i lov nr. 274 af 22. december 1908 om  

 forældelse af visse fordringer.
 Stk. 8. Afgørelser om bidragspligt og bidrag herunder  

 beregning og opkrævning kan inden for en frist af 4 uger fra den dag,  

 hvor afgørelsen er meddelt, indbringes for Ankenævnet for  

 Arbejdsmarkedets Tillægspension, jf. § 28 i lov om  

 Arbejdsmarkedets Tillægspension.
§ 2 Stk. 1. Loven træder i kraft den 1. januar 2000.
 Stk. 2. I 2000 sker modregning af bidrag til  

 Lønmodtagerens Garantifond efter § 9, stk. 1, første  

 gang ved modregning i kompensationen i henhold til § 17 a i lov om  

 Arbejdsmarkedets Tillægspension på grundlag af indbetalte  

 ATP-bidrag i perioden 23. februar - 22. maj 2000.
 Stk. 3. De midler, som fonden råder over ved lovens  

 ikrafttræden, tilfalder fonden.
Bemærkninger til lovforslaget Almindelige bemærkninger Lønmodtagernes Garantifond er en selvstændig  

 og selvejende institution, der skal sikre lønmodtagernes krav på  

 løn m.v. i tilfælde af arbejdsgiverens konkurs m.v.
Da det i  

 Danmark er vanskeligt at forestille sig, at offentlige arbejdsgivere  

 går konkurs, vil det reelt kun være private arbejdsgiveres  

 konkurs m.v., der vil være omfattet af Lønmodtagernes  

 Garantifond.
 Da Lønmodtagerens Garantifond blev oprettet i 1972,  

 blev fonden finansieret direkte gennem obligatoriske bidrag fra såvel  

 offentlige som private arbejdsgivere som værende omfattet af  

 ATP-ordningen.
Arbejdsgiverbidraget til fonden blev indtil 1987 beregnet  

 på grundlag af antallet af fuldtidsbeskæftigede i den enkelte  

 virksomhed.
I 1987 overtog staten finansieringen af fonden.
Bidraget til  

 fonden er fastsat på den årlige finanslov.
Selve fondens formål med at sikre  

 lønmodtagere i tilfælde af arbejdsgiverens konkurs har karakter  

 af en forsikringsordning, der som nævnt reelt alene omfatter de private  

 arbejdsgivere.
På den baggrund bør fondens udgifter dækkes  

 via bidrag direkte fra de arbejdsgivere, som er omfattet af ordningen.
Det  

 bør derfor alene være de private arbejdsgivere, der finansierer  

 fonden.
Opkrævning af bidrag Lønmodtagernes Garantifond skal efter forslaget med  

 virkning fra 2000 finansieres af bidrag fra de private arbejdsgivere.  

 Arbejdsgiverbidragets størrelse pr. fuldtidsansat lønmodtager  

 fastsættes af Lønmodtagernes Garantifond.
Bidraget for hver  

 enkelt lønmodtager skal afspejle beskæftigelsesgraden målt  

 ved det indbetalte ATP-bidrag.
I 1989 tiltrådte Finansudvalget et aktstykke fra  

 Arbejdsministeriet, hvorefter Arbejdsministeriet overfor fondens bestyrelse  

 kunne give tilsagn om, at spørgsmålet om reetablering af fondens  

 reserve ville blive rejst over for Folketinget, såfremt der på et  

 senere tidspunkt måtte vise sig ønske om eller behov for  

 ændringer af den gældende finansieringsordning.
Pr. 31. december  

 1987 var fondens reserve på ca. 153 mio. kr.
 På grund af omlægningen af finansieringen af  

 Lønmodtagernes Garantifond vil fonden særligt det første  

 år have brug for kapital for at kunne leve op til sine forpligtelser.  

 Der vurderes ikke at være behov for en reetablering af fondens  

 reserver, da Lønmodtagernes Garantifond kan påregne en  

 høj kreditværdighed og derfor kan skaffe den nødvendige  

 kapital via lånoptagelse på almindelige markedsvilkår.  

 Staten vil garantere for låneoptagelsen ved at stille en statsgaranti  

 overfor långiver.
 Såfremt der senere måtte være behov for  

 yderligere lånoptagelse f.eks. p.g.a. et uforudset stort antal  

 konkurser eller uforudset fald i dividendeindtægterne, vil staten  

 fortsat være rede til at stille en statsgaranti.
Økonomiske og administrative konsekvenser Forslaget forventes på grundlag af det seneste  

 skøn fra Lønmodtagernes Garantifond at medføre en  

 besparelse på finansloven på ca. 165 mio. kr. for 2000. Forslaget  

 forventes ikke at få administrative konsekvenser for staten eller  

 kommunerne.
Ligestillingsmæssige konsekvenser Forslaget har ingen ligestillingsmæssige  

 konsekvenser.
Forholdet til EU-retten Lovforslaget indeholder ikke EU-retlige aspekter.
Erhvervsøkonomiske konsekvenser På baggrund af Lønmodtagernes Garantifonds  

 seneste skøn over fondens finansieringsbehov for 2000 forventes  

 forslaget at medføre en merudgift for de private arbejdsgivere  

 på ca. 165 mio. kr. om året.
Hertil kommer etablerings- og  

 renteudgifter i forbindelse med låneoptagelsen samt afdrag.  

 Opkrævning af arbejdsgiverbidraget via indeholdelse i  

 kompensationsbeløbet efter ATP-lovens § 17 a forventes hverken at  

 pålægge arbejdsgiverne eller Arbejdsmarkedets  

 Tillægspension ekstra administrative opgaver.
Vurdering af konsekvenser af lovforslaget Positive konsekvenser / mindreudgifter (hvis ja, angiv omfang) Negative konsekvenser / merudgifter (hvis ja, angiv omfang) Økonomiske konsekvenser for stat, kommuner og  

 amtskommuner Staten får en besparelse på 165 mio.  

 kr.
Ingen Administrative konsekvenser for stat, kommuner og  

 amtskommuner Ingen Ingen Økonomiske konsekvenser for erhvervslivet Udgifterne vil blive ca. 165 mio. kr. årligt.
Hertil  

 kommer udgifter i forbindelse med optagelse af lån.
 Selve bidraget til LG vil blive modregnet i den enkelte arbejdsgivers  

 kompensationsbidrag.
Administrative konsekvenser for erhvervslivet Udgiften skal indføres og justeres i regnskabet  

 én gang årligt.
Miljømæssige konsekvenser Ingen Ingen Administrative konsekvenser for borgerne Ingen Ingen Forholdet til EU-retten Lovforslaget indeholder ikke EU-retlige aspekter.
Bemærkninger til lovforslagets  

 enkelte bestemmelser Til § 1 Til nr. 1 Til § 9, stk. 1 Finansieringen af Lønmodtagernes Garantifond skal  

 med virkning fra 2000 ske via bidrag fra de private arbejdsgivere.  

 Arbejdsgiverbidragets størrelse pr. ansat lønmodtager  

 fastsættes af Lønmodtagernes Garantifond.
Bidraget  

 fastsættes på baggrund af et skøn over udbetalinger til  

 dækning af krav på løn m.v. og administrationsudgifter med  

 fradrag af dividendeindtægter og renteindtægter det  

 følgende år samt over- eller underdækning i tidligere  

 år.
Til § 9, stk. 2 Det foreslås, at opkrævning af bidraget sker  

 ved, at Arbejdsmarkedets Tillægspension tilbageholder en dertil  

 svarende del af kompensationsbidraget i ATP-lovens § 17 a.
Bidraget  

 indbetales af Arbejdsmarkedets Tillægspension til fonden.
Til § 9, stk. 3 Bidrag, som ikke kan indeholdes i  

 kompensationsbeløbet efter ATP-lovens § 17 a, skal opkræves  

 særskilt hos arbejdsgiveren.
Til § 9, stk. 4 Arbejdsministeren bemyndiger Lønmodtagernes  

 Garantifond til at fastsætte regler for beregning og betaling af bidrag  

 herunder om frist for betalingen, henstand med betaling samt for eftergivelse  

 af bidrag og renter.
Til § 9, stk. 5 Det foreslås, at der ved overskridelse af  

 betalingsfristen for bidragspligten tilskrives renter for hver  

 påbegyndt måned fra kvartalets udløb.
Renteniveauet  

 fastsættes af præventive grunde til 1½ pct. svarende til den  

 rente, der er fastsat i ATP-lovens § 17, stk. 3.
Til § 9, stk. 6 Lønmodtagernes Garantifond gives udpantningsret for  

 bidrag efter stk. 3 og stk. 5.
Til § 9, stk. 7 Krav på bidrag forældes efter reglerne i lov  

 nr. 274 af 22. december 1908 om forældelse af visse fordringer.
Til § 9, stk. 8 Det foreslås, at afgørelser i henhold til  

 § 9 kan indbringes for Ankenævnet for Arbejdsmarkedets  

 Tillægspension, jf. § 28 i lov om Arbejdsmarkedets  

 Tillægspension.
Til § 2 Loven foreslås at træde i kraft den 1. januar  

 2000. Fastsættelsen af bidrag vil derfor ske første gang med  

 udgangspunkt i beskæftigelsen i 1. kvartal 2000. Bidraget kan  

 således opkræves første gang gennem modregning i det  

 kompensationsbidrag, der udbetales i juni 2000. I øvrigt henvises til  

 de almindelige bemærkninger.
 I stk. 3 foreslås det tydeliggjort, at de  

 midler, som fonden råder over ved lovens ikrafttræden, og som  

 forventes at udgøre knap 20 mio. kr., tilfalder fonden til  

 dækning af de fremtidige udgifter.
