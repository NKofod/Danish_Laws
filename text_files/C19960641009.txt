I forbindelse med overenskomstforhandlingerne i 1995 blev indgået aftale mellem Finansministeriet og Centralorganisationernes Fællesudvalg om socialt kapitel i staten.
De af aftalen omfattede ordninger er nærmere beskrevet i Finansministeriets vejledning om socialt kapitel i staten fra januar 1996. Ordningen med puljejob er nærmere behandlet i Finansministeriets cirkulære af 20. december 1995 om budgetmæssig behandling af puljejob og andre jobtræningsforløb.(* 1) Job på særlige vilkår § 1.  Statsinstitutioner, der indgår lokale aftaler om  

 etablering af job på særlige vilkår kan overskride den på finansloven opførte  

 lønsumsudgift med de hertil knyttede lønudgifter.
 Stk. 2.  Lønudgifterne konteres på standardkonto 11.  

 Lønninger og kan i forbindelse med institutionens bevillingsafregning i  

 statsregnskabet kompenseres ved omflytning fra institutionens konti for  

 øvrige driftsudgifter.
 Stk. 3.  Tilskudsinstitutioner, der er opført på  

 finansloven med særskilt lønbevilling er omfattet af stk. 2. Øvrige  

 tilskudsinstitutioner foretager en eventuel overførsel fra øvrig drift til  

 løn i deres egne regnskaber.
Individuel beskyttet beskæftigelse § 2.  Statsinstitutioner, der efter aftale med en  

 kommune eller amtskommune ansætter medarbejdere efter ordningen om individuel  

 beskyttet beskæftigelse (50/50-ordningen), modtager fra kommune og amt et  

 løntilskud svarende til 50 pct. af begyndelseslønnen.
 Stk. 2.  For statsinstitutioner, der på finansloven er  

 omfattet af en lønsumsramme, kan denne overskrides med forskellen mellem det  

 modtagne løntilskud og den afholdte lønudgift til den ansatte.
 § 3.  Statsinstitutioner, der efter aftale med en  

 kommune eller amtskommune ansætter medarbejdere efter ordningen om individuel  

 beskyttet beskæftigelse (1/3ordningen), modtager fra kommune og amt et  

 løntilskud svarende til 1/3 af begyndelseslønnen.
 Stk. 2.  For statsinstitutioner, der på finansloven er  

 omfattet af en lønsumsramme, kan denne overskrides med forskellen mellem det  

 modtagne løntilskud og den afholdte lønudgift til den ansatte.
§ 4.  Statsinstitutionen afholder alle lønudgifterne i  

 forbindelse med ansættelsen.
Lønudgifterne konteres på standardkonto 11.  

 Lønninger.
I institutionens bevillingsafregning i statsregnskabet kan  

 foretages en omflytning fra øvrige driftsudgifter til løn, svarende til den  

 tilladte overskridelse af lønsummen, jf. § 2. og § 3.
 Stk. 2.  Løntilskuddet konteres på regnskabskonto 12.9.x  

 »Øvrig tilskud/refusion for beskæftigelse«.
 Stk. 3.  Modtagne refusioner vedrørende obligatoriske  

 arbejdsgiverbidrag mv. konteres på regnskabskonto 29.90 Øvrige  

 driftsindtægter.
 Stk. 4.  Tilskudsinstitutioner, der er opført på  

 finansloven med særskilt lønbevilling er omfattet af stk. 1-3. Øvrige  

 tilskudsinstitutioner foretager registreringerne.
Optræning med løntilskud § 5.  Statsinstitutioner kan efter nærmere aftale med  

 en kommune ansætte en medarbejder efter ordningen om optræning med  

 løntilskud, og modtage helt eller delvist tilskud til dækning af lønudgiften  

 fra kommunen.
 Stk. 2.  For statsinstitutioner, der på finansloven er  

 omfattet af en lønsumsramme, kan denne overskrides med forskellen mellem det  

 modtagne løntilskud og den afholdte lønudgift til den ansatte.
Stk. 3.  Statsinstitutionen afholder alle lønudgifter i  

 forbindelse med ansættelsen.
Lønudgifterne konteres på standardkonto 11.  

 Lønninger.
I institutionens bevillingsafregning i statsregnskabet kan  

 foretages en omflytning fra øvrige driftsudgifter til løn, svarende til den  

 tilladte overskridelse af lønsummen, jf. stk. 2.
 Stk. 4.  Modtagne refusioner vedrørende obligatoriske  

 arbejdsgiverbidrag mv. konteres på regnskabskonto 29.90 Øvrige  

 driftsindtægter.
 Stk. 5.  Tilskudsinstitutioner, der er opført på  

 finansloven med særskilt lønbevilling er omfattet af stk. 1-3. Øvrige  

 tilskudsinstitutioner foretager en eventuel overførsel fra øvrig drift til  

 løn i deres egne regnskaber.
Ikrafttræden § 6.  Cirkulæret træder i kraft med virkning fra den  

 1. januar 1996.
