§ 1 I finansministeriets bekendtgørelse nr. 161 af 28. marts 1973 om arve- og  

 gaveafgift som ændret senest ved bekendtgørelse nr. 599 af 6. december 1974  

 foretages følgende ændringer:
 1. I § 10 indsættes efter stk. 5 som nyt stykke:
"Stk. 6. Er der i henhold til § 14A i lov om afgift af arv og gave  

 givet udsættelse med afgiftspligtens indtræden, indgives anmeldelse om  

 udsættelsens ophør til skifteretten på det sted, hvor den efterlevende  

 ægtefælle har bopæl." 2. Efter § 11 indsættes:
"Kap. 3a.
Udsættelse med arveafgiftspligtens indtræden.
§ 11A.
Udsættelse efter § 14A i lov om afgift af arv og gave med  

 afgiftspligtens indtræden meddeles af skifteretten.
I eksekutorboer modtager  

 eksekutor begæringen om udsættelse og videresender den med de fornødne  

 bevisligheder til skifteretten.
Stk. 2.  Begæringen indgives på en af ministeriet for  

 skatter og afgifter udarbejdet blanket.
Den skal indeholde oplysning om den  

 efterlevende ægtefælles fulde navn, bopæl og personnummer.
Personnummerbevis  

 eller anden dokumentation for personnummeret skal forevises." § 2 Bekendtgørelsen har virkning for arveafgiftspligt, indtrådt den 1. juni  

 1976 eller senere.
 Ministeriet for skatter og afgifter, den  

 6. december 1976.
 Svend Jakobsen.
