 En bil, der skulle anvendes både erhvervsmæssigt og privat, blev  

 leveret den 23. december 1985, men først indregistreret den 2. januar 1986.  

 Da det af ejerens kørselsregnskab fremgik, at hans hidtidige bil var anvendt  

 til erhvervsmæssig kørsel til afhændelsen den 30.
 december 1985, kunne der ikke afskrives på den nye bil i 1985.
 Repræsentant A klagede over, at de stedlige skattemyndigheder havde anset  

 ham for uberettiget til i indkomstopgørelsen for 1985 at foretage afskrivning  

 på et automobil i henhold til afskrivningslovens § 8, idet bilen ikke havde  

 været benyttet erhvervsmæssigt i indkomståret 1985.
 Det fremgik af sagens oplysninger, at bilen var leveret til klageren den  

 23. december 1985, men at den ikke var indregistreret før den 2. januar 1986.  

 Bilen, som skulle anvendes dels i klagerens arbejde som repræsentant og dels  

 til privat kørsel, var indkøbt i forbindelse med udskiftning af klagerens  

 tidligere anvendte bil, der dog var blevet benyttet indtil afhændelsen af  

 denne den 30. december 1985.
 Klagerens revisor anførte, at bilen var leveret i 1985 til en igangværende  

 virksomhed, ligesom det ikke kunne tillægges betydning, om bilen var  

 indregistreret og faktisk benyttet i 1985.
 Landsskatteretten fandt efter det oplyste, hvorefter bl.a. klagerens  

 kørselsregnskab viste, at klagerens erhvervsmæssige kørsel i hele 1985 havde  

 fundet sted i den hidtidige bil, afhændet den 30. december 1985 - at det  

 måtte lægges til grund, at den den 23. december 1985 leverede bil ikke havde  

 været anvendt erhvervsmæssigt i året 1985. Afskrivning måtte derfor nægtes,  

 jf. afskrivningslovens § 8, og den påklagede ansættelse blev herefter  

 stadfæstet.
 LV 1987, L 5.1.5.
