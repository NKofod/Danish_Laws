Det meddeles herved, at monopoltilsynet over for justitsministeriet har  

 tilkendegivet, at advokater ikke lovligt kan opkræve særskilte beløb til  

 dækning af udgifter til skrivning af boopgørelser ud over de takstmæssige  

 salær, for så vidt der er tale om interne udgifter.
Derimod vil  

 sagsspecifikke udlæg for arbejde, som traditionelt udføres eksternt efter de  

 fastlagte retningslinier, kunne faktureres særskilt i henhold til noter til  

 salærtaksterne, punkt 2.a.
I overensstemmelse hermed vil udgifter til en  

 ekstern renskrivning af en boopgørelse kunne debiteres boet.
Monopoltilsynet har ligeledes bekræftet, at godtgørelse for befordring i  

 egen bil vil kunne optages som boudgift, idet udgiften kan henregnes til  

 dokumenterede udlæg, for så vidt godtgørelsen ikke overstiger den af staten  

 anvendte takst.
På samme måde vil nødvendige eksterne sagsspecifikke udgifter  

 til transport kunne henregnes til dokumenterede udlæg, og kan derfor  

 faktureres særskilt.
 P.M.B.
 E.B.
Chr.
Trønning Cirkulærskrivelse til samtlige skifteretter, præsidenten for Københavns  

 byret, revisionen af eksekutorboer i København og rigsrevisionen.
