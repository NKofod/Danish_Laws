(De tekniske skoler) I henhold til Undervisningsministeriets bekendtgørelse nr. 503 af 28. juli  

 1986 om uddannelse af tekniske assistenter og tekniske tegnere indgår der i  

 teknisk assistentuddannelsen et praktikophold af 1 års varighed, jfr. § 2,  

 stk. 1.
 Direktoratet fastsætter herved i henhold til § 17, stk. 4, efter  

 indstilling fra Uddannelsesnævnet for uddannelserne til Teknisk Assistent og  

 Teknisk Tegner nedenstående retningslinjer for de tekniske assistenters  

 praktikophold.
 1. Formål med praktikopholdet.
Formålet med praktikopholdet er at give praktikanten indsigt i den  

 tekniske assistents forskellige arbejdsområder.
Praktikopholdet  

 tilrettelægges således, at det bliver så alsidig som muligt,  

at det supplerer praktikantens teoretiske uddannelse, og at ,  

 der opnås en generel viden om virksomhedens opbygning og funktioner.
 2. Varighed og placering af praktikopholdet.
 Det 1-årige praktikophold påbegyndes normalt straks efter 1. semesters  

 afslutning.
Praktikanter, der har valgt B-linjen i 2. semester, skal gennemgå et  

 3-ugers kursus (105 lektioner) i landmåling.
Kurset gennemføres så vidt  

 muligt i begyndelsen af praktiktiden, men kan dog også gennemføres efter 2.  

 semester.
 3. Virksomheder, hvor praktikophold kan gennemføres.
 Praktikophold kan gennemføres i virksomheder inden for industri, bygge- og  

 anlægsområdet, håndværk, arkitekter og rådgivende ingeniører samt  

 landinspektører og offentlige institutioner med teknisk arbejdsområder.
Virksomhederne skal i rimeligt omfang udføre de i punkt 4 beskrevne  

 arbejdsopgaver.
Virksomhederne vil derfor typisk beskæftige arkitekter,  

 ingeniører, teknikere e.l.
Skolen orienterer eleven om praktikpladsernes relationer til 2. semesters  

 linjedeling.
Elevens forventede valg af linje B, M, eller D i 2. semester bør  

 være grundlaget for valget af praktikplads.
 4. Arbejdsopgaver under praktikopholdet.
Ved starten af praktikopholdet udarbejder virksomheden i samarbejde med  

 praktikanten en oversigt over praktikopholdets forløb.
Denne oversigt  

 indeholder så vidt muligt en beskrivelse af de tidsmæssige rammer for de  

 forskellige arbejdsopgaver.
 Oversigten over praktikopholdet indsendes af praktikanten til den tekniske  

 skole, hvor 1. skoleophold er gennemført.
 Følgende arbejdsområder kan indgå i praktikken:
a.
Konstruktion og teknisk dokumentation.
 Enkle konstruktioner og beregninger, selvstændig tegning, kalkering,  

 rettelse af tegninger m.m.
b.
Drift og planlægning.
 Arbejdsstudier, metodeplanlægning, produktionsplanlægning, indkøbs-,  

 lager- og produktionsstyring, kalkulation m.m.
c.
Administrative opgaver.
 Projekt-/sagsregnskab, skrivning af styklister o.l., arkivering,  

 mangfoldiggørelse, almindeligt kontorarbejde m.m.
d.
Særlige branchemæssige opgaver.
 Inden for de enkelte i brancher kan praktikanterne endvidere deltage i  

 branchespecifikke opgaver (f.eks. opmåling og afsætning, printudlægning).
e.
Virksomhedens produktionsafsnit.
 Praktikanten gives kendskab til praktikvirksomhedens eventuelle  

 produktionsafsnit (værkstedsområder, byggepladser e.l.) f.eks. ved en  

 orientering om de forskellige arbejdsopgaver eller en gennemgang af  

 produktionsprocesserne.
 Det tilstræbes, at praktikanten i løbet af praktiktiden beskæftiges inden  

 for flest mulige, dog mindst 2, af disse arbejdsområder, og at EDB (CAD  

 o.l.), anvendes som værktøj i det omfang, virksomheden betjener sig heraf.
 5. Erklæring for gennemgået praktikophold.
 Ved afslutningen af praktikopholdet giver virksomheden praktikanten en  

 skriftlig erklæring om, at praktikanten har gennemgået praktikophold i  

 overensstemmelse med punkt 2 og punkt 4.
 Praktikerklæringsformular kan rekvireres på teknisk skole.
 6. Forlængelse af praktikophold.
Har en praktikant på grund af sygdom, barsel eller lignende været  

 fraværende fra praktikvirksomheden i mere end sammenlagt 10% af praktiktiden,  

 kan praktiktiden forlænges med den samlede fraværsperiode nedrundet til  

 nærmeste antal hele måneder.
Ansøgning herom fremsættes af praktikant eller  

 virksomhed til skolen, der efter indstilling fra undervisningsudvalget  

 træffer afgørelse i sagen.
 7. Afkortning af praktikophold.
For elever, der forudgående har været beskæftiget med  

 teknisk-assistent-arbejdsopgaver, jfr. punkt 4, ved en eller flere af de  

 under punkt 3 angivne virksomheder, kan der gives en afkortning af eller  

 fritagelse for praktikopholdet svarende til 1/3 af den dokumenterede  

 forudgående beskæftigelse nedrundet til nærmeste antal hele måneder.  

 Ansøgning herom fremsendes til skolen, der efter indstilling fra  

 undervisningsudvalget træffer afgørelse i sagen.
I tilfælde af skoleskift  

 træffes afgørelsen efter samråd skolerne imellem.
 8. Klageadgang og dispensation.
 Klager over skolens afgørelser og dispensationsansøgninger behandles af  

 Direktoratet for Erhvervsuddannelserne efter bekendtgørelsens §§ 19 og 22.
Direktoratets retningslinjer af 16. juni 1987 for det 1-årige  

 praktikophold for tekniske assistenter (V-780) ophæves P.d.v.
