 I medfør af § 6, § 9, stk. 2, § 11, § 14, § 15, § 16, stk. 2 og 3 og § 18  

 i lov nr. 483 af 12. juni 1996 om strukturforanstaltninger vedrørende  

 fiskerisektoren, fastsættes:
Lån § 1.  Fiskeribanken (Kongeriget Danmarks Fiskeribank)  

 kan yde lån med statsgaranti og statsligt ydelsestilskud til yngre  

 erhvervsfiskeres førstegangsanskaffelse af fiskerfartøj eller part heraf.  

 Efterfølgende kan der ved erhvervelse af en supplerende anpart i det fartøj,  

 hvortil der tidligere er opnået lån, ansøges om supplerende lån.
 Stk. 2.  Lånet ydes som et 20-årigt kontantlån og på de  

 vilkår i øvrigt, der til enhver tid er gældende for lån i Fiskeribanken til  

 anskaffelse af nyt eller brugt fiskerfartøj, jf. dog § 6, stk. 3.
 Stk. 3.  Lånet kan udgøre op til 750.000 kr., svarende  

 til 15 pct. af fartøjets kontantværdi, højst af en kontantværdi på 5 mio.  

 kr., jf. dog § 13 (udmåling af lånebeløb) og § 14 (begrænsning af tilskud og  

 lånebeløb).
 Stk. 4.  Lånet skal have sikkerhed inden for 85 pct. af  

 fartøjets kontantværdi og respekterer kun fiskeribanklån.
 Stk. 5.  Stiftelsesgebyr og løbende bidrag på lånet  

 fastsættes efter Fiskeribankens normale satser.
Statsligt ydelsestilskud § 2.  Støtten til ydelserne (rente, bidrag og afdrag)  

 gives til 75 pct. af lånet.
Støtten dækker ydelserne på denne del af lånet i  

 4 år.
Den nedsættes i det 5. år til 80 pct., i det 6. år til 60 pct. og i det  

 7. år til 40 pct. af ydelserne.
Støtten ophører efter 7 år.
Bevilling Førstegangsetablering § 3.  Der kan ydes lån med statsgaranti og  

 ydelsestilskud til yngre fiskeres førstegangsetablering som selvstændig  

 erhvervsfisker på eget fiskerfartøj eller på part i et fartøj.
Det er en  

 betingelse, at ansøger ikke tidligere har opnået lån efter loven.
 Stk. 2.  Nuværende eller tidligere ejerskab af et fartøj  

 eller en part af et fartøj med en kontantværdi op til 300.000 kr. anses ikke  

 for førstegangsetablering.
Supplerende lån § 4.  Der kan ydes lån med statsgaranti og  

 ydelsestilskud ved ansøgning om et eller flere supplerende lån i forbindelse  

 med ansøgers erhvervelse af en yderligere anpart af det fartøj, hvortil der  

 tidligere er opnået lån.
 Stk. 2.  Summen af hovedstole på ydede lån i et fartøj  

 kan højst udgøre 750.000 kr. svarende til en ejeranpart på 100 pct. af en  

 fartøjsværdi på 5 mio. kr.
Ansøgning § 5.  Ansøgning om fiskeribanklån med statsgaranti og  

 ydelsestilskud skal udfærdiges på et ansøgningsskema fra Fiskeribanken.  

 Ansøgningen skal attesteres af ansøger og ansøgers revisor, advokat eller  

 pengeinstitut.
Ansøgningsskemaer rekvireres hos Fiskeribanken.
Stk. 2.  Ansøgning skal indgives inden den pågældende  

 ansøger fylder 40 år.
Ansøgning skal indgives inden erhvervelsen af  

 fiskerfartøj eller en part heraf, medmindre Fiskeribankens bestyrelse  

 beslutter en anden frist.
 Stk. 3.  Ansøgning om tilladelse til at overtage lån  

 efter § 16 (dødsfald) skal indgives inden 3 måneder efter, at fartøjet er  

 overtaget til hensidden i uskiftet bo eller udlagt ved arv.
Stk. 4.  Ansøgning skal normalt indgives til  

 Fiskeribanken gennem ansøgers pengeinstitut.
Inden pengeinstituttet  

 videresender ansøgningen, skal fartøjet være vurderet af Fiskeribankens  

 vurderingsinspektør.
Betingelser for lån Fiskerfartøj § 6.  Ansøgningen skal vedrøre lån til køb af  

 fiskerfartøj, part i fiskerfartøj eller supplerende part heri (§§ 3 og 4).
 Stk. 2.  Fiskerfartøjet skal være registreret i  

 Fiskeridirektoratet til deltagelse i dansk erhvervsfiskeri.
Stk. 3.  Der ydes lån til fartøjer, som er højst 10 år  

 gamle på anskaffelsestidspunktet.
Ansøgninger der vedrører ældre fartøjer,  

 kan tages i betragtning, når følgende betingelser er opfyldt:
Uddannelseskrav § 7.  Ansøger skal være registreret erhvervsfisker.  

 Inden den 1. januar 1999 vil der blive fastsat krav til ansøgerens  

 uddannelse.
Indtil da vurderes ansøgerens uddannelse individuelt.
Egenkapital § 8.  Ansøgers egenkapital skal udgøre mindst 7,5 pct.  

 af fartøjets kontantværdi op til 5 mio. kr., og 15 pct. af den del af  

 kontantværdien, der overstiger 5 mio. kr.
Ved ansøgning om lån til  

 erhvervelse af part i et fartøj eller en supplerende anpart af et fartøj  

 beregnes kravet til egenkapital i forhold til ansøgers ejerandel af fartøjet.
 Stk. 2.  Egenkapitalen skal dokumenteres ved ansøgers  

 nettoformue opgjort ved en aktuel status.
Stk. 3.  Status skal omfatte samtlige ansøgers aktiver  

 og gældsposter.
Indbo og lignende samt indestående på pensionsordninger kan  

 ikke indgå i denne status.
 Stk. 4.  Værdien af fiskerfartøjet ved beregning af  

 egenkapitalkravet efter stk. 1 opgøres på grundlag af den fartøjsværdi, der  

 lægges til grund for låneudmålingen, jf. § 13, stk. 2. Ved ansøgning om  

 supplerende lån ansættes kontantværdien af fartøjet ud fra kontantværdien af  

 den supplerende anpart, der søges erhvervet.
 Stk. 5.  Finansielle aktiver og passiver, der indgår i  

 opgørelsen af egenkapitalen, værdiansættes efter skattelovgivningens regler.
 Stk. 6.  Værdien af redskaber og lignende fastsættes af  

 Fiskeribanken på grundlag af en besigtigelse foretaget af Fiskeribankens  

 sædvanlige vurderingsinspektør.
Økonomisk overlevelsesevne § 9.  Ansøger skal ved budgetter og regnskaber  

 godtgøre økonomisk overlevelsesevne efter Fiskeribankens sædvanlige  

 retningslinier.
 Stk. 2.  Opgørelse af økonomisk overlevelsesevne sker på  

 grundlag af ansøgers og dennes eventuelle ægtefælles eller samlevers samlede  

 økonomi, herunder andre indtægter, privatforbrug samt skat af årets indkomst.  

 Budgetforudsætninger skal klart fremgå og afspejle aktuelle kendte forhold.
 Stk. 3.  Hvis fiskefartøjet har flere ejere, skal  

 betingelsen om økonomisk overlevelsesevne opfyldes af såvel ansøger som af  

 andre ejere.
Etablering som selvstændig erhvervsfisker § 10.  Ansøger skal etablere sig for første gang på  

 eget fartøj eller på en part i et fartøj, jf. dog § 5 (supplerende lån).
 Stk. 2.  Kravet om ansøgers registrering som  

 erhvervsfisker og fartøjets registrering til deltagelse i dansk  

 erhvervsfiskeri skal være opfyldt i hele lånets løbetid.
Drift for egen regning og risiko § 11.  Ansøger skal selv drive fiskerfartøjet for egen  

 regning og risiko, jf. dog stk. 2 og 3.
Stk. 2.  Kravet om selv at drive fiskerfartøjet for egen  

 regning og risiko skal være opfyldt i hele lånets løbetid.
Kravet om drift  

 for egen regning og risiko anses for opfyldt, uanset om driften af  

 fiskerfartøjet lægges over i et interessentskab, aktie- eller anpartsselskab  

 eller lignende, hvis betingelsen om erhvervsfiskeri som hovederhverv er  

 opfyldt for ansøger, og hvis interessentskabet eller selskabet er registreret  

 af Ministeriet for Fødevarer, Landbrug og Fiskeri som berettiget til at drive  

 erhvervsmæssig fiskeri.
Ansøgers ejeranpart af selskabet skal mindst svare  

 til ejeranparten af fartøjet.
 Stk. 3.  Bestemmelserne i stk. 1 og 2 anvendes med  

 fornøden tilpasning ved etablering på en part i et fartøj.
Lånets pantesikring § 12.  Lånet skal sikres ved oprykkende panteret i  

 ansøgers fiskerfartøj efter de bestående fiskeribanklån således, at lånet ved  

 opgørelse af kontantværdien af restgælden på disse pantehæftelser får  

 pantesikkerhed inden for 85 pct. af fartøjets kontantværdi.
Stk. 2.  Lån ydet på grundlag af en part i et  

 fiskerfartøj skal pantesikres i hele fartøjet.
Hvis fartøjet har flere ejere,  

 skal medejerne tiltræde pantsætningen.
Hvis fartøjet ejes af et selskab, skal  

 selskabet tiltræde pantsætningen.
Udmåling af lånebeløb § 13.  Lånet kan udgøre op til 15 pct. af  

 udmålingsgrundlaget, jf. dog stk. 2 og 3. Der ydes ikke lån under 50.000 kr.
Stk. 2.  Udmålingsgrundlaget er den kontantomregnede  

 handelspris for aktivet, der søges erhvervet.
Udmålingsgrundlaget kan ikke  

 overstige kontantværdien ansat ved en fiskeribankvurdering på  

 ansøgningstidspunktet og kan højst udgøre et beløb svarende til ejerandelen  

 af 5 mio. kr.
Stk. 3.  Ved ansøgning efter § 3, stk. 2, hvor ansøger  

 allerede ejer eller tidligere har ejet et fartøj eller en part i et fartøj,  

 reduceres udmålingsgrundlaget med kontantværdien heraf.
Værdien af dette  

 aktiv ansættes ved fortsat ejerskab ved en aktuel fiskeribankvurdering.
Ved  

 et tidligere ejerskab fradrages udmålingsgrundlaget med den opnåede  

 handelspris ved salget.
 Stk. 4.  Udgiften til vurdering til brug for  

 låneansøgning afholdes af ansøger efter Fiskeribankens sædvanlige regler.
Begrænsning af tilskud og lånebeløb § 14.  Hvis der til fartøjet er ydet moderniserings-  

 eller nybygningsstøtte reduceres udmålingsgrundlaget med værdien af  

 støttebeløbet.
Værdien af tilskud til moderniserings nedskrives over 5 år fra  

 tidspunktet for støttebeløbets udbetaling med 1/5 pr. år.
Værdien af tilskud  

 til nybygning nedskrives over 10 år med 1/10 pr. år.
Stk. 2.  Ved ansøgning med henblik på køb af nyt fartøj  

 kan summen af nedenstående beløb ikke overstige den støtte, der maksimalt kan  

 ydes til bygning af et nyt fartøj iflg.
Rådets forordning (EF) nr. 3699/93,  

 særligt bilag IV:
Stk. 3.  Ved ansøgning med henblik på køb af brugt  

 fartøj kan summen af nedenstående beløb ikke overstige halvdelen af den  

 støtte, der maksimalt kan ydes til bygning af et nyt fartøj iflg.
Rådets  

 forordning (EF) nr. 3699/93, særligt bilag IV:
Tilbagerykning § 15.  Lån i Fiskeribanken til finansiering af  

 investeringer i fiskerfartøjet og dets drift kan tillades tinglyst eller  

 registreret med prioritet forud for lånet efter loven.
Efter tilbagerykning  

 skal lån efter loven have pantesikkerhed inden for 85 pct. af fartøjets  

 kontantværdi.
 Stk. 2.  Lånet rykker kun for fiskeribanklån.
 Stk. 3.  Ved overførsel af lån til nyt fartøj, jf. § 17,  

 skal lånet være pantesikret i det erhvervede fartøj som anført i § 12 og kan  

 respektere en nødvendig låntagning i Fiskeribanken til finansiering af  

 fartøjets erhvervelse.
Overtagelse, overførsel og forfald af lånet § 16.  Erhverver låntagers efterlevende ægtefælle  

 adkomst på det belånte fiskefartøj ved overtagelse til hensidden i uskiftet  

 bo eller ved arv, eller erhverver den efterlevende samlever adkomst på det  

 belånte fartøj ved arv, kan ægtefællen eller samleveren opnå tilladelse til  

 at overtage lånet på uændrede vilkår.
Tilskud til betaling af ydelser på  

 lånet ophører dog ved dødsfaldet.
Overtagelsen er betinget af, at der opnås  

 tilladelse fra Ministeriet for Fødevarer, Landbrug og Fiskeri til fortsat  

 drift af fartøjet.
 § 17.  Et lån med ret til tilskud efter ansøgning  

 tillades overført til et nyt fartøj på de hidtidige vilkår, hvis låntager  

 erhverver andet fiskerfartøj eller en part.
 Stk. 2.  Det er en betingelse for overførsel af lån:
 § 18.  Lånet forfalder til indfrielse ved ejerskifte,  

 jf. dog §§ 16 og 17. Tilskud til betaling af ydelser på lånet ophører pr.  

 overtagelsesdagen.
 Stk. 2.  Lånet skal nedbringes forholdsmæssigt, hvis  

 låntager afhænder en anpart af det belånte fartøj.
 Stk. 3.  Lånet kan forlanges indfriet, hvis  

 betingelserne om erhvervsfiskeri som hovederhverv og drift for egen regning  

 og risiko ikke længere er opfyldt, jf. §§ 10-11.
 Stk. 4.  Lånet kan forlanges indfriet, hvis låntager har  

 givet urigtige eller vildende oplysninger eller fortiet oplysninger af  

 betydning for afgørelser, der er truffet i henhold til loven eller denne  

 bekendtgørelse.
 Stk. 5.  Lånet kan forlanges indfriet, hvis betingelser  

 stillet i forbindelse med ydelse af lånet ikke er opfyldt.
 Stk. 6.  Ved afgørelse om forfald og indfrielse af  

 lånet, jf. stk. 1-5, vil tilskud udbetalt efter sådanne forholds indtræden  

 blive krævet tilbagebetalt af låntageren med tillæg af renter fra tidspunktet  

 for påkrav om tilbagebetaling med den rentesats, der er fastsat i renteloven.
 Stk. 7.  Låntager skal give underretning til  

 Fiskeribanken, hvis der indtræder forhold der medfører, at lånet forfalder  

 helt eller delvis, jf. stk. 1-3, eller kan kræves indfriet, jf. stk. 4 og 5.
Statsgarantien for lånet § 19.  Lånene er sikret ved statsgaranti i hele  

 løbetiden.
Statsgarantien dækker tab på lån, hvor låntager misliggholder  

 forpligtelsen til at indfri lånet.
Tabene skal dokumenteres af Fiskeribanken.
Betaling af ydelsestilskuddet § 20.  Betalinger som nævnt i lovens § 6, stk. 4  

 foregår ved, at Fiskeribanken modregner det berettigede tilskudsbeløb vedr.  

 hver termin i den samlede ydelse og fremsender terminsopkrævning vedr.  

 restydelsen til låntager.
Oplysning om tilskudets størrelse skal fremgå af  

 terminsopkrævningen.
Kontrol og tilsyn § 21.  Med henblik på at kontrollere gennemførte  

 foranstaltninger efter bekendtgørelsen har Fiskeribanken eller den, banken  

 bemyndiger dertil, mod behørig legitimation og uden retskendelse adgang til  

 virksomheder m.v., der drives af en fysisk eller juridisk person, der har  

 modtaget tilsagn om støtte efter loven.
På tilsvarende måde har Fiskeribanken  

 eller den, banken bemyndiger dertil, adgang til virksomhedens regnskaber,  

 forretningsbøger m.v.
 Stk. 2.  Den ansvarlige og beskæftigede personer skal  

 yde den fornødne vejledning og hjælp ved kontrollens gennemførsel, og det i  

 stk. 1 nævnte materiale skal udleveres til de kontrollerende myndigheder på  

 disses begæring.
 Stk. 3.  Til brug for kontrollen kan Fiskeribanken  

 indhente fornødne oplysninger hos skatte- og afgiftsmyndighederne eller andre  

 offentlige myndigheder.
Administration og klageadgang § 22.  Fiskeribanken træffer afgørelse om ydelse af  

 statsgaranti for lån og ydelsestilskud og træffer i øvrigt alle afgørelser  

 efter denne bekendtgørelse.
 § 23.  Afgørelse truffet af Fiskeribanken efter denne  

 bekendtgørelse kan ikke indbringes for anden administrativ myndighed.
Straffebestemmelser § 24.  Efter lovens § 18, stk. 1 straffes den, der til  

 brug for afgørelser, der træffes efter denne bekendtgørelse, giver urigtige  

 eller vildende oplysninger eller fortier oplysninger af betydning for  

 afgørelser, med bøde, medmindre højere straf er forskyldt efter anden  

 lovgivning.
Det samme gælder den, der handler i strid med vilkår, der fastsat  

 i sådan afgørelse.
Stk. 2.  Efter lovens § 18, stk. 2, straffes den, der i  

 øvrigt undlader at give oplysninger, som den pågældende har pligt til at give  

 i henhold til regler i denne bekendtgørelse, med bøde, medmindre højere straf  

 er forskyldt efter anden lovgivning.
Det samme gælder den, som afgiver  

 urigtige eller vildledende oplysninger om sådanne forhold.
 Stk. 3.  Der kan pålægges selskaber m.v. (juridiske  

 personer) strafansvar efter reglerne i straffelovens 5. kapitel.
Ikrafttrædelsesbestemmelser § 25.  Bekendtgørelsen træder i kraft den 1. marts  

 1997.
