Til orientering skal meddeles, at Statens levnedsmiddelinstitut den 10.  

 september 1976 (j.nr.
L 25-12) har tilskrevet William Grant & Sons Ltd.,  

 att. hr.
Charles Klem, Æbeløgade 29, 2100 København Ø, således:
»I skrivelse af 26. juli 1976 har firmaet anmodet om oplysninger om,  

 hvorvidt lov nr. 310 af 6. juni 1973 om levnedsmidler m.m. gælder for  

 levnedsmidler, der udbydes til salg i danske toldfri forretninger i lufthavne  

 og på færger.
Spørgsmålet drejer sig konkret om importeret spiritus.
 Instituttet skal i denne anledning oplyse, at reglerne i ovennævnte lov  

 kommer til anvendelse på levnedsmidler, der sælges i Danmark, hvad enten  

 disse er produceret her eller er importeret, jf. lovens § 9.
 For så vidt angår de i danske lufthavne beliggende udsalgssteder skal man  

 bemærke, at lufthavnsområderne må betragtes som dansk territorium.  

 Udsalgsstederne er ikke omfattet af bestemmelsen i lovens § 10, stk. 1,  

 hvorefter levnedsmidler, der føres gennem landet som transitgods eller  

 oplagres som transitgods under tilsynsmyndighedernes kontrol, ikke er  

 omfattet af lovens bestemmelser, idet levnedsmidler, der sælges fra  

 forretninger, beliggende på dansk territorium, ikke kan betragtes som  

 transitgods.
 Instituttet skal således bemærke, at levnedsmidler, der sælges fra toldfri  

 forretninger, beliggende i lufthavne, er omfattet af levnedsmiddelloven og  

 hermed af de bestemmelser, der er udstedt i medfør af denne, herunder de i §  

 8b i bekendtgørelse nr. 316 af 8. juni 1973 om tilsætningsstoffer til  

 levnedsmidler med senere ændringer fastsatte mærkningsbestemmelser.
For så vidt angår levnedsmidler, der sælges fra toldfri forretninger på  

 danske færger, skal instituttet oplyse, at ifølge § 10, stk. 2, i  

 levnedsmiddelloven gælder loven og hermed de i medfør af denne udstedte  

 bestemmelser for sådanne levnedsmidler, medmindre ministeren måtte bestemme  

 andet, hvilket ikke er sket.« Hvilket herved meddeles.
 P.V.V.
