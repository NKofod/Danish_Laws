Nr BTL 1 Betænkning over Forslag til lov om ændring af lov om Danmarks tiltrædelse  

 af De Europæiske Fællesskaber (Danmarks ratifikation af Amsterdamtraktaten om  

 ændring af traktaten om Den Europæiske Union, Traktaterne om oprettelse af De  

 Europæiske Fællesskaber og visse tilknyttede akter)   

 Nr L 1 1997-98. 2. samling Afgivet af Europaudvalget Afgivet: 19980424 Udvalget har behandlet lovforslaget i nogle møder og har herunder stillet  

 spørgsmål til udenrigsministeren, som denne har besvaret skriftligt.
 Der er af et mindretal stillet ændringsforslag, hvorom henvises til de  

 ledsagende bemærkninger.
 Herefter indstiller et flertal (Socialdemokratiets, Venstres, Det  

 Konservative Folkepartis, CentrumDemokraternes, Det Radikale Venstres og  

 Kristeligt Folkepartis medlemmer af udvalget) lovforslaget til vedtagelse  

 uændret.
Et mindretal inden for flertallet (CentrumDemokraternes medlem af  

 udvalget) anbefaler Amsterdamtraktaten.
EU er den bedste vej til fred,  

 stabilitet og velstand i det Europa, vi er en del af.
Danskerne tilsluttede  

 sig EF i 1972 og sagde dermed ja til et politisk og økonomisk fællesskab.
Det  

 Europæiske Fællesskab blev til, fordi man klart erkendte, hvilke problemer  

 der havde ført til Anden Verdenskrig: Dårlig økonomi, svage demokratier og  

 fanatisk nationalisme.
Det må ikke ske igen.
EF's mål var at sikre økonomisk  

 fremgang, at styrke demokratierne og at skabe social tryghed.
Det Europæiske  

 Fællesskab er først og fremmest et politisk projekt, hvor samhandel frit over  

 grænserne spiller en vigtig rolle.
Hovedformålet er at skabe et forpligtende  

 samarbejde i Europa, hvor de store ikke kan styre på bekostning af de små  

 lande, og hvor uenighed ikke fører til krig, men til forhandlinger og  

 løsninger.
Man kan sige meget om den manglende europæiske indsats i krigen i  

 det tidligere Jugoslavien, men det lykkedes i hvert fald at forhindre, at  

 Sarajevo for anden gang i dette århundrede førte verden ud i en storkrig.
Med Maastrichttraktaten blev EU født.
Amsterdamtraktaten er et nødvendigt  

 skridt videre.
Amsterdamtraktaten skaber mere åbenhed og demokrati, som netop  

 Danmark har arbejdet meget for.
Vi får en effektiv bekæmpelse af  

 international kriminalitet, så blandt andet narkobander ikke kan få frit  

 spil.
Amsterdamtraktaten betyder også en forstærket indsats for miljø og mod  

 forurening der jo ikke stopper ved grænsen - en fælles indsats for lavere  

 arbejdsløshed, en tydeligere udformning af nærhedsprincippet og en  

 traktatfæstelse af menneskerettighederne.
CD er tilfreds med  

 Amsterdamtraktaten, selv om vi godt kunne have ønsket at gå videre.
For  

 eksempel ønsker CD endnu klarere regler for, hvad EU skal tage sig af, og  

 hvad det enkelte land selv skal klare.
Danmark er verdensmester i det samarbejdende folkestyre, og sådan skal EU  

 også være.
Når man samarbejder, laver man kompromiser, og de store lande vil  

 altid have et stort ord at skulle have sagt.
Sådan hænger tingene nu engang  

 sammen.
Tanken med EU er, at vi nu er med i alle forhandlingerne, og at de  

 store lande ikke kan træffe beslutninger hen over hovederne på os.
Når  

 reglerne først er vedtaget, skal vi naturligvis rette os efter dem.
Men hele  

 ideen er, at det skal de andre lande også, og det er en stor fordel for netop  

 de små lande.
Berlinmurens fald har givet enestående muligheder for at skabe et helt og  

 nyt Europa.
Men de nye demokratier i øst har det ikke let.
Udgangspunktet kan  

 næsten sammenlignes med det udbombede Vesteuropa efter Anden Verdenskrig.  

 Østlandene skal have gang i deres økonomier, forbedre de sociale forhold og  

 udvikle deres demokratier.
Problemer med fanatisk nationalisme, der dukker  

 frem sted efter sted, må ikke føre til nye konflikter eller krige.
Derfor har  

 de nye demokratier søgt om optagelse i EU, og derfor skal de med.
Uden en  

 vedtagelse af Amsterdamtraktaten risikerer vi at bremse for deres optagelse.  

 En udvidelse af EU er den bedste garanti for en fredelig fremtid både her og  

 i resten af Europa.
Nogle danskere er bange for, at udvidelse af EU vil koste  

 os job.
Det er sandt, at danske virksomheder vil få ny konkurrence men det  

 gælder under alle omstændigheder, uanset om EU udvides eller ej.
Derfor er  

 det afgørende, at vi kommer til at konkurrere ud fra fælles spilleregler  

 inden for EU.
Dertil kommer fordelene ved det langt større åbne marked for  

 salg af danske varer.
Der er forskel på, om et hjemmemarked omfatter få  

 millioner danskere eller flere hundrede millioner europæere i EU.
 CD er tilfreds med Amsterdamtraktaten, selv om vi gerne var gået videre.  

 Men for at slutte der, hvor det hele starter for CD: Hovedspørgsmålet er, om  

 vi vil bygge videre på den europæiske freds og samarbejdsmodel, eller om vi  

 vil vende tilbage til den type Europa, der tidligere har skabt krig og uro? I  

 CD mener vi ikke, at der er noget valg, og derfor er tilslutningen til  

 Amsterdamtraktaten nødvendig.
Et andet mindretal inden for flertallet (Kristeligt Folkepartis medlem af  

 udvalget) ønsker i den forbindelse at udtale, at det nye traktatgrundlag  

 baner vejen for et bedre samarbejde og for en historisk set vigtig udvidelse  

 af Fællesskabet.
Udvidelsen af EU skal først og fremmest ses i et  

 sikkerhedspolitisk perspektiv.
Den er afgørende for at skabe fred og  

 stabilitet i Europa.
Kristeligt Folkeparti beklager imidlertid, at EUmedlemslandene under  

 regeringskonferencen og med Amsterdamtraktaten ikke for alvor har løst de  

 institutionelle problemer, som skal klares i forbindelse med EUudvidelsen.
Vi  

 erkender imidlertid, at Amsterdamtraktaten udgør det maksimalt opnåelige i  

 den nuværende situation.
 Helt afgørende er det, at de danske EUforbehold vedrørende indre og  

 retslige anliggender, fælles forsvar, fælles mønt og unionsborgerskabet er  

 respekteret i Amsterdamtraktaten.
Amsterdamtraktaten forbedrer på flere punkter Maastrichttraktaten.
På  

 miljøområdet forbedres landenes mulighed for at bruge miljøgarantien, og i  

 det nye beskæftigelseskapitel lægges der op til en bedre koordination af  

 medlemslandenes beskæftigelsespolitik, der dog fortsat er et nationalt  

 anliggende.
Der bliver mere åbenhed i EU for eksempel i forhold til  

 Ministerrådets lovgivning, ligesom nærhedsprincippet er blevet præciseret.  

 Det betyder en klarere arbejdsfordeling mellem EU og medlemslandene.
Til gengæld er det betænkeligt, at EuropaParlamentet med  

 Amsterdamtraktaten får større indflydelse på lovgivningen i EU.
Det bliver  

 efter Kristeligt Folkepartis opfattelse på bekostning af Folketinget og de  

 øvrige nationale parlamenter i EU.
 Et mindretal (Socialistisk Folkepartis medlem) indstiller  

 lovforslaget til forkastelse og vil redegøre for sin stilling til det  

 af et mindretal stillede ændringforslag ved 2. behandling.
 Et andet mindretal (Dansk Folkepartis medlem af udvalget)  

 indstiller lovforslaget til forkastelse og kan støtte det af et  

 mindretal stillede ændringsforslag.
Et tredje mindretal (Enhedslistens medlem af udvalget) stiller et  

 ændringsforslag til lovforslaget, men indstiller i øvrigt selve lovforslaget  

 til forkastelse.
Mindretallet er imod, at der med denne traktat på en  

 række områder bliver overført yderligere kompetence og indflydelse til EU.  

 Det gælder både EuropaKommissionen og EuropaParlamentet.
Regeringen har sagt,  

 at den nye traktat er bedre end den gamle.
Men det er forkert stillet op.  

 Amsterdamtraktaten kommer oven i Maastrichttraktaten.
Den udbygger og udvider  

 Unionstraktaten.
Og vi ved, at det ikke er slut med Amsterdamtraktaten.
Der  

 vil komme flere traktater senere hen.
Regeringen og andre unionstilhængere har, lige siden Amsterdamtraktaten  

 blev indgået på topmødet den 16.18. juni 1997, fremhævet den ny traktat som  

 en sejr for miljøet, beskæftigelsen og åbenheden.
Efter mindretallets  

 opfattelse er dette ikke tilfældet.
De tungeste afsnit i Amsterdamtraktaten handler om flygtningepolitik,  

 Schengenpolitisamarbejde og udenrigspolitik.
Det er her, traktaten virkelig  

 flytter magt fra Folketinget til EU i modsætning til afsnittene om miljø og  

 beskæftigelse, som er temmelig uforpligtende og næppe i praksis vil ændre  

 udviklingen.
Samtidig viser en analyse af traktaten, at den vil gøre det  

 vanskeligere, ikke lettere, at optage nye lande i EU.
Der skabes et  

 »Fort Europa« med lukkede ydre grænser og nye skillelinjer ned  

 gennem Østeuropa.
Med Amsterdamtraktaten åbnes der op for en videreudvikling af EU's  

 politisamarbejde i retning af et overstatsligt forbundspoliti med omfattende  

 registrering af millioner af mennesker.
Det er veldokumenteret, at kontrollen  

 med det eksisterende Schengenregister i Strasbourg ikke er betryggende, og  

 med Amsterdamtraktaten åbnes for en kraftig udbygning af Europol.
Bag de  

 lukkede ydre grænser skabes der et overvågningssamfund.
Amsterdamtraktaten vil give Unionen øget udenrigspolitisk handlekraft, og  

 det bliver svært at forestille sig nye selvstændige danske initiativer i FN.  

 Med Amsterdamtraktaten skærpes EUlandenes loyalitetsforpligtelser over for  

 Unionen yderligere, og EU får mulighed for at vedtage vidtgående  

 udenrigspolitiske aktioner, herunder militære aktioner under EUflag.
Den nye  

 traktat indeholder en bestemmelse om, at EU kan træffe beslutninger om  

 »kampstyrkers opgaver i forbindelse med krisestyring, herunder  

 fredsskabelse«.
Samtidig sætter denne traktat EU i stand til at  

 iværksætte militære aktioner uden FNgodkendelse uden indhentning af mandat  

 fra FN's Sikkerhedsråd.
Med dannelsen af en enhed til analyse og planlægning  

 af det udenrigs og sikkerhedspolitiske område har vi fået plantet kimen til  

 et egentligt EUudenrigsministerium.
Mindretallet opfatter traktatens afsnit om beskæftigelse og bekæmpelse af  

 arbejdsløsheden som varm luft.
Det er typisk, at der på dette område, i  

 modsætning til området om retlige og indre anliggender, ikke er tale om  

 forpligtende vedtagelser.
Det er op til de enkelte lande selv at igangsætte  

 initiativer, f.eks. i forhold til at bekæmpe arbejdsløsheden.
Samtidig med dette understreges det, at beskæftigelsespolitikken skal  

 underordnes ØMUkravene.
Af traktaten fremgår det, at retningslinjerne om  

 beskæftigelsen »skal være i overensstemmelse med de overordnede  

 retningslinjer, der vedtages i« ØMU'en.
Det betyder, at hensynet til lav inflation og underskud fortsat vil veje  

 tungere end hensynet til beskæftigelsen.
Det er simpelt hen udtryk for  

 traktatfæstelse af en konservativ økonomisk politik.
 Læg dertil, at der på topmødet om ØMU'en og euroen i begyndelsen af maj  

 1998 lægges op til en vedtagelse, hvor det pålægges EUlandene at fortsætte  

 med at konsolidere statsbudgetterne, og at denne politik skal have højeste  

 prioritet her i 1998 og 1999.
Hvis vi kigger på den meget opreklamerede miljøgaranti, må mindretallet  

 konstatere, at der ikke er hold i påstandene om, at vi har fået en bedre  

 miljøgaranti.
Mindretallet må konstatere, at der med traktatens formuleringer  

 simpelt hen er sket en traktatfæstelse af den politik, som har eksisteret på  

 området.
Det vil fortsat være EuropaKommissionen og i sidste ende EFDomstolen, der  

 bestemmer, om Danmark må bevare eller indføre bedre miljøregler end EU's.
Det  

 står samtidig klart, at den reviderede garanti ikke giver mulighed for at  

 forbyde vækstfremmere og pesticider, som EU har godkendt eller vil godkende.  

 EU forbereder i øjeblikket godkendelse af en lang række pesticider, som i dag  

 er forbudt i Danmark.
Realiteten er, at miljøet blev svigtet i Amsterdam.
Det siges også, at vi har fået en forbedring af traktaten med indskrivelse  

 af menneskerettighederne i denne.
Men problemet er bare, at med indskrivelsen  

 af menneskerettighederne i Unionstraktaten bliver det i sidste ende  

 EFDomstolen, som bliver den øverste myndighed på dette område, og ikke  

 Menneskerettighedsdomstolen i Strasbourg.
Et klart tilbageskridt.
 Mindretallet må konstatere, at der ikke er meget at hente på plussiden.  

 Derfor er der ikke røde eller grønne argumenter for at anbefale en  

 godkendelse af Amsterdamtraktaten her i Folketinget eller for at stemme ja  

 ved folkeafstemningen om den samme traktat den 28. maj 1998.
Et fjerde mindretal (Fremskridtspartiets medlem af udvalget)  

 indstiller lovforslaget til forkastelse.
Mindretallet er inderlig  

 modstander af ideen om en overnational europæisk union, hvor Europas lande er  

 reduceret til provinser i en centralistisk superstat.
Partiet er derimod  

 tilhænger af et europæisk frihandelssamarbejde såsom EU's frie Indre Marked.
Fremskridtspartiet er modstander af kvoter og andre regulerende  

 bestemmelser over for industri, landbrug og fiskeri.
Markedsøkonomien har  

 overalt i verden demonstreret sin overlegenhed i forhold til planøkonomien.  

 Prisstyring, politiske kvoter og planøkonomi har altid spillet fallit, hvor  

 som helst disse principper har været anvendt.
Mindretallet agter derfor at stå fast mod ethvert yderligt tiltag i  

 retning af centralisme og planøkonomi i Europa.
EU har allerede i dag  

 udviklet sig til en ukontrollabel bureaukratisk mastodont.
Hvad vi har brug  

 for, er ikke mere bureaukrati og centralisme, men et frihandelssamarbejde  

 mellem Europas lande.
Fremskridtspartiet ønsker således, at EU skal  

 koncentrere sig om at sikre den europæiske frihandel.
En af formålsparagrafferne i den nuværende unionstraktat,  

 Maastrichttraktaten, lyder: »Fællesskabet har til opgave at fremme et  

 højt beskæftigelsesniveau, et højt socialt beskyttelsesniveau, højnelse af  

 levestandarden og livskvaliteten samt økonomisk og social samhørighed og  

 solidaritet mellem medlemsstaterne.« Uforpligtende floskler som disse er  

 som taget ud af et socialdemokratisk partiprogram og skal ikke være en del af  

 EU's traktatgrundlag.
EU skal kun have magt til at sikre frihandelen i Europa  

 og intet andet.
Med Amsterdamtraktaten søger unionstilhængerne nu at moralisere yderligere  

 på borgernes vegne.
Alle EU's fine, men uforpligtende hensigtserklæringer om  

 fred, frihed, sikkerhed, stabilitet, retfærdighed, politisk solidaritet og  

 ligestilling m.v. skal få traktaten til at glide lettere ned hos borgerne.
De  

 positive ord dækker imidlertid over, at EU skal have mere magt på  

 nationalstaternes bekostning.
Maastrichttraktaten om udvidelsen af EFsamarbejdet til den Europæiske  

 Union var et stort skridt væk fra princippet om et klart afgrænset  

 frihandelssamarbejde mellem selvstændige nationer.
Derfor anbefalede  

 Fremskridtspartiet befolkningen at stemme nej ved de to folkeafstemninger om  

 traktaten i 199293. De 4 danske forbehold, som blev vedtaget i 1993, var  

 ubetydelige og var slet ikke i stand til at afbøde de mange skadelige  

 effekter af Maastrichttraktaten.
Ikke desto mindre ønsker mindretallet at  

 fastholde disse forbehold og at sikre, at de ikke bliver omgået.
Det vil dog  

 blot være eet af Fremskridtspartiets våben i den fortsatte kamp for Danmarks  

 selvstændighed.
Den traktattekst, der blev vedtaget i Amsterdam i juni 1997, er endnu et  

 skridt i den forkerte retning.
Mere Union, mere overstatslig styring, mere  

 planøkonomi, mere EUindblanding i vores dagligdag og mere magt til EU gennem  

 flere flertalsafgørelser.
Magt, som kun kan tages eet sted fra: EUlandenes  

 nationale parlamenter og dermed EUlandenes borgere.
Det eneste, der kan  

 stoppe en sådan udvikling, er et håndfast dansk nej ved folkeafstemningen i  

 1998. EU skal ikke være andet og mere end et frihandelssamarbejde, og den nye  

 Unionstraktat er endnu et skridt på vej imod en føderal superstat.  

 Fremskridtspartiet siger nej til overstatslig styring af Danmark og anbefaler  

 derfor befolkningen at stemme nej til Amsterdamtraktaten.
Den danske  

 selvbestemmelsesret skal ikke udhules yderligere.
Fremskridtspartiet er tilhænger af et europæisk samarbejde, men er  

 modstander af den socialdemokratiske superstat, som EU i de seneste år har  

 udvikle sig til.
Det europæiske samarbejde skal være samarbejde om frihandel  

 mellem frie, selvstændige nationer og ikke en centralistisk direktivfabrik,  

 der styrer hver en detalje af danskernes og andre europæeres hverdag.
EU's  

 indblanding i danskernes hverdag er siden vedtagelsen af Maastrichttraktaten  

 i 1993 steget eksplosivt.
Derfor er det nu, at vi må sige stop.
 Amsterdamtraktaten er endnu et skridt i den forkerte retning, og  

 Fremskridtspartiet anbefaler derfor danskerne at stemme nej til  

 Amsterdamtraktaten ved folkeafstemningen.
 Der er mindst 10 gode grunde til at stemme nej til  

 Amsterdamtraktaten:
 1 Amsterdamtraktaten betyder endnu mere union og endnu mindre dansk  

 suverænitet.
 - EU går fra at være nationernes Europa til at blive en Europæisk Nation.
 2 Amsterdamtraktaten betyder flere flertalsafgørelser og dermed mindre  

 dansk indflydelse i EU.
 - Det er vigtigt at bevare vetoretten, så de enkelte lande kan sige fra,  

 når EU bliver for vanvittig.
 3 Amsterdamtraktaten betyder endnu større danske udgifter til EU's  

 strukturfonde og EU's landbrugsstøtteordninger.
 - Traktaten ændrer ikke på fonde og støtteordninger, hvorfor optagelse af  

 nye medlemslande kommer til at koste meget dyrt.
 4 Amsterdamtraktaten betyder endnu mere EUindblanding i dansk  

 beskæftigelsespolitik og socialpolitik.
 - Harmoniseringer i EU og særlige rettigheder betyder, at danske  

 overenskomster og sociale ordninger som folkepensionen bliver undergravet.
 5 Amsterdamtraktaten betyder reelt en fjernelse af den danske undtagelse  

 over for deltagelse i EU's retspolitiske samarbejde, herunder  

 Schengensamarbejdet.
 - Retspolitikken overgår til flertalsafgørelser, og dermed undergraves det  

 danske forbehold, ligesom vi ikke længere kan komme ud af  

 Schengensamarbejdet, når det fejler.
 6 Amsterdamtraktaten vil intensivere strømmen af direktiver fra Bruxelles.
- EU-systemet finder hele tiden på nye områder, der skal harmoniseres og  

 underkastes direktiver.
Folketinget bliver reduceret til et sogneråd, når  

 EUlovmøllen maler.
 7 Amsterdamtraktaten åbner ikke for frihandel med Østeuropa, men vil efter  

 en længere årrække kun give et begrænset antal østeuropæiske lande adgang til  

 de vesteuropæiske markeder.
- Vejen til velfærd og fremgang i Østeuropa er betingelsesløs frihandel  

 med alle landene.
EU har udvalgt nogle få til alt for tidligt medlemskab.
Det  

 vil koste os store udgifter.
 8 Amsterdamtraktaten er ikke nødvendig for at kunne udvide EU med  

 Østeuropa.
- Sverige, Østrig og Finland kom med i EU uden traktatændringer.
Derfor  

 kan nye lande også komme med, uden at vi skal have en Amsterdamtraktat.
 9 Amsterdamtraktaten er endnu et skridt på vej mod en centralistisk,  

 socialistisk og planøkonomisk superstat.
- 12 ud af 15 regeringschefer bag Amsterdamtraktaten er socialister.
De  

 har skrevet deres politiske drøm for Europa.
Det bliver et mareridt for det  

 frie marked.
10 Amsterdamtraktaten sikrer ikke freden i Europa.
Det gør derimod den  

 europæiske frihandel og de europæiske landes medlemskab af NATO.
- Østeuropas lande skal have sikkerhed gennem NATOoptagelse, EU skal ikke  

 være Europas militærmagt, men et frihandelssamarbejde.
Fri handel giver frie  

 folk.
I stedet for Amsterdamtraktaten har Fremskridtspartiet en række visioner  

 for, hvordan EUsamarbejdet i stedet bør foregå.
Det har vi formuleret som 10 visioner for Fremtidens Europa Uanset udfaldet af folkeafstemningen om Amsterdamtraktaten vil  

 Fremskridtspartiet også fremover arbejde for:
 1 Et liberalt og frit Europa med frihandel og fri bevægelighed over  

 landegrænserne for varer, tjenesteydelser, kapital og arbejdskraft.
 2 Et Europa, hvor EU kun har til opgave at sikre den europæiske frihandel.
 3 Et Europa, hvor det er klart, at kontinentet Europa og institutionen EU  

 er to forskellige ting.
 4 Et Europa, hvor dansk lovgivning på ny bliver Folketingets ansvar, og  

 hvor kun lovgivning, der søger at hindre den europæiske frihandel, skal være  

 underlagt EU's beslutninger.
 5 Et EU, som hverken beskæftiger sig med landbrugstilskud, økonomisk  

 omfordeling eller andre aktiviteter, der intet har med frihandel at gøre.
 6 Et EU, hvor de østeuropæiske lande frit kan handle med Vesteuropa.
 7 Et EU uden en militær dimension og uden indblanding i udenrigspolitik.
 8 Et EU, hvor borgere og virksomheder selv bestemmer, hvilken valuta de  

 ønsker at bruge.
 9 Et Europa med et effektivt, men frivilligt samarbejde mellem de  

 europæiske landes nationale politimyndigheder.
 10 Et Europa, hvor det mellemstatslige miljøsamarbejde styrkes.
Fremskridtspartiet ønsker et nationernes Europa ikke en europæisk nation.  

 Hvis Amsterdamtraktaten vedtages, vil udviklingen mod en europæisk nation  

 fortsætte med uformindsket styrke.
Men Fremskridtspartiet tror på retten til  

 at være forskellig også i Europa.
Derfor anbefaler vi et nej til centralisme  

 og bureaukrati og et ja til fred og frihandel: Stem nej til  

 Amsterdamtraktaten.
Æ n d r i n g s f o r s l a g Af et mindretal (EL), tiltrådt af et mindretal (DF):
Til § 2 1) I den under nr. 2 foreslåede affattelse af § 4, nr.  

 14, tilføjes efter litra b som nye litraer:
»c) artikel J 7 i afsnit V i traktaten om den Europæiske Union, som  

 affattet ved Amsterdamtraktatens artikel 1, nr. 10, og d) retsakter, som bygger på en anvendelse af traktaten om oprettelse af  

 Det Europæiske Fællesskab og traktaten om den Europæiske Union, der ligger  

 uden for suverænitetsafgivelsen som fastlagt i denne lov om ændring af lov om  

 Danmarks tiltrædelse af De Europæiske Fællesskaber.« B e m æ r k n i n g e r Til nr. 1 Ved den foreslåede tilføjelse af litra c sikres det, at alle beslutninger  

 truffet i medfør af artikel J 7 er omfattet af den danske undtagelse.
Det vil  

 sige betragtes som beslutninger med indvirkning på forsvarsområdet, jf. den  

 danske protokol.
Når det er nødvendigt med denne præcisering, skyldes det, at  

 Keld Albrechtsen i en række spørgsmål til udenrigsministeren har søgt at få  

 afklaret rækkevidden af den danske undtagelse uden at kunne få klart svar.  

 Ministeren har således ikke villet oplyse, om alle beslutninger om militære  

 aktioner i medfør af artikel J 7, stk. 2, er omfattet af den danske  

 undtagelse, eller om Danmark kan deltage i beslutninger om kampstyrkers  

 anvendelse i tilfælde, hvor regeringen ikke mener, at en sådan beslutning har  

 indvirkning på forsvarsområdet.
Hvis sådanne beslutninger er omfattet af den danske undtagelse, deltager  

 Danmark ikke i beslutningen.
Er beslutningen derimod ikke omfattet af  

 undtagelsen, kan Danmark deltage med vetoret.
Det er afgørende at få  

 afklaret, om det ene eller det andet er tilfældet.
Højesteret fastslog i en dom af 6. april 1998, at det ikke i medfør af  

 grundlovens § 20 kan overlades til en international organisation at udstede  

 retsakter eller træffe afgørelser, som strider mod bestemmelser i grundloven,  

 herunder dennes frihedsrettigheder.
Højesteret fastslog endvidere følgende:
»Danske domstole må derfor anse en EFretsakt for uanvendelig i  

 Danmark, hvis der skulle opstå den ekstraordinære situation, at det med den  

 fornødne sikkerhed kan fastslås, at en EFretsakt, der er opretholdt af  

 EFDomstolen, bygger på en anvendelse af traktaten, der ligger uden for  

 suverænitetsafgivelsen ifølge tiltrædelsesloven.« Med den foreslåede tilføjelse af litra d indarbejdes dette princip i  

 tiltrædelsesloven.
Dette har bl.a. den virkning, at Danmark dermed har taget  

 forbehold i forhold til Amsterdamtraktatens protokol om anvendelse af  

 nærhedsprincippet og proportionalitetsprincippet, punkt 2, hvori det hedder:
 »...de principper for forholdet mellem national lovgivning og  

 fællesskabslovgivning, som Domstolen har udviklet, berøres ikke...«.
