I medfør af § 71 b i bekendtgørelse nr. 657 af 28. juli 1995 af lov om apoteksvirksomhed, fastsættes:
 § 1.  Til dækning af Sundhedsstyrelsens omkostninger  

 ved varetagelse af myndighedsopgaver efter lov nr. 279 af 6. juni 1984 med  

 senere ændringer indbetaler private apoteker et bidrag til staten, der udgør  

 0,065% af apotekets bruttoomsætning fratrukket salg af lægemidler uden  

 avance, rabatudgifter og tab på udestående fordringer.
 Stk. 2.  Gebyr efter stk. 1, skal indbetales til  

 Sundhedsstyrelsen månedsvis senest den 15. i den efterfølgende måned på basis  

 af apotekets omsætning i den forløbne del af året opgjort som anført i stk.  

 1. Ved indehaverskifte i årets løb beregnes det månedsvise gebyr for den nye  

 indehaver på basis af omsætningen efter indehaverskiftet.
Stk. 3.  Det endelige gebyr opgøres samtidig med  

 indsendelse af årsregnskabet for det pågældende år.
Ved indehaverskifte i  

 løbet af året opgøres det endelige gebyr for den forløbne periode i  

 forbindelse med indsendelsen af årsregnskabet for den pågældende  

 driftsperiode.
 § 2.  Hvert sygehusapotek indbetaler et bidrag til  

 staten, der årligt udgør 10.200 kr.
 § 3.  Bidrag efter § 2 skal hvert år indbetales til  

 Sundhedsstyrelsen senest den 1. februar i det pågældende år.
 § 4.  Til brug for beregning af bidrag i henhold til §  

 1, skal apotekerne inden den 5. i efterfølgende måned på skemaer udarbejdet  

 af Sundhedsstyrelsen indsende oplysninger til Sundhedsstyrelsen om omsætning  

 m.v., jf. § 1, stk. 1.
 § 5.  Bekendtgørelsen, der har virkning fra og med  

 regnskabsåret 1996, træder i kraft den 9. januar 1996.
 Stk. 2.  Bekendtgørelse nr. 1058 af 14. december 1994  

 ophæves.
