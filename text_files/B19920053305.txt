 I medfør af § 7, stk. 3 og § 29 i lov nr. 358 af 6. juni 1991 fastsættes:
Bekendtgørelsens område § 1.  Denne bekendtgørelse omfatter obligatorisk  

 uddannelse for driftsledere på kommunale renseanlæg.
 Stk. 2.  Der er adgang for driftsassistenter eller andre  

 med et lederansvar til at opnå den i stk. 1 omhandlede uddannelse.
 Stk. 3.  Amtsrådet kan ved meddelelse af  

 udledningstilladelser for fælles private spildevandsanlæg for mere end 1.000  

 personækvivalenter stille vilkår om, at driftslederen har opnået  

 uddannelsesbevis i henhold til bestemmelserne i denne bekendtgørelse.
Uddannelsesbevis § 2.  Kurser til opnåelse af bevis for lederansvaret  

 på et spildevandsanlæg afholdes af Den kommunale Højskole i Danmark.
 Stk. 2.  De nærmere regler for kursusindhold m.v.  

 fastlægges af et kursusudvalg, der består af en repræsentant for Kommunernes  

 Landsforening og en repræsentant for Miljøstyrelsen.
 Stk. 3.  Kursusudvalget tilrettelægger selv sin  

 forretningsorden og Den Kommunale Højskole varetager sekretariatsopgaver.
 § 3.  Uddannelsen sammensættes af 3 grundmoduler med  

 mindst 2 kursusdøgn pr. modul, jf. bilaget til denne bekendtgørelse.
 § 4.  Personale, der har gennemgået et eller flere af  

 de i bilaget nævnte moduler eller som tidligere har tilegnet sig en  

 tilsvarende viden, kan optages på det bevisgivende kursus.
 § 5.  Bevis for på lederniveau at betjene et  

 renseanlæg som driftsleder opnås på basis af aflæggelse af prøve jf. bilaget  

 til denne bekendtgørelse.
 Stk. 2.  Kursusudvalget jf. § 2, stk. 2 kan efter  

 indstilling fra kommunalbestyrelsen fritage personer, der har varetaget  

 opgaven som driftsleder på et renseanlæg i mere end 10 år, for at aflægge  

 prøve.
 Stk. 3.  Der udstedes uddannelsesbevis for teknisk  

 forståelse og indsigt i betjening og drift af renseanlæg.
 § 6.  Driftsledere, der er ansat på kommunale  

 renseanlæg ved bekendtgørelsens ikrafttræden, skal inden 1. januar 1993 have  

 indsendt ansøgning om optagelse til den bevisgivende prøve.
 Stk. 2.  Kursusudvalget fastlægger rækkefølgen for  

 optagelse på de udbudte kurser.
 Stk. 3.  Driftsledere uden bevisgivende uddannelse, der  

 ansættes efter bekendtgørelsens ikrafttræden, skal senest 1/2 år efter  

 ansættelse have søgt optagelse på den bevisgivende uddannelse.
Myndigheder § 7.  Det i henhold til § 2, stk. 2 nedsatte  

 kursusudvalg udsteder på basis af aflagt prøve uddannelsesbevis.
 Stk. 2.  Tilsynsmyndigheden med renseanlægget påser, at  

 driftslederen har opnået bevis for betjening af anlægget i henhold til  

 bekendtgørelsen.
Ikrafttrædelsesbestemmelser § 8.  Denne bekendtgørelse træder i kraft den 1. juli  

 1992.
Miljøministeriet, den 20. juni 1992 Per Stig Møller / Hans Jurgen Stehr Bilag Uddannelsesmoduler og bevisgivende prøve Indhold Undervisningen skal indeholde følgende hovedelementer:
1. Teknisk modul skal indeholde dimensionering og driftoptimering af anlægget omfattende Procesforståelse (dimensionering) Belastningsvurdering Kontrolberegning Driftoptimering Netforståelse Vedligeholdelsesplaner varighed mindst 2 kursusdøgn 2. Myndigheds modul skal indeholde miljøforståelse og lovgivning om fattende Lovgivning Miljøforståelse - konsekvenser for miljøet Vilkårskontrol - tilsynspligt Alarmering og beredskabsindsats varighed mindst 2 kursusdøgn 3. Ledelsesfærdigheder skal indeholde arbejdsledelse og oplæring af personale m.v. og skal  

 indeholde Arbejdsledelse og fordeling (delegation) Risikovurdering Organisationsindsigt (samspil med kloakforsyningens forvaltning) Oplæring af personale (instruktion) varighed mindst 2 kursusdøgn 4. Bevisgivende prøve På grundlag af en case beskrives funktionskravene til et renseanlæg, en  

 bemandingsplan med arbejdsfordeling for medarbejdere, relationerne til den  

 tekniske forvaltning, driftskontrollen og en beredskabsplan.
 På grundlag af denne case aflægges en prøve, hvor der gives en beskrivelse  

 af de krav, der stilles til lederen for at kunne forestå ledelsen for en  

 miljømæssig og teknisk forsvarlig betjening og drift af anlægget.  

 Beskrivelsen suppleres med en driftsinstruks for anlægget.
 Det bevisgivende certifikat udstedes på basis af den aflagte prøve afholdt  

 efter retningslinier udstedt af kursusudvalget.
