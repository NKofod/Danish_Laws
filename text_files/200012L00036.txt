Fremsat den 4. oktober 2000 af  

 skatteministeren (Ole Stavad) Forslag til Lov om ændring af aktieavancebeskatningsloven og dødsboskatteloven (Ændring af successionsreglerne ved overdragelse af  

 aktier) § 1 I lov om beskatning af fortjeneste ved afståelse  

 af aktier m.v. (aktieavancebeskatningsloven), jf. lovbekendtgørelse  

 nr. 844 af 4. september 2000, foretages følgende ændringer:
 1. § 11, stk. 1, affattes således:
» 1.	Overdragelsen sker til børn, børnebørn,  

 søskende, søskendes børn eller søskendes  

 børnebørn.
Adoptivforhold og stedbarnsforhold sidestilles med  

 naturligt slægtskabsforhold.
 2.	Der er tale om hovedaktionæraktier, jf. stk. 2-4.
 3.	Den enkelte overdragelse af aktier udgør mindst 15 pct. af  

 stemmeværdien.
 4.	Der er tale om aktier i et selskab m.v., hvis virksomhed ikke i  

 væsentligt omfang består i udlejning af fast ejendom, besiddelse  

 af kontanter, værdipapirer eller lignende, jf. stk. 9.  

 Bortforpagtning af fast ejendom som nævnt i vurderingslovens § 33,  

 stk. 1 og 7, anses i denne forbindelse ikke som udlejning af fast  

 ejendom.
 5.	Aktierne ikke er omfattet af §§ 2 a og 2 c.
6.	Hvis der indgår børsnoterede aktier omfattet af  

 §§ 2 eller 4 i overdragelsen, gælder stk. 5-7 kun for den  

 dels vedkommende, der overstiger en kursværdi på 83.300 kr.  

 reguleret efter personskattelovens § 20. Hvis anskaffelsessummerne for  

 aktierne vedrører forskellige tidspunkter, anses de senest erhvervede  

 aktier for fortrinsvis at indgå i den del af overdragelsen, der  

 omfattes af stk. 5-7. « 2. I § 11, indsættes som stk. 8 og  

stk. 9:
» Stk. 9. Selskabets virksomhed anses for i væsentligt  

 omfang at bestå i udlejning af fast ejendom, besiddelse af kontanter,  

 værdipapirer eller lignende som nævnt i stk. 1, nr. 4,  

 såfremt mindst 25 pct. af selskabets indtægter, opgjort som  

 gennemsnittet af de seneste 3 regnskabsår, stammer fra sådan  

 aktivitet eller hvis handelsværdien af selskabets udlejningsejendomme,  

 kontanter, værdipapirer eller lignende, enten på  

 overdragelsestidspunktet eller opgjort som gennemsnittet af de seneste 3  

 regnskabsår, udgør mindst 25 pct. af handelsværdien af  

 selskabets samlede aktiver.
Afkastet og værdien af aktier i  

 datterselskaber, hvori selskabet direkte eller indirekte ejer mindst 25 pct.  

 af aktiekapitalen, medregnes ikke.
I stedet medregnes en til ejerforholdet  

 svarende del af datterselskabets indtægter og aktiver ved  

 væsentlighedsbedømmelsen. « 3. I § 13 a, stk. 4, 3. pkt., ændres »stk. 9.« til: »stk. 10. «.
§ 2 I lov om beskatning ved dødsfald (dødsboskatteloven), jf.  

 lovbekendtgørelse nr. 47 af 19. januar 2000, som ændret ved  

 § 4 i lov nr. 460 af 31. maj 2000, foretages følgende  

 ændringer:
 1. § 29,stk. 3, affattes således:
» 2. I § 29, stk. 5, ændres »aktier« til: »aktier  

 m.v. «.
§ 3 Stk. 1. Loven træder i kraft dagen efter  

 bekendtgørelsen i Lovtidende.
 Stk. 2. § 1 har virkning for overdragelser, der foretages  

 den 4. oktober 2000 eller senere.
 Stk. 3. § 2 finder anvendelse på boer  

 vedrørende personer, der afgår ved døden den 4. oktober  

 2000 eller senere, samt på skifte af uskiftede boer i den efterlevende  

 ægtefælles levende live, når anmodningen om skifte indgives  

 den 4. oktober 2000 eller senere.
Bemærkninger til lovforslaget Almindelige bemærkninger Regeringen fremlægger en række lovforslag, der  

 skal sikre og udbygge et konkurrencedygtigt skattesystem, som er et  

 væsentligt parameter, når virksomheder træffer beslutning  

 om placering af nuværende og fremtidig produktion.
Et element heri er  

 regeringens lovinitiativer til løsning af specifikke  

 skattemæssige problemer for generationsskifte i erhvervsvirksomheder,  

 som nærværende lovforslag er en del af.
For yderligere  

 bemærkninger herom kan der henvises til lovforslag om nedsættelse  

 af skattesatsen for selskaber samt virksomhedsskatteprocenten.
Formålet med nærværende forslag er, at  

 afskære muligheden for at succedere i levende live i aktier fra  

 såkaldte pengetanke.
Dvs. selskaber hvis væsentligste aktivitet  

 er passiv pengeanbringelse og/eller udlejning af fast ejendom.
Selskaberne er  

 kendetegnet ved, at de ikke udfører eller kun i mindre grad  

 udfører en reel erhvervsaktivitet.
Baggrunden for at udelukke  

 muligheden for succession er, at successionsreglerne er tiltænkt reelle  

 erhvervsvirksomheder som en likviditetslettende generationsskifte regel.
Hvis  

 der ikke er tale om en reel erhvervsvirksomhed, bør succession efter  

 regeringens opfattelse ikke være mulig.
Lovforslaget har også det formål, at  

 successionsreglerne om overdragelse i levende live og om udlodninger fra et  

 dødsbo, i videst muligt omfang, tilnærmes hinanden.
Dette  

 skyldes et ønske om, at reglerne så vidt muligt skal være  

 neutrale, således at det ikke er afgørende, om  

 generationsskiftet sker ved død eller i levende live.
Gældende regler Efter de gældende regler om succession ved  

 overdragelser i levende live - aktieavancebeskatningslovens § 11 -  

 stilles der ingen betingelser til aktiviteten i det selskab, som aktierne  

 vedrører.
Dvs. at overdragelsen af aktier i levende live kan ske med  

 succession, uanset hvilken aktivitet der er i det pågældende  

 selskab, såfremt de øvrige betingelser er opfyldt.
Reglerne, der regulerer betingelserne for succession i  

 aktier udloddet fra et dødsbo, findes i dødsboskatteloven.  

 Efter disse regler må virksomheden i det underliggende selskab ikke i  

 væsentligt omfang bestå i besiddelse af værdipapirer eller  

 udlejning af fast ejendom.
Væsentlighedsbedømmelsen beror  

 på en konkret afgørelse.
På skatteområdet anvendes  

 begrebet "væsentlig" med udgangspunkt i en 25 pct.`s  

 grænse.
Derudover er det også en betingelse, at udlodningen  

 angår mindst 1 pct. af selskabets kapital.
Dvs. at ved udlodninger af  

 aktier fra et dødsbo kan dette ikke ske med succession, hvis det  

 pågældende selskab er et såkaldt pengetankselskab.
Efter de  

 gældende regler er en stor beholdning af kontanter,  

 bankindestående mv. ikke direkte omfattet af lovtekstens ordlyd.
Lovforslaget Successionsreglerne vedrørende generationsskifte i  

 levende live foreslås ændret således, at der  

 indsættes betingelser til det underliggende selskabs aktivitet.
Det  

 foreslås, at det fremover ikke skal være muligt at succedere,  

 såfremt aktierne vedrører et selskab, hvis virksomhed i  

 væsentligt omfang består i udlejning af fast ejendom, ejerskab af  

 kontanter, værdipapirer eller lignende.
På denne måde  

 udelukkes succession i pengetanke.
Lovforslaget medfører ikke  

 ændringer i betingelserne om, at overdragelsen skal ske til  

 børn, børnebørn, søskende, søskendes  

 børn eller søskendes børnebørn, at der er tale om  

 hovedaktionæraktier, samt at overdragelsen omfatter mindst 15 pct. af  

 stemmeværdien i selskabet.
 For så vidt angår udlodninger af aktier fra et  

 dødsbo, foreslås det, at det ikke kan ske med succession, hvis  

 det underliggende selskabs aktivitet består i at besidde kontanter.  

 På denne måde omfattes beholdninger af rede penge,  

 bankindeståender mv. direkte af lovteksten.
Det foreslås også, at der direkte i  

 lovteksterne, både i aktieavancebeskatningsloven og i  

 dødsboskatteloven, indsættes en objektiv  

 væsentlighedsbedømmelse.
Reglen fastlægger, at  

 såfremt mindst 25 pct. af selskabets indtægt og/eller kapital  

 vedrører passiv pengeanbringelse eller udlejning af fast ejendom, vil  

 væsentlighedskravet være opfyldt.
Ved at indsætte en  

 objektiv væsentlighedsbedømmelse fjernes en usikkerhed hos  

 skatteyderne, der nemmere kan konstatere, om der kan ske overdragelse med  

 succession eller ej.
I væsentlighedsbedømmelsen inddrages  

 også datterselskaber, hvori selskabet direkte eller indirekte ejer  

 mindst 25 pct. af aktiekapitalen, således at datterselskabets  

 virksomhed inddrages, i stedet for de aktier selskabet ejer i  

 datterselskabet.
Høring Lovforslaget har ikke været i ekstern høring  

 inden fremsættelsen.
Provenumæssige konsekvenser Der henvises til det samtidig fremsatte forslag om  

 nedsættelse af skattesatsen for selskaber samt  

 virksomhedsskatteprocenten.
Erhvervsøkonomiske konsekvenser Der henvises til det samtidig fremsatte forslag om  

 nedsættelse af skattesatsen for selskaber samt  

 virksomhedsskatteprocenten.
Administrative konsekvenser for stat, kommuner og amtskommuner Lovforslaget skønnes ikke at medføre  

 nævneværdige administrative konsekvenser.
Administrative konsekvenser for erhvervslivet og borgerne Lovforslaget skønnes ikke at have administrative  

 konsekvenser for erhvervslivet eller borgerne.
Miljømæssige konsekvenser Lovforslaget skønnes ikke at have væsentlige  

 miljømæssige konsekvenser.
Forholdet til EU-retten Lovforslaget skønnes ikke at indeholde EU-retlige  

 aspekter.
Sammenfatning af økonomiske og administrative  

 konsekvenser Positive konsekvenser Negative konsekvenser Økonomiske konsekvenser for stat, kommuner og   

 amtskommuner Der henvises til det samtidig fremsatte forslag om  

 nedsættelse af skattesatsen for selskaber samt  

 virksomhedsskatteprocenten.
Administrative konsekvenser for stat, kommuner og  

 amtskommuner Ingen Ingen Økonomiske konsekvenser for  

 erhvervslivet Der henvises til det samtidig fremsatte forslag om  

 nedsættelse af skattesatsen for selskaber samt  

 virksomhedsskatteprocenten.
Administrative konsekvenser for  

 erhvervslivet Ingen Ingen Miljømæssige konsekvenser Ingen Ingen Administrative konsekvenser for borgerne Ingen Ingen Forholdet til EU-retten Ingen EU-aspekter Bemærkninger til lovforslagets  

 enkelte bestemmelser Til § 1 Til nr. 1 Den foreslåede ændring af  

 aktieavancebeskatningslovens § 11 vil betyde, at successionsreglerne for  

 overdragelse i levende live tilnærmes de gældende regler ved  

 udlodninger fra et dødsbo.
Lovforslaget betyder, at ved overdragelser i levende live  

 indsættes der betingelser til aktiviteten og formuens  

 sammensætning i det underliggende selskab, som aktierne  

 vedrører.
Betingelserne svarer til dem, der blev indført fsva.  

 udlodninger fra et dødsbo ved lov nr. 431 af 26. juni 1998, med de  

 ændringer der foretages i dette lovforslag.
De foreslåede regler  

 indebærer, at det ikke vil være muligt at succedere i aktier i et  

 selskab, hvis virksomhed i væsentligt omfang består af udlejning  

 af fast ejendom, at eje kontanter, værdipapirer eller lignende.
Med  

 formuleringen omfattes alle passive pengeanbringelser så som kontanter,  

 bankindeståender, finansielle kontrakter, obligationer, aktier,  

 anparter, andelsbeviser, investeringsforeningsbeviser mv.
Bestemmelsen foreslås også generelt  

 omformuleret for på den måde at tydeliggøre hvilke  

 betingelser, der skal være opfyldt, for at aktier kan overdrages med  

 succession.
Omformuleringen betyder, at der indsættes to nye stykker  

 (stk. 8 og 9) i § 11. Stk. 1 i lovforslaget indeholder  

 betingelserne til, hvornår der kan succederes i aktieavancen.
Dette  

 modificeres dog af to undtagelser nævnt i et nyt stk. 8, jf.  

 bemærkningerne til forslaget § 1, nr. 2. Stk. 9 indeholder en  

 definition af, hvornår et selskabs aktivitet og formue i  

 væsentligt omfang er passiv pengeanbringelse.
 De gældende betingelser om at succession kun kan ske  

 ved overdragelse af aktier til den nære familie, at der skal være  

 tale om hovedaktionæraktier efter stk. 2-4, samt at overdragelsen  

 skal omfatte mindst 15 pct. af stemmeværdien, bibeholdes i  

 lovforslaget.
 Der ændres heller ikke ved, at aktier omfattet af  

 aktieavancebeskatningslovens § 2 a (aktier i finansielle selskaber i  

 skattelylande) og § 2 c (aktier erhvervet for lånte midler) ikke  

 kan overdrages med succession.
For børsnoterede aktier bibeholdes også  

 reglerne om, at der kun kan succederes i den del af aktierne, som overstiger  

 den skattefrie bundgrænse (100.000 kr.`s grænsen) efter lovens  

 § 4, stk. 2. Overdrages forskellige børsnoterede aktier til  

 samme skatteyder, medtages alle aktierne ved opgørelsen ift.  

 bundgrænsen.
Ejer skatteyderen børsnoterede aktier erhvervet  

 på forskellige tidspunkter, er det de senest erhvervede aktier, der kan  

 overdrages med succession.
Til nr. 2 Det foreslås, at der indsættes et nyt  

stk. 8, som indeholder to undtagelser til betingelserne i  

 hovedreglen i stk. 1.
For det første bibeholdes bestemmelsen om, at  

 aktier omfattet af aktieavancebeskatningslovens § 2 b, stk. 2-4  

 (andelsbeviser og andele i andelsforeninger) og § 3  

 (næringsaktier) altid kan overdrages med succession, når blot  

 overdragelsen sker til den nævnte personkreds.
Derfor bestemmes det i  

 stk. 8, at aktier af denne type ikke skal opfylde betingelserne i  

 § 11, stk. 1, nr. 2-4. Dvs. at successionsreglerne kan anvendes,  

 uanset om betingelserne om, at der er tale om hovedaktionæraktier, at  

 aktierne repræsenterer 15 pct. af stemmeværdien i selskabet, samt  

 betingelserne til aktiviteten i det underliggende selskab, er opfyldt.
Dernæst foreslås det, at for aktier i et  

 selskab, som driver næring med køb og salg af værdipapirer  

 eller finansieringsvirksomhed, finder § 11, stk. 1, nr. 4 ikke  

 anvendelse.
Det skyldes, at aktiviteten i den type selskaber er handel med  

 aktierne, og derfor er der ikke tale om passiv pengeanbringelse, hvilket  

 medfører, at successionsreglerne vil kunne anvendes.
Dette er på  

 linie med de gældende regler for udlodninger fra et dødsbo.
Den foreslåede formulering af § 11,  

stk. 9, indeholder en objektiv regel for afgørelsen af,  

 hvorvidt væsentligheden af den nævnte virksomhed er opfyldt, jf.  

 stk. 1, nr. 4. Reglen bestemmer, at såfremt mindst 25 pct. af  

 indtægterne eller de samlede aktiver vedrører passiv  

 pengeanbringelse eller udlejning af fast ejendom, vil  

 væsentlighedskravet være opfyldt.
Bestemmelsen skal forstås  

 således, at stammer 25 pct. af indtægterne eller udgøres  

 25 pct. af de samlede aktiver af passiv pengeanbringelse og udlejning af fast  

 ejendom set under et, er væsentlighedskravet opfyldt og der kan ikke  

 ske overdragelse med succession.
Ved afgørelsen af, om selskabets  

 virksomhed i væsentligt omfang består i udlejning af fast  

 ejendom, besiddelse af kontanter, værdipapirer eller lignende,  

 inddrages også virksomhed i datterselskaber, hvori selskabet direkte  

 eller indirekte ejer mindst 25 pct. af aktiekapitalen.
Ved bedømmelsen af hvorvidt  

 væsentlighedskravet er opfyldt for selskabets indtægter, tages  

 gennemsnittet af de seneste 3 regnskabsår i selskabet.
Har selskabet  

 eksisteret i mindre end tre år, bedømmes væsentligheden  

 udfra de år, selskabet har eksisteret.
For selskabets aktivmasse  

 foreslås det, at bedømmelsen både skal foretages på  

 overdragelsestidspunktet og udregnes som gennemsnittet af de seneste 3  

 års regnskaber.
Dvs., at er selskabets aktivmasse sammensat  

 således, at mere end 25 pct. vedrører den passive  

 pengeanbringelse, enten på overdragelsestidspunktet eller efter de  

 seneste 3 års gennemsnit, er væsentlighedskravet opfyldt, og der  

 kan ikke succederes i aktierne.
Holdingselskaber er som udgangspunkt omfattet af  

 bestemmelsen, idet deres aktivitet oftest udelukkende er at besidde aktier i  

 et datterselskab, og derfor ikke kan anses for et reelt erhvervsaktivt  

 selskab.
Væsentlighedsbedømmelsen inddrager imidlertid  

 aktiviteten i datterselskaber, hvor selskabet direkte eller indirekte ejer  

 mindst 25 pct. af datterselskabets aktiekapital.
Det betyder, at  

 værdien og afkastet af aktier i et datterselskab, hvor selskabet ejer  

 mindst 25 pct. af aktiekapitalen, ikke medregnes ved  

 væsentlighedsbedømmelsen.
I stedet medregnes indtægter og  

 aktiver i datterselskabet efter ejerandelen ved  

 væsentlighedsbedømmelsen.
Dvs. at aktierne i et holdingselskab  

 for et reelt erhvervsaktivt datterselskab vil kunne overdrages med  

 succession.
Beviser i investeringsforeninger sidestilles med aktier i  

 aktieavancebeskatningsloven; dette fremgår af lovens § 1,  

 stk. 1. Hermed omfattes overdragelse af investeringsforeningsbeviser af  

 successionsreglerne i aktieavancebeskatningslovens § 11. Det betyder, at  

 opfylder beviserne i en investeringsforening ikke betingelserne i § 11,  

 stk. 1, nr. 1-6, kan disse ikke overdrages med succession.  

 Investeringsforeningernes væsentligste aktivitet er pr. definition  

 passiv pengeanbringelse, som nævnt i stk. 1, nr. 4, jf.  

 stk. 9. Investeringsforeningernes handel er ikke omfattet af  

 næringsbegrebet som nævnt i den foreslåede § 11,  

 stk. 8, 2. pkt.
Det betyder, at succession i  

 investeringsforeningsbeviser reelt er udelukket med dette forslag.
Dette er  

 på linie med den gældende regel i dødsboskatteloven om  

 succession ved udlodninger fra et dødsbo.
Til nr. 3 Der er tale om en redaktionel ændring.
Til § 2 Til nr. 1 Der foretages tre ændringer af  

 dødsboskattelovens § 29, stk. 3.
For det første ændres formuleringen m.h.t.  

 hvilken virksomhed, der udelukker muligheden for succession.
Ved at udelukke  

 besiddelse af kontanter, er det tydeliggjort, at der ej heller ved død  

 kan ske succession i "pengetanke", der ejer kontanter.
Bestemmelsen  

 skal fortolkes på linie med lovforslagets formulering af  

 aktieavancebeskatningslovens § 11.
For det andet indsættes en tilsvarende objektiv  

 væsentlighedsregel, som den der indsættes i  

 aktieavancebeskatningslovens § 11. I reglen bestemmes det, at  

 såfremt mindst 25 pct. af de samlede aktiver eller indtægterne  

 vedrører passiv pengeanbringelse eller udlejning af fast ejendom, er  

 væsentlighedskravet opfyldt.
Væsentlighedsbedømmelsen skal  

 foretages på baggrund af de seneste 3 års virksomhed.
For  

 uddybende bemærkninger kan der henvises til bemærkningerne til  

 lovforslagets § 1, nr. 2.
 Endelig er henvisningen til vurderingslovens § 33  

 ændret fra stk. 4 til stk. 1. Ændringen er af redaktionel  

 karakter og uden materiel betydning.
Til nr. 2 Der er tale om en præcisering af, at bestemmelsen  

 også omfatter anparter i anpartsselskaber, andelsbeviser, konvertible  

 obligationer, omsættelige investeringsforeningsbeviser og lignende  

 værdipapirer som dem, der efter aktieavancebeskatningslovens § 1,  

 stk. 1, sidestilles med aktier.
Til § 3 Til stk. 1 Det foreslås, at lovforslaget træder i kraft  

 dagen efter bekendtgørelsen i Lovtidende.
Til stk. 2 Det foreslås, at lovforslagets § 1,  

 ændringerne i aktieavancebeskatningslovens § 11, skal have  

 virkning for overdragelser foretaget på fremsættelsesdatoen eller  

 senere.
Til stk. 3 Det foreslås, at ændringen i  

 dødsboskatteloven skal finde anvendelse for udlodninger fra boer, hvor  

 personen afgår ved døden efter fremsættelsesdatoen, samt  

 på skifte af uskiftede boer i den efterlevendes ægtefælles  

 levende live, når anmodningen om skifte indgives efter  

 fremsættelsesdatoen.
Baggrunden er, at ændringerne  

 medfører stramninger af eksisterende regler, som igangværende  

 boer ikke skal undergives.
Bilag Lovforslaget sammenholdt med gældende lov Gældende formulering Lovforslaget § 1 I lov om beskatning af fortjeneste ved afståelse af aktier m.v.  

 (aktieavancebeskatningsloven), jf. lovbekendtgørelse nr. 844 af 4.  

 september 2000, foretages følgende ændringer:
 1. § 11, stk. 1, affattes således:
§ 11. Ved overdragelse i levende live af  

 hovedaktionæraktier, jf. stk. 2-4, kan parterne i overdragelsen  

 anvende reglerne i stk. 5-7, når den enkelte overdragelse af  

 aktier udgør mindst 15 pct. af stemmeværdien, og overdragelsen  

 sker til børn, børnebørn, søskende,  

 søskendes børn eller søskendes børnebørn.  

 For aktier omfattet af § 2 b, stk. 2-4, eller § 3 gælder  

 reglerne uanset aktiebesiddelsens størrelse.
Stk. 5-7 kan ikke  

 anvendes på aktier omfattet af §§ 2 a og 2 c.
Adoptivforhold eller  

 stedbarnsforhold sidestilles med naturligt slægtskabsforhold.
Hvis der  

 indgår børsnoterede aktier i overdragelsen, gælder  

 stk. 5-7 ikke for den dels vedkommende, der ikke overstiger en  

 kursværdi på 83.300 kr. reguleret efter personskattelovens  

 § 20. Hvis anskaffelsessummerne for de i 5. pkt. nævnte aktier  

 vedrører forskellige tidspunkter, anses de aktier, der har ældst  

 anskaffelsessum, for fortrinsvis at indgå i den del af overdragelsen,  

 der efter 5. pkt. ikke omfattes af stk. 5-7.
» 1.	Overdragelsen sker til børn, børnebørn,  

 søskende, søskendes børn eller søskendes  

 børnebørn.
Adoptivforhold og stedbarnsforhold sidestilles med  

 naturligt slægtskabsforhold.
 2.	Der er tale om hovedaktionæraktier, jf. stk. 2-4.
 3.	Den enkelte overdragelse af aktier udgør mindst 15 pct. af  

 stemmeværdien.
 4.	Der er tale om aktier i et selskab m.v., hvis virksomhed ikke i  

 væsentligt omfang består i udlejning af fast ejendom, besiddelse  

 af kontanter, værdipapirer eller lignende, jf. stk. 9.  

 Bortforpagtning af fast ejendom som nævnt i vurderingslovens § 33,  

 stk. 1 og 7, anses i denne forbindelse ikke som udlejning af fast  

 ejendom.
 5.	Aktierne ikke er omfattet af §§ 2 a og 2 c.
6.	Hvis der indgår børsnoterede aktier omfattet af  

 §§ 2 eller 4 i overdragelsen, gælder stk. 5-7 kun for den  

 dels vedkommende, der overstiger en kursværdi på 83.300 kr.  

 reguleret efter personskattelovens § 20. Hvis anskaffelsessummerne for  

 aktierne vedrører forskellige tidspunkter, anses de senest erhvervede  

 aktier for fortrinsvis at indgå i den del af overdragelsen, der  

 omfattes af stk. 5-7. « 2. I § 11, indsættes som stk. 8 og  

 stk. 9:
» Stk. 9. Selskabets virksomhed anses for i væsentligt  

 omfang at bestå i udlejning af fast ejendom, besiddelse af kontanter,  

 værdipapirer eller lignende som nævnt i stk. 1, nr. 4,  

 såfremt mindst 25 pct. af selskabets indtægter, opgjort som  

 gennemsnittet af de seneste 3 regnskabsår, stammer fra sådan  

 aktivitet eller hvis handelsværdien af selskabets udlejningsejendomme,  

 kontanter, værdipapirer eller lignende, enten på  

 overdragelsestidspunktet eller opgjort som gennemsnittet af de seneste 3  

 regnskabsår, udgør mindst 25 pct. af handelsværdien af  

 selskabets samlede aktiver.
Afkastet og værdien af aktier i  

 datterselskaber, hvori selskabet direkte eller indirekte ejer mindst 25 pct.  

 af aktiekapitalen, medregnes ikke.
I stedet medregnes en til ejerforholdet  

 svarende del af datterselskabets indtægter og aktiver ved  

 væsentlighedsbedømmelsen. « § 13 a. - - - Stk. 2-3. - - - Stk. 4. Reglerne i stk. 1-2 gælder kun for  

 personer, der har været skattepligtige efter kildeskattelovens § 1  

 eller § 2, stk. 1, litra d, og for selskaber m.v., der har  

 været skattepligtige efter selskabsskattelovens § 2, stk. 1,  

 litra a, i en eller flere perioder på i alt mindst 5 år inden for  

 de seneste 10 år før skattepligtsophøret eller flytningen  

 af skattemæssigt hjemsted.
Reglerne i stk. 1-2 gælder dog  

 også, hvis aktierne er erhvervet fra den skattepligtiges  

 ægtefælle, og denne opfylder betingelserne i 1. pkt.
Reglerne i  

 stk. 1-2 gælder endvidere for aktionærer, der tidligere har  

 været skattepligtige efter stk. 1-2, men hvor denne skattepligt er  

 ophævet efter stk. 9. Reglerne i stk. 1-2 gælder  

 ligeledes for aktionærer, der ved erhvervelse af aktier efter § 11  

 er indtrådt i overdragerens skattemæssige stilling.
 3. I § 13 a, stk. 4, 3. pkt., ændres »stk. 9.« til: »stk. 10. «.
§ 2 I lov om beskatning ved dødsfald (dødsboskatteloven), jf.  

 lovbekendtgørelse nr. 47 af 19. januar 2000, som ændret ved  

 § 4 i lov nr. 460 af 31. maj 2000, foretages følgende  

 ændringer:
§ 29. - - - 1. § 29,stk. 3, affattes således:
Stk. 2. - - - Stk. 3. Gevinst ved udlodning af aktier m.v. omfattet af  

 aktieavancebeskatningslovens §§ 2, 2 d, 2 e eller 4 medregnes ved  

 opgørelsen af bobeskatningsindkomsten, medmindre der er tale om  

 udlodning af aktier i et selskab m.v., hvis virksomhed ikke i  

 væsentligt omfang består i at besidde værdipapirer eller at  

 udleje fast ejendom. 1. pkt. finder dog ikke anvendelse, hvis selskabet m.v.  

 udøver næring ved køb og salg af værdipapirer eller  

 finansieringsvirksomhed.
Bortforpagtning af fast ejendom som nævnt i  

 vurderingslovens § 33, stk. 4 og 7, anses ikke i denne forbindelse  

 for virksomhed ved udlejning af fast ejendom.
Uanset 1.-3. pkt. skal gevinst  

 ved udlodning af de i 1. pkt. nævnte aktier m.v. medregnes ved  

 opgørelsen af bobeskatningsindkomsten, hvis udlodningen til den  

 enkelte modtager udgør mindre end 1 pct. af aktiekapitalen i det  

 pågældende selskab m.v., jf. i øvrigt stk. 4 og 5.  

 Ved afgørelsen af, om virksomheden i væsentligt omfang  

 består i at besidde værdipapirer eller at udleje fast ejendom,  

 inddrages også virksomhed i datterselskaber, hvori selskabet m.v.  

 direkte eller indirekte ejer mindst 25 pct. af aktiekapitalen.
» Stk. 4. - - - Stk. 5. Gevinst ved udlodning af aktier omfattet af  

 aktieavancebeskatningslovens §§ 2 a og 2 c medregnes ved  

 opgørelsen af bobeskatningsindkomsten.
 2. I § 29, stk. 5, ændres »aktier« til: »aktier  

 m.v. «.
