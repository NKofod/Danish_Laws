Genoptagelse, nye væsentlige faktiske oplysninger, indgået forlig, erstatning for uberettiget bortvisning, fortsat ansættelse, ændring af nævnets tidligere afgørelse A-kassen 14. november 2008 Ankenævnet tiltrådte på møde den 6. marts 2008 Arbejdsdirektoratets afgørelse om, at YY var selvforskyldt ledig, og at han skulle have en karantæne på 3 uger.
 I brev af den 1. oktober 2008 anfører a-kassen, at:
 sagen i det fagretlige system er afsluttet,  parterne i sagen har indgået forlig,  YY har modtaget en erstatning på 75.000 kr., og  YY fortsat er ansat i T.
 Ankenævnet har på møde den 13. november 2008 taget stilling til, om disse forhold giver grundlag for at genoptage sagen.
A F G Ø R E L S E Ankenævnet finder, at der er grundlag for at genoptage sagen.
 Ankenævnet finder, at der er grundlag for at ændre afgørelsen, således at YY ikke anses for selvforskyldt ledig den 13. marts 2007, og at han derfor ikke skal have en karantæne på 3 uger.
 Ankenævnet ændrer således sin afgørelse af den 7. marts 2008.
B E G R U N D E L S E Afgørelsen af, om der skal ske genoptagelse af en sag, beror på en vurdering af, om der er fremkommet nye væsentlige retlige eller faktiske oplysninger i forhold til det oplysningsgrundlag, der forelå, da den afgørelse, der ønskes genoptaget, blev truffet, eller der er sket væsentlige sagsbehandlingsfejl.
 Ankenævnet har vurderet, at der ved brev af den 1. oktober 2008 er fremkommet nye væsentlige oplysninger vedrørende de faktiske forhold, der giver grundlag for at genoptage sagen.
 Ankenævnet har herefter vurderet, at de nye oplysninger medfører en ændring af ankenævnets afgørelse af den 7. marts 2008 om, at YY var selvforskyldt ledig den 13. marts 2007 med en karantæne på 3 uger til følge.
 Ankenævnet har i den forbindelse lagt vægt på, at arbejdsgiver har ydet YY en erstatning på 75.000 kr. for uberettiget bortvisning, og at arbejdsgiver fortsat ønsker YY ansat i T.
 YY anses derfor ikke for selvforskyldt ledig den 13. marts 2007, og han skal ikke have en karantæne.
På ankenævnets vegne For så vidt angår afgørelsens faktiske og retlige grundlag henvises til ankenævnets afgørelse af den 7. marts 2008.
 Kopi til::
