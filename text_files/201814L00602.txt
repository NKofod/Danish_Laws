Betænkning afgivet af Udlændinge- og Integrationsudvalget den 29. januar 2019 Betænkning over Forslag til lov om ændring af udlændingeloven og lov om dansk indfødsret (Ændring af reglerne om anbringelse af uledsagede mindreårige udlændinge, justering af klageadgang i sager om frihedsberøvelse, præcisering af reglerne vedrørende politiets visitation af udlændinge ved udsendelse, kompetenceændringer som følge af nedlæggelse af Statsforvaltningen m.v.) [af udlændinge- og integrationsministeren (Inger Støjberg)]:
1. Ændringsforslag Udlændinge- og integrationsministeren har stillet 3 ændringsforslag.
2. Orientering fra udlændinge- og integrationsministeren Udlændinge- og integrationsministeren har i svar på spm. 3 tilkendegivet, at politiet løbende vil registrere anvendelsen af de foreslåede regler om visitation og legemsundersøgelse.
Ministeren vil de første 3 år efter lovens ikrafttrædelse årligt oversende en oversigt over anvendelsen af reglerne om visitation og legemsundersøgelse til udvalget.
3. Indstillinger Et flertal i udvalget (S, V, LA og KF) indstiller forslaget til vedtagelse med de stillede ændringsforslag.
Et mindretal i udvalget (EL, ALT, RV og SF) indstiller forslaget til forkastelse ved 3. behandling.
Mindretallet vil stemme for de stillede ændringsforslag.
Et andet mindretal i udvalget (DF) vil stemme hverken for eller imod lovforslaget ved 3. behandling.
Mindretallet vil stemme for de stillede ændringsforslag.
 Inuit Ataqatigiit, Nunatta Qitornai, Tjóðveldi og Javnaðarflokkurin havde ved betænkningsafgivelsen ikke medlemmer i udvalget og dermed ikke adgang til at komme med indstillinger eller politiske bemærkninger i betænkningen.
 En oversigt over Folketingets sammensætning er optrykt i betænkningen.
4. Politiske bemærkninger Dansk Folkeparti Dansk Folkepartis medlemmer af udvalget anerkender, at der med lovforslaget er tale om lovtekniske justeringer på udlændingeområdet.
Det angår anbringelse af uledsagede mindreårige udlændinge, klager i sager om frihedsberøvelse og regler om politiets visitation af udlændinge ved udsendelse.
Det sidste angår en nødvendig kompetenceændring i lov om dansk indfødsret, hvor opgaver (eksempelvis dobbelt statsborgerskab) flyttes til Udlændinge- og Integrationsministeriet fra Statsforvaltningen, som nedlægges i april 2019.
Dansk Folkeparti er dog ikke overbevist om, at de lovtekniske justeringer ikke i praksis betyder en lempelse af udlændingepolitikken og en besværliggørelse af de respektive myndigheders arbejde.
Dansk Folkeparti agter derfor at stemme hverken for eller imod lovforslaget ved 3. behandling.
5. Ændringsforslag med bemærkninger Ændringsforslag Til § 1 Af udlændinge- og integrationsministeren, tiltrådt af udvalget:
 1) Nr. 22 udgår, og i stedet indsættes:
 »22. I § 45 a, stk. 1, og § 45 c, stk. 1, ændres »Flygtningenævnet, Udlændingenævnet og Statsforvaltningen, jf. § 46 c,« til: »Flygtningenævnet og Udlændingenævnet«.
01. I § 45 a, stk. 2 og 4, ændres »Flygtningenævnet, Udlændingenævnet og Statsforvaltningen, jf. § 46 c« til: »Flygtningenævnet og Udlændingenævnet«.« [Lovteknisk rettelse] 2) Efter nr. 35 indsættes som nyt nummer:
»02. I § 52 b, stk. 2, nr. 4, der bliver nr. 5, ændres »§ 46, stk. 2, 2. pkt.« til: »§ 46, stk. 2, 3. pkt.«« [Lovteknisk rettelse] Til § 4 3) Stk. 2 affattes således:
»Stk. 2. Lovens § 1, nr. 19, 21, 22, 01, 24-26, 28, 35, 02 og 37-39,  og §§ 2 og 3 træder i kraft den 1. april 2019.« [Konsekvensrettelse som følge af ændringsforslag nr. 1 og 2] Bemærkninger Til nr. 1 Lovforslagets § 1, nr. 22, indeholder forslag om at ændre udlændingelovens § 45 a, stk. 1, 2 og 4, og § 45 c, stk. 1, således at Statsforvaltningen udgår af bestemmelserne.
 De fire stykker kan imidlertid ikke ændres på helt samme måde som følge af kommateringen i bestemmelserne.
 Det foreslås derfor, at lovforslagets § 1, nr. 22, deles op i to numre, således at kommateringen bliver korrekt i § 45 a, stk. 1, 2 og 4, og § 45 c, stk. 1.
 Der er således alene tale om lovtekniske rettelser.
Til nr. 2 Lovforslagets § 1, nr. 24, indeholder forslag om at indsætte et nyt punktum i udlændingelovens § 46, stk. 2. Herved bliver bestemmelsens 2. pkt. til 3. pkt.
Udlændingelovens § 52 b, stk. 2, nr. 4  der ved lovforslagets § 1, nr. 35, bliver nr. 5  henviser til § 46, stk. 2, 2. pkt.
Denne henvisning skal således konsekvensrettes.
 Det foreslås derfor at ændre § 52 b, stk. 2, nr. 4, der bliver nr. 5, således at bestemmelsen henviser til § 46, stk. 2, 3. pkt.
 Der er alene tale om en lovteknisk rettelse.
Til nr. 3 Ændringsforslag nr. 1 og 2 indeholder forslag til tekniske ændringer af forslag til bestemmelser, der efter lovforslaget skal træde i kraft den 1. april 2019.
 De foreslåede tekniske ændringer skal også træde i kraft den 1. april 2019, og ikrafttrædelsesbestemmelsen i lovforslagets § 4, stk. 2, foreslås derfor affattet i overensstemmelse hermed.
 Der er således alene tale om en konsekvensrettelse.
5. Udvalgsarbejdet Lovforslaget blev fremsat den 28. november 2018 og var til 1. behandling den 4. december 2018. Lovforslaget blev efter 1. behandling henvist til behandling i Udlændinge- og Integrationsudvalget.
Oversigt over lovforslagets sagsforløb og dokumenter Lovforslaget og dokumenterne i forbindelse med udvalgsbehandlingen kan læses under lovforslaget på Folketingets hjemmeside www.ft.dk.
Møder Udvalget har behandlet lovforslaget i 3 møder.
Høringssvar Et udkast til lovforslaget har inden fremsættelsen været sendt i høring, og udlændinge- og integrationsministeren sendte den 2. oktober 2018 dette udkast til udvalget, jf.
UUI alm. del  bilag 1. Den 28. november 2018 sendte udlændinge- og integrationsministeren høringssvarene og et høringsnotat til udvalget.
Bilag Under udvalgsarbejdet er der omdelt 6 bilag på lovforslaget.
Spørgsmål Udvalget har under udvalgsarbejdet stillet 16 spørgsmål til udlændinge- og integrationsministeren til skriftlig besvarelse, som ministeren har besvaret.
Martin Henriksen (DF) fmd.
Peter Skaarup (DF) Christian Langballe (DF) Marie Krarup (DF) Peter Kofod (DF) Pernille Bendixen (DF) Mads Fuglede (V) Britt Bager (V) Preben Bang Henriksen (V) Martin Geertsen (V) Erling Bonnesen (V) Carsten Kissmeyer (V) Laura Lindahl (LA) Joachim B.
Olsen (LA) Naser Khader (KF) Dan Jørgensen (S) Kaare Dybvad (S) Thomas Jensen (S) Karen J.
Klint (S) Astrid Krag (S) nfmd.
Mattias Tesfaye (S) Rosa Lund (EL) Søren Søndergaard (EL) Carolina Magdalene Maier (ALT) Julius Graakjær Grantzau (ALT) Andreas Steenberg (RV) Sofie Carsten Nielsen (RV) Jacob Mark (SF) Holger K.
Nielsen (SF) Inuit Ataqatigiit, Nunatta Qitornai, Tjóðveldi og Javnaðarflokkurin havde ikke medlemmer i udvalget.
