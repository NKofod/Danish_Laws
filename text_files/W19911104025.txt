En 28-årig kvinde, der var sinke, på grænsen til debilområdet, indgav  

 falsk anmeldelse om, at hun var blevet udsat for vold og voldtægt, begået af  

 3 navngivne personer.
De anmeldte havde til en vis grad udnyttet sigtede.  

 Amtets socialforvaltning havde iværksat en behandlingsplan for sigtede.  

 Tiltalefrafald meddelt.
En 28-årig kvinde, der ifølge en erklæring fra amtets socialforvaltning  

 ansås for sinke på grænsen til debilområdet, havde i 3 tilfælde inden for  

 godt en måned indgivet anmeldelse mod en mand A og i eet af forholdene  

 tillige mod to andre mænd, for vold og voldtægt imod hende.
Hun var sur på de  

 pågældende, idet A fordrede seksuelle ydelser af hende til dækning af en af  

 de øvrige anmeldtes gæld, som den pågældende iøvrigt i et vist omfang lod  

 hende betale.
Socialforvaltningen havde iværksat en behandlingsplan for  

 sigtede, således at hun blev knyttet til et støttecenter og kom i  

 arbejdspraktik.
Tiltalefrafald for overtrædelse af straffelovens § 164, stk.  

 1 og § 165 blev meddelt.
 (* 1) Offentliggøres i Anklagemyndighedens Årsberetning 1991.
