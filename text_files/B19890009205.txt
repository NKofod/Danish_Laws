 I henhold til § 84, stk. 7, i lov om arbejdsformidling og  

 arbejdsløshedsforsikring m.v., jf. lovbekendtgørelse nr. 480 af 8. august  

 1988 som ændret senest ved lov nr. 840 af 21. december 1988, fastsættes efter  

 forhandling med Landsarbejdsnævnet følgende:
 § 1.  En arbejdsgiver skal betale et  

 arbejdsløshedskassemedlem en dagpengegodtgørelse, hvis medlemmet i  

 arbejdsretlig forstand har indtjent arbejdsvederlag i et lønmodtagerforhold.
 Stk. 2.  Arbejdsgiverens forpligtelse indtræder, hvis  

 medlemmet inden for de sidste 4 uger sammenlagt har været beskæftiget hos  

 arbejdsgiveren svarende til fuld, overenskomstmæssig arbejdstid i en uge.  

 Beskæftigelse før lovens ikrafttræden medregnes.
 Stk. 3.  Dagpengegodtgørelse betragtes som A-indkomst.  

 Der skal ikke beregnes feriegodtgørelse af dagpengegodtgørelse eller  

 indbetales ATP.
 Stk. 4.  Ved arbejdsfordeling betales en  

 dagpengegodtgørelse een gang pr. anmeldt eller godkendt arbejdsfordeling.
§ 2.  Dagpengegodtgørelsen skal beregnes i forhold til  

 det antal timer, medlemmet ifølge overenskomst eller særlig aftale var ansat  

 til.
Var medlemmet i et ansættelsesforhold uden aftalt fast arbejdstid, skal  

 dagpengegodtgørelsen beregnes forholdsmæssigt efter det antal arbejdstimer,  

 medlemmet har haft i de sidste 4 uger i ansættelsesforholdet.
Stk. 2.  Hvis den faktiske arbejdstid ikke kan  

 fastsættes, omregnes indtægten til timer ved brug af den gældende  

 omregningssats, jf.
Arbejdsdirektoratets bekendtgørelse nr. 138 af 31. marts  

 1982 om fastsættelse af omregningssats.
 § 3.  Ved hjemsendelser beregnes dagpengegodtgørelsen  

 i forhold til det antal påbegyndte timer, som medlemmet er hjemsendt.
Stk. 2.  Ved hjemsendelser, der varer flere dage, består  

 arbejdsgiverens forpligtelse, indtil der i alt er betalt dagpengegodtgørelse  

 for et antal timer svarende til dagpenge for een dag.
Dagpengegodtgørelsen  

 bortfalder, hvis et fuldtidsansat medlem i løbet af ugen opnår fuld,  

 overenskomstmæssig arbejdstid eller mere på grund af merarbejde hos samme  

 arbejdsgiver, eller hvis et deltidsansat medlem opnår beskæftigelse svarende  

 til det antal timer, medlemmet er ansat til eller mere hos samme  

 arbejdsgiver.
§ 4.  Arbejdsgiverens forpligtelse til at betale en  

 dagpengegodtgørelse bortfalder udover de i § 84, stk. 3, nævnte tilfælde,  

 hvis Stk. 2.  Arbejdsgiverens forpligtelse til at udbetale  

 dagpengegodtgørelse bortfalder endvidere, hvis det godtgøres, at medlemmet i  

 tilslutning til arbejdsophøret modtager sygedagpenge eller afholder ferie.
 Stk. 3.  Hvis medlemmet kommer i beskæftigelse hos samme  

 arbejdsgiver den efterfølgende arbejdsdag, reduceres dagpengegodtgørelsen  

 forholdsmæssigt.
 Stk. 4.  En eventuelt for meget udbetalt  

 dagpengegodtgørelse skal snarest tilbagebetales til arbejdsgiveren.
§ 5.  Når arbejdsgiverens forpligtelse til at udbetale  

 dagpengegodtgørelse efter overgangsbestemmelserne til samme medlem er  

 bortfaldet, skal arbejdsgiveren over for medlemmet skriftligt oplyse på  

 hvilke dage og for hvilke tidspunkter, medlemmet har modtaget  

 dagpengegodtgørelse.
Erklæringen skal underskrives af medlemmet og  

 arbejdsgiveren og af medlemmet gives til arbejdsløshedskassen.
 § 6.  Der skal ikke udbetales dagpengegodtgørelse til  

 en partsfisker.
 Stk. 2.  Ved en partsfisker forstås en fisker, som  

 aflønnes med en andel af nettooverskuddet, og som ikke fisker med egne  

 redskaber og/eller ikke er medejer af den kutter, hvorfra pågældende fisker.
 § 7.  Bekendtgørelsen træder i kraft den 21. februar  

 1989. Medlemmer, der er opsagt i 1988, men først fratræder i 1989 er ikke  

 omfattet af denne bekendtgørelse.
 § 8.  Samtidig ophæves Direktoratet for  

 Arbejdsløshedsforsikringens bekendtgørelse nr. 875 af 29. december 1988 om  

 arbejdsgiverens betaling af en dagpengegodtgørelse for 1. ledighedsdag.
