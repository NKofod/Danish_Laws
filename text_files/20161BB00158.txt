Fremsat den 14. juni 2017 af Pelle Dragsted (EL), Stine M.  Brix (EL), Finn Sørensen (EL), Josephine Fock (ALT), Pernille Schnoor (ALT), Lisbeth Bech Poulsen (SF) og Kirsten Normann Andersen (SF) Forslag til folketingsbeslutning om opfordring til at trække aktstykke 116 af 14. juni 2017 om statens bloktilskud til kommunerne og regionerne m.v. tilbage fra Finansudvalget Folketinget opfordrer finansministeren til at trække aktstykke 116 af 14. juni 2017 tilbage fra Finansudvalget og at genoptage forhandlingerne med Danske Regioner om en økonomiaftale, som ikke viderefører produktivitetskravet på sygehusene i 2018.
Bemærkninger til forslaget Med beslutningsforslaget ønsker forslagsstillerne, at aktstykke 116 af 14. juni 2017 trækkes tilbage, med henblik på at finansministeren genoptager forhandlingerne med Danske Regioner om en økonomiaftale, der sikrer, at aktivitetsvæksten på sygehusene i 2018 ikke finansieres med krav om produktivitetsstigninger.
Dette vil indebære, at regionerne får fuld finansiering til at løfte aktiviteten på sygehusene.
En vedtagelse af beslutningsforslaget vil betyde, at kravet om en årlig produktivitetsforøgelse på 2 pct. afskaffes.
Skriftlig fremsættelse Pelle Dragsted (EL):
 Som ordfører for forslagsstillerne tillader jeg mig herved at fremsætte:
 Forslag til folketingsbeslutning om opfordring til at trække aktstykke 116 af 14. juni 2017 om statens bloktilskud til kommunerne og regionerne m.v. tilbage fra Finansudvalget.
(Beslutningsforslag nr.
B 158) Jeg henviser i øvrigt til de bemærkninger, der ledsager forslaget, og anbefaler det til Tingets velvillige behandling.
