Kapitel 1   Formål Kapitel 2   Oplysning om undervisning og prøver Kapitel 3   Optagelse Kapitel 4   Betaling Kapitel 5   Indhold, uddannelsestid, tilrettelæggelse, prøver og eksamen Kapitel 6   Vejledning Kapitel 7   Placering og administration Kapitel 8   Klage Kapitel 9   Dispensation Kapitel 10   Ikrafttræden mv.
Bilag 1GS  januar 2008 Bilag 2GS/Hf+ - januar 2008 Bilag 3GS/hhx  januar 2008 Bilag 4GS/GIF- januar 2008 Bilag 5GS/GIF  januar 2008 Bilag 6GS/GIF - januar 2008 Bilag 7 GS/GIF - januar 2008 Bilag 8 GS/GIF  januar 2008 Bekendtgørelse om gymnasial supplering (GS-bekendtgørelsen) I medfør af §§ 43, stk. 2, og 44, stk. 2, i lov om uddannelsen til studentereksamen (stx) (gymnasieloven), jf. lovbekendtgørelse nr. 444 af 8. maj 2007, og § 9, nr. 1, i lov nr. 579 af 9. juni 2006 om uddannelsen til professionsbachelor som lærer i folkeskolen fastsættes følgende:
Kapitel 1 Formål § 1. Gymnasial supplering (GS) udbydes som GSK, hf+, fagpakke hhx og GIF, jf. stk. 2-5, hvor alle fag afsluttes med prøve.
 Stk. 2. Gymnasiale suppleringskurser (GSK) har til formål at give ansøgere med studentereksamen, højere forberedelseseksamen, højere handelseksamen, højere teknisk eksamen eller anden tilsvarende gymnasial eksamen, jf. reglerne i Undervisningsministeriets adgangsbekendtgørelse, herunder udenlandske eksamener vurderet i henhold til reglerne i lov om vurdering af udenlandske uddannelseskvalifikationer, mulighed for efterfølgende at erhverve tilstrækkelige forudsætninger for at kunne blive optaget på og gennemføre en videregående uddannelse ved at tilbyde undervisning og prøve i de gymnasiale fag og niveauer, der er adgangskrav til videregående uddannelser, jf. tillige § 4, stk.1, nr. 2.
 Stk. 3. Fagpakke hf (hf+) har til formål at styrke den generelle studiekompetence for ansøgere med højere forberedelseseksamen gennem supplering i udvalgte fag på A-niveau.
 Stk. 4. Fagpakke hhx har til formål gennem supplering i enkelte fag at styrke den specifikke erhvervsrettede studiekompetence for ansøgere med studentereksamen, højere forberedelseseksamen eller højere teknisk eksamen som teoretisk forberedelse forud for hovedforløbet i en erhvervsuddannelse inden for områderne finansiering, revision og logistik.
 Stk. 5. Gymnasiale indslusningsforløb for flygtninge og indvandrere (GIF) har til formål at give ansøgere adgang til at sidestille en gymnasial eksamen, aflagt i hjemlandet, med en dansk gymnasial eksamen og dermed adgang til optagelse på en dansk videregående uddannelse i kvote 1 gennem supplering i fagpakker.
Kapitel 2 Oplysning om undervisning og prøver § 2. GS-koordinatorerne, jf. § 25, udarbejder hvert år inden 1. maj materiale om næste kursusårs udbud af undervisning efter denne bekendtgørelse.
Materialet skal indeholde oplysning om det kommende kursusårs udbud af fag og niveauer.
Stk. 2. GS-koordinatorerne skal sikre, at materialet, som efter bestemmelserne i lov om gennemsigtighed og åbenhed i uddannelserne m.v., er tilgængeligt på den hjemmeside om GS (www.gsdanmark.dk), som GS-koordinatorerne skal oprette og hvert år ajourføre.
På hjemmesiden skal der være oplysninger om, hvilke institutioner der udbyder undervisning og prøver efter denne bekendtgørelse, hvilke fag og prøver der udbydes, herunder efter hvilken læreplan og med hvilken uddannelsestid det pågældende fag planlægges læst.
Kapitel 3 Optagelse § 3. Ansøgning om optagelse sendes til en GS-koordinator på et særligt skema, som findes på www.gsdanmark.dk.
Stk. 2. Fristerne for ansøgning er henholdsvis 15. august for kursusstart i efterårssemestret og den 1. december for kursusstart i forårssemestret.
Et kursus, der udbyder særligt tilrettelagte komprimerede forløb, kan inden for de rammer, som GS-koordinator har fastlagt, fastsætte nærmere frister for ansøgning til sådanne forløb.
 Stk. 3. GS-koordinator kan i særlige tilfælde dispensere fra de ansøgningsfrister, der er nævnt i stk. 2, pkt. 1.
 § 4. Optagelsesberettigede til GSK er:
 1) Alle, der har en gymnasial eksamen, og som i deres eksamen mangler et eller flere fag på et niveau, der er krævet for at kunne søge optagelse på en konkret videregående uddannelse, eller som skal forbedre karakteren i allerede gennemførte fag for at opfylde adgangskravet til optagelse på en konkret videregående uddannelse.
 2) Alle, der har en gymnasial eksamen, og som i deres eksamen mangler et eller flere fag på et niveau, der er krævet for at kunne søge adgang til de enkelte linjefag i uddannelsen til professionsbachelor som lærer i folkeskolen, eller som skal forbedre karakteren i et allerede gennemført fag for at opfylde et fagspecifikt minimumskarakterkrav for adgang til et konkret linjefag.
 Stk. 2. Optagelsesberettigede til hf+ er kursister med højere forberedelseseksamen, der gennem supplering i fag på A-niveau, som ansøgeren ikke tidligere har fulgt eller aflagt prøve i på dette niveau, ønsker at styrke deres generelle studiekompetence uden sigte på en bestemt videregående uddannelse.
 Stk. 3. Optagelsesberettigede til fagpakke hhx er ansøgere med studentereksamen, højere forberedelseseksamen eller højere teknisk eksamen, der gennem supplering i udvalgte fag ønsker at styrke den specifikke studiekompetence forud for hovedforløbet i en erhvervsuddannelse inden for områderne finansiering, revision og logistik.
Stk. 4. Optagelsesberettigede til GIF er flygtninge og indvandrere, der gennem supplering i fagpakker efter mindst 12 års skolegang ønsker at sidestille en gymnasial eksamen, aflagt i hjemlandet, med en dansk gymnasial adgangsgivende eksamen, og som 1) har opholdstilladelse i Danmark, 2) dokumenterer at beherske dansk og har bestået dansk trin II på avu eller Studieprøven eller dansk som andetsprog på avu med mindst karakteren 8 efter 13-skalaen henholdsvis karakteren 7 efter 7-trins-skalaen i både mundtlig og skriftlig prøve, 3) behersker engelsk på et niveau, der mindst svarer til folkeskolens afgangsprøve, og har haft mindst fire års formel undervisning i engelsk, og 4) for ansøgere til Mat-GIF har kundskaber i matematik, der svarer til mindst det gymnasiale B-niveau.
§ 5. Ret til optagelse på et hold til hf+ eller fagpakke hhx forudsætter, at der er et tilstrækkeligt antal deltagere til at oprette et hold.
Denne forudsætning gælder ikke ved ansøgning om optagelse på et hold til GSK eller GIF.
 § 6. Ansøgerne har ikke krav på at blive optaget på et bestemt hf+ forløb eller en bestemt hhx-fagpakke.
 Stk. 2. GS-koordinator varetager holddannelsen for ansøgere til GSK, hf+, fagpakke hhx og GIF gennem koordinering på landsplan.
 § 7. En kursist kan kun følge den samme type fagpakke, den samme fagpakke eller det samme fag på samme niveau én gang, jf. dog stk. 2.
 Stk. 2. GS-koordinator kan, hvor der foreligger særlige omstændigheder, give tilladelse til, at en kursist på ny følger undervisningen i det samme fag på det samme niveau, den samme fagpakke eller den samme type fagpakke (går om).
 § 8. Optagelsesberettigede ansøgere har ret til optagelse på et hold, jf. dog §§ 6 og 9, der påbegyndes inden for det skoleår, hvor ansøgningen er indgivet.
 § 9. Hvis der på grund af for få ansøgere ikke oprettes hold inden for GSK eller GIF på den ansøgte institution i et ansøgt fag eller på det ansøgte niveau inden for det første år efter ansøgningsfristens udløb, skal GS-koordinator henvise optagne ansøgere til GSK eller GIF til pladser i det ansøgte fag på det ansøgte niveau på et GSK- eller GIF-hold i rimelig geografisk afstand fra den ansøgte institution.
 Stk. 2. Såfremt der ikke kan skaffes plads ved hjælp af en henvisning, som nævnt i stk. 1, til ansøgere til GSK, skal GS-koordinator henvise optagne ansøgere til pladser inden for den almindelige gymnasiale undervisning, så vidt muligt lokalt (tompladser).
 § 10. Bortset fra betaling, jf. §§ 11 og 12, er henviste kursister, jf. § 9, stk. 2, undergivet de vilkår for undervisningens organisering og tilrettelæggelse, herunder tilrettelæggelse som virtuelle forløb, der gælder for det hold eller den klasse, de følger.
Kapitel 4 Betaling § 11. For kursister på GSK samt hf+ og fagpakke hhx er undervisningen gratis, såfremt undervisningen er påbegyndt senest den 1. oktober i det kalenderår, der er to år efter det kalenderår, hvor den adgangsgivende gymnasiale eksamen er afsluttet.
Undervisningen med tilhørende prøver skal være afsluttet senest et år efter, at undervisningen er påbegyndt.
For kursister på GIF er undervisningen gratis.
 Stk. 2. For en kursist, for hvem undervisningen ikke er gratis, jf. stk. 1, er deltagelse i undervisning efter denne bekendtgørelse betinget af forudgående indbetaling af deltagerbetaling for hvert enkelt fag eller fagpakke.
 Stk. 3. Deltagerbetaling dækker også aflæggelse af den eller de prøver, der er knyttet til et fag eller en fagpakke.
 Stk. 4. Kursisten skal ikke betale for på ny at følge undervisningen eller gå til prøve, hvis vedkommende har fået tilladelse efter § 7. stk. 2.
 § 12. Institutionen afholder udgifterne til undervisningsmidler, jf. dog stk. 2.
 Stk. 2. Kursistens betaling for undervisningsmidler følger de regler, der gælder for stx, jf. lov om institutioner for almengymnasiale uddannelser og almen voksenuddannelse m.v. og regler udstedt i medfør heraf.
Kapitel 5 Indhold, uddannelsestid, tilrettelæggelse, prøver og eksamen § 13. Undervisning, herunder uddannelsestid og kursisttid, efter denne bekendtgørelse omfatter fag og niveauer, der indgår i følgende bekendtgørelser med tilhørende bilag, jf. dog stk. 2-4 og §§ 14 g 15 1) Bekendtgørelse om uddannelsen til studentereksamen (stx-bekendtgørelsen) (gymnasiebekendtgørelsen), 2) bekendtgørelse om uddannelsen til højere handelseksamen (hhx-bekendtgørelsen), 3) bekendtgørelse om uddannelsen til højere teknisk eksamen (htx-bekendtgørelsen), 4) bekendtgørelse om uddannelsen til 2-årigt hf (hf-bekendtgørelsen), 5) bekendtgørelse om hf-uddannelsen tilrettelagt som enkeltfagsundervisning for voksne (hf-enkeltfagsbekendtgørelsen) og 6) bekendtgørelse om valgfag fælles for de gymnasiale uddannelser (valgfagsbekendtgørelsen).
 Stk. 2. Undervisningen i GSK efter stx-bekendtgørelsen kan gives med en uddannelsestid for det pågældende fag efter reglerne for enten det 3-årige forløb eller det 2-årige studenterkursusforløb.
 Stk. 3. Koordinator kan træffe beslutning om, at der oprettes hold med kortere uddannelsestid end sædvanligt for kursister, der har fået merit i henhold til § 14, stk, 2, og § 15, stk. 3.
 Stk. 4. Undervisningen i hf+ gives i to eller tre fag på A-niveau, og der udarbejdes et studieprojekt, jf. bilag 2.
 Stk. 5. Undervisning i fagpakke hhx gives i to eller tre udvalgte hhx-fag på C-, B- eller A-niveau, jf. bilag 3.
 Stk. 6. Undervisning i GIF gives i de fag, der nævnes i bilag 4.
 Stk. 7. Lærere, der underviser i henhold til denne bekendtgørelse, skal have undervisningskompetence i det pågældende fag efter reglerne for de gymnasiale uddannelser.
 § 14. En kursist, der skal forbedre sin karakter i et fag på et bestemt niveau, skal have den uddannelsestid, der hører til løftet fra det nærmeste underliggende niveau.
 Stk. 2. En kursist kan efter ansøgning ved undervisningens start få merit for dele af undervisningen, jf. reglerne i meritbekendtgørelsen.
 § 15. En kursist, der mangler et fag på et bestemt niveau, skal have den uddannelsestid, der hører til det pågældende niveau, jf. dog stk. 2.
 Stk. 2. En kursist, der på tidspunktet for ansøgningen har afsluttet det pågældende fag på gymnasialt niveau, skal have den uddannelsestid, der hører til løftet fra det afsluttede niveau til det ønskede niveau.
 Stk. 3. En kursist kan efter ansøgning ved undervisningens start få merit for dele af undervisningen, jf. reglerne i meritbekendtgørelsen.
 § 16. GSK tilrettelægges som holdundervisning i enkelte fag eller i grupper af fag, fortrinsvis i koncentrerede forløb og over højst et år.
 Stk. 2. Hf+ tilrettelægges som holdundervisning over ½ år, jf. bilag 2.
 Stk. 3. Fagpakke hhx tilrettelægges som holdundervisning over ½ år, jf. bilag 3.
 Stk. 4. GIF tilrettelægges som holdundervisning over 1 år, jf. bilag 4-8.
 § 17. Læreplanerne og reglerne for undervisning i de enkelte fag i de i § 13, stk. 1, nævnte bekendtgørelser finder anvendelse med de tilpasninger, der følger af reglerne i denne bekendtgørelse.
 Stk. 2. Den enkelte lærer skal udarbejde en undervisningsbeskrivelse efter reglerne i hf-enkeltfagsbekendtgørelsen.
Stk. 3. Dele af uddannelsestiden kan anvendes til undervisning, der ikke forudsætter samtidig tilstedeværelse af lærer og kursist (virtuel undervisning). I hf+, fagpakke hhx og GIF kan omfanget af den virtuelle undervisning ikke overstige 25 pct.
Hvis omfanget af undervisningen i væsentlig grad er baseret på virtuel undervisning, skal det fremgå af udbuddet.
 § 18. I GIF afsættes 110 timers kursisttid til skriftligt arbejde i dansk, jf. bilag 5. Herudover kan der afsættes op til 25 timers kursisttid til skriftligt arbejde i engelsk og op til 25 timers kursisttid til skriftligt arbejde i historie, jf. bilag 6 og 7.
 § 19. Kursisterne er omfattet af bekendtgørelse om studie- og ordensregler i de gymnasiale uddannelser.
 Stk. 2. Kursister, der på grund af handicap eller sygdom har behov for særlig støtte, skal have tilbud herom efter reglerne i de i § 13, stk.1, nr. 1-5, nævnte bekendtgørelser med de tilpasninger, der følger af GS-kursisternes særlige forhold.
 § 20. Prøver og eksamen på GSK, hf+, fagpakke hhx og GIF følger reglerne i eksamensbekendtgørelsen samt reglerne om prøver i de enkelte fag, jf. dog stk. 2 og § 21.
 Stk. 2. Prøverne afholdes i forbindelse med de prøveterminer, der fastsættes af Undervisningsministeriet.
Bevis og attestation § 21. Institutionen udsteder prøvebevis for aflagte prøver i GSK.
Stk. 2. Institutionen udsteder et bevis, der viser resultatet af de aflagte prøver, til en kursist, der har aflagt alle de krævede prøver i hf+ eller fagpakke hhx.
Det samlede gennemsnit udregnes ikke.
Stk. 3. Institutionen udsteder et samlet bevis til en kursist, der har aflagt alle de krævede prøver i GIF og opfyldt beståkravet i bekendtgørelse om karakterskala og anden bedømmelse.
På et bevis for GIF udregnes det samlede vægtede gennemsnit efter reglerne i eksamensbekendtgørelsen.
 Stk. 4. Kursister, der afbryder undervisningen, kan efter anmodning få attestation fra institutionen for gennemført undervisning.
 Stk. 5. En kursist, der ikke har aflagt alle de krævede prøver i hf+, fagpakke hhx eller GIF, kan få enkeltfagsbevis for de aflagte prøver.
Kapitel 6 Vejledning § 22. Kursisten skal i relevant omfang tilbydes faglig og metodisk vejledning.
 Stk. 2. Kursisten skal ud over den i stk. 1 nævnte vejledning uden for uddannelsestiden tilbydes individuel og kollektiv vejledning til gennemførelse af uddannelsen, jf. bekendtgørelse om vejledning om gennemførelse af uddannelser på Undervisningsministeriets område.
Kapitel 7 Placering og administration § 23. Undervisning samt tilknyttede prøver vedrørende GSK og GIF udbydes af institutioner, der er godkendt til at udbyde uddannelserne til stx, hf, hhx og htx.
 Stk. 2. Undervisning samt tilknyttede prøver vedrørende hf+ udbydes af institutioner, der er godkendt til at udbyde uddannelserne til stx og hf.
 Stk. 3. Undervisning samt tilknyttede prøver vedrørende fagpakke hhx udbydes af institutioner, der er godkendt til at udbyde den treårige uddannelse til hhx.
 Stk. 4. GS-koordinatorerne udpeger blandt de i stk. 1-3 nævnte institutioner, hvilke der skal kontraheres med og den stedlige placering af de enkelte udbud.
§ 24. Undervisningsministeriet udpeger en eller flere personer som GS-koordinator i hvert af byområderne København, Odense, Ålborg og Århus.
En GS-koordinator udpeges for en periode på tre finansår.
Ministeriet kan forlænge perioden for en GS-koordinator med et, to eller tre finansår ad gangen.
 Stk. 2. En GS-koordinator aflønnes med et særligt honorar.
 § 25. GS-koordinatorerne har i fællesskab ansvaret for følgende opgaver vedrørende GSK, hf+, fagpakke hhx og GIF:
 1) Udarbejdelse af et landsdækkende informationsmateriale om undervisning efter denne bekendtgørelse.
 2) Planlægning og koordination af det samlede udbud efter denne bekendtgørelse og den samlede holdoprettelse efter denne bekendtgørelse på landsplan.
 3) Udarbejdelse af landsstatistik vedrørende adgangsgrundlag, holddannelse, gennemførelse, prøvekarakterer mv. efter aftale med Undervisningsministeriet.
 Stk. 2. Hver enkelt GS-koordinator har ansvaret for administration af GS på lokalt plan, herunder:
 1) Udarbejdelse og udsendelse af information om undervisning efter denne bekendtgørelse.
 2) Sikring af, at optagelsesbetingelserne er opfyldt, og indledende vejledning af ansøgere.
 3) Oprettelse af hold samt fordeling af kursister.
 4) Planlægning af det lokale undervisningstilbud efter denne bekendtgørelse.
 5) Kontrahering med institutioner om placering af hold og enkeltkursister, herunder placering på GS-koordinators egen institution.
 6) Sikring af, at der i relevant omfang tilbydes vejledning i henhold til § 22.
 7) Alle andre beslutninger i henhold til denne bekendtgørelse, der ikke er henlagt til de kontraherende institutionsledere eller Undervisningsministeriet.
 Stk. 3. GS-koordinatoren træffer afgørelse om optagelse af den enkelte ansøger til undervisning efter denne bekendtgørelse, herunder tilladelse til fornyet optagelse, afgørelser om merit, jf. § 14, stk. 2, og § 15, stk. 3, samt afgørelser om særlig støtte, der træffes i henhold til § 19, stk. 2.
 § 26. Lederen af den institution, der har kontraheret med en GS-koordinator om oprettelse af undervisning, jf. § 25, stk. 2, nr. 5, er ansvarlig for, at undervisning og prøver gennemføres efter de gældende regler for det pågældende fag, eksamensbekendtgørelsen og bekendtgørelsen om karakterskala og anden bedømmelse.
 Stk. 2. Når undervisningen på et hold fordeles på flere lærere, beslutter institutionens leder, hvilken lærer der er ansvarlig for undervisning og prøve.
 § 27. Undervisningsministeriet yder tilskud til kurser efter denne bekendtgørelse efter de på finansloven angivne retningslinjer.
Kapitel 8 Klage § 28. Kursisten kan klage til undervisningsministeren over en GS-koordinators afgørelser om optagelse, jf. § 25, stk. 3. Klage skal være indgivet inden to uger efter, at afgørelsen er meddelt kursisten.
Stk. 2. Klagen indgives skriftligt til vedkommende GS-koordinator, der videresender klagen til Undervisningsministeriet sammen med sin egen udtalelse i sagen.
Før sagen videresendes, skal GS-koordinator give klageren lejlighed til inden for en uges frist at kommentere udtalelsen.
Klagerens eventuelle kommentar skal medsendes til ministeriet.
 Stk. 3. Ministeriet træffer afgørelse om fastholdelse af GS-koordinators afgørelse eller om ændring af denne til fordel for klageren.
 § 29. Kursisten kan klage over GS-koordinators afgørelse om støtte i henhold til § 19, stk. 2, efter reglerne i stx-bekendtgørelsen og over afgørelse om merit, jf. § 14, stk. 2, og § 15, stk. 3, efter reglerne i meritbekendtgørelsen, idet GS-koordinator træder i rektors sted.
 § 30. Kursistens adgang til at klage over øvrige afgørelser i forbindelse med undervisning, prøver og eksamen følger de regler, som kursisterne i henhold til denne bekendtgørelse er omfattet af.
Kapitel 9 Dispensation § 31. Undervisningsministeriet kan dispensere fra bekendtgørelsens regler, hvor det er begrundet i usædvanlige forhold.
Kapitel 10 Ikrafttræden mv.
 § 32. Bekendtgørelsen træder i kraft den 1. januar 2008, jf. dog § 33.
 Stk. 2. Bekendtgørelse nr. 459 af 10. juni 2005 om gymnasial supplering (GS-bekendtgørelsen) ophæves.
 § 33. Undervisning i fag på A-niveau, begyndersprog på højt niveau og fortsættersprog på højt niveau kan indtil sommereksamensterminen 2008 finde sted efter bestemmelserne i lov om gymnasiet m.v., jf. lovbekendtgørelse nr. 833 af 8. oktober 2003, med senere ændringer, og regler fastsat i medfør af loven.
 Stk. 2. Prøver i fag på A-niveau, begyndersprog på højt niveau og fortsættersprog på højt niveau kan indtil sommereksamensterminen 2008 gennemføres efter de bestemmelser og regler, der er nævnt i stk. 1.
Undervisningsministeriet, den 12. december 2007 Jarl DamgaardAfdelingschef / Kirsten Krogstrup Bilag 1GS  januar 2008 Oversigt over bekendtgørelsens indhold og læreplaner Bekendtgørelsens indhold Læreplaner Bilag 2GS/Hf+ - januar 2008 Hf + Struktur, varighed og organisering a) Overensstemmelsen mellem besvarelsen og opgaveformuleringen, herunder de afgrænsninger og krav, der indgår i denne, b) kursistens udvælgelse, inddragelse, bearbejdning, vurdering og perspektivering af relevant fagligt stof, c) problemstillingernes sværhedsgrad og kompleksitet, samt d) formidlingen af stoffet.
Bilag 3GS/hhx  januar 2008 Fagpakke hhx Struktur, varighed og organisering Bilag 4GS/GIF- januar 2008 Gymnasiale indslusningsforløb for flygtninge og indvandrere (GIF) Struktur, varighed og organisering Bilag 5GS/GIF  januar 2008 Dansk A a) udtrykke sig, såvel mundtligt som skriftligt, sikkert, personligt og varieret på dansk, benytte en genkendelig og accepteret udtale og beherske skriftsprogets vigtigste normer for sprogrigtighed, b) anvende forskellige skriftlige og mundtlige genrer, herunder kunne læse op, fortælle, referere, redegøre, holde oplæg samt indgå i dialog og diskussion, c) anvende procesorienteret skrivning og kunne tænke, erkende og formidle gennem skrivning på dansk, d) lytte til og læse forskellige typer af sprogbrug med forståelse, kritisk sans og refleksion, e) anvende et sprogligt begrebsapparat samt demonstrere elementær viden om sprogets opbygning og funktion, f) analysere, fortolke, perspektivere og vurdere litterære tekster og medieprodukter samt kunne inddrage sproglige iagttagelser i tekstarbejdet, g) dokumentere kendskab til dansk litteratur og væsentlige sider af dansk tænkemåde og livsopfattelse med hovedvægten på tiden efter 1900 og med perspektiver til tiden før og til den øvrige verden samt h) navigere i skærmbaserede tekster samt kunne indsamle, sortere og benytte materiale i trykt og elektronisk form.
a) udtale, ordforråd, idiomatik, morfologi og syntaks, b) sproghandlings-, sprogbrugs- og argumentationsanalyse, c) mundtlig og skriftlig retorisk praksis, d) kommunikation og e) læse- og lyttestrategier.
a) tekster fra før 1900, b) et historisk bredt og genremæssigt varieret udvalg af tekster fra 1900 til i dag, herunder realistiske og modernistiske tekster, og c) mindst tre værker blandt kategorierne roman, drama, novelle- og digtsamling, heriblandt ét fra tiden før 1945.
  et værk i form af et større afrundet medieprodukt.
a) delprøve 1, hvortil der gives 1½ time uden hjælpemidler, og hvor der prøves i læseforståelse b) delprøve 2, hvortil der gives 4½ time med hjælpemidler, og hvor der prøves i en sammenhængende skriftlig fremstilling.
Eksaminanden skal vælge mellem et antal opgaver stillet på grundlag af et tekstmateriale.
Billedmateriale kan indgå.
 a) Inden for det sproglige stofområde stilles spørgsmålene i et af de sproglige emner med krav om inddragelse af det vedlagte tekstmateriale.
 b) Inden for det litterære stofområde stilles spørgsmålene med udgangspunkt i skønlitterære tekster, som eksaminanden skal analysere, fortolke og perspektivere.
 c) Inden for det mediemæssige stofområde stilles spørgsmålene med udgangspunkt i trykte eller elektroniske medietekster, som eksaminanden skal behandle med vægt på virkemidler og betydning.
  læseforståelse.
 skriftlig fremstilling  kommunikativ formidling  emnebehandling  at anvende danskfaglig viden og fagets grundlæggende metoder.
 mundtlig fremstilling  at redegøre for det trukne emne  at anvende danskfaglig viden og fagets grundlæggende metoder.
Bilag 6GS/GIF - januar 2008 Engelsk B a) forstå mundtligt og skriftligt engelsk om almene og faglige emner, b) læse engelske tekster meningsfyldt op, c) beherske et varieret ordforråd, som gør det muligt at deltage i en samtale og diskussion på engelsk, d) give en nuanceret, sammenhængende mundtlig og skriftlig fremstilling af et kendt emne på et flydende og hovedsageligt korrekt engelsk, e) kunne gøre rede for indhold og synspunkter i forskellige typer engelske tekster, f) analysere ikke-litterære tekster, g) analysere og fortolke litterære tekster, h) perspektivere den enkelte tekst i forhold til samfundsmæssige og kulturelle sammenhænge, i) anvende en grundviden om kulturelle og samfundsmæssige forhold i Storbritannien og USA til analyse og perspektivering af aktuelle forhold, j) formulere egne synspunkter på engelsk med anvendelse af hensigtsmæssige kommunikationsstrategier, k) anvende faglige opslagsværker og øvrige hjælpemidler og l) benytte hensigtsmæssige sprogindlæringsstrategier.
a) det engelske sprogs grammatik, ortografi og tegnsætning, b) udtale og ordforråd, c) kommunikationsstrategier, standardsprog og variation, d) det engelske sprog som globalt kommunikationssprog, e) forskellige typer nyere litterære og ikke-litterære tekster, f) tekstanalytiske begreber og g) væsentlige kulturelle og samfundsmæssige forhold i Storbritannien og USA.
Bilag 7 GS/GIF - januar 2008 Historie C a) redegøre for centrale udviklingslinjer i Danmarkshistorien efter ca.1900, b) redegøre for det danske demokratis opbygning og dokumentere forståelse for demokratiets grundlæggende værdier og politiske kulturer, c) beskrive forskellige sociale grupperingers levevilkår og tilværelsestolkninger i Danmark i det 20. århundrede, d) forholde sig kritisk til forskellige fremstillinger af historien, e) opnå færdighed i at arbejde med forskellige former for historisk materiale, f) opnå færdighed i mundtlig og skriftlig fremstilling af historiske problemstillinger og g) indplacere temaerne fra undervisningen i en kronologisk sammenhæng.
a) fra landbrugssamfund til industrisamfund, b) det danske demokrati, c) Danmark i EU/ en globaliseret verden, d) nationalstat og national identitet, e) velfærdsstaten og f) livsvilkår og tilværelsestolkninger.
a) det danske arbejdsmarked og b) historieformidling.
Bilag 8 GS/GIF  januar 2008 Historie B a) redegøre for centrale udviklingslinjer i Danmarkshistorien fra ca. 1850 til i dag, b) redegøre for Danmarks placering internationalt, c) opnå indsigt i det danske demokratis opbygning og dokumentere forståelse for demokratiets grundlæggende værdier og politiske kulturer, d) beskrive forskellige sociale grupperingers levevilkår og tilværelsestolkninger i Danmark i det 20. århundrede, e) reflektere over sammenhænge mellem levevilkår og mentalitet, f) reflektere over mennesket som historieskabt og historieskabende, g) forholde sig kritisk og dokumenterende til eksempler på brug og misbrug af historien, h) anvende en analytisk/metodisk tilgang til forskelligartet historisk materiale og i) opnå færdighed i mundtlig og skriftlig fremstilling af historiske problemstillinger.
 1) Ca. 1850-1914:
a) det danske demokrati, b) industrialiseringen samt c) nationalstat og national identitet.
 2) 1914-1989:
a) fra landbrugs- til industrisamfund, b) velfærdsstaten samt c) livsvilkår og tilværelsestolkninger.
 3) 1989 til i dag:
a) Danmark og den europæiske integration, b) Danmarks internationale placering samt c) globalisering og integration.
a) historieformidling og b) arbejdsmarkedet.
