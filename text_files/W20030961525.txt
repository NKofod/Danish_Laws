Landsskatteretskendelse af 9. oktober 2002 vedr.  

 Arbejdsmarkedsbidrag  værdi af vederlag ydet i form af aktier Klagen vedrører spørgsmålet, om A i indkomståret 1998 er  

 bidragspligtig i henhold til lov om arbejdsmarkedsfonde § 7, stk. 1, litra c,  

 jf. § 8, stk. 1, litra e, og lov om arbejdsmarkedets tillægspension § 17,  

 litra  

 b, af bonus udbetalt af B B.V., Holland.
 Det fremgår af sagens oplysninger, at klageren er  

 administrerende direktør i C A/S, og at han i indkomståret 1998 har modtaget  

 en  

 bonus på 61.749.900 kr. fra B B.V. for sin medvirken ved børsintroduktionen  

 af  

 C A/S, hvor han er ansat.
 I forbindelse med børsintroduktionen af C A/S indgik B B.V.  

 aftale med 8 ledende medarbejdere i C A/S om, at de i tilfælde af succesfuld  

 børsnotering af C A/S inden 31. december 1998 skulle modtage en særlig bonus.  

 Klagerens andel af den samlede bonus udgjorde 45 %.
B B.V. er hjemmehørende i Holland og ejede forud for  

 børsintroduktionen ca. 83 % af aktierne i C A/S.
Efter børsintroduktionen var  

 ejerandelen reduceret til ca. 32 %. Ifølge det oplyste solgte det hollandske  

 selskab efterfølgende den resterende aktiepost.
Det fremgår af aftalen med B B.V., at klageren skulle modtage en  

 bonus 7 dage efter børsnoteringen af C A/S.
Bonusen skulle beregnes efter en  

 særlig formel, der er beskrevet i "Management Bonus Scheme", der  

 blev  

 sendt til bonusmodtagerne den 16. april 1998. Bonusens størrelse var afhængig  

 af udbudsforløbet og udbudskursen på aktierne.
 Af "Management Bonus Scheme" fremgår bl.a. følgende:
 "It is a  

 condition that, after deduction for and payment of all taxes on the Payment,  

 which for this purpose has been fixed at 63 %, you reinvest 60 % of the  

 remainder of the Payment in shares in C A/S (the "Shares"). The  

 amount to be reinvested will correspond to 22,2 % of the Payment.
You will  

 purchase the shares from B B.V. at a price per share corresponding to the  

 price  

 at which the shares in C A/S are sold in the IPO.
Your purchase price for the  

 Shares will be withheld from the Payment and the Shares will be delivered to  

 you on the Payment Date.
Please inform us about to which bank account number  

 the Shares should be transferred." Det var ifølge aftalen en betingelse for opnåelse af bonus, at  

 klageren var ansat i C A/S på det tidspunkt, bonusen kom til udbetaling, og  

 at  

 han var aktivt involveret i enten børsintroduktionen eller salgsprocessen.
 Det blev aftalt, at en del af bonusen skulle geninvesteres i  

 aktier i C A/S, og at de modtagne aktier skulle bindes i en 3-årig periode  

 frem  

 til den foreløbige offentliggørelse af 2000 regnskabet for C A/S i foråret  

 2001.
 Såfremt børsintroduktionen af C A/S ikke fandt sted inden 31.  

 december 1998, bortfaldt aftalen.
 Børsintroduktionen af C A/S blev gennemført i maj 1998. Bonusen  

 blev opgjort ud fra afregningskursen på aktierne ved emissionens  

 gennemførelse,  

 men blev først udbetalt den 1. april 1999.
Klagerens bonus blev beregnet til 61.749.900 kr.
Heraf blev  

 13.708.440 kr. i henhold til bonusaftalen geninvesteret i aktier i C A/S,  

 9.139.023 kr. blev udbetalt kontant, og 38.902.437 kr. blev afsat til  

 skattemæssige betalinger.
Told- og Skatteregionen har truffet afgørelse om, at klageren  

 skal betale arbejdsmarkedsbidrag og midlertidig pensionsopsparing af den  

 modtagne bonus på 61.749.900 kr., jf. arbejdsmarkedsfondslovens § 7, stk. 1,  

 litra c, og § 8, stk. 1, litra e, og lov om arbejdsmarkedets tillægspension §  

 17, litra b.
Told- og Skatteregionen har herefter opgjort  

 arbejdsmarkedsbidraget til 4.939.992 kr. og den midlertidige  

 pensionsopsparing  

 til 617.499 kr.
Told- og Skatteregionen har som begrundelse for afgørelsen bl.a.  

 anført, at den udbetalte bonus som følge af deltagelse i arbejdet med  

 børsintroduktionen er et vederlag/honorar omfattet af  

 arbejdsmarkedsfondslovens  

 § 7, stk. l, litra c.
Det er direkte en forudsætning i aftalen, at klageren  

 skulle deltage aktivt i processen.
Der er således tale om, at han skulle yde  

 et  

 stykke personligt arbejde som en modydelse for den udbetalte bonus.
Det  

 personlige arbejde, som klageren har ydet i forbindelse med  

 børsintroduktionen,  

 er ydet uden for tjenesteforhold.
Dels er der tale om et enkeltstående  

 projekt,  

 som ikke er led i det daglige arbejde.
Dels er arbejdet primært udført for B  

 B.V., ligesom bonusen er udbetalt af B B.V.
Klageren har sideløbende modtaget  

 sin normale løn fra C A/S.
Som sælgende aktionær har B B.V. den umiddelbare  

 interesse i en vellykket børsintroduktion.
Det er dog naturligt, at ledende  

 medarbejdere i C A/S deltager aktivt i processen med børsintroduktionen,  

 fordi  

 det forudsætter detaljeret kendskab til en virksomhed at præsentere den bedst  

 muligt for aktiemarkedet.
Det bevirker dog ikke, at det arbejde, som klageren  

 har udført i forbindelse med børsintroduktionen, er udført som led i et  

 tjenesteforhold.
 Klagerens repræsentant har nedlagt påstand om, at klageren ikke  

 er bidragspligtig i henhold til arbejdsmarkedsfondslovens § 7, stk. 1, litra  

 c,  

 jf. § 8, stk. 1, litra e, og lov om arbejdsmarkedets tillægspension § 17,  

 litra  

 b, af den modtagne bonus.
Til støtte for påstanden har repræsentanten bl.a. anført, at  

 arbejdsmarkedsfondsloven bl.a. sondrer imellem personer, der har lønindkomst  

 fra beskæftigelse her i landet for en dansk arbejdsgiver og endvidere er  

 fuldt  

 skattepligtige m.v., jf. arbejdsmarkedsfondslovens § 7, stk. 1, litra a, og  

 personer, der er fuldt skattepligtige til Danmark og modtager vederlag,  

 honorarer eller anden indkomst uden for tjenesteforhold, men dog uden at være  

 selvstændige, jf. arbejdsmarkedsfondslovens § 7, stk. 1, litra c.
For så vidt  

 angår danske personer, der arbejder for en dansk arbejdsgiver her i landet,  

 jf.  

 § 7, stk. 1, litra a, er bidragsgrundlaget alt vederlag i penge samt nærmere  

 specifikt nævnte personalegoder, jf. § 8, stk. 1, litra a.
For så vidt angår  

 personer, der modtager honorarer m.v. udenfor tjenesteforhold, jf. § 7, stk.  

 1,  

 litra c, er bidragsgrundlaget i medfør af § 8, stk. 1, litra e, alt vederlag,  

 honorar eller anden indkomst, der modtages for arbejdet.
Er der tale om  

 arbejde  

 for en udenlandsk arbejdsgiver, der ikke har fast driftssted i Danmark, er  

 der  

 ikke bidragspligt, uanset om lønmodtageren er fuldt skattepligtig til  

 Danmark.  

 Reglerne for det midlertidige pensionsbidrag følger reglerne for  

 arbejdsmarkedsbidrag.
Repræsentanten har herefter principalt bl.a. gjort gældende, at  

 B B.V. købte aktierne i C A/S med henblik på at få dette selskab børsnoteret.  

 I  

 forbindelse med aftalen om bonus bad B B.V. 8 ledende medarbejdere i C A/S om  

 at arbejde aktivt for, at C A/S kunne børsintroduceres bedst muligt.  

 Bonusaftalerne blev indgået for at motivere de 8 ledende medarbejdere til at  

 medvirke aktivt og positivt for bedst mulig børsintroduktion.
Ud over aftalen  

 med B B.V. udførte medarbejderne deres sædvanlige arbejde for C A/S og modtog  

 i  

 den forbindelse sædvanligt lønvederlag.
Dette sædvanlige lønvederlag var  

 betaling for, at de ledende medarbejdere udførte deres normale funktioner  

 bedst  

 muligt og havde derfor ingen sammenhæng med den særskilt aftalte bonus.
I  

 forbindelse med aftalen med B B.V. accepterede disse medarbejdere således at  

 yde en indsats ud over den sædvanlige, og også ud over hvad der blev forlangt  

 af C A/S.
Told- og Skatteregionen er enig i, at opdragsgiver var B B.V., men  

 finder at de ledende medarbejdere ikke var ansatte i holdingselskabet men  

 selvstændigt arbejdende konsulenter.
Der var imidlertid tale om et de facto  

 ansættelsesforhold, hvorfor de ledende medarbejdere må anses for lønmodtagere  

 og ikke honorarmodtagere i relation til arbejdsmarkedsfondsloven.
B B.V.  

 havde  

 instruktionsbeføjelserne med hensyn til den ekstra indsats, de 8 ledende  

 medarbejdere ydede i forbindelse med børsnoteringen.
Medarbejderne refererede  

 til holdingselskabet vedrørende dette arbejde, og det hollandske selskab  

 bestemte de overordnede retningslinier for børsintroduktionen.
Medarbejdernes  

 opgaver for det hollandske selskab var bl.a. at indsamle oplysninger,  

 herunder  

 dataoplysninger, samt at markedsføre det danske selskab i forbindelse med  

 børsintroduktionen.  

 Medarbejderne kan derfor ikke anses som honorarmodtagere, da honorarmodtagere  

 i  

 modsætning til lønmodtagere kræver en eller anden form for selvstændighed i  

 forhold til opdragsgiveren.
De var ikke selvstændigt arbejdende, havde ikke  

 selvstændige kontorfaciliteter eller arbejdsredskaber, særskilt bogholderi,  

 egne kontorholdsomkostninger eller andre af de karakteristika, der normalt  

 kendetegner en selvstændigt arbejdende konsulent.
Det er i denne forbindelse  

 ikke afgørende, at der ikke blev oprettet en egentlig ansættelseskontrakt  

 imellem de ledende medarbejdere og B B.V., idet den indgåede bonusaftale er  

 en  

 regulær, skriftlig ansættelsesaftale, hvoraf klagerens honorar og  

 arbejdsgiverens forventninger til arbejdet fremgår.
Hertil kommer, at de  

 kriterier,  

 der er opstillet til afgrænsningen mellem lønmodtagere og selvstændige  

 erhvervsdrivende i punkt 3.1.1. i cirkulære nr. 129 af 4. juli 1994 om  

 personskatteloven, som ændret ved cirkulære nr. 14 af 15. januar 1997, på  

 grund  

 af de ændrede arbejdsmønstre, herunder f.eks. hjemmearbejde, ikke længere er  

 relevant.
Da klageren således var ansat hos en udenlandsk arbejdsgiver, der  

 ikke havde fast driftssted i Danmark, er der ikke bidragspligt efter  

 arbejdsmarkedsfondslovens § 7, stk. 1, litra a, og der skal derfor ikke  

 beregnes arbejdsmarkedsbidrag og midlertidig pensionsopsparing af nogen del  

 af  

 vederlaget.
Subsidiært har repræsentanten bl.a. gjort gældende, at der ved  

 opgørelsen af bidragsgrundlaget må sondres imellem den kontante del af  

 vederlaget og den del af vederlaget, der blev ydet i form af aktier.
Uanset  

 ordlyden af bonusaftalen bestod bonusen af dels et kontant vederlag dels et  

 vederlag ydet i form af aktier.
Bidragsgrundlaget for personer omfattet af lønmodtagerbidraget i  

 arbejdsmarkedsfondslovens § 7, stk. 1, fremgår af lovens § 8. Bestemmelsen i  

 §  

 8, stk. 1, litra b, relaterer sig både til bestemmelsen i § 8, stk. 1, litra  

 a,  

 og bestemmelsen i § 8, stk. 1, litra e, idet formuleringen eller som  

 led i en  

 aftale om ydelse af personligt arbejde i øvrigt direkte vedrører  

 honorarmodtagere omfattet af § 8, stk. 1, litra e.
Bidragsgrundlaget i § 8,  

 stk. 1, litra b, blev udvidet ved lov nr. 283 af 12. maj 1999 og lov nr. 1286  

 af 20. december 2000 med den skattepligtige værdi af dels køberetter til  

 aktier  

 dels aktier og tegningsretter til aktier.
Udvidelsen af bidragsgrundlaget i §  

 8, stk. 1, litra b, relaterer sig både til § 8, stk. 1, litra a, og § 8, stk.  

 1, litra e, og dermed også honorarmodtagere omfattet af § 8, stk. 1, litra e.  

 Det fremgår herved af bemærkningerne til L 169 1998/99 (lov nr. 283 af 12.  

 maj  

 1999) og L 37 2000/01 (lov nr. 1286 af 22. december 2000), at  

 bidragsgrundlaget  

 for lønmodtagere og honorarmodtagere blev udvidet til at omfatte den  

 skattepligtige værdi af dels køberetter til aktier dels aktier og  

 tegningsretter til aktier.
Der er endvidere henvist til Ministersvar til L  

 169  

 1998/96 (bilag 2). Det bemærkes herved, at der ikke var grundlag for at  

 udvide  

 bidragsgrundlaget, såfremt der allerede i de gældende regler var hjemmel til  

 at  

 opkræve arbejdsmarkedsbidrag af den skattemæssige værdi af bl.a. aktier.
Det  

 må  

 derfor konkluderes, at der ikke i de dagældende bestemmelser i  

 arbejdsmarkedsfondslovens § 8, stk. 1, litra b og litra e, var hjemmel til at  

 opkræve arbejdsmarkedsbidrag af den skattemæssige værdi af aktier.
Bidragsgrundlaget for honorarmodtagere kan endvidere ikke være  

 bredere end for almindelige lønmodtagere, der med enkelte undtagelser  

 generelt  

 set ikke er bidragspligtige af naturalieydelser, herunder af aktier.
De 8  

 ledende  

 medarbejdere modtog en væsentlig del af vederlaget i form af aktier, jf.  

 herved  

 opgørelse af 1. april 1999, hvori værdien af bonusen er opgjort og opdelt i  

 en  

 kontant del og en aktiedel, der skulle bindes i 3 år. Årsagen til denne form  

 for aflønning af medarbejderne var, at det var en forudsætning for en  

 succesfuld børsnotering, at de ledende medarbejdere havde et ønske om at  

 investere i virksomheden og også viste dette udadtil.
Det var for B B.V.,  

 Holding, af stor signalværdi over for investorerne, at de ledende  

 medarbejdere  

 som en del af bonusen fik vederlag i form af aktier.
Uanset at vederlag i  

 form  

 af andet end penge, herunder vederlag i form af aktier, efter en  

 ordlydsfortolkning kan anses for omfattet af arbejdsmarkedsfondslovens § 8,  

 stk. 1, litra e, har det dog næppe været Folketingets mening, at  

 bidragsgrundlaget for honorarmodtagere skal være bredere end for  

 lønmodtagere.  

 Det fremgår herved af "Håndbog om AM-bidrag" af Ove Lykke Zeimer m.  

 fl., 3. udgave, side 144, at det næppe har været sigtet med bestemmelsen, at  

 honorarmodtagere skulle omfattes af et større bidragsgrundlag end  

 lønmodtagere.  

 Selv om det hverken i loven eller i bekendtgørelsen om arbejdsmarkedsbidrag,  

 bek. nr. 1250 af 16. december 1996 med senere ændringer, specifikt er nævnt,  

 at  

 også honorarmodtagere er fritaget for at betale arbejdsmarkedsbidrag m.m. af  

 vederlag i aktier, kan det næppe have været meningen, at der på dette punkt  

 skulle være forskel imellem modtagere af løn og modtagere af  

 konsulentvederlag.  

 Når naturalieydelser ikke er specifikt nævnt for så vidt angår honorarer  

 udenfor tjenesteforhold skyldes dette formentlig, at der i disse situationer  

 kun sjældent aftales vederlag i andet end kontanter.
Den bagvedliggende  

 argumentation må imidlertid være den samme, nemlig at der som udgangspunkt -  

 med enkelte undtagelser - kun betales arbejdsmarkedsbidrag af  

 A-indkomst-skattepligtige naturalieydelser.
Da konsulenter ikke betaler  

 A-indkomstskat af værdien af modtagne aktier, kan disse ikke være en del af  

 bidragsgrundlaget.
Repræsentanten har herefter konkluderet, at de ledende  

 medarbejdere har stået i et ansættelsesforhold til en udenlandsk arbejdsgiver  

 i  

 forbindelse med udbetalingen af den særlige bonus, hvorfor der ikke er  

 bidragspligt efter arbejdsmarkedsbidragsloven.
Den del af vederlaget, der er  

 erlagt i aktier, må endvidere være undtaget fra bidragsgrundlaget, uanset om  

 medarbejderne må anses for at være ansatte eller konsulenter.
Told- og Skattestyrelsen har over for Landsskatteretten  

 indstillet, at den påklagede afgørelse stadfæstes.
Der er til støtte herfor  

 bl.a. anført, at den bonus, som klageren har modtaget fra B B.V. i henhold  

 til  

 Management Bonus Scheme af 16. april 1998 må anses for et vederlag eller  

 honorar for personligt arbejde her i landet uden for tjenesteforhold, som  

 ikke  

 kan henføres til selvstændig erhvervsvirksomhed, og at klageren derfor er  

 bidragspligtig i henhold til arbejdsmarkedsfondslovens § 7, stk. 1, litra c.
Told- og Skattestyrelsen har endvidere bl.a. anført, at det må  

 lægges til grund, at bonusen bestod dels af et kontant vederlag dels et  

 vederlag i form af aktier.
Da klageren må anses som honorarmodtager, jf.  

 arbejdsmarkedsfondslovens § 7, stk. 1, litra c, er bonusen omfattet af  

 bidragsgrundlaget i den til denne bestemmelse knyttede bestemmelse i lovens §  

 8, stk. 1, litra e.
Bidragsgrundlaget for de i § 7, stk. 1, litra c, nævnte  

 personer fremgår udelukkende af lovens § 8, stk. 1, litra e, som ikke  

 undtager  

 bestemte arter af indkomst fra bidragsgrundlaget.
Bestemmelsen fastslår, at  

 der  

 til bidragsgrundlaget medregnes vederlag, honorarer eller anden indkomst for  

 personligt arbejde her i landet uden for ansættelsesforhold, som ikke kan  

 henføres til selvstændig erhvervsvirksomhed.
Det har aldrig for  

 honorarmodtagere på samme måde som for lønmodtagere i henhold til  

 arbejdsmarkedsfondslovens § 8, stk. 1, litra a og b, været en betingelse for  

 arbejdsmarkedsbidrag, at vederlaget er A-indkomst.
Den ændring, der skete ved  

 lov nr. 1286 af 20. december 2000, hvor bl.a. værdien af aktier blev gjort  

 bidragspligtige, var en ændring af § 8, stk. 1, litra b, som udelukkende  

 vedrører bidragsgrundlaget for lønmodtagere m.v., og ikke en ændring af  

 bidragsgrundlaget for honorarmodtagere.
Vederlaget, herunder den del af  

 vederlaget, der blev ydet i form af aktier, er derfor omfattet af  

 bidragsgrundlaget i arbejdsmarkedsfondslovens § 8, stk. 1, litra e.
 Landsskatterettens  

 bemærkninger:
 Ud fra en samlet vurdering af sagens oplysninger finder retten,  

 at den bonus, som klageren har modtaget fra B B.V. i henhold til Management  

 Bonus Scheme af 16. april 1998, må anses for et vederlag eller honorar for  

 personligt arbejde her i landet uden for tjenesteforhold, som ikke kan  

 henføres  

 til selvstændig erhvervsvirksomhed, og at klageren derfor er bidragspligtig i  

 henhold til arbejdsmarkedsfondslovens § 7, stk. 1, litra c.
Der er herved særligt lagt vægt på, at arbejdet for B B.V.  

 bestod af en enkeltstående, bestemt og nærmere afgrænset opgave, som ikke  

 havde  

 karakter af løbende varetagelse af opgaver som led i selskabets almindelige  

 drift.
Vederlaget blev ikke beregnet som i almindelige tjenesteforhold.  

 Bonusens størrelse blev beregnet på grundlag af aktiekursen ved emissionens  

 gennemførelse, og blev udbetalt som et engangsvederlag.
Uanset omfanget af  

 klagerens arbejde i forbindelse med børsintroduktionen, bortfaldt bonusen,  

 hvis  

 børsintroduktionen ikke fandt sted inden 31. december 1998, eller hvis  

 klageren  

 ikke var ansat i C A/S på udbetalingstidspunktet.
Der blev ikke i  

 ansættelsesaftale eller i Management Bonus Scheme fastsat  

 retningslinier  

 eller instrukser for hvervets udførelse, bortset fra at klageren skulle  

 deltage  

 aktivt i enten børsintroduktionen eller salgsprocessen, og retten finder det  

 ikke tilstrækkeligt godtgjort, at der på anden måde blev fastsat andre  

 generelle eller konkrete instrukser for arbejdets udførelse.
Uanset formuleringen af Management Bonus Scheme lægger retten  

 ved sagens afgørelse til grund, at bonusen bestod dels af et kontant vederlag  

 dels af et vederlag ydet i form af aktier.
Det bemærkes herved, at  

 bonusaftalen  

 bl.a. var betinget af, at klageren dels modtog et kontant vederlag dels  

 modtog  

 aktier i C A/S, og at bonusen fra B B.V. skulle afregnes dels ved udbetaling  

 af  

 et kontant vederlag dels ved levering aktier.
Retten bemærker herefter, at klageren må anses som  

 honorarmodtager, jf. arbejdsmarkedsfondslovens § 7, stk. 1, litra c, og at  

 bonusen derfor er omfattet af bidragsgrundlaget i den til denne regel  

 knyttede  

 bestemmelse i lovens § 8, stk. 1, litra e.
Det fremgår direkte af  

 bestemmelsens  

 ordlyd, at der til bidragsgrundlaget medregnes vederlag, honorarer eller  

 anden  

 indkomst for personligt arbejde her i landet uden for ansættelsesforhold, som  

 ikke kan henføres til selvstændig erhvervsvirksomhed.
Bidragsgrundlaget for  

 de  

 i § 7, stk. 1, litra c, nævnte personer fremgår udelukkende af lovens § 8,  

 stk.  

 1, litra e.
 Den ændring, der skete ved lov nr. 1286 af 20. december 2000,  

 hvor bl.a. værdien af aktier blev gjort bidragspligtige, var en ændring af §  

 8,  

 stk. 1, litra b, som vedrører bidragsgrundlaget for lønmodtagere m.v., og  

 ikke  

 en ændring af bidragsgrundlaget for honorarmodtagere omfattet af § 7, stk. 1,  

 litra c.
 Vederlaget, herunder den del af vederlaget, der blev ydet i form  

 af aktier, er derfor omfattet af bidragsgrundlaget i  

 arbejdsmarkedsfondslovens  

 § 8, stk. 1, litra e.
 Den påklagede afgørelse for indkomståret 1998 stadfæstes derfor.
