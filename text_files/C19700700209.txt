 Med henvisning til den af fiskerikontrollen fulgte praksis, hvorefter  

 fiskerikontrollen ved kvalitetsbedømmelse i førstehåndsomsætningen af  

 rødspætter og andre fladfisk, der fremtræder som skind- eller skælslidte,  

 normalt kræver sådanne fisk frasorteret og kasseret som uegnede til  

 konsumformål, er det af repræsentanter for filetindustrien gjort gældende, at  

 disse fisk ofte vil være egnede til fremstilling af en filetvare, uanset at  

 sådanne fisk ikke kan betragtes som eksportegnede eller egnede til i  

 detailhandelen at blive solgt som hel fisk.
 I overensstemmelse med en af fiskeriministeriets kvalitetsudvalg herefter  

 afgiven indstilling skal man meddele, at fiskeriministeriet indtil videre kan  

 tillade, at rødspætter og andre fladfisk, der fremtræder som skind- eller  

 skælslidte, anvendes til konsum under forudsætning af, at fisken i øvrigt må  

 anses for egnet til dette formål.
 De skind- eller skælslidte fisk skal frasorteres i førstehåndsomsætningen,  

 og ved salget skal der gives køberne oplysning om den nævnte kvalitetsmangel.
 Fiskeriministeriet, den 27. november  

 1970.
P.
M.
V.
 E.B.
G.
Schoubye.
