(Til handelshøjskolerne,  

 handelshøjskoleafdelingerne og teknika) (Til erhvervsskolerne mv.) (Til private seminarier (lærer-,  

 ernærings- og husholdnings-, pædagogseminarier og  

 håndarbejdsseminarier) Hermed fremsendes bekendtgørelse nr. 522 af 18. juni 1992 om  

 ansættelsesvilkår for tjenestemandslignende ansatte ved erhvervsskoler,  

 skolehjem, private seminarier, handelshøjskoler, handelshøjskoleafdelinger og  

 teknika.
 Bekendtgørelsen træder i kraft den 1. august 1992.
 Bekendtgørelsen er forhandlet med CFU - Centralorganisationernes  

 Fællesudvalg.
Den er en konsekvens af de seneste års lovgivning om decentralisering og  

 afbureaukratisering på en række uddannelsesområder.
Den betyder i forhold til  

 de hidtil gældende bekendtgørelser væsentligt øgede frihedsgrader til  

 institutionernes bestyrelser, nemlig at ansættelse ikke længere skal  

 godkendes af ministeriet genopslag af stillinger altid kan ske uden  

 forhandling med ministeriet genpart af ansættelsesbreve ikke længere skal  

 indsendes til ministeriet indberetning om konstitution ikke længere skal ske  

 til ministeriet spørgsmålet om udgift til bisidder i disciplinærsager ikke  

 længere skal forhandles med ministeriet spørgsmålet om godtgørelse af  

 udgifter til injuriesager ikke længere skal forhandles med ministeriet  

 ministeriet ikke længere er mæglingsinstans ydelse af tjenestefrihed uden løn  

 ikke længere skal indberettes til ministeriet ministeriet ikke længere skal  

 træffe afgørelse om suspension af ansatte ministeriet ikke længere skal  

 beslutte at indlede disciplinærundersøgelse mod en ansat ministeriet ikke  

 længere skal træffe beslutning om ikendelse af disciplinærstraf ministeriet  

 ikke længere skal pålægge en ansat at føre injuriesag.
 Bekendtgørelsen berører ikke kompetencer efter andre regler og aftaler,  

 men som led i regelsaneringen vil ministeriet gennemgå de øvrige regler og i  

 videst muligt omfang søge at få kompetencen decentraliseret til  

 institutionerne.
 Ministeriet bemærker følgende til de enkelte bestemmelser.
Ad § 2 - ansættelsesformer Ansættelse på deltid vedrører nyansatte og bør kun anvendes i særlige  

 tilfælde, idet det forudsættes, at ansættelse i heltidsstillinger fortsat vil  

 være det normale efter bekendtgørelsen.
Inden en stilling opslås på deltid,  

 forudsættes det, at den stedlige tillidsrepræsentant (eller den  

 forhandlingsberettigede organisations repræsentant i området) orienteres  

 herom.
 Allerede ansatte kan som hidtil søge om at gå på deltid, og det kan  

 bevilges af den enkelte institution.
Ad § 3 - ansættelse Anciennitetsfastsættelse for nyansatte på erhvervsskoler og private  

 seminarier skal indtil videre fortsat foretages af ministeriet.
Der vil  

 snarest muligt blive udarbejdet regler om lønanciennitet på disse områder,  

 hvorefter kompetencen til at fastsætte ancienniteten vil blive  

 decentraliseret til institutionerne.
 Ansættelse af rektorer ved seminarier, der uddanner til ernærings- og  

 husholdningsøkonom, og ansættelse af forstandere ved håndarbejdsseminarier  

 skal ikke længere godkendes af Undervisningsministeriet, jfr. lov nr. 352 af  

 14. maj 1992 om ændring af forskellige uddannelseslove mm. § 7 og § 8.
Ad § 5 - opslag Reglen i stk. 6 om undtagelse af opslag har hidtil været anvendt på  

 seminarieområdet - se § 38, stk. 2, 7) og 8). Nye regler på seminarieområdet  

 ventes udstedt snarest muligt.
Ad § 6 - prøveansættelse Bestemmelsen i stk. 2 om specielle bestemmelser om prøvetid vil blive  

 anvendt for lærerseminarier og ernærings- og husholdningsseminarier, hvor  

 adjunkter vil blive ansat på prøve i 6 år.
Ad § 7 - skriftlig bedømmelse Bestemmelsen skal bruges, hvis der søges en anden tjenestemandslignende  

 stilling eller en tjenestemandsstilling.
I andre tilfælde er institutionen  

 frit stillet med hensyn til udformningen af udtalelsen, men den ansatte har  

 krav på en udtalelse.
Ad § 8 - ansættelsesbreve Efter anmodning fra centralorganisationerne skal ministeriet henstille, at  

 hidtidig praksis om tilsendelse af kopi af ansættelsesbreve til  

 organisationerne videreføres.
Ad § 11 - beskæftigelse uden for tjenesten Bestyrelsen ( styrelsesrådet ) kan af den enkelte ansatte forlange  

 oplysning om beskæftigelse uden for tjenesten, og den ansatte kan selv rette  

 henvendelse til institutionen, hvis den ansatte er i tvivl.
Ad §§ 14 - 20 - suspension, disciplinærforfølgning og injuriesøgsmål Ministeriet skal understrege, at der over for de ansatte er tale om meget  

 alvorlige skridt, som kun bør anvendes i meget sjældne tilfælde.
Bestyrelsen  

 ( styrelsesrådet ) må derfor være meget opmærksom på, at den ansattes  

 retssikkerhed ikke bringes i fare i disse situationer.
Ad § 22 - den ansattes ret til at sige op Institutionen og den ansatte kan godt aftale et kortere opsigelsesvarsel  

 end de 3 måneder.
Ad § 24 - høringsprocedure ved uansøgt afsked Der forudsættes af institutionen fastsat en frist for høringerne, normalt  

 mindst 3 uger.
Dvs. at høringsproceduren ikke behøver at betyde mere end 1  

 måneds udsættelse med afskeden.
Ad § 25 - fratrædelsesbeløb Tjenestefrihedsperioder uden løn medregnes i beskæftigelsesperioden i de  

 tilfælde, hvor tjenestefriheden medregnes i pensionsalderen (se  

 Finansministeriets cirkulæreskrivelse og vejledning af 21. august 1989 om  

 fastsættelse af pensionsalder).
Ad § 26 - forhandling og voldgift ved uansøgt afsked Erfaringerne viser, at institutionerne selv kan gøre meget for at  

 fremskynde procedurerne mest muligt bl.a. ved at sikre, at der foreligger  

 præcise begrundelser og velunderbygget dokumentation for deres afgørelser om  

 uansøgt afsked.
Ad § 27 - afskedigelse af prøveansatte Bestemmelsen om fastsættelse af specielle bestemmelser om afsked af  

 prøveansatte er møntet på lærerseminarieomådet og på ernærings- og  

 husholdningsseminarier, hvor den vil finde anvendelse på adjunkter.
Ad §§ 32 - 35 efterindtægt Efterindtægt udbetales af den institution, hvor den ansatte ved sin død  

 modtog løn.
Ad § 37 - klager Vurderingen af, hvad der er »principielle retssikkerhedsmæssige  

 hensyn« beror på ministeriets skøn, og det er ikke muligt på forhånd at  

 redegøre nærmere for skønnet.
Dog kan det siges, at klager om godtgørelse til  

 bisidder, jfr. § 18, stk. 2, og klager om godtgørelse af eventuelle udgifter  

 ved en retssag om injurier, jfr. § 20, stk. 2, altid vil falde ind under  

 »principielle retssikkerhedsmæssige hensyn.
Det gælder også krænkelse af  

 generelle lighedsprincipper.
 § 37  begrænser ikke organisationernes ret til at  

 indbringe spørgsmål for ministeriet i henhold til hovedaftalen af 28.  

 november 1969.
 Ad § 38 - ikrafttræden mv.
Personale ansat inden 1. august 1992 på tjenestemandslignende vilkår på de  

 socialpædagogiske seminarier bevarer retten til afskedigelse efter § 29, stk.  

 4, og § 30, herunder på visse betingelser efterløn, i henhold til det  

 hidtidige reglement på området.
Samtidig bevares også reglerne om  

 afskedigelsesvarsel i den hidtidige § 27.
 Herudover bevarer lærere ved socialpædagogiske seminarier ansat inden 1.  

 januar 1982 som en personlig ordning adgangen til eventuel understøttelse ved  

 afsked som følge af institutionsnedlæggelse eller anden dem utilregnelig  

 årsag efter regler svarende til § 24 i regulativet i pensionsordningen af  

 1976.
 Med bekendtgørelsen er der ikke sket ændringer i organisationernes  

 hidtidige forhandlingskompetencer.
Selvom bekendtgørelsen giver væsentlig øgede frihedsgrader, er det  

 ministeriets intention at nå større fleksibilitet gennem aftale- og  

 overenskomstmæssige løsninger på ansættelsesområdet.
Det vil ministeriet  

 arbejde på i det kommende år.
Med venlig hilsen Jens Kroman fuldmægtig Bilag Bekendtgørelse nr. 522 af 18. juni 1992 om ansættelsesvilkår for  

 tjenestemandslignende ansatte ved erhvervsskoler, skolehjem, private  

 seminarier, handelshøjskoler, handelshøjskoleafdelinger og teknika.
