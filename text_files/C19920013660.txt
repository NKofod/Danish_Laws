Til § 1 Ved lov nr. 480 af 24. juni 1992 er der skabt mulighed for, at kommunerne  

 ved hel eller delvis finansiering af arbejdsløshedsdagpenge kan beskæftige  

 ledige hjemmehjælpere og sygehjælpere samt ledige pædagoger og  

 pædagogmedhjælpere i en aktiveringsperiode af maksimalt 12 måneders varighed.  

 Et medlem, som beskæftiges i aktiveringsordningen, modtager et beløb pr. time  

 svarende til det, medlemmet for tilsvarende arbejde ville være blevet  

 aflønnet med i henhold til overenskomst.
Det er beskæftigelseskommunen, som  

 påser, at medlemmet har de fornødne uddannelsesmæssige kvalifikationer eller  

 forudsætninger for at deltage i aktiveringsordningen.
Antallet af ugentlige arbejdstimer, som kommunen modtager refusion for,  

 fastsættes således, at medlemmets samlede vederlag svarer til de dagpenge,  

 som medlemmet er berettiget til på tiltrædelsestidspunktet.
Timetallet  

 fremkommer ved at dividere medlemmets dagpengesats med det beløb, som  

 medlemmet ville være blevet aflønnet med i henhold til overenskomst, inkl.  

 feriepenge, kommunens bidrag til ATP og AUD samt evt. bidrag til pension.
 Det ugentlige timetal skal dog mindst udgøre 30 timer.
Eksempel: Et medlem, der har en dagpengesats på 425 kroner,  

 ansættes i aktiveringsordningen.
Den overenskomstmæssige timeløn for det  

 arbejde, som medlemmet skal udføre, er 79,69 kroner.
Den omregnede  

 beskæftigelse vil i dette tilfælde udgøre 32 arbejdstimer pr. uge, som er  

 beregnet efter følgende formel:
 I det omfang det er sædvanligt inden for det enkelte overenskomstområde,  

 at arbejdstiden varierer, vil kravet om mindst 30 timer pr. uge kunne  

 opfyldes, hvis beskæftigelsen i gennemsnit mindst udgør dette timetal.  

 Kommunen kan på samme vilkår vælge et højere ugentligt timetal, end svarende  

 til dagpengeydelsen, mod selv at afholde udgifterne ved de ekstra  

 arbejdstimer.
 Aktiveringsordningen er midlertidig og gælder i perioden fra den 1.  

 september 1992 og indtil den 1. januar 1994.
 Direktoratet overfører på grundlag af kassens oplysninger efter  

 bekendtgørelsens § 6 månedsvis et beløb til beskæftigelseskommunen og  

 Indenrigsministeriet, som svarer til det beløb, som medlemmet før  

 indeholdelse af A-skat ville være berettiget til at modtage i dagpenge.  

 Fordelingen af det overførte beløb sker for hjemmehjælperes og sygehjælperes  

 vedkommende med 80 pct. til kommunen og 20 pct. til Indenrigsministeriet,  

 mens fordelingen for pædagoger og pædagogmedhjælpere sker med 60 pct. til  

 kommunen og 40 pct. til Indenrigsministeriet.
Til § 2 Der er i relation til arbejdsløshedsforsikringen fastsat følgende  

 betingelser for deltagelse i ordningen:
Til § 3 Om opgørelsen af ledighedskravet henvises til bekendtgørelsens § 2.
Til § 4 Kassens pligt til at informere om mulighederne for beskæftigelse i  

 aktiveringsordningen omfatter både medlemmer, som er ledige ved  

 bekendtgørelsens ikrafttræden, og medlemmer, der senere bliver ledige.  

 Informationen bør gives dels skriftligt dels i forbindelse med de  

 obligatoriske § 65-samtaler i kassen.
 Der henvises i øvrigt til direktoratets bekendtgørelse om en  

 arbejdsløshedskasses vejledningspligt over for sine medlemmer.
Til § 5 Direktoratets godkendte skema til brug for kassens oplysninger er optrykt  

 som bilag A til denne vejledning.
 Direktoratet kan godkende andre skemaer, der er udarbejdet af kassen.
Til § 6 Oplysningskortene følger tidsterminerne for dagpengekort i kasser, hvor  

 indsendelse af dagpengekort sker månedsvis.
Kassen skal på grundlag af  

 medlemmets oplysninger på kortet opgøre, hvor meget medlemmet ville have  

 været berettiget til at modtage i dagpenge i terminen, hvis medlemmet ikke  

 havde deltaget i aktiveringsordningen.
 Vedrørende opgørelsen af størrelsen af medlemmets dagpenge henvises til  

 vejledningen til bekendtgørelsens § 9.
Kassens meddelelse til direktoratet skal angive størrelsen af det  

 dagpengebeløb (bruttobeløbet), som medlemmet ville have været berettiget til  

 i den periode, som oplysningskortet dækker.
Endvidere skal  

 arbejdsløshedskassen angive medlemmets dagpengesats.
 Til brug for kassernes oplysninger til direktoratet, kan skemaet, der er  

 optrykt som bilag B til denne vejledning, anvendes.
 Hvis kassen ønsker at overføre oplysningerne via EDB, skal dette ske efter  

 nærmere retningslinjer herom fra direktoratet.
Til § 7 Kassen skal til direktoratet videregive oplysning om den dato for  

 medlemmets indtræden i aktiveringsordningen, som kommunen er forpligtet til  

 at underrette kassen om i medfør af § 4 i lov om aktiveringsordning ved  

 hjemmehjælp og dagpasning at børn.
Kassen skal endvidere oplyse datoen for  

 beskæftigelsens ophør ved indsendelse af oplysninger for den sidste  

 udbetalingsperiode.
Til § 8 Indtræffer der, eller konstaterer kassen i aktiveringsperioden forhold,  

 som medfører, at medlemmets dagpengeret bortfalder, eller at  

 dagpengeudbetalingerne ville være blevet indstillet , har kassen pligt  

 til straks at give besked herom til den kommune, hvor medlemmet er  

 beskæftiget efter aktiveringsordningen.
Af kassens meddelelse til kommunen skal det fremgå, hvor længe  

 dagpengeretten er bortfaldet.
Meddelelsen skal gives, så snart kassen kan  

 træffe afgørelse i sagen.
I sager hvor kassen har vurderet, at medlemmet har  

 handlet svigagtigt, skal kassen dog meddele kommunen, hvad kassen agter at  

 indstille til direktoratet vedrørende sanktion, og ikke afvente afsendelse af  

 indstillingen til direktoratet eller afgørelsen herom.
 Ved dagpengerettens bortfald som følge af kontingentrestance skal  

 meddelelsen gives, når kassen har truffet afgørelse om slettelse i medfør af  

 arbejdsløshedsforsikringslovens § 78, stk. 2.
Til § 9 Ad stk. 1 Arbejde i aktiveringsordningen omfatter dels det omregnede, ugentlige  

 timetal, som kommunen får refusion for, jf. bemærkningerne ovenfor til § 1,  

 dels arbejdstimer i jobbet hos kommunen, som ligger ud over det omregnede  

 antal arbejdstimer.
Arbejde i aktiveringsordningen medfører ikke fradrag i  

 det overførte beløb.
 Der skal endvidere ikke ske fradrag i det overførte beløb for de første 7  

 timers arbejde/indtægt, som ligger ud over beskæftigelse i  

 aktiveringsordningen.
Ad stk. 2 Når et medlem, som deltager i aktiveringsordningen, har andet arbejde  

 og/eller indtægter, skal der ske fradrag efter samme regler, som gælder for  

 nedsættelse af arbejdsløshedsdagpenge.
 Der henvises til direktoratets bekendtgørelse om arbejdes og indtægters  

 betydning for arbejdsløshedsdagpengenes størrelse.
Fradraget foretages efter reglerne i direktoratets bekendtgørelse om  

 supplerende dagpenge.
Dog finder reglerne om tidsbegrænsning for supplerende  

 dagpenge, udbetaling af supplerende dagpenge med dimittendsats,  

 mindsteudbetalingsreglen, reglerne om udbetaling af dagpenge for  

 søgnehelligdage og reglerne om arbejdsfordeling ikke anvendelse for  

 medlemmer, som deltager i aktiveringsordningen.
 Forekommer der fx sygdom eller ferie i aktiveringsperioden, skal der  

 ligeledes ske fradrag i det overførte beløb efter reglerne i direktoratets  

 bekendtgørelse om supplerende dagpenge.
 Vedrørende fradrag m.v. for medlemmer, som i aktiveringsperioden udøver  

 selvstændig virksomhed som bibeskæftigelse, henvises til direktoratets  

 bekendtgørelse om retten til arbejdsløshedsdagpenge for medlemmer, som under  

 ledighed har bibeskæftigelse ved selvstændig virksomhed.
Ad stk. 3 Der henvises til direktoratets bekendtgørelse om overførsel af  

 overskydende timer.
Til § 10 Medlemmet har i aktiveringsperioden den samme oplysningspligt over for  

 kassen, som i tilfælde af almindelig ledighed.
Til § 11 Medlemmet skal opfylde rådighedsforpligtelsen, jf. direktoratets  

 bekendtgørelse om et arbejdsløshedskassemedlems rådighedsforpligtelse og  

 konsekvenserne af selvforskyldt ledighed, med undtagelse af pligten til at  

 være aktivt arbejdssøgende.
 Medlemmet skal således bl.a. være tilmeldt Arbejdsformidlingen og skal med  

 dags varsel kunne overtage formidlet arbejde.
Der stilles ikke krav om frigørelsesattest vedrørende beskæftigelse i  

 aktiveringsordningen.
Har medlemmet anden beskæftigelse end i  

 aktiveringsordningen, gælder der de almindelige regler om frigørelsesattest.
Til § 12 Et medlem får ikke karantæne for afslag på deltagelse i  

 aktiveringsordningen.
Tilsvarende gælder ved ophør i aktiveringsordningen.
Til § 13 Ad stk. 1 Beskæftigelse i aktiveringsordningen, jf. vejledningen til  

 bekendtgørelsens § 9, stk. 1, medregnes i medfør af  

 arbejdsløshedsforsikringslovens § 97 b, stk. 2, ikke ved beregningen af, om  

 medlemmet opfylder arbejdskravet i lovens § 55, stk. 1. Beskæftigelsen  

 betragtes således som ledighed i relation til arbejdsløshedsforsikringsloven.
Lønarbejde, der ligger uden for beskæftigelsen i aktiveringsordningen,  

 medregnes til opfyldelsen af arbejdskravet.
Det forudsættes dog, at de  

 almindelige betingelser for, at beskæftigelse kan betragtes som lønarbejde,  

 er opfyldt.
Der henvises til bekendtgørelse om beregning af arbejdskravet  

 (26-ugers-reglen) i henhold til § 55 i lov om arbejdsformidling og  

 arbejdsløshedsforsikring m.v. med tilhørende vejledning.
 Perioden under aktiveringsordningen medregnes ikke til ledighedskravet for  

 afholdelse af vejledningssamtaler, jf. arbejdsløshedsforsikringslovens § 65,  

 og efterfølgende systematiske rådighedsvurderinger.
Andre konsekvenser af, at beskæftigelse i aktiveringsordningen betragtes  

 som ledighed, er, at beskæftigelsen ikke vil kunne danne grundlag for ny  

 dagpengeberegning.
Vedrørende pligten om at stå til rådighed for  

 arbejdsmarkedet henvises til vejledningen til bekendtgørelsens § 11.
Ad stk. 2 Selv om beskæftigelse i aktiveringsordningen betragtes som ledighed i  

 relation til arbejdsløshedsforsikringsloven, skal medlemmer, der beskæftiges  

 i aktiveringsordningen, overflyttes til en arbejdsløshedskasse, hvis faglige  

 områder omfatter det pågældende arbejde.
Overflytningen skal ske efter de almindelige regler i  

 overflytningsbekendtgørelsen.
Det betyder, at der også kan ske  

 tilbageflytning til den hidtidige arbejdsløshedskasse efter beskæftigelsens  

 ophør.
Til § 14 Ad stk. 1 Medlemmet kan under deltagelse i aktiveringsordningen få udbetalt  

 feriedagpenge efter de almindelige regler herom, jf. direktoratets  

 bekendtgørelse om feriedagpenge.
Med hensyn til feriens placering er det arbejdsgiveren, der efter aftale  

 med medlemmet fastsætter, hvornår ferien skal holdes inden for ferielovens  

 rammer.
Medlemmet, der skal være tilmeldt Arbejdsformidlingen, skal senest 14  

 dage før feriens afholdelse give Arbejdsformidlingen meddelelse om  

 ferietidspunktet.
Ad stk. 2 Hvis et medlem vælger at modtage dagpenge i den kollektive  

 ferielukningsperiode, skal medlemmet opfylde de almindelige betingelser for  

 at få dagpenge.
Medlemmet skal i perioden for eksempel udfylde dagpengekort,  

 være tilmeldt Arbejdsformidlingen og stå til rådighed for arbejdsmarkedet -  

 herunder være aktivt arbejdssøgende.
Ad stk. 3 Et medlem optjener under beskæftigelse i aktiveringsordningen ret til  

 ferie med feriegodtgørelse eller løn.
Der skal derfor ved en senere  

 feriedagpengeberegning ske fradrag for medlemmets egen optjente ferie i  

 aktiveringsordningen efter de almindelige regler herom.
Til § 15 De almindelige regler i arbejdsløshedsforsikringsloven om medlemmers  

 oplysningspligt, tilbagebetaling og sanktion finder tilsvarende anvendelse.
Øvrige vejledende bemærkninger 1. Første ledighedsdag Direktoratets bekendtgørelse om arbejdsgiverens betaling af  

 dagpengegodtgørelse for 1. ledighedsdag, jf. arbejdsløshedsforsikringslovens  

 § 84, finder ikke anvendelse ved ophør med beskæftigelse i  

 aktiveringsordningen.
2. Dagpengeret Et medlem, som har deltaget i aktiveringsordningen, genindtræder  

 umiddelbart i retten til at modtage dagpenge ved aktiveringsperiodens udløb,  

 hvis medlemmet i øvrigt opfylder de almindelige betingelser for at være  

 dagpengeberettiget.
Mindsteudbetalingsreglen finder ikke anvendelse.
3. Arbejdstilbud, ventedagpenge og godtgørelse Et medlem, som har været i beskæftigelse i aktiveringsordningen før 1.  

 arbejdstilbud, har ret til at få et arbejdstilbud, selv om dette som følge af  

 deltagelsen i ordningen først kan afgives efter, at medlemmets dagpengeret  

 efter arbejdsløshedsforsikringslovens § 55, stk. 1, er udløbet.
Medlemmet vil  

 dog ikke være berettiget til at modtage dagpenge efter dagpengerettens udløb  

 efter lovens § 55, stk. 1, men vil efter anmodning være berettiget til at  

 modtage en godtgørelse fra amtskommunen, jf. § 3, stk. 5, i lov om  

 arbejdstilbud til ledige, indtil et rimeligt arbejdstilbud påbegyndes eller  

 afslås.
 Et medlem, som efter 1. arbejdstilbud har været i beskæftigelse i  

 aktiveringsordningen i mindst 3 måneder, har ret til et 2. arbejdstilbud.  

 Hvis medlemmet ikke når at modtage arbejdstilbudet inden udløbsdatoen for  

 dagpengeretten efter arbejdsløshedsforsikringslovens § 55, stk. 1, vil  

 medlemmet være berettiget til at modtage ventedagpenge, indtil  

 arbejdstilbudet påbegyndes eller afslås, jf. arbejdsløshedsforsikringslovens  

 § 55, stk. 3, og § 1, stk. 4, nr. 5, i lov om arbejdstilbud til ledige.
