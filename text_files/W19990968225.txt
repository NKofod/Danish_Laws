Kendelse fra Pressenævnet i sag nr.  

 123/1995 En mand har ved advokat Erik Hovgaard klaget til  

 Pressenævnet over, at Økonomisk Ugebrev har afvist at bringe et  

 genmæle i anledning af en artikel i bladet nr. 30 med udgivelsesdag den  

 25. september 1995.
 Det bemærkes, at der ikke er klaget over, at god  

 presseskik er overtrådt.
 I artiklen hed det under overskriften "Tidligere  

 topledelse i B&W risikerer erstatningskrav - B&W's  

 bestyrelsesformand  Jan  Erlund har startet et udredningsarbejde for at  

 placere ansvaret for en fatal valutaspekulation " bl.a.:
 "Ugebrevet erfarer, at især de amerikanske  

 kreditorer er stærkt oprørte over en fatal valutaspekulation i  

 koncernen i sommeren 1994; en spekulation, accelererede  

 værftskoncernens hurtige økonomiske rutchetur.
 Valutaspekulationen skete umiddelbart efter, at de  

 amerikanske kreditorer gav et lån på 55 mio. dollar til B&W.  

 Datterselskabet B&W Finans spillede på valutarouletten, og tabte.  

 Ifølge Ugebrevets oplysninger ophævede B&W Finans under  

 ledelse af finansdirektør [navn] valutakurssikringer på to skibe  

 i håb om, at kronen blev svækket og dollaren styrket.
 B&W's havde låst dollaren i 6,80 kr. pr. dollar.  

 En kurs, der sikrede, at nybygningerne på værftet gav overskud  

 ...
Men desværre satsede B&W Finans forkert.  

 Dollaren styrtdykkede og B&W kunne derfor ikke gå ud og låse  

 dollaren uden at lide tab på de to skibe. .... Tabet på de to  

 skibe er opgjort til 60 mio. kr., erfarer Ugebrevet.
Men kreditorer sår  

 tvivl om, hvorvidt tabet på valutaspekulationer er endnu større,  

 fordi B&W Finans var uhyre spekulativ, og ifølge kilder langt  

 videre end B&W har oplyst i regnskaber og prospekter fra koncernen.
 Bestyrelsesformand  Jan  Erlund ønsker ikke at  

 kommentere sagen i detaljer, men bekræfter, at koncernen ophævede  

 valutakurssikringen på to skibe i sommeren 1994. "Der er i  

 øjeblikket et udredningsarbejde i gang om ansvaret for beslutningen",  

 siger en kortfattet B&W-formand.
Ifølge Ugebrevets oplysninger er der tvivl om,  

 hvorvidt finansdirektør [navn] ophævede valutakurssikringen  

 egenhændigt eller om den blev godkendt i B&W Finans' bestyrelse,  

 hvor tidligere koncernchef  Cato  Sverdrup var formand.
Dispositionen blev  

 angiveligt ikke godkendt i koncernbestyrelsen.
 ....
Men såvel de amerikanske kreditorer som investorer,  

 der tegnede aktier eller konvertible obligationer i 1993, vil hævde, at  

 de ikke havde stillet kapital til rådighed for B&W, hvis de havde  

 vidst, at koncernen spillede på valutarouletten." Klageren har bl.a. fremlagt en del af korrespondancen med  

 bladet i anledning af artiklen.
Klageren har endvidere fremlagt skrivelse af 5. oktober  

 fra advokat  Jan  Erlund til bladet.
Heraf fremgår bl.a.:
 "De faktuelle oplysninger i artiklen om valutastyring  

 på B&W hidrører ikke fra mig.
 ....
 I vor telefonsamtale bekræftede jeg, at  

 valutasikringen var blevet ophævet på to skibe (betegnelsen  

 "ændret" havde sikkert været mere korrekt), men jeg har ikke  

 bekræftet tidsangivelsen "sommeren 1994".
 ....
Som jeg påpegede overfor Dem i vor telefonsamtale d.  

 1. ds., har jeg ikke (efter min bedste erindring, men jeg har ikke notater  

 fra vor samtale) udtalt mig om, at jeg skulle have igangsat et  

 udredningsarbejde.
Jeg erindrer ikke, at jeg har brugt udtrykket  

 "udredningsarbejde", men uanset hvilket udtryk, der har været anvendt,  

 har mit udgangspunkt været den undersøgelse, som advokattilsynet  

 i en skrivelse til Sø- og Handelsrettens skifteret har nævnt  

 tilsynet (formentlig) vil iværksætte vedrørende forhold  

 omkring optagelsen af lånet på USD 55 mio.
Det er også  

 nævnt, at en undersøgelse skulle iværksættes  

 vedrørende indgåede terminsforretninger, men jeg er  

 efterfølgende blevet gjort bekendt med, at dette forhold ikke omfatter  

 de valutadispositioner, der er baggrund for Deres artikel.
 Endelig skal nævnes, at jeg ... havde bedt  

 direktionen udarbejde en kronologisk oversigt, der viser det  

 tidsmæssige forløb vedrørende de omhandlede  

 valutadispositioner.
 ....
Artiklen givet et forvrænget billede af kompetence  

 og resultater i Burmeister & Wain Finans A/S.
Selskabet var ikke det  

 eneste, der fejlbedømte dollarudviklingen i første halvår  

 1994 ..." Bladet har fremlagt:
 Klageren har anmodet om følgende genmæle:
 I Økonomisk Ugebrev nr. 30 af 25. september 1995  

 bragtes en artikel under overskriften "Tidligere topledelse i B&W  

 risikerer erstatningskrav". Artiklen indeholder en række oplysninger,  

 der ikke er i overensstemmelse med de faktiske forhold.
 Der har ikke fundet valutaspekulation sted i eller  

 på vegne af Burmeister & Wain Skibsværft, hverken i sommeren  

 1994 eller tidligere.
 Burmeister & Wain Finans ophævede ikke  

 terminssikringen på to skibe i sommeren 1994.
 Dollarens fald henover sommeren 1994 havde ingen betydning  

 for værftets iordreværende skibe, idet disse var  

 terminssikrede.
 Rigtigheden af det påståede tab på 2  

 skibe på 60 mio. kr. bestrides.
 Burmeister & Wain Finans var ikke "uhyre spekulativ",  

 men opererede helt og holdent indenfor de vedtagne politikker og procedurer,  

 der bl.a. åbnede mulighed for at ændre f.eks. en indgået  

 terminshedging til en optionshedging.
B & W Finans kunne kun i meget begrænset omfang  

 tage egne positioner.
Denne adgang har ikke været benyttet i 1994 og  

 har heller ikke tidligere givet anledning til tab.
 B & W Koncernen har aldrig "spillet på  

 valutarouletten".
B & W's bestyrelsesformand har selv  

 efterfølgende overfor Ugebrevet afkræftet, at han skulle have  

 startet en udredning for at "placere ansvaret for en fatal  

 valutaspekulation", der i øvrigt bestrides at have fundet sted." Til støtte for klagen er det anført, at  

 bestyrelsesformand i B&W,  Jan  Erlund, har bestridt flere af  

 oplysningerne i artiklen.  Jan  Erlund har nægtet at have anvendt ordet  

 "udredning" og har ikke på noget tidspunkt talt om at "placere et  

 ansvar".
 At  Jan  Erlund har bedt direktionen om at "udarbejde en  

 kronologisk oversigt, der viser det tidsmæssige forløb ..." er  

 ikke synonymt med "et udredningsarbejde for at placere ansvaret for en fatal  

 valutaspekulation".
 Bladet har således ikke dokumenteret rigtigheden af  

 oplysningerne.
Med hensyn til den påståede valutaspekulation  

 har klageren anført, at valutakurssikringen i efteråret 1993  

 omlagdes fra termins - til optionsmarkedet.
Dette var helt i overensstemmelse  

 med koncernens skriftlige policies og retningslinier og en indgået  

 skriftlig aftale mellem direktionen på Værftet og B&W Finans.  

 Dette er ikke valutaspekulation, men en ændret risikodækning.
Klageren anfører endvidere, at såfremt de 60  

 mio. kr. i tab havde været rigtige, ville dette ikke have være  

 "fatalt", da beløbet ville udgøre mindre end 5% af B&W  

 koncernens samlede tab.
Det er imidlertid et faktum, at B&W Finans'  

 valuta- og fondsstyring i 1994 gav et overskud til værftet på  

 over 40 mio. kr.
Klageren har endelig anført, at han kun er blevet  

 ringet op en gang af bladet.
Han var imidlertid ikke hjemme.
Klagerens kone  

 besvarede opringningen, men blev ikke oplyst om, at artiklen ville indeholde  

 et personligt angreb på klageren.
 Klageren kædes som person og med navns  

 nævnelse sammen med de oplysninger, der fremkommer i artiklen.
De påståede handlinger skulle være  

 foregået, mens klageren var medlem af "topledelsen" i B&W, og  Cato  

  Sverdrup er kun nævnt som mulig medansvarlig.
Yderligere  

 indikeres, at dispositionen ikke blev godkendt i koncernbestyrelsen.
 Da de nævnte oplysningerer egnet til at  

 påføre klageren skade af betydning, mener klageren, at han har  

 krav på genmæle.
 I en udtalelse om klagen har Økonomisk Ugebrev  

 anført, at klageren ikke er berettiget til genmæle, da han  

 kræver genmæle vedrørende forhold, der klart  

 vedrører andre.
 Endvidere er oplysningerne i artiklen rigtige.
Bestyrelsesformand  Jan  Erlund har ikke  

 efterfølgende anfægtet oplysningerne.
Han har oplyst, at han  

 ikke har notater fra samtalen.
Journalist  Claus  Skovhus har imidlertid  

 udarbejdet notater på grundlag af det båndede interview.
Da  Jan  

  Erlund blev oplyst om dette, ville han ikke anfægte, at han havde  

 brugt ordet "udredningsarbejde" under samtalen.
Bladet bemærker dog, at  

 formuleringen "Bestyrelsesformand  Jan  Erlund har startet et  

 udredningsarbejde for at placere ansvaret for en fatal valutaspekulation" i  

 artiklens underrubrik alene er bladets fortolkning af  Jan  Erlunds  

 formulering set i lyset af koncernens aktuelle situation.
Jan  Erlund har endvidere bekræftet, at han havde  

 udtalt, at "valutasikringen var blevet ophævet på de 2 skibe".  

 Han finder dog, at formuleringen "ændret" ville have været mere  

 korrekt.
Dette er imidlertid uden betydning for forholdet.
Endelig finder bladet, at det er afgørende, at  Jan  

  Erlund har slået fast, at han har foranlediget en undersøgelse,  

 der skal belyse de valutaspekulationer, der er kernen i artiklen.
Dette er et  

 signal om, at kreditorerne vil fastholde muligheden af at gøre et  

 ansvar gældende over for ledelsen af B&W.
En sondring mellem  

 "udredningsarbejde" og "kronologisk oversigt" er næppe afgørende  

 for sagen, og oplysningerne i underrubrikken til artiklen er derfor  

 korrekte.
 Alene det forhold, at  Jan  Erlund før artiklens  

 tilblivelse mente, at de omhandlede valutaspekulationer skulle  

 klarlægges, dokumenterer, at forholdet skulle undersøges  

 nærmere.
 Andre kilder har i øvrigt bekræftet de  

 anførte oplysninger.
 I artiklen åbnes mulighed for, at klageren ikke bar  

 ansvaret for de omhandlede valutaspekulationer, men at ansvaret kunne  

 placeres højere i koncernens hierarki.
I øvrigt bemærker bladet, at ordet "fatal" er  

 en subjektiv vurdering, hvorfor genmæle ikke kan kræves.
Ordet  

 fatal er imidlertid ingen overdrivelse.
Bladet har endvidere anført, at da B&W ikke har  

 afdækket koncernens valutarisici fuldt ud, er det rimeligt at betegne  

 handlingen som spekulativ.
Da det ikke er vanskeligere at forudsige udfaldet  

 i roulettespil, end det er at forudsige valutakursændringer, er en  

 sammenligning rimelig.
Klageren bestrider tabet af de 60 mio.
DKK, men har ikke  

 ønsket at fremlægge dokumentation.
Da klageren forlod B&W,  

 før tabet kunne gøres endeligt op, er der ikke grund til at  

 anfægte kildernes skøn.
Bladet har endelig anført, at det efter  

 offentliggørelsen af artiklen tilbød klageren at  

 offentliggøre en kort notits om hans synspunkter.
Notitsen skulle  

 omhandle de afgrænsede forhold i artiklen, der direkte vedrørte  

 klageren.
 Klageren fastholdt imidlertid ønsket om et  

 omfattende genmæle.
Parterne afholdt et møde den 10. oktober 1995, hvor  

 klageren meddelte, at han var bekendt med, at bladet flere gange inden  

 offentliggørelsen af artiklen havde forsøgt at komme i kontakt  

 med ham.
Han ønskede imidlertid ikke at medvirke.
Klageren  

 fremhævede på mødet, at oplysningerne i artiklen var  

 forkerte, men dokumenterede det ikke.
 Da bladet har forsøgt at få en kommentar fra  

 klageren inden offentliggørelsen af artiklen, og da bladet  

 efterfølgende har tilbudt at offentliggøre klagerens  

 synspunkter, mener bladet, at det er berettiget, at det derefter afviste  

 kravet om genmæle.
 Følgende nævnsmedlemmer har deltaget i sagens  

 behandling: Axel Kierkegaard, Hans Dam, Tage Clausen og Preben  

 Sørensen.
 Pressenævnet udtaler:
 Artiklen beskriver forhold omkring den "tidligere  

 topledelse" i Burmeister & Wain omkring sommeren 1994. Da klageren  

 på dette tidspunkt var finansdirektør i B&W, og da han er  

 særskilt nævnt i artiklen, er han klageberettiget.
 Pressenævnet lægger til grund, at  

 Økonomisk Ugebrev inden offentliggørelsen af artiklen  

 forsøgte at få en kommentar fra klageren.
 Da det endvidere må lægges til grund, at  

 oplysningerne i artiklen har støtte i flere kilder, og da  

 underoverskriften findes at have støtte i artiklen, er klageren ikke  

 berettiget til genmæle.
 Afsagt den 14. december 1995.
