Nr LSF 197 Forslag til Lov om ændring af selskabsskatteloven, ligningsloven,  

 aktieavancebeskatningsloven og kildeskatteloven (Acontoskatteordning for  

 anpartsselskaber og udlodning ved kapitalnedsættelse i anpartsselskaber) Fremsat af skatteministeren (Carsten Koch) den 1. februar 1996 Vedtaget ved tredjebehandling den 14. maj 1996 Lov nr. 401 af 22/05/1996 § 1 I lov om indkomstbeskatning af aktieselskaber m.v. (selskabsskatteloven),  

 jf. lovbekendtgørelse nr. 769 af 19. september 1995, som senest ændret ved §  

 4 i lov nr. 312 af 24. april 1996, foretages følgende ændringer:
 1. I § 30 A, stk. 1, 1. pkt., indsættes efter »den 29.  

 januar 1992,»: »og som ikke er omfattet af 5. og 6. pkt.,».
 2. I § 30 A, stk. 1, indsættes som 5. og 6.  

 pkt.:
»Anpartsselskaber, hvis indbetalte anpartskapital den 1. januar 1997  

 eller senere ikke udgør mindst 200.000 kr., skal betale indkomstårets  

 forventede indkomstskat i løbet af indkomståret efter reglerne i § 29 A, jf.  

 §§ 29 B-30. Har et selskab betalt indkomstskat efter 5. pkt., skal der også  

 for efterfølgende indkomstår betales acontoskat.« 3. § 30 A, stk. 2, 1. pkt., affattes således:
»Selskaber og foreninger, hvis første indkomstår er påbegyndt før den  

 29. januar 1992, og som ikke er omfattet af stk. 1, 5. og 6. pkt., kan vælge  

 at betale indkomstskat i løbet af indkomståret.« § 2 I lov om påligningen af indkomst- og formueskat til staten  

 (ligningsloven), jf. lovbekendtgørelse nr. 869 af 15. november 1995, som  

 senest ændret ved lov nr. 311 af 24. april 1996, foretages følgende ændring:
 1. I § 16 A indsættes som stk. 6:
»Stk. 6. Uanset stk. 1 skal beløb, der udloddes i forbindelse med en  

 kapitalnedsættelse i anpartsselskaber med en anpartskapital, der ikke  

 overstiger nominelt 225.000 kr., ikke medregnes ved opgørelsen af den  

 skattepligtige indkomst, hvis anpartskapitalen i selskabet er forhøjet ved  

 kontant indskud, apportindskud eller konvertering af gæld i perioden fra og  

 med den 6. december 1991 til og med den 31. maj 1996 eller selskabet er  

 stiftet i denne periode. 1. pkt. finder ikke anvendelse, hvis anparterne i  

 selskabet er erhvervet som led i den skattepligtiges næringsvej, jf.  

 aktieavancebeskatningslovens § 3, hvis kapitalnedsættelsen medfører, at  

 anpartshavernes indflydelse i selskabet forrykkes, eller hvis det udloddede  

 beløb helt eller delvis er fritaget for beskatning efter stk. 1, jf. stk. 2.  

 1. pkt. finder endvidere kun anvendelse på den del af det udloddede beløb,  

 der ikke overstiger den nominelle værdi af de annullerede anparter.« § 3 I lov om beskatning af fortjeneste ved afståelse af aktier m.v.  

 (aktieavancebeskatningsloven), jf. lovbekendtgørelse nr. 620 af 19. juli  

 1995, som ændret ved § 108 i lov nr. 1072 af 20. december 1995, foretages  

 følgende ændring:
 1. I § 6 indsættes som stk. 9:
»Stk. 9. Udloddede beløb fra et anpartsselskab, som i medfør af  

 ligningslovens § 16 A, stk. 6, ikke er medregnet ved opgørelsen af  

 anpartshaverens skattepligtige indkomst, fragår i den samlede anskaffelsessum  

 for anparterne i selskabet.
Resten af den samlede anskaffelsessum betragtes  

 som anskaffelsessum for de i behold værende anparter.« § 4 I lov om opkrævning af indkomst- og formueskat for personer m.v.  

 (kildeskat), jf. lovbekendtgørelse nr. 519 af 22. juni 1995, som senest  

 ændret ved § 1 i lov nr. 228 af 27. marts 1996, foretages følgende ændringer:
 1. I § 65, stk. 6, indsættes efter »§ 16 A, stk.  

 4«: »og 6«.
 2. I § 66, stk. 3, ophæves 1. pkt., og i stedet  

 indsættes som nyt 1. og 2. pkt.:
»Selskaber, der vedtager udbetaling eller godskrivning af udbytte,  

 skal, uanset om der er pligt til at foretage indeholdelse af udbytteskat, i  

 en af skatteministeren foreskreven form meddele oplysning om vedtagelsen.  

 Meddelelsen skal foretages senest 1 måned efter nævnte vedtagelse.« § 5 Stk. 1. Loven træder i kraft dagen efter bekendtgørelsen i  

 Lovtidende.
 Stk. 2. § 1 har virkning fra og med indkomståret 1997.
 Stk. 3. § 2 og § 4, nr. 1, har virkning for beløb, der udloddes i  

 forbindelse med kapitalnedsættelser, der anmeldes til Erhvervs- og  

 Selskabsstyrelsen i perioden fra den 1. juni 1996 til og med den 30.  

 september 1997.
 Stk. 4. § 3 har virkning for anparter, der afstås den 1. juni 1996  

 eller senere.
Oprindeligt fremsat forslag § 1 I lov om indkomstbeskatning af aktieselskaber m.v. (selskabsskatteloven),  

 jf. lovbekendtgørelse nr. 769 af 19. september 1995, som senest ændret ved §  

 4 i lov nr. 1104 af 20. december 1995, foretages følgende ændringer:
 1. I § 30 A, stk. 1, 1. pkt., indsættes efter »den 29.  

 januar 1992,»: »og som ikke er omfattet af 5. og 6. pkt.,».
 2. I § 30 A, stk. 1, indsættes som 5. og 6. pkt.:
 »Anpartsselskaber, hvis indbetalte anpartskapital den 1. januar 1997  

 eller senere ikke udgør mindst 200.000 kr., skal betale indkomstårets  

 forventede indkomstskat i løbet af indkomståret efter reglerne i § 29 A, jf.  

 §§ 29 B-30. Har et selskab betalt indkomstskat efter 5. pkt., skal der også  

 for efterfølgende indkomstår betales acontoskat.«.
 3. § 30 A, stk. 2, 1. pkt., affattes således:
 »Selskaber og foreninger, hvis første indkomstår er påbegyndt før den  

 29. januar 1992 og som ikke er omfattet af stk. 1, 5. og 6. pkt., kan vælge  

 at betale indkomstskat i løbet af indkomståret.«.
§ 2 Stk. 1. Loven træder i kraft dagen efter bekendtgørelsen i  

 Lovtidende og har virkning fra og med indkomståret 1997.
Bemærkninger til lovforslaget Almindelige bemærkninger Lovforslaget skal ses i sammenhæng med erhvervsministerens samtidigt  

 fremsatte lovforslag om anpartsselskaber.
 I erhvervsministerens lovforslag skal anpartsselskaber have en  

 anpartskapital (indskudskapital) på mindst 125.000 kr.
Med erhvervsministerens lovforslag sker der herved en ophævelse af det  

 tidligere gennemførte krav om forhøjelse af mindstebeløbet for  

 indskudskapitalen til 200.000 kr. i anpartsselskaber stiftet eller anmeldt  

før den 6. december 1991. Anpartsselskaber stiftet eller anmeldt den  

 6. december 1991 eller senere skal efter gældende regler have en  

 indskudskapital på mindst 200.000 kr.
Disse selskaber kan efter  

 erhvervsministerens lovforslag vælge at nedsætte anpartskapitalen til 125.000  

 kr.
I 1991 blev der gennemført en forhøjelse af mindstebeløbet for  

 indskudskapitalen i anpartsselskaber fra 80.000 kr. til 200.000 kr.
For  

 selskaber stiftet eller anmeldt før den 6. december 1991 blev der gennemført  

 en overgangsordning.
Den går ud på, at disse selskaber inden den 1. januar  

 1997 skal bringe deres indskudskapital op på mindst 200.000 kr.
Forhøjelsen af mindstebeløbet for indskudskapitalen i anpartsselskaber og  

 af aktiekapitalen i aktieselskaber, for hvilke mindstebeløbet blev forhøjet  

 fra 200.000 kr. til 500.000 kr., blev gennemført i forlængelse af en række  

 initiativer til nedbringelse af restancer til det offentlige.
Forhøjelsen  

 havde til formål at styrke soliditeten i selskaberne og dermed mindske  

 risikoen for uerholdelige fordringer.
 For at mindske risikoen for uerholdelige fordringer som følge af  

 nedsættelsen af mindstebeløbet for indskudskapitalen foreslås det, at  

 anpartsselskaber uden for acontoskatteordningen, der ikke inden den 1. januar  

 1997 har en anpartskapital på mindst 200.000 kr., skal overgå til  

 acontoskatteordningen med virkning fra og med indkomståret 1997. Tilsvarende  

 vil selskaber uden for acontoskatteordningen, der har en anpartskapital på  

 200.000 kr. eller derover, og som den 1. januar 1997 eller senere vælger at  

 nedsætte anpartskapitalen til under 200.000 kr., blive bragt ind under  

 acontoskatteordningen.
 Acontoskatteordningen blev gennemført i 1992 som led i 6 partiers aftale  

 om finansloven for 1992 vedrørende effektiviseret restanceinddrivelse.
Acontoskatteordningen er obligatorisk for selskaber m.v., hvis første  

 indkomstår er påbegyndt den 29. januar 1992 eller senere.
Selskaber m.v.,  

 hvis første indkomstår er påbegyndt før dette tidspunkt, kan frivilligt  

 tilmelde sig acontoskatteordningen.
I så fald er acontoskatteordningen  

 bindende for fremtiden.
Efter acontoskatteordningen skal acontoskatten betales i 2 lige store  

 rater henholdsvis senest pr. 20. marts og senest pr. 20. november i  

 indkomståret.
Skattesatsen på de 34 pct. er baseret på, at acontoskatten i  

 gennemsnit skal være betalt pr. 20. juli i indkomståret.
Da selskaber kan have meget svingende indkomster, skal selskaberne alene  

 betale 50 pct. af gennemsnittet af de seneste 3 indkomstårs pålignede  

 indkomstskat i ordinær acontoskat.
Selskabet kan til samme tidspunkter  

 foretage frivillige acontobetalinger.
Hvis indkomstskatten overstiger acontobetalingerne, skal der betales  

 restskat.
Ved betaling af restskat betales der et tillæg på 11,75 pct.
Hvis  

 indkomstskatten er mindre end acontobetalingerne, skal det overskydende beløb  

 udbetales.
Der ydes en godtgørelse på 7 pct. af det overskydende beløb.
Det ikke-fradragsberettigede restskattetillæg på 11,75 pct. svarer på  

 årsbasis til en rente på ca. 8,8 pct. og omregnet til en før-skat rente ca.  

 13,3 pct. p.a. ved en skatteprocent på 34. Selskaber, der kan låne til en  

 lavere rente end 13,3 pct. p.a., vil derfor have en økonomisk fordel ved at  

 gå ind i acontoordningen.
Med det nuværende renteniveau vil mange selskaber  

 med fordel kunne benytte ordningen.
 Erhvervs- og Selskabsstyrelsen vil i begyndelsen af januar måned 1997 give  

 Told- og Skattestyrelsen oplysninger om de selskaber, der ikke inden den 1.  

 januar 1997 har en indbetalt anpartskapital på mindst 200.000 kr., til brug  

 for Told- og Skattestyrelsens tilrettelæggelse af ordningen.
Provenumæssige konsekvenser Det skønnes, at den kreds af anpartsselskaber på skønsmæssigt 25.000, der  

 efter lovforslaget vil indtræde i acontoordningen i 1997, betaler en  

 selskabsskat i størrelsesordenen 200 mill. kr. årligt.
 Halvdelen af dette beløb, eller ca. 100 mill. kr. vil efter lovforslaget  

 fra indkomståret 1997 blive opkrævet i form af ordinære acontoskatterater.  

 Derved fremrykkes betalingen af disse beløb med 1 år.
Forslaget skønnes således at medføre et merprovenu for staten på ca. 100  

 mill. kr. i 1997 i form af ordinære acontorater.
I 1998 og i de efterfølgende  

 år vil der være et mindre provenutab som følge af, at staten mister  

 restskattetillæg af dette beløb.
Til gengæld har staten en modgående  

 rentefordel af den fremrykkede skattebetaling.
Erhvervsøkonomiske konsekvenser Lovforslaget fremsættes sammen med det af erhvervsministeren udarbejdede  

 lovforslag om lempelse af kravene for indskudskapital for anpartsselskaber.  

 Samtidig søges den forøgede risiko for, at det offentlige som følge af  

 lempelsen kan lide tab, imødegået ved den foreslåede udvidelse af  

 acontoskatteordningen.
De samlede erhvervsøkonomiske konsekvenser vil således  

 være positive.
Administrative konsekvenser Forslaget skønnes at ville medføre engangsudgifter til EDB for ToldaSkat  

 på 2,6 mill. kr., heraf 2 mill. kr. i 1996 og 0,6 mill. kr. i 1997.
 Derudover skønnes forslaget at ville medføre årlige merudgifter på 0,3  

 mill. kr. og 15 årsværk i 1996 og 1997. Fra 1998 vil der alene være et øget  

 forbrug på 7 årsværk.
Forholdet til EU-retten Lovforslaget skønnes ikke at indeholde EU-retlige aspekter.
Bemærkninger til lovforslagets enkelte bestemmelser Til § 1 Til nr. 1 og 3 Der er tale om konsekvensændringer som følge af lovforslagets § 1, nr. 2.
Til nr. 2 Det foreslås, at de anpartsselskaber, der den 1. januar 1997 eller senere  

 ikke har en indbetalt anpartskapital på mindst 200.000 kr., overgår til  

 acontoskatteordningen efter reglerne i selskabsskattelovens § 29 A, jf. §§ 29  

 B-30.
Et anpartsselskab uden for acontoskatteordningen, der i dag har en  

 anpartskapital på under 200.000 kr., kan inden den 1. januar 1997 foretage en  

 forhøjelse af anpartskapitalen til mindst 200.000 kr.
I så fald bliver  

 selskabet efter lovforslaget ikke omfattet af acontoskatteordningen.  

 Anpartsselskaber, der allerede har en anpartskapital på mindst 200.000 kr.,  

 og som vælger ikke at nedsætte anpartskapitalen til 125.000 kr., bliver  

 heller ikke ved lovforslaget bragt ind under acontoskatteordningen.
Hvis  

 selskabet derimod senere vælger at nedsætte anpartskapitalen til under  

 200.000 kr., bliver det omfattet af acontoskatteordningen.
 Hvis et selskab for et indkomstår betaler acontoskat, fordi  

 anpartskapitalen er mindre end 200.000 kr., skal selskabet også for  

 efterfølgende indkomstår betale acontoskat uanset, at anpartskapitalen  

 forhøjes til 200.000 kr. eller mere.
Til § 2 Det foreslås, at lovforslaget skal have virkning fra og med indkomståret  

 1997 Bilag I dette bilag er (med mindre skrift) indsat den gældende formulering af de bestemmelser der berøres af lovforslaget I lov om indkomstbeskatning af aktieselskaber m.v. (selskabsskatteloven),  

 jf. lovbekendtgørelse nr. 769 af 19. september 1995, som senest ændret ved §  

 4 i lov nr. 1104 af 20. december 1995, foretages følgende ændringer:
§ 1 1. I § 30 A, stk. 1, 1. pkt., indsættes efter »den 29.  

 januar 1992,»: »og som ikke er omfattet af 5. og 6. pkt.,».
 2. I § 30 A, stk. 1, indsættes som 5. og 6. pkt. :
 »Anpartsselskaber, hvis indbetalte anpartskapital ikke inden den 1.  

 januar 1997 udgør mindst 200.000 kr. skal betale indkomstårets forventede  

 indkomstskat i løbet af indkomståret efter reglerne i § 29 A, jf. §§ 29 B-30.  

 Har et selskab betalt indkomstskat efter 5. pkt., skal der også for  

 efterfølgende indkomstår betales acontoskat.«.
 3. § 30 A, stk. 2, 1. pkt., affattes således:
 »Selskaber og foreninger, hvis første indkomstår er påbegyndt før den  

 29. januar 1992 og som ikke er omfattet af stk. 1, 5. og 6. pkt., kan vælge  

 at betale indkomstskat i løbet af indkomståret.«.
§ 30 A.
For selskaber og foreninger m.v., hvis første indkomstår  

 er påbegyndt før den 29. januar 1992, forfalder indkomstskatten til betaling  

 den 1. november i det kalenderår, der følger efter indkomståret, eller ved et  

 forskudt indkomstår den 1. november i kalenderåret efter det kalenderår, som  

 det forskudte indkomstår træder i stedet for.
I disse tilfælde skal der til  

 indkomstskatten betales et tillæg på 11 3/4 pct. § 30 finder tilsvarende  

 anvendelse ved betaling af indkomstskat og tillæg.
Ved skattenedsættelse, jf.  

 § 30, stk. 4, forrentes det for meget betalte skattebeløb dog fra  

 indbetalingsdagen at regne.
Stk. 2. Selskaber og foreninger m.v., hvis første indkomstår er  

 påbegyndt før den 29. januar 1992, kan vælge at betale indkomstskat i løbet  

 af indkomståret.
Vælger selskabet eller foreningen m.v. for et givet  

 indkomstår at betale indkomstskat i løbet af indkomståret, skal der også for  

 senere indkomstår betales indkomstskat i løbet af indkomståret.
Stk. 3-7. - - - Efter 2. behandling den 7. maj 1996 § 1 I lov om indkomstbeskatning af aktieselskaber m.v. (selskabsskatteloven),  

 jf. lovbekendtgørelse nr. 769 af 19. september 1995, som senest ændret ved §  

 4 i lov nr. 312 af 24. april 1996, foretages følgende ændringer:
 1. I § 30 A, stk. 1, 1. pkt., indsættes efter »den 29.  

 januar 1992,»: »og som ikke er omfattet af 5. og 6. pkt.,».
 2. I § 30 A, stk. 1, indsættes som 5. og 6.  

 pkt.:
»Anpartsselskaber, hvis indbetalte anpartskapital den 1. januar 1997  

 eller senere ikke udgør mindst 200.000 kr., skal betale indkomstårets  

 forventede indkomstskat i løbet af indkomståret efter reglerne i § 29 A, jf.  

 §§ 29 B-30. Har et selskab betalt indkomstskat efter 5. pkt., skal der også  

 for efterfølgende indkomstår betales acontoskat.« 3. § 30 A, stk. 2, 1. pkt., affattes således:
»Selskaber og foreninger, hvis første indkomstår er påbegyndt før den  

 29. januar 1992, og som ikke er omfattet af stk. 1, 5. og 6. pkt., kan vælge  

 at betale indkomstskat i løbet af indkomståret.« § 2 I lov om påligningen af indkomst- og formueskat til staten  

 (ligningsloven), jf. lovbekendtgørelse nr. 869 af 15. november 1995, som  

 senest ændret ved lov nr. 311 af 24. april 1996, foretages følgende ændring:
 1. I § 16 A indsættes som stk. 6:
»Stk. 6. Uanset stk. 1 skal beløb, der udloddes i forbindelse med en  

 kapitalnedsættelse i anpartsselskaber med en anpartskapital, der ikke  

 overstiger nominelt 225.000 kr., ikke medregnes ved opgørelsen af den  

 skattepligtige indkomst, hvis anpartskapitalen i selskabet er forhøjet ved  

 kontant indskud, apportindskud eller konvertering af gæld i perioden fra og  

 med den 6. december 1991 til og med den 31. maj 1996 eller selskabet er  

 stiftet i denne periode. 1. pkt. finder ikke anvendelse, hvis anparterne i  

 selskabet er erhvervet som led i den skattepligtiges næringsvej, jf.  

 aktieavancebeskatningslovens § 3, hvis kapitalnedsættelsen medfører, at  

 anpartshavernes indflydelse i selskabet forrykkes, eller hvis det udloddede  

 beløb helt eller delvis er fritaget for beskatning efter stk. 1, jf. stk. 2.  

 1. pkt. finder endvidere kun anvendelse på den del af det udloddede beløb,  

 der ikke overstiger den nominelle værdi af de annullerede anparter.« § 3 I lov om beskatning af fortjeneste ved afståelse af aktier m.v.  

 (aktieavancebeskatningsloven), jf. lovbekendtgørelse nr. 620 af 19. juli  

 1995, som ændret ved § 108 i lov nr. 1072 af 20. december 1995, foretages  

 følgende ændring:
 1. I § 6 indsættes som stk. 9:
»Stk. 9. Udloddede beløb fra et anpartsselskab, som i medfør af  

 ligningslovens § 16 A, stk. 6, ikke er medregnet ved opgørelsen af  

 anpartshaverens skattepligtige indkomst, fragår i den samlede anskaffelsessum  

 for anparterne i selskabet.
Resten af den samlede anskaffelsessum betragtes  

 som anskaffelsessum for de i behold værende anparter.« § 4 I lov om opkrævning af indkomst- og formueskat for personer m.v.  

 (kildeskat), jf. lovbekendtgørelse nr. 519 af 22. juni 1995, som senest  

 ændret ved § 1 i lov nr. 228 af 27. marts 1996, foretages følgende ændringer:
 1. I § 65, stk. 6, indsættes efter »§ 16 A, stk.  

 4«: »og 6«.
 2. I § 66, stk. 3, ophæves 1. pkt., og i stedet  

 indsættes som nyt 1. og 2. pkt.:
»Selskaber, der vedtager udbetaling eller godskrivning af udbytte,  

 skal, uanset om der er pligt til at foretage indeholdelse af udbytteskat, i  

 en af skatteministeren foreskreven form meddele oplysning om vedtagelsen.  

 Meddelelsen skal foretages senest 1 måned efter nævnte vedtagelse.« § 5 Stk. 1. Loven træder i kraft dagen efter bekendtgørelsen i  

 Lovtidende.
 Stk. 2. § 1 har virkning fra og med indkomståret 1997.
 Stk. 3. § 2 og § 4, nr. 1, har virkning for beløb, der udloddes i  

 forbindelse med kapitalnedsættelser, der anmeldes til Erhvervs- og  

 Selskabsstyrelsen i perioden fra den 1. juni 1996 til og med den 30.  

 september 1997.
 Stk. 4. § 3 har virkning for anparter, der afstås den 1. juni 1996  

 eller senere.
