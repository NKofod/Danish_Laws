 Ministeriet har d. d. tilskrevet biskopperne således :
 »Ved § 5 i aftale af 26. oktober 1973 mellem budgetministeriet og  

 tjenestemændenes centralorganisationer om omklassificering af  

 tjenestemandsstillinger m.m. er der givet hjemmel for, at kirkeministeriet  

 kan tillægge præster, der lønnes efter lønramme 34, et særligt tillæg med et  

 grundbeløb på 1.500 kr. årlig, såfremt disse påtager sig udvidede  

 tjenestepligter såvel i som uden for ansættelsesområdet (pastoratet). Det  

 særlige tillæg med grundbeløb 1.500 kr., der træder i stedet for det  

 præsterne i lønramme 34 hidtil tilkommende tillæg med grundbeløb 900 kr.  

 årlig, kan ydes såvel til præster, hvis stillinger er klassificeret i  

 lønramme 34, som til præster der er oprykket til lønramme 34 i henhold til  

 lønnings- og klassificeringslovens § 30, stk. 3.
Modtagelse af det omhandlede særlige tillæg med grundbeløb på 1.500 kr.  

 årlig indebærer tilsvarende forpligtelser, som gælder for præster i lønramme  

 16/31 der oppebærer rådighedstillæg.
Man henviser herom til ministeriets  

 cirkulærskrivelse af 14. oktober 1971, hvori der om de udvidede  

 tjenestepligter er anført følgende:
»Sådan tjeneste kan bestå i deltagelse i betjening af anden  

 præstestilling under ledighed eller vedkommende præsts sygdom eller  

 tjenestefrihed samt i deltagelse i bistandsordninger for præster - eller  

 provster - i andre pastorater, herunder bistand ved konfirmandundervisning,  

 hvor forudsætningerne herfor er til stede.
Endvidere i betjening af særlige  

 institutioner m.v., f.eks. hospitaler, arresthuse og fængselsafdelinger,  

 institutioner under åndssvageforsorgen og socialforsorgen, militære  

 forlægninger og betjening af hørehæmmede.« Tilrettelæggelsen af tjenester, der indgår under de udvidede  

 tjenesteforpligtelser for præster i lønramme 34, som modtager det omhandlede  

 særlige tillæg, sker i forbindelse med tilrettelæggelsen af de tilsvarende  

 rådighedsforpligtelser, som påhviler præster i lønramme 16/31 med  

 rådighedstillæg, og foretages af biskoppen - eller provsten efter biskoppens  

 bemyndigelse - i samråd med præsterne.
Præster, der oppebærer det særlige tillæg på 1.500 kr. årlig, må ikke uden  

 ministeriets tilladelse påtage sig lønnet undervisning eller anden  

 bibeskæftigelse af en varighed, der overstiger 6 timer ugentlig.
Såfremt  

 bibeskæftigelsen i øjeblikket er af større omfang, må den overskydende del  

 med kortest muligt varsel afvikles efter aftale med biskoppen (provsten).
 Præster der oppebærer særligt tillæg med grundbeløb på 1500 kr. i henhold  

 til aftalen, kan ikke oppebære særskilt vederlag - herunder  

 konstitutionsvederlag - for varetagelse af opgaver, der omfattes af de  

 udvidede tjenesteforpligtelser.
 For så vidt angår præster, der modtager det særlige tillæg med virkning  

 fra 1. april 1973, vil modregning af de efter denne dato oppebårne vederlag  

 blive foretaget i det dem tilkommende efterbetalingsbeløb.
 Der tilkommer præster godtgørelse efter regning eller efter reglerne om  

 godtgørelse for brug af eget befordringsmiddel for befordring, som er  

 forbundet med varetagelsen af betjeningsopgaver uden for pastoratet, som er  

 en følge af de udvidede tjenestepligter, og som ikke er forudsat ved  

 fastsættelsen af den faste befordringsgodtgørelse.
 Opgørelse over sådanne befordringsudgifter må af præsterne indsendes til  

 provsten, der attesterer opgørelsen og fremsender den til stiftsøvrigheden  

 til udbetaling.
Opmærksomheden henledes på, at aftalen af 26. oktober 1973 har virkning  

 fra 1. april 1973, og at udbetaling af det ved aftalen hjemlede tillæg derfor  

 kan ske med virkning fra 1. april 1973 til præster, som senest 15. januar  

 1974 anmoder biskoppen om udbetaling af tillægget.
Til præster, som på et  

 senere tidspunkt anmoder om at modtage tillægget, udbetales det fra den  

 første i den efter anmodningens modtagelse følgende måned.
 Stiftsøvrigheden er bemyndiget til efter biskoppens meddelelse at udbetale  

 det særlige tillæg.
Bestemmelsen i klassificeringslovens § 31, stk. 7, hvorefter der ydes  

 præster i lønramme 34 et særligt tillæg på 900 kr., er ophævet. præster, som  

 ikke ønsker at oppebære særligt tillæg efter aftalen af 26. oktober 1973, og  

 som inden 1. april 1973 er ansat i en præstestilling i lønramme 34 eller  

 oprykket til lønramme 34, kan bevare det særlige tillæg på 900 kr.
For  

 præster, der først fra 1. april 1973 eller senere er ansat i en  

 præstestilling i lønramme 34 eller oprykket til lønramme 34, bortfalder  

 tillægget.
Tilbagebetaling af allerede udbetalt tillæg skal dog ikke finde  

 sted i tilfælde, hvor tillægget ikke afløses af særligt tillæg efter aftalen  

 af 26. oktober 1973.
Stiftets provster samt præster i lønramme 34 bedes gjort bekendt med  

 foranstående.' Hvilket herved meddeles, idet man bemyndiger stiftsøvrigheden til efter  

 meddelelse fra biskoppen at udbetale præster i lønramme 34 det særlige tillæg  

 med grundbeløb 1.500 kr. årlig, således at udbetalingen sker med virkning fra  

 1. april 1973 - dog tidligst fra det tidspunkt udnævnelsen i den i lønramme  

 34 klassificerede stilling har fundet sted - for så vidt begæring om  

 tillægget fremsættes senest 15. januar 1974.
 Ved udbetalingen modregnes det hidtil oppebårne særlige tillæg med  

 grundbeløb 900 kr. samt eventuelt udbetalte konstitutionshonorarer for tiden  

 efter 1. april 1973.
 Med hensyn til nedsættelse af eventuelle midlertidige personlige tillæg  

 forholdes efter de almindelige regler.
 Man anmoder stiftsøvrigheden om med omgående virkning at standse  

 udbetaling af særligt tillæg med grundbeløb 900 kr. til alle præster, der den  

 1. april 1973 eller senere er ansat i præstestilling i lønramme 34.  

 Tilbagebetaling af allerede udbetalt tillæg skal som foran nævnt ikke finde  

 sted.
 P.M.V.
Aug.
Roesen K.Bagger eksp.sekr.
 Til stiftsøvrighederne.
