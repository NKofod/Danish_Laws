Kendelse fra Pressenævnet i sag nr.  

 140/1995 TV Næstved har ved direktør [navn] klaget til  

 Pressenævnet over to artikler bragt i Næstved Tidende den 15.  

 december 1995 og den 16. december 1995, idet han finder at god presseskik er  

 overtrådt.
 Der er endvidere klaget over, at bladet ikke har bragt et  

 genmæle.
 I artiklen den 15. december 1995 hed det under  

 overskriften "Erhvervsnyt" følgende:
"Radio Trolden, lokal station i Næstved, er  

 blevet træt af at TV Næstveds rulletekst TV, som er på  

 skærmen fra om formiddagen og frem til de ordinære udsendelser om  

 eftermiddagen.
Og igen fra ved 23-tiden til efter midnat. "Denne form for  

 markedsføring er efter vores mening ulovlig.
Det er en kraftig  

 overtrædelse af lokal TV's lovlige reklameminutter i timen.
Rulletekst  

 TV'et består af næsten udelukkende betalte reklamer for  

 sydsjællandske firmaer og institutioner", siger Radio Troldens chef,  

  John  Ipsen.
Han har sendt en officiel klage til lokalradio- og  

 TV-nævnet i Næstveds kommune. "Lovovertrædelsen har fundet  

 sted i årevis og er med til at forvride konkurrencen overfor byens  

 øvrige medier, der lever af at formidle reklame for de lokale  

 virksomheder", tilføjer  John  Ipsen." I artiklen den 16. december 1995 hed det under  

 overskriften "Radio Trolden i dyst med TV Næstved.
Lokalradio- og  

 TV-nævnet går videre med klagesag":
"Radio Trolden har indsendt en officiel klage over TV  

 Næstved til Lokalradio- og TV-nævnet.
Lokalradioen har set sig  

 gal på TV Næstveds rulletekst-TV, som radioen opfatter, som  

 ulovlig markedsføring.
 - Nævnet har behandlet klagen og bedt TV  

 Næstved om at få båndede udsendelser for to  

 vilkårlige dage, og så vil vi se dem igennem, siger  Torben  

  Andersen, formand for Lokalradio- og TV-nævnet.
 Han udelukker ikke, at der kan være et problem i  

 forhold til lovgivningen.
- Men problemet er også, at TV Næstved  

 gør, hvad stort set alle andre TV-stationer gør.
Ligesom en del  

 antenneforeninger, siger  Torben  Andersen.
 Nævnets afgørelse kan derfor blive principiel  

 og få betydning også andre steder i landet.
 - Vi behandlede en lignende klage over TV Næstved  

 for halvandet år siden, fortæller  Torben  Andersen.
 Netop på grund af det principielle bad nævnet  

 dengang kulturministeriets udvalg for Lokal Radio og TV på sagen.
- Vi fik den besked, at man ikke i udvalget ville sidde og  

 se bånd igennem.
Og det er nok også et lokalnævns opgave.  

 Så det gør vi nu, siger  Torben  Andersen.
Der skal tælles reklame-minutter.
I følge  

 loven må der kun sendes et vist antal reklame-minutter på TV-  

 fladen pr. time.
 TV Næstveds direktør [navn] ønsker  

 ikke at kommentere sagen, som kort blev omtalt under rubrikken Erhvervsnyt i  

 Næstved Tidende i går.
Lokalradio- og TV-nævnet træffer  

 afgørelse i klagen på det første møde i det nye  

 år." Klageren har anført, at bladet i strid med god  

 presseskik har bragt udokumenterede påstande, som udelukkende har til  

 formål at nedsætte stationens omdømme og forringe dens  

 forretningsmæssige grundlag.
Det er ikke ulovligt at bringe reklamer i  

 lokal-tv, og der er ikke tale om ulovlig markedsføring.
Klageren har endvidere anført, at artiklen den 15.  

 december 1995 er bragt, uden at der er indhentet en kommentar fra stationen,  

 og at han gerne havde medvirket i et interview.
Han vil stadig gerne medvirke  

 i et interview, når bladet har trukket sine udokumenterede  

 påstande tilbage.
 Klageren bestrider, at han blev varslet om, at der  

 næste dag ville ske en gentagelse af påstandene, og at det  

 må være en skærpende omstændighed, at bladet gentager  

 udokumenterede påstande.
 Klageren har endelig anført, at det aldrig er  

 konstateret, at TV Næstved bryder nogen reklameregler, og at bladet  

 ikke kan være berettiget til at stemple andre som lovforbrydere  

 på et tidspunkt, hvor sagen ikke er behandlet.
 Klageren har anmodet om følgende genmæle:
"Næstved Tidende skal hermed beklage, at vi den  

 15.12.95 har bragt udokumenterede oplysninger, som har været egnet til  

 at nedsætte TV Næstveds omdømme.
Herunder udtalelser om TV  

 Næstveds programvirksomhed såsom:
"Denne form for markedsføring er efter vores mening  

 ulovlig" "Lovovertrædelsen har fundet sted i  

 årevis..." "Rulletekst TV'et består af næsten udelukkende  

 betalte reklamer..." "er med til at forvride konkurrencen overfor byens  

 øvrige medier..." Disse påstande er udokumenterede, og vi savner  

 belæg for at have videregivet disse påstande, som vi har modtaget  

 fra Radio Trolden.
 Vi skal samtidig beklage, at vi ikke forinden har  

 indhentet oplysninger fra TV Næstved, som dermed kunne have berigtiget  

 eventuelle forkerte oplysninger.
 Næstved Tidende beklager.
TV Næstved" Næstved Tidende har i en udtalelse  

 anført:
 Sammenfattende finder bladet således, at klageren  

 har fået alle muligheder for at tage til genmæle over for klagen  

 fra Radio Trolden.
 Bladet finder ligeledes, at det må være  

 berettiget til at skrive om en klage indbragt for et offentligt organ,  

 ligesom der kutymemæssigt bringes punkter f.eks. fra by- og  

 amtsrådsmøder uden pligt til at kommentere klagerne.
 Med hensyn til klagerens påstand om udokumenterede  

 oplysninger bemærker bladet, at Radio Trolden har indbragt sin klage  

 for Lokalradio- og TV-nævnet i Næstved, som behandlede denne  

 på sit første møde i 1996, og at der foreligger  

 bånd fra TV Næstved, der viser at "Rulletekst TV'et" næsten  

 udelukkende består af betalte reklamer.
 Følgende nævnsmedlemmer har deltaget i sagens  

 behandling: Per Sørensen, Finn Rowold, Ulrik Holmstrup og Preben  

 Sørensen.
 Pressenævnet udtaler:
Pressenævnet finder, at oplysningerne i artiklen den  

 15. december 1995, som hidrører fra en konkurrerende medievirksomhed,  

 kan være skadelige for klageren.
Bladet burde derfor have forelagt  

 oplysningerne for klageren inden offentliggørelsen.
 Bladet har over for klageren beklaget, at dette ikke er  

 sket, og har tilbudt at bringe beklagelsen i bladet og at lade klageren  

 medvirke i et interview i forbindelse med uddybende omtale.
 Herefter finder Pressenævnet ikke  

 tilstrækkeligt grundlag for at anse god presseskik for  

 overtrådt.
I forbindelse med artiklen bragt den 16. december 1995 var  

 bladet i kontakt med klagen, inden artiklen blev offentliggjort.
Selvom der  

 er uenighed mellem parterne om, hvad der drøftedes, finder  

 Pressenævnet herefter ikke, at god presseskik er overtrådt.
 Pressenævnet kan tiltræde, at bladet har  

 afvist at bringe det af klageren ønskede genmæle, idet dette  

 ikke er begrænset til faktiske oplysninger, men indeholder beklagelser  

 og vurderinger.
 Afsagt den 8. februar 1996.
