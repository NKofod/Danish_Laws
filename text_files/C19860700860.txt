VEJLEDNING Støtteordningen er gældende indtil tilskudsrammen er anvendt.
Fartøjet skal for at kunne modtage støtte enten - ophugges eller - sælges til anden anvendelse end fiskeri eller - sælges til fiskeri uden for EF-havet.
Dette indebærer, at salg til  

 følgende områder til fortsat fiskeri ikke udløser ret til støtte: Belgien,  

 Danmark og Færøerne, Frankrig, Grækenland, Holland, Irland, Italien,  

 Jugoslavien, Luxembourg, Norge, Portugal, Spanien, Storbritannien, Sverige og  

 Forbundsrepublikken Tyskland.
 Det er en forudsætning for tildeling af støtte, at fartøjets ejerforhold  

 opfylder saltvandsfiskerilovens betingelser for ret til deltagelse i dansk  

 erhvervsfiskeri og at fartøjet på ansøgningstidspunktet er i en sådan stand,  

 at det ikke i henhold til lov om skibes sikkerhed m.v. er forment adgang til  

 sejlads og i øvrigt er i sødygtig stand.
Fartøjer, der har modtaget strukturtilskud, herunder EF-tilskud, vil kun  

 kunne få del i midlerne efter en konkret vurdering.
Modtagere af ophørsstøtte  

 vil ikke kunne få tilskud til bygning af et andet fartøj.
 Det er en betingelse for udbetaling af støtte, at der ikke er eller bliver  

 fremsat begæring om salg af fartøjet på tvangsauktion.
Når betingelserne for at modtage støtte er opfyldt, modtager ansøgeren et  

 tilsagn om støtte fra fiskeriministeriet.
Af tilsagnet fremgår støttebeløbet  

 og den fremgangsmåde, der skal følges for at få støtten udbetalt.
 I tilfælde af ophugning udbetales støtten, når fiskeriministeriet har  

 modtaget dokumentation fra skibsregistret/fartøjsfortegnelsen og  

 toldmyndighederne for, at ophugning har fundet sted.
I tilfælde af salg skal følgende deklaration registreres som  

 rådighedsindskrænkning på fartøjets blad i skibsregistret: »Undertegnede  

 erklærer for sig og efter følgende ejere af fartøjet, at dette ikke må  

 registreres som fiskerfartøj eller anvendes til erhvervsfiskeri i lande med  

 adgang til fiskeri i EF-landenes fiskerizoner.
Fiskeriministeriet er  

 påtaleberettiget i henhold til deklarationen« Bemærk venligst, at fartøjer, som kun er optaget i særregistret for  

 fiskerfartøjer, skal optages i skibsregistret, således at deklarationen kan  

 registreres.
Fiskeriministeriet kan dog i ganske særlige tilfælde se bort fra  

 kravet om denne registrering.
 Når deklarationen er registreret, kan tilskudsbeløbet indsættes på en  

 spærret konto hos advokat eller pengeinstitut, når vedkommende over for  

 fiskeriministeriet indestår for, at evt. panthavere i fartøjet kan  

 fyldestgøres.
 Beløbet vil blive frigivet, når fiskeriministeriet modtager genpart af et  

 i skibsregistret registreret endeligt skibsskøde.
 Ved salg til udlandet indsendes udførselsattest.
 Yderligere oplysninger om støtteordningen og skemaets udfyldelse kan fås  

 ved henvendelse på telefon nr.: (01) 92 65 69.
