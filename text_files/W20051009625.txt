Klage  

 over afslag om at få påtegnet uddannelsesattest Direktoratet  

 for FødevareErhvervs skrivelse af 18. november 2005  

  

 , j.nr.  

 3101-070-05-2147.
»--- Med brev af 6. januar2005 har  

 De på vegne af K klaget over, at Jordbrugskommissionen for Århus Amt den 13.  

 december 2004 har meddelt afslag på at påtegne en uddannelsesattest for K.
 Direktoratets afgørelse:
Det er i overensstemmelse med  

 gældende regler, at jordbrugskommissionen har meddelt afslag på Deres  

 ansøgning  

 om at få påtegnet en uddannelsesattest for K.
I henhold til bestemmelserne i  

 §  

 5, stk. 1, nr. 1, 2, 3, 5 og 6, i bekendtgørelse nr. 864 af 19. august 2004  

 om  

 reglerne i lov om landbrugsejendomme har jordbrugskommissionen ikke mulighed  

 for at godkende merit ud over, hvad den pågældende måtte have opnået ved sin  

 uddannelse og uddannelsesbevis, jf. nedenfor.
 Direktoratet for  

 FødevareErhverv kan derfor ikke give Dem medhold i Deres klage.
 Efter reglerne i § 16, stk.  

 3, i bekendtgørelse nr. 863 af 19. august 2004 om regionale  

 jordbrugskommissioner  

 m.v., kan Direktoratet for FødevareErhvervs afgørelse ikke påklages til anden  

 administrativ myndighed.
 Redegørelse for sagen:
 Med brev af 11. november 2004  

 har De på vegne af K søgt Jordbrugskommissionen for Århus Amt om at få  

 påtegnet  

 en uddannelsesattest.
De oplyser, at K har en  

 alsidig landbrugsuddannelse, som blev indledt i september 1987 og fortsat  

 frem  

 til december 1991 - godt 4 år i alt.
Den resterende formelle del af  

 uddannelsen  

 blev afbrudt i 1991 af ægteskab med A.
 A har sammen med sin far, O  

 drevet »F«, som er en moderne og meget omfattende bedrift med ca. 420 ha, 300  

 årskøer og ca. 7500 slagtesvin.
 O har i de seneste år haft et  

 svigtende helbred, hvorfor K og A reelt har drevet den samlede bedrift.
På dette grundlag finder De,  

 at uddannelseskravene til faglært landmand er mere end opfyldt.
De henviser  

 til  

 K's erfaring fra medvirken i den daglige drift af en ikke ubetydelig bedrift  

 og  

 til, at K's uddannelse indeholder omfattende elementer af bestemmelserne i §  

 5,  

 stk. 1, nr. 1, 4, 5 og 6, i bekendtgørelse nr. 864 af 19. august 2004 om  

 reglerne i lov om landbrugsejendomme.
 Med brev af 13. december 2004  

 har jordbrugskommissionen meddelt afslag på Deres ansøgning om at få påtegnet  

 en uddannelsesattest for K.
 Jordbrugskommissionen anfører  

 bl.a. i sin afgørelse, at der for at opnå bevis som faglært landmand kræves  

 følgende:
 Modul I: 2 mdr. skolemodul 1a  

 - 12 mdr. praktik - 5 mdr. skolemodul 1 b.
 Modul II: 17 mdr. praktik - 6  

 mdr. skolemodul 2.
 Med et skoleophold på kun 5  

 mdr. finder jordbrugskommissionen, at K's uddannelsesforløb ikke opfylder de  

 krav, der stilles, for at kunne opnå bevis som faglært landmand.
 Jordbrugskommissionen anfører  

 endvidere, at hvis en person har gennemført et godkendt landbrugsskolekursus  

 på  

 mindst 5 mdr., er uddannelseskravet opfyldt, hvis vedkommende i mindst 3 år  

 inden for de sidste 10 år aktivt som lovlig ejer eller forpagter har drevet  

 en  

 jordbrugsbedrift med et dyrket areal på mindst 30 ha eller med et  

 arbejdsbehov  

 på mindst 900 timer årligt, jf. § 5, stk. 1, nr. 5, i bekendtgørelse nr. 864  

 af  

 19. august 2004 om reglerne i lov om landbrugsejendomme.
Da »F« ejes i fællesskab af A  

 og O, er K hverken medejer eller forpagter af bedriften.
Selv om K deltager i  

 den daglige drift, så er det efter jordbrugskommissionens opfattelse som  

 medhjælpende ægtefælle og ikke som den, der driver bedriften.
 Efter en samlet vurdering  

 finder jordbrugskommissionen, at K ikke opfylder landbrugslovens  

 uddannelseskrav.
 Afgørelsen er truffet med  

 grundlag i § 12, stk. 2, nr. 1, i lov om landbrugsejendomme og § 5, stk. 1, i  

 bekendtgørelse nr. 864 af 19. august 2004.
 Med brev af 6. januar 2005  

 har De klaget over jordbrugskommissionens afgørelse af 13. december 2004.
 De anfører bl.a., at K efter  

 Deres opfattelse mere end opfylder betingelserne om grundskolekursus på  

 mindst  

 3 måneder og aktiv drift af en jordbrugsbedrift i mindst 3 år inden for de  

 sidste 10 år, jf. § 5, stk. 1, nr. 5, i ovennævnte bekendtgørelse.
De henviser i øvrigt til  

 sagens materiale, for så vidt angår Deres klients arbejdsindsats på  

 landbrugsejendommen  

 og uddannelsesaktivitet i øvrigt.
Det fremgår heraf, at K har et 5 mdr.  

 grundskoleophold,  

 derefter i alt 38½ måneders praktik efterfulgt af over 13 års fuldtidsarbejde  

 på bedriften »F«.
 Endvidere anfører De, at det  

 tilsyneladende alene er tale om en formel betragtning, som udelukker K fra at  

 få en uddannelsesattest, idet jordbrugskommissionens væsentligste begrundelse  

 for afslaget er, at K's fortsatte erhvervsuddannelse er sket som medhjælpende  

 ægtefælle og ikke som medejer eller forpagter.
 Jordbrugskommissionen har med  

 brev af 10. januar 2004 fremsendt klagen hertil, idet kommissionen fastholder  

 sit afslag.
I brev af 26. april 2005 har  

 De suppleret Deres klage af 6. januar 2005 og bl.a. anført, at K efter Deres  

 opfattelse bør kunne få en uddannelsesattest på baggrund af sin formelle del  

 af  

 landmandsuddannelsen kombineret med merit for sin omfattende praktiske  

 erfaring  

 fra over 13 års fuldtidsarbejde.
De henviser i den forbindelse bl.a. til  

 rapporten om »Anerkendelse af realkompetencer i uddannelser«, der kan hentes  

 på  

 Undervisningsministeriets hjemmeside.
 Jordbrugskommissionen meddeler efterfølgende i  

 brev af 12. august 2005, at Deres brev af 26. april 2005 ikke giver  

 kommissionen anledning til at ændre afslaget af 13. december 2004.
Jordbrugskommissionen  

 oplyser, at kommissionen først og fremmest læser ovennævnte rapport således,  

 at  

 vurdering og anerkendelse af realkompetencer skal give den enkelte mere  

 fleksible vilkår for at opfylde adgangskravene til en ønsket uddannelse eller  

 til at gennemføre et afkortet individuelt tilrettelagt uddannelsesforløb.
Om  

 det for K betyder, at hun - på baggrund af sine realkompetencer - vil kunne  

 gennemføre en egentlig jordbrugsuddannelse med grønt bevis i et afkortet  

 uddannelsesforløb, kan kommissionen ikke vurdere.
Endelig anfører  

 jordbrugskommissionen, at det fortsat er kommissionens opfattelse, at K's  

 tidligere skoleophold og arbejde på ægtefællens og svigerfaderens  

 landbrugsejendom som medhjælpende ægtefælle ikke kan give grundlag for at  

 påtegne en uddannelsesattest.
Hvorvidt disse kompetencer kan begrunde en  

 eventuel tilladelse til at købe en landbrugsejendom med dispensation fra  

 uddannelseskravet, har kommissionen ikke taget stilling til.
Det må bero på  

 en  

 konkret vurdering af K's kvalifikationer i forhold til den pågældende  

 ejendoms  

 størrelse og karakter.
 I efterfølgende brev af 17.  

 august 2005 til Direktoratet for FødevareErhverv anfører De, at  

 Jordbrugskommissionen  

 for Århus Amts opfattelse af rapporten om »Anerkendelse af realkompetencer i  

 uddannelser« ikke synes at stemme med Undervisningsministeriets opfattelse.
 Endvidere foreslår De, at sagen  

 forelægges for Landbrugsuddannelsesrådet, for at få Landbrugsuddannelsesrådet  

 til at foretage den fornødne kompetencevurdering med henblik på udmåling af  

 meritindholdet i forhold til landbrugsuddannelsen.
 Redegørelse for  

 direktoratets afgørelse:
 Kravene til en  

 landbrugsuddannelse er fastlagt i bekendtgørelse om reglerne i lov om  

 landbrugsejendomme  

 (bekendtgørelse nr. 864 af 19. august 2004). Uddannelseskravet i henhold til  

 §  

 12, stk. 2, nr. 1, i lov om landbrugsejendomme, fremgår af bekendtgørelsens §  

 5, stk. 1, nr. 1-6. Bekendtgørelsens oplistning er udtømmende.
 Jordbrugskommissionen har i  

 afgørelsen af 13. december 2004 anført, at K med et skoleophold på kun 5 mdr.  

 ikke opfylder uddannelseskravet i henhold til § 5, stk. 1, nr. 5, i  

 ovennævnte  

 bekendtgørelse, idet K efter kommissionens opfattelse har deltaget i den  

 daglige drift af »F« som medhjælpende ægtefælle og ikke som den, der driver  

 bedriften.
 Ligeledes har  

 jordbrugskommissionen anført, at K med et skoleophold på kun 5 mdr. ikke  

 opfylder de krav, der stilles, for at kunne opnå bevis som faglært landmand,  

 jf. bekendtgørelsens § 5, stk. 1, nr. 6.
 For at opnå bevis som faglært  

 landmand kræves der som anført i jordbrugskommissionens afgørelse følgende:
 Modul I: 2 mdr. skolemodul 1  

 a - 12 mdr. praktik - 5 mdr. skolemodul 1 b.
 Modul II: 17 mdr. praktik - 6  

 mdr. skolemodul 2.
For at få attesteret en  

 uddannelsesattest i henhold til § 5, stk. 1, nr. 1, 2, 3, 5 eller 6, i nævnte  

 bekendtgørelse  

 er der krav om, at den pågældende skal have gennemgået visse uddannelser og  

 opnået bevis herfor, f.eks. grønt bevis.
I disse situationer er der ikke  

 mulighed for, at jordbrugskommissionen kan godkende merit ud over, hvad den  

 pågældende måtte have opnået ved sin uddannelse og sit uddannelsesbevis.
 Det er derfor korrekt, at  

 Jordbrugskommissionen fastholder, at argumenter om merit ikke kan føre til  

 godkendelse af en uddannelsesattest.
Reglerne om  

 uddannelsesattest, der skal vedlægges erklæringsskemaer i forbindelse med  

 erhvervelse af en landbrugsejendom, tilsigter således at skabe klare regler  

 om,  

 hvornår de i bekendtgørelsens § 5, stk. 1, nr. 1-6, anførte betingelser er  

 opfyldt.
Hvis betingelserne derimod ikke er opfyldt, kan erhververen  

 fremsende  

 ansøgning om dispensation fra uddannelseskravet til jordbrugskommissionen.
 På denne baggrund har  

 Direktoratet for FødevareErhverv ikke fundet grundlag for at foretage en  

 høring  

 af Landbrugsuddannelsesrådet.
 Det tilføjes, at K heller  

 ikke opfylder uddannelseskravet i § 5, stk. 1, nr. 4, i nævnte  

 bekendtgørelse,  

 da K har deltaget i driften af »F« som medhjælpende ægtefælle og ikke som  

 den,  

 der driver bedriften.
 Direktoratet for  

 FødevareErhverv kan derfor - som nævnt - ikke give Dem medhold i Deres klage.
