Pressenævnet bemærkede indledningsvis, at personer, der giver  

 sig af med at optræde offentligt, i højere grad end mange andre  

 må tåle at være underkastet pressens kritiske  

 bedømmelse.
Nævnet lagde til grund, at udsagnene om klager i  

 bladet hvilede på en research i det musikmiljø, som klager  

 befinder sig i.
Nævnet fandt ikke, at bladet ved at  

 offentliggøre de pågældende vurderinger af klager og hans  

 sang havde handlet i strid med god presseskik.
Nævnet fandt heller ikke  

 anledning til at kritisere, at bladet havde afvist at give nærmere  

 oplysninger om sine kilder i musikmiljøet.
Endelig fandt nævnet  

 ikke grundlag for at udtale kritik af den tekst, der ledsagede artiklens  

 billede af klager.
Kendelse fra Pressenævnet i sag nr.  

 111/2001 [K] har klaget til Pressenævnet over en artikel  

 bragt i Politiken den 9. september 2001, idet han mener, at god presseskik er  

 tilsidesat.
Artiklen med overskriften "Historien om en  

 skandale" handlede om Copenhagen Opera Festival.
I artiklen hed det  

 blandt andet:
----- "Der er dejligt ude på landet.
Og sådan  

 en mild maj-eftermiddag omkring det idylliske Astrup Gods ved Jyderup kvidrer  

 fuglene skønt mellem pyntegran og lysegrønne marker.
Stilheden  

 brydes pludselig af brølet fra en baryton.
Indenfor på godset er  

 100 af de mest fremtrædende erhvervsfolk i Danmark og deres bedre  

 halvdele samlet til en eksklusiv operafest.
Manden med den voldsomme barytonrøst hedder [K].  

 Han er berygtet i etablerede operakredse for at være en ihærdig  

 iværksætter.
Og ofte stabler han arrangementer på benene,  

 hvor hans egen ukontrollerede   stemme spiller hovedrollen.
Mens de  

 færreste operakyndige falder for hans stemme, fascinerer han folk  

 omkring sig med sin ildsjæl og idealisme.
En række af Danmarks erhvervsfolk er denne  

 eftermiddag ved at overgive sig selv og deres tegnebøger til [K]s  

 drøm, Copenhagen Opera Festival.
En koncertrække, der ni aftener  

 i august og september skal samle mindst 20.000 operaelskere i Forum i  

 København.
Vært ved det løfterige arrangement på  

 Astrup Gods er Godsets ejer,  Henrik  Schrøder.
Han er nybagt  

 bestyrelsesmedlem i Copenhagen Opera Festival, der skal skaffe investorer til  

 sommerens festival i Forum.  Jesper  Berning, advokat og formand for  

 bestyrelsen, er ikke selv til stede.
Men rygterne om eftermiddagsseancens  

 larmende succes når hurtigt advokatens ører.
" Henrik  Schrøders eneste bekymring var, om  

 taget ville lette, fordi sangernes stemmer var så store.
Vi havde  

 inviteret erhvervsfolk, som vi kendte, og vidste var interesserede i kunst.  

 Vi ville have en publikumsreaktion, og arrangementet på Astrup Gods var  

 en kæmpesucces", fortæller  Jesper  Berning i dag, fire  

 måneder senere." ----- "Mit indtryk af [K] var særdeles positivt.
Han  

 er en fremragende baryton, og så er han en ildsjæl.
Vi var klar  

 over, at han var kontroversiel, men syntes det, han ville skabe, var  

 spændende.
Og så var projektet lidt ment som en provokation mod  

 det etablerede operamiljø i Danmark.
Det fortryder jeg ikke",  

 fastslår  Jesper  Berning." ----- "19. maj klokken 16 slår godsejer  Henrik  

  Schrøder så dørene op for den storstilede  

 fundraisingkoncert på Astrup Gods. [K] underholder sammen med to  

 italienske sangere, og de 100 inviterede erhvervsfolk er  

 begejstrede." I en rubrik indsat i artiklen var anført  

 følgende:
"[K] [K] er 40 år gammel og opvokset på  

 Christianshavn, hvor han stadig bor.
Hans uddannelse til sanger begynder  

 først i 1980erne, hvor han får sangtimer af  Ulrik  Cold.
Siden  

 følger han undervisningen på Royal College of Music i London og  

 på sang-akademiet ved Scalaoperaen i Milano. [K] debuterer i 1990 ved  

 en koncert i Tivoli.
To år senere tager han en bachelor i  

 teatervidenskab på Københavns Universitet.
I 1997 etablerer han  

 "International Opera Challenge" (IOC) med det formål at  

 støtte nye talenter indenfor det italienske stemmefag og hjælpe  

 dem i gang med karrieren. [K] og IOC står blandt andet bag  

 operakoncerter i Odd Fellow Palæet (1997) og Falkoner Centret (1999).  

 Begge var publikumsfiaskoer og fik dårlige anmeldelser.
I operakredse  

 har han ry for at være fantast, og hans sangstemme karakteriseres som  

 ukontrolleret." Rubrikken var ledsaget af et billede af klager  

 iført et teaterkostume.
Til højre for billedet var  

 anført "PRIVATFOTO".
Klageren har anført, at bladet ved at  

 offentliggøre den pågældende artikel har handlet i strid  

 med god presseskik.
Selv om klager med tilfredshed har kunnet konstatere, at  

 han i artiklen frikendes for at have et ansvar for operafestivalens  

 økonomiske fallit, ændrer det ikke ved, at de to journalister  

 viderebringer ubegrundede og ondsindede rygter.
Klager har i den forbindelse  

 fremhævet udsagnene "Stilheden blev brudt af et brøl fra en  

 baryton", "Han er kendt i operakredse for at arrangere projekter  

 med sin egen brølende stemme i centrum" og "I den danske  

 operaverden er han kendt for at have en ukontrolleret stemme".
Klageren har hertil særligt anført, at han  

 har vanskeligt ved at forstå, hvordan journalisterne kan udtrykke sig  

 som gjort, da ingen af dem var tilstede ved koncerten på Astrup Gods,  

 endsige har hørt ham synge live.
Journalisterne har endvidere ikke  

 på noget tidspunkt bedt klager om at spille et demobånd/CD,  

 således at de selv kunne høre klager synge og bedømme  

 ham.
Den ene af journalisterne har imidlertid rost klager, da hun  

 hørte to minutter af en liveoptagelse.
Det er derfor utroligt, at hun  

 bagefter kan vælge at skrive, som hun gør.
Bladet har over for  

 klager forklaret, at pianister fra konservatoriet, som tidligere har  

 akkompagneret ham, anmeldere og en enkelt person blandt de  

 tilstedeværende ved koncerten på Astrup Gods har betegnet klagers  

 stemme som brølende og ukontrolleret.
Klager har til dette  

 anført, at da han de senere år alene har sunget i udlandet, og  

 eftersom de tre eneste pianister, han har arbejdet sammen med de senere  

 år, nægter at have udtalt sig til bladet, har han anmodet bladet  

 om at opgive dets kilder - navne, adresser og stillinger.
Hvis kilderne har  

 sagt det, som de åbenbart er citeret for, må de også  

 være parat til at stå frem og sige det med navns nævnelse.  

 Under alle omstændigheder er der tale om at viderebringe ubegrundet  

 ondsindet sladder, idet de to journalister ikke kan have nogen  

 selvstændig mening om klagers kunstneriske og professionelle  

 kvaliteter, da de ikke har hørt ham synge live.
Klageren har videre anført, at historien med  

 bladets anmelder  Jan  Jacoby, som bladet henviser til, ikke er korrekt.
Med  

 hensyn til  Jacob  Wivels   anmeldelse i Jyllands-Posten er denne korrekt  

 citeret af bladet, men videobåndet og lydoptagelsen fra koncerten giver  

 et helt andet billede end det, som  Jacob  Wivel har skrevet.
Klageren har endelig til dette punkt anført, at han  

 som professionel sanger ikke kan have siddende på sig, at han skulle  

 have en ukontrolleret og brølende stemme   det er  

 ærekrænkende og direkte skadeligt for klagers videre karriere og  

 virke som sanger.
Klager har som kunstner og solist ikke noget som helst imod  

 at blive anmeldt, så længe at artikler og anmeldelser bygger  

 på en seriøs objektiv vurdering og ikke på ondsindet  

 forældede rygter og halve sandheder, som bevidst bliver fordrejet til  

 at passe til lejligheden.
Klageren har desuden anført, at den ene af  

 journalisterne lovede at opgive billedkilden, da hun lånte billedet af  

 ham som Scarpia.
Det har hun imidlertid ikke gjort.
Som billedet  

 fremstår, kunne det ligeså godt være klager i et  

 maskebalskostume lejet hos Amorin på Vesterbrogade, da det jo ikke er  

 alle bladets læsere, som kender operaen Tosca eller har et  

 indgående kendskab til de enkelte rollefigurer.
 Klageren har sammenfattende anført, at det ikke kan  

 være rimeligt, at bladet bruger en artikel til at viderebringe  

 ubegrundede og ondsindede rygter, som man har hørt, og samtidig ikke  

 er parat til at opgive sine kilder, ligesom det er urimelig, at bladet ikke  

 som det mindste kan nævne, hvad et udlånt fotografi  

 forestiller.
Bladet har indledningsvis anført, at det  

 næppe kan komme som nogen overraskelse for nævnet, at bladet ikke  

 ønsker at oplyse sine kilder.
Derimod vil bladet meget gerne  

 dokumentere, at de i artiklen anførte karakteristikker af klager er  

 dækkende for opfattelsen blandt relevante bedømmere.
Bladet har i den forbindelse anført, at bladets  

 journalister var meget grundige i deres research i forbindelse med artiklerne  

 om Copenhagen Opera Festival.
De talte med et hav af kilder i miljøet,  

 hvoraf mange - hvilket er meget naturligt i den branche - ikke ville have  

 deres navne frem.
Klager er kendt som en meget højrøstet herre,  

 og han er samtidig kendt for at være i besiddelse af en stemme, der  

 ikke kan begå sig i det professionelle miljø.
 Bladet har i den forbindelse henvist til dets  

 musikanmelder  Jan  Jacobys beskrivelse af sit første møde med  

 klageren, ligesom bladet har henvist til  Jakob  Wivels anmeldelse af  

 International Opera Challenge i Jyllands-Posten den 27. november 1997, der  

 bar overskriften "Sølle ouverture".
Bladet har anført, at det må siges at  

 være ukontroversielt at viderebringe den i musikmiljøet udbredte  

 opfattelse, at klageren har en "brølende" og  

 "ukontrolleret" stemme.
Når man vælger at optræde  

 offentligt og blive anmeldt, ligger det i sagens natur, at man også  

 må acceptere negativ omtale.
Bladet har endelig noteret sig klagers utilfredshed med  

 billedteksten.
Det er imidlertid et spørgsmål, der må  

 siges at falde under Pressenævnets bagatelgrænse.
 I sagens behandling har følgende  

 nævnsmedlemmer deltaget: Axel Kierkegaard, Aage Lundgaard, Tage Clausen  

 og Ole Askvig.
 Pressenævnet udtaler:
 Pressenævnet bemærker indledningsvis, at  

 personer, der giver sig af med at optræde offentligt, i højere  

 grad end mange andre må tåle at være underkastet pressens  

 kritiske bedømmelse.
Nævnet lægger til grund, at udsagnene om  

 klager i bladet hviler på en research i det musikmiljø, som  

 klager befinder sig i.
Bladet har i artiklen gengivet en opfattelse, der er i  

 dette miljø om klager og hans sang.
Særligt hvad angår  

 udsagnet om klagers optræden ved fundraising-arrangementet på  

 Astrup Gods, finder nævnet det antageligt, at vurderingen af klagers  

 sang stammer fra en person, der overværede den pågældende  

 koncert.
Ved at offentliggøre de pågældende vurderinger af  

 klager og hans sang har bladet ikke handlet i strid med god presseskik.
 Nævnet finder heller ikke anledning til at  

 kritisere, at bladet har afvist at give nærmere oplysninger om sine  

 kilder i musikmiljøet.
 Endelig finder nævnet ikke grundlag for at udtale  

 kritik af den tekst, der ledsager artiklens billede af klager.
