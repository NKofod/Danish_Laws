Bekendtgørelse  

 om overflytning mellem a-kasser I medfør af § 42, stk. 5, § 61,  

 stk. 4, og § 100 b, i lov om arbejdsløshedsforsikring m.v., jf.  

 lovbekendtgørelse nr  

.  


  

 874 af 11. september  






  

 2005 som  

  

 ændret  

 ved lov nr. 1384 af 21. december 2005 og efter forhandling med  

 Beskæftigelsesrådet,  

 fastsættes:
Overflytning på baggrund af arbejde § 1.  

  

 Hvis et medlem af en a-kasse, der  

 optager lønmodtagere, tager lønarbejde uden for a-kassens faglige område, og  

 dette arbejde er af en art, der kan danne basis for optagelse, skal medlemmet  

 lade sig overflytte til en a-kasse, hvis faglige område omfatter medlemmets  

 beskæftigelse, jf. dog § 7.
Stk. 2.  

  

 Der kan kun ske overflytning på  

 basis af et arbejde, der varer mindst 5 uger, og den gennemsnitlige  

 arbejdstid  

 er på mindst 10 timer om ugen.
Overflytning skal dog ikke ske, når et medlem  

 på  

 efterløn har valgt at arbejde efter reglerne i lovens § 74 g,  

 stk. 1,  

 nr. 1, og § 75 c, stk. 1, nr. 1.
 Stk. 3.  

  

 Der kan ikke ske overflytning  

 efter stk. 1 og 2, hvis medlemmet fortsat har mere arbejde inden for den  

 hidtidige a-kasses faglige område end inden for den nye a-kasses faglige  

 område.
 Stk. 4.  

  

 Der kan  

 ikke ske overflytning fra det tidspunkt, hvor der er givet varsel om konflikt  

 for det arbejde, der er basis for overflytningen.
 Stk. 5.  

  

 Der kan ikke ske overflytning,  

 når et deltidsforsikret medlem får deltidsarbejde inden for et andet fag,  

 hvis  

 den nye a-kasse er en a-kasse for lønmodtagere,  

 der  

 efter sin  

 vedtægt ikke optager deltidsforsikrede inden for det faglige område.
 Stk. 6.  

  

 Et medlem,  

 der får et fleksjob uden for sin hidtidige a-kasses faglige område, kan  

 uanset  

 stk. 1, overflyttes til en anden a-kasse, hvis faglige område omfatter  

 medlemmets beskæftigelse, selv om et fleksjob ikke kan danne basis for at  

 blive  

 optaget i en a-kasse.
 § 2.  

  

 Et  

 medlem af en a-kasse, hvis faglige område kun omfatter selvstændige  

 erhvervsdrivende, skal lade sig overflytte til en a-kasse, der optager  

 lønmodtagere, hvis medlemmet får lønarbejde.
 Stk. 2.  

  

 Der kan kun ske overflytning på  

 basis af et arbejde, der varer mindst 5 uger, og den gennemsnitlige  

 arbejdstid  

 er på mindst 10 timer om ugen, jf. dog stk. 3.
 Stk. 3.  

  

 Der skal kun ske overflytning  

 efter stk. 1 og 2, hvis  

 medlemmet er ophørt mere end midlertidigt  

 med at udøve selvstændig virksomhed som hovedbeskæftigelse eller har ændret  

 virksomheden til en bibeskæftigelse, jf. bekendtgørelse om ophør med udøvelse  

 af selvstændig virksomhed som hovedbeskæftigelse.
 § 3.  

  

 Et  

 medlem af en a-kasse, hvis faglige område kun omfatter lønmodtagere, skal  

 lade  

 sig overflytte til en a-kasse, der optager selvstændige erhvervsdrivende,  

 hvis  

 medlemmet driver selvstændig virksomhed her i landet.
 Stk. 2.  

  

 Der kan kun  

 ske overflytning ved selvstændig virksomhed, der drives som  

 hovedbeskæftigelse.
 Stk. 3.  

  

 Der skal  

 ikke ske overflytning efter stk. 1 og 2, hvis medlemmet samtidig har  

 lønarbejde med en gennemsnitlig arbejdstid på mere end 30 timer om ugen.
 § 4.  

  

 Et  

 medlem, der opfylder betingelserne for ret til at blive optaget i mere end én  

 a-kasse, har ret til at blive overflyttet mellem disse, hvis arbejdet varer  

 mindst  

 5 uger med en gennemsnitlig arbejdstid på 10 timer om ugen, eller hvis den  

 selvstændige virksomhed drives som hovedbeskæftigelse.
 Stk. 2.  

  

 Overflytning kan ikke ske i de situationer, der er nævnt i § 1,  

 stk. 4 og 5.
 § 5.  

  

 Et  

 medlem kan ved arbejde i udlandet, herunder Grønland og Færøerne, blive  

 overflyttet til en anden dansk a-kasse, hvis arbejdet kan danne basis for  

 optagelse.
 Stk. 2.  

  

 Der kan kun ske overflytning,  

 hvis arbejdet varer mindst 5 uger med en gennemsnitlig arbejdstid på 10 timer  

 om ugen, eller hvis den selvstændige virksomhed drives som  

 hovedbeskæftigelse.
Overflytning efter endt uddannelse § 6.  

  

 Et medlem, der har afsluttet en  

 erhvervsmæssig uddannelse, som giver ret til optagelse i en anden a-kasse,  

 kan  

 blive overflyttet til denne enten 1)  

 	  

 som dimittend, jf.  

 § 9, stk. 2, eller 2)  

 	  

 med sine nuværende  

 rettigheder.
Stk. 2.  

  

 Hvis et  

 medlem ønsker at blive overflyttet med dimittendrettigheder eller at gøre  

 brug  

 af sine dimittendrettigheder i sin nuværende a-kasse, skal a-kassen have  

 modtaget ansøgningen inden 2 uger efter uddannelsens afslutning.
Hvis et  

 medlem  

 ønsker at blive overflyttet med nuværende rettigheder, skal a-kassen have  

 modtaget ansøgningen inden 4 uger efter uddannelsens afslutning.
Stk. 3.  

  

 Et medlem kan ændre sit valg i op  

 til 4 uger efter uddannelsens afslutning.
En ansøgning om overflytning med  

 dimittendrettigheder skal dog være modtaget i a-kassen senest 2 uger efter  

 uddannelsens afslutning, for at en ændring kan ske.
Overflytning i øvrigt § 7.  

  

 Et medlem, der ikke skal overflyttes efter §§ 1-3,  

 eller som ikke  

 kan overflyttes efter §§ 4-6, kan blive overflyttet  

 til en tværfaglig a-kasse, der optager lønmodtagere.
 Stk. 2.  

  

 Et medlem,  

 der er omfattet af stk. 1, kan overflyttes til en fagligt afgrænset  

 a-kasse,  

 hvis medlemmet inden for de sidste 5 år:
1)  

 	  

 har været medlem af  

 a-kassen, 2)  

 	  

 har haft arbejde  

 inden for a-kassens faglige område i mindst 26 uger, eller 3)  

 	  

 har gennemført en  

 erhvervsmæssig uddannelse, jf. lovens § 41, stk. 1, nr. 3, litra b,  

 inden for a-kassens faglige område.
 Stk. 3.  

  

 Et medlem,  

 der ikke har ret til at få udbetalt dagpenge som følge af, at a-kassen er  

 omfattet  

 af § 61, stk. 3, i loven, kan ikke som overflyttet medlem få ret  

 til  

 dagpenge i en anden a-kasse, før medlemmet har haft arbejde af mindst 5 ugers  

 varighed.
 Tidspunktet for overflytning mv.
 § 8.  

  

 En  

 ansøgning om overflytning skal stiles til den a-kasse, som medlemmet ønsker  

 at  

 blive medlem af.
Stk. 2.  

  

 For medlemmer,  

 der er omfattet af §§ 1-5, skal overflytning ske fra det tidspunkt, hvor  

 en a-kasse modtager overflytningsblanketten.
Overflytning kan dog tidligst  

 ske  

 fra det tidspunkt, hvor arbejdet begynder.
 Stk. 3.  

  

 Overflytning  

 efter § 6, stk. 1, nr. 1, gælder fra uddannelsens afslutning.
Stk. 4.  

  

 Overflytning af medlemmer, der er omfattet af § 7, kan ske med mindst 1  

 måneds varsel til udløbet af en udbetalingsperiode i den hidtidige a-kasse.  

 Varslet regnes fra modtagelsen af anmodningen om overflytning.
Overflytningen  

 sker ved udløbet af udbetalingsperioden.
 Stk. 5.  

  

 Medlemmet  

 skal betale medlemsbidrag til sin hidtidige a-kasse, indtil overflytning  

 sker.  

 Indbetalt bidrag, der dækker en periode efter en overflytning, skal betales  

 tilbage  

 til medlemmet.
 Stk. 6.  

  

 Medlemmet  

 skal udfylde en overflytningsblanket, der er udarbejdet eller godkendt af  

 direktoratet.
Stk. 7.  

  

 A-kasserne  

 kan aftale et mere praktisk tidspunkt for overflytningen, hvis medlemmet er  

 enig i dette.
Dog skal varslet i stk. 4 overholdes.
 § 9.  

  

 Et medlem, som bliver overflyttet  

 fra én a-kasse til en anden, bevarer sine nuværende rettigheder.
 Stk. 2.  

  

 Dette gælder dog ikke en  

 overflytning efter § 6, stk. 1, nr. 1, hvor medlemmet bliver  

 stillet,  

 som om optagelse er sket efter lovens § 41, stk. 1, nr. 3, litra b,  

 bortset fra perioden på 1 måned uden ret til dagpenge efter lovens § 54.
 § 10.  

  

 Et medlem skal medvirke til  

 overflytningen, herunder give de nødvendige oplysninger om det faglige område  

 for arbejdet.
 Stk. 2.  

  

 Hvis et  

 medlem, som skal overflyttes efter §§ 1-3, ikke vil medvirke  

 hertil,  

 skal a-kassen træffe afgørelse om, at medlemmet skal udtræde af a-kassen.
 Stk. 3.  

  

 Hvis  

 medlemmet klager over a-kassens afgørelse, bevares medlemskabet, så længe  

 klagen behandles administrativt.
 § 11.  

  

 Den  

 nye a-kasse skal sikre, at betingelserne for en overflytning til a-kassen er  

 opfyldt.
Stk. 2.  

  

 Den nye  

 a-kasse skal hurtigst muligt og senest 2 uger efter modtagelsen sende  

 overflytningsblanketten  

 til den hidtidige a-kasse.
Senest 2 uger efter, at den hidtidige a-kasse har  

 modtaget overflytningsblanketten, skal den udfyldte blanket returneres til  

 den  

 nye a-kasse.
 Stk. 3.  

  

 Har et  

 medlem sendt blanketten til den hidtidige a-kasse, skal denne hurtigst muligt  

 og senest 2 uger efter modtagelsen sende den udfyldte blanket til den nye  

 a-kasse, der herefter skal effektuere overflytningen inden for 2 uger.
 Stk. 4.  

  

 I de  

 tilfælde, hvor der skal foreligge en blanket AR 260, skal den hidtidige  

 a-kasse  

 udfylde og sende blanketten til den nye a-kasse inden 2 uger efter modtagelse  

 af en anmodning om overflytning.
 Stk. 5.  

  

 Den  

 hidtidige a-kasse har pligt til at give yderligere oplysninger om medlemmet  

 til  

 den nye a-kasse, hvis den bliver bedt om det, herunder oplysninger på blanket  

 AR 54. AR 54 skal være den nye a-kasse i hænde senest 4 uger efter  

 anmodningen.
 § 12.  

  

 Fra overflytningstidspunktet, jf. § 8, stk. 2 - 5, skal medlemmet  

 betale kontingent til den nye a-kasse.
 Stk. 2.  

  

 Hvis det  

 efterfølgende viser sig, at medlemmet ikke opfyldte betingelserne for at  

 blive  

 overflyttet, annulleres overflytningen.
 Stk. 3.  

  

 Hvis der er  

 uenighed mellem flere a-kasser om medlemmets faglige område og direktoratet  

 mener, at mulighederne for at opnå enighed mellem a-kasserne er udtømt, kan  

 direktoratet afgøre, om medlemmet har ret til at forblive i den nye a-kasse.
 § 13.  

  

 Enhver a-kasse skal give adgang til, at et medlem af en anden a-kasse  

 elektronisk  

 kan sende en anmodning om overflytning til a-kassen.
 Stk. 2.  

  

 A-kassens  

 tekniske løsning skal være i overensstemmelse med kravene til elektronisk  

 optagelse i bekendtgørelse om sikker elektronisk og telefonisk kommunikation  

 mv. i arbejdsløshedsforsikringen.
 Stk. 3.  

  

 A-kassen  

 skal ved etableringen af den tekniske løsning sikre, at den elektroniske  

 anmodning om overflytning ikke kan læses af andre end modtageren.
 Stk. 4.  

  

 A-kassen  

 har pligt til at opdatere den tekniske løsning.
 Ikrafttræden mv.
 § 14.  

  

 Bekendtgørelsen  

 træder i kraft den 1. januar 2006 og finder anvendelse på ansøgninger, der er  

 modtaget i a-kassen fra den 1. januar 2006 eller senere.  

1)  

  Dog træder  

 § 13 først i kraft efter nærmere bestemmelse fra direktøren for  

 Arbejdsdirektoratet.
 Stk. 2.  

  

 Samtidig  

 ophæves bekendtgørelse nr. 530 af 27. juni 2002 om overflytning mellem  

 a-kasser.
Arbejdsdirektoratet, den 21. december  

 2005 Jesper Hartvig Pedersen /Jørgen Kappel 1)  

 Der udarbejdes en vejledning til bekendtgørelsen.
