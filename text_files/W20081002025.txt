Rådighed, frist for ansøgning, dokumentation Ankenævnet har behandlet Deres klage på møde den.
Nævnet traf denne A F G Ø R E L S E De anses for at stå til rådighed for arbejdsmarkeder pr. 23. februar 2006.
 Ankenævnet finder således, at der ikke var tilstrækkeligt grundlag for ikke at anse Dem for at stå til rådighed for arbejdsmarkedet den 23. februar 2006.
 Ankenævnet ændrer således Arbejdsdirektoratets afgørelse af den 28. september 2007.
B E G R U N D E L S E Ankenævnet har lagt til grund, at  De blev genindplaceret i dagpengesystemet den 1. juni 1998,  det fremgår af sagen, at De ikke havde haft fuldtidsbeskæftigelse siden genindplaceringen.
Dog oplyser De i Deres klage, at De er fuldtidsansat,  De afsluttede barselslov den 3. maj 2004, og De fik ret til dagpenge fra den 4. maj 2004,  De blev den 27. oktober 2004 ansat i x,  De blev afskediget fra x den 3. december 2004, med begrundelsen, at x ikke fandt, at Deres indsats svarede til xs forventninger,  Xxx Kommune i brev af 28. juni 2005 oplyste, at De skulle have været startet i aktivering den 21. juni 2005, men at De samme dag havde sygemeldt Dem med et hold i ryggen, som De havde pådraget Dem dagen i forvejen,  De havde afleveret en attest vedrørende arbejdsudygtighed om 1 dags sygemelding fra den 23. juni 2005. Det betød, at aktiveringen skulle være påbegyndt den 27. juni 2005,  det havde været forsøgt flere gange at få Dem aktiveret, men De blev sygemeldt, når De skulle starte,  De i perioden fra den 8. juni til den 19. august 2005 var delvis (50%) sygemeldt.
Ved attest af 19. august 2005 fremgår det, at det gik så godt med Deres ryg og knæ, at De var i stand til at arbejde fuldtids.
De blev derfor raskmeldt.
Attesten blev afleveret den 29. august 2005 i a-kassen,  a-kassen den 29. august 2005 vurderede, at feriedagpenge kunne udbetales til Dem, dog skulle der være skærpet opmærksomhed på rådighed, hvis De igen blev ledig,  De for perioden fra den 30. august til den 16. september 2005 fik feriedagpenge.
De oplyste i ansøgningen, at De den 28. juni 2005 var begyndt på arbejde som merchandiser i ca. 25-35 timer om ugen.
De arbejdede for 12 forskellige arbejdsgivere, hvor arbejdet primært blev udført i xxx i xxxx.
Endvidere arbejdede De hos YY som tilsynsperson,  De søgte om feriepenge i perioden fra den 6. til den 20. februar 2006,  De meldte Dem ledig fra den 21. februar 2006,  De den 23. februar 2006 var i kontakt med a-kassen, De oplyste, at De ikke længere var ønsket i xxx.
De blev anmodet om næste dag kl. 9.00 at møde i a-kassen med alle relevante papirer samt redegørelse.
Det passede Dem ikke at møde, fordi De ikke kunne få Deres datter passet.
Forespurgt hvorvidt De havde en pasningsmulighed, oplyste De: Jo, jeg har min far, men han har det lidt svært lige i øjeblikket.
Medarbejderen fra a-kassen oplyste herefter, at De havde et rådighedsproblem.
De kom med papirerne kl. 14.30,  afdelingsleder i kolonial i xxx den 2. marts 2006 oplyste til a-kassen, at De havde været ansat ca. 25 timer om ugen ved 11 forskellige arbejdsgivere, men at De imidlertid kom kl. 07.15-07.30 om morgenen og gik allerede kl. 09.30-10.00, da De skulle hjem til Deres datter, som faderen passede,  De har oplyst, at De arbejdede 25 timer om ugen i xxx, og at dette kan dokumenteres.
Deres arbejdsgivere har aldrig givet udtryk for at have været utilfredse.
Om Deres sygdom i xxx oplyste De, at De havde været syg i i alt 44 timer på grund af en forkølelse,  De ifølge lønsedler har fået løn for ca. 695 timers arbejde i xxx,  De har oplyst, at De havde været sygemeldt i ca. 1 uge, da De blev opsagt af xxx,  De har ikke fagretligt forfulgt sagen om Deres afskedigelse fra arbejdet i xxx,  det fra kommunen er oplyst, at det ikke har været muligt at aktivere Dem, og  a-kassen har vejledt Dem om, at De skulle stå til rådighed for arbejdsmarkedet.
 Der må kun udbetales dagpenge til et medlem, som står til rådighed for arbejdsmarkedet.
Dagpenge må ikke udbetales til et medlem, som er syg eller i øvrigt ude af stand til at påtage sig arbejde af normalt omfang.
A-kassen skal foretage en rådighedsvurdering af et medlem, hvis der er tvivl om medlemmets rådighed for arbejdsmarkedet.
 Ved afgørelse af 13. august 2007 hjemviste ankenævnet sagen til Arbejdsdirektoratet, som blev anmodet om at indhente oplysninger om, hvor mange jobs De har søgt siden De blev raskmeldt den 19. august 2005.
 Arbejdsdirektoratet skulle herefter på baggrund af de indhentede oplysninger tage stilling til sagen igen, herunder overveje om De skulle have haft en frist til at bevise Deres rådighed.
 Arbejdsdirektoratet anmodede Dem den 20. august 2007 om at oplyse, hvor mange jobs De havde søgt i perioden fra den 19. august 2005 til den 23. februar 2006.
 De har den 31. august 2007 fremsendte en liste over de 21 jobs, som De havde søgt i ovennævnte periode.
Den 28. september 2007 traf Arbejdsdirektoratet ny afgørelse i sagen.
Arbejdsdirektoratet fandt fortsat, at De ikke havde ret til dagpenge fra den 23. februar 2006. De kunne igen få dagpenge, når De havde haft ustøttet arbejde i mere end 300 timer på normale løn- og ansættelsesvilkår inden for en periode på 10 uger.
 Arbejdsdirektoratet fandt, at der ikke var grund til at give Dem en frist til at vise Deres tilknytning til arbejdsmarkedet fra den 19. august 2005.
 Ankenævnet finder, at der ikke var tilstrækkeligt grundlag for at pålægge Dem et arbejdskrav på 300 timer inden for 10 uger på grund af manglende rådighed den 23. februar 2006.
Ankenævnet har herved lagt vægt på, at De i perioden fra 28. juni 2005 og indtil januar 2006 arbejdede i xxx som merchandiser for 11 arbejdsgivere i ca. 25 timer om ugen.
Endvidere arbejdede De nogle timer om ugen som tilsynsperson i YY.
 Endelig har ankenævnet lagt vægt på, at De den 23. februar 2006 var raskmeldt, samt at De i perioden 19. august 2005 til 23. februar 2006, hvor De arbejdede som mercher, søgte 21 stillinger.
R E G L E R Ankenævnet henviser til  § 62, stk. 2, nr. 5 i lov om arbejdsløshedsforsikring mv., jf. lovbekendtgørelse nr. 874 af 11. september 2005,  § 3, 8, 24, stk. 1 og 28, stk. 2 i Arbejdsdirektoratets bekendtgørelse nr. 516 af 17. juni 2003 om rådighed.
O P L Y S N I N G E R N E I S A G E N Sagen er afgjort på grundlag af de akter, som ankenævnet har modtaget fra direktoratet.
På ankenævnets vegne De kan læse om afgørelsens retlige grundlag på de følgende sider.
 Kopi til:
Arbejdsdirektoratet, Stormgade 10, Postboks 1103, 1009 København K, XXXX Regler Lov om arbejdsløshedsforsikring m.v., jf. lovbekendtgørelse nr. 874 af 11. september 2005 § 62. Der kan kun udbetales dagpenge til et medlem, som står til rådighed for arbejdsmarkedet.
Det er en betingelse for at være til rådighed, at medlemmet 1) er aktivt arbejdssøgende, 2) kan og vil overtage arbejde med dags varsel, 3) kan og vil deltage i kontaktforløb og tilbud efter lov om en aktiv beskæftigelsesindsats, og 4) giver arbejdsformidlingen de oplysninger, som er nødvendige for, at medlemmet kan formidles arbejde og gives tilbud efter lov om en aktiv beskæftigelsesindsats.
Stk. 2. Dagpenge må ikke udbetales til et medlem, 1) som er sygt eller i øvrigt ude af stand til at påtage sig arbejde af normalt omfang, 2) som aftjener værnepligt eller unddrager sig denne, 3) som ved domstols- eller administrativ afgørelse er berøvet sin frihed, eller som unddrager sig frihedsberøvelse, 4) som forsørges på institution, eller 5) som af anden grund ikke står til rådighed for arbejdsmarkedet.
Arbejdsdirektoratets bekendtgørelse nr. 516 af 17. juni 2003 om rådighed § 3. Et ledigt medlem kan kun få dagpenge, hvis medlemmet står til rådighed for arbejdsmarkedet.
Generelle rådighedsbetingelser Bopæl og ophold § 8. Et medlem skal kunne overtage rimeligt arbejde med fuld sædvanlig arbejdstid på de vilkår, som er almindelige inden for det pågældende faglige område.
For deltidsforsikrede er fuld sædvanlig arbejdstid 30 timer om ugen.
Stk. 2. Rimeligt arbejde omfatter alt arbejde, som medlemmet kan varetage.
Arbejdet er også rimeligt, hvis medlemmet kan varetage det efter et kortere uddannelsesforløb, og medlemmet får tilbudt den fornødne oplæring i forbindelse med formidlingen.
Rådighedsvurdering § 24. A-kassen skal undersøge og vurdere et medlems rådighed, hvis der opstår tvivl om rådigheden for arbejdsmarkedet.
 § 28. Ved vurderingen efter §§ 24-27 skal a-kassen sikre sig, at medlemmet selv gør en indsats for at komme ud af ledigheden ved at søge arbejde, herunder ved at søge konkrete job på opfordring af AF eller anden aktør, og ved at deltage i kurser og andre tilbud, der øger mulighederne for at få arbejde.
 Stk. 2. Hvis a-kassen ved vurderingen finder, at medlemmet står til rådighed, men der dog er tvivl om medlemmets fortsatte tilknytning til arbejdsmarkedet, skal a-kassen give medlemmet en frist på højst 3 måneder til at vise sin tilknytning til arbejdsmarkedet.
Stk. 3. Efter fristens udløb skal a-kassen vurdere medlemmets rådighed for arbejdsmarkedet.
A-kassen skal træffe afgørelse over for medlemmet, hvis a-kassen finder, at medlemmet ikke står til rådighed for arbejdsmarkedet.
Hvis a-kassen finder, at medlemmet står til rådighed for arbejdsmarkedet, skal a-kassen notere dette med en begrundelse for vurderingen.
