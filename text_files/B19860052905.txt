§ 1 I justitsministeriets bekendtgørelse nr. 78 af 25. februar 1986 om  

 anbringelse af umyndiges midler og båndlagt arv foretages følgende ændringer:
 1. § 9 affattes således:
»§ 9.  Af umyndiges midler og båndlagt arv må der  

 i et selskab højst erhverves aktier svarende til 15 pct. af det pågældende  

 selskabs aktiekapital.
Endvidere må der kun erhverves aktier, som i hvert af  

 de sidste 3 regnskabsår før erhvervelsen har givet et udbytte på mindst 5  

 pct.
 Stk. 2.  Højst 15 pct. af den umyndiges samlede midler  

 må anbringes i aktier i et selskab.
 Stk. 3.  Reglerne i stk. 1 og 2 finder ikke anvendelse  

 på fondsaktier eller på aktier, som ved aktieudvidelse erhverves ved  

 benyttelse af den tegningsret, der er knyttet til aktierne.
Stk. 4.  For konvertible obligationer og sparekassers  

 beviser for garantikapital finder bestemmelserne i stk. 1 og 2 tilsvarende  

 anvendelse.« 2. I § 10 ændres »§ 4, stk. 1,» til: »§  

 8, stk. 1, og § 9, stk. 2,».
§ 2 Bekendtgørelsen træder i kraft dagen efter bekendtgørelsen i Lovtidende.
