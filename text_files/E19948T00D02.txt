D.2 Proviantering D.2.1. Proviantering af skibe D.2.2 Proviantering af fly i udenrigsfart D.2.3 Told- og afgiftsfri butikker i toldlufthavne D.2.4 Beskatning af told- og afgiftsfri varer solgt i  

 told- og afgiftsfri butikker om bord i fly eller i toldlufthavne D.2.5 Fælles regler for proviantering Formål Reglerne har til formål at regulere mængden af told- og afgiftsfri varer,  

 der sælges til passagerer, dels i skibe og fly i udenrigsfart og, dels ved  

 salg i told- og afgiftsfri butikker i toldlufthavne.
 Reglerne fastsætter også mængden af told- og afgiftsfri varer, der kan  

 provianteres med til besætningens eller passagerernes brug om bord i skibe  

 eller fly.
 Endelig opfylder reglerne EF's krav til salg i den interne EF-trafik af  

 varer fritaget for moms og punktafgifter.
 Ved proviantering med told- og afgiftsfri varer forstås proviantering med  

 uberigtigede varer fra provianteringsvirksomheder samt varer, for hvilke der  

 kræves godtgørelse af eller fritagelse for told og afgifter.
 Ved told- og afgiftsfri varer forstås varer fritaget for told, moms og  

 eventuelle punktafgifter.
Det legale grundlag Reglerne for proviantering findes i toldlovens §§ 58-60 og i  

 toldbehandlingsbekendtgørelsen §§ 74-84.
Endvidere findes grundlaget i EF's retningslinier vedtaget af Rådet den  

 14. december 1992, nr. 10583/92, om kontrollen med salget i den interne  

 EF-trafik af varer fritaget for moms og punktafgifter.
Retningslinierne  

 omhandler forhandlerkontrol, også kaldet vendor-control.
 Rådets retningslinier har hjemmel i artikel 28 K i Rådets direktiv af 16.  

 december 1991, 91/680/EF om ændringer til 6. momsdirektiv og artikel 28 i  

 Rådets direktiv af 25. februar 1992, 92/12/EF om harmoniserede punktafgifter.
 Ifølge disse regler kan medlemslandene fritage varer for moms og  

 punktafgifter ved salg fra told- og afgiftsfri butikker til passagerer, der  

 rejser fra et medlemsland til en andet.
 Fritagelsen gælder til udgangen af juni måned 1999.
 Reglerne om proviantering af passagerfartøjer i rutetrafik mellem Danmark,  

 Finland, Norge og Sverige findes i Den nordiske Provianteringsoverenskomst af  

 1. januar 1969.
 Reglerne om proviantering af passagerfartøjer i rutetrafik på Øresund  

 findes i Øresundsoverenskomsten af 1. juni 1961.
 Reglerne om proviantering af passagerfartøjer i rutetrafik på Flensborg  

 Fjord findes i artikel 6 i overenskomsten om lettelser i den lille  

 grænsetrafik mellem Danmark og Tyskland af 10. april 1922.
D.2.1. Proviantering af skibe Reglerne vedrørende proviantering af passagerfartøjer, fiskefartøjer,  

 handelsskibe, andre fartøjer og andre specialfartøjer bliver beskrevet i de  

 følgende afsnit.
D.2.1.1 Proviantering af passagerfartøjer BKG § 75, stk. 5 For at passagerfartøjer i udenrigsfart kan få en provianteringstilladelse,  

 skal formålet med ruten være at opretholde trafik i sædvanlig forstand.
 Der kan derfor ikke provianteres med varer fritaget for told og afgifter,  

 når der afholdes særlige arrangementer om bord som fx et  

 underholdningsarrangement.
BKG § 76, stk. 2-3 Told- og skatteregionen fastsætter efter et skøn omfanget af  

 provianteringen med told- og afgiftsfri varer for passagerfartøjer i  

 rutetrafik.
 Provianteringen fastsættes under hensyn til beholdningerne om bord,  

 rejsens varighed samt antallet af besætningsmedlemmer og passagerer om bord.
 Det gælder dog ikke i de tilfælde, hvor omfanget af provianteringen af  

 told- og afgiftsfri varer er fastsat i:
- den dansk-tyske overenskomst om toldlettelser i den lille grænsetrafik,  

 artikel 6, - den nordiske provianteringsoverenskomst, - øresundsoverenskomsten.
BKG § 87, stk. 1 og § 90 Om bord på passagerfartøjer kan der sælges mindre rejseudstyrsgenstande og  

 sædvanlige kioskvarer til passagererne.
 Ved mindre rejseudstyrsgenstande forstås fx legetøj, mindre  

 beklædningsgenstande, gaveartikler og smykker.
 Varerne skal være i frit forbrug i Danmark, dvs. at der er blevet betalt  

 told og moms af varerne, før de bringes om bord.
 Varens salgspris skal ved indrejse til Danmark fra et ikke-EF-land indgå i  

 beregningen af om værdien af - andre varer - overstiger 700 kr., se D.3.6.3.
D.2.1.1.1 Passagerfartøjer i rutetrafik mellem Danmark og andre EF-lande BKG § 75, stk. 2 Passagerfartøjer i rutetrafik mellem Danmark og et andet EF-land kan  

 provianteres med varer fritaget for told og afgifter til brug om bord.
 Derimod er varerne, der skal sælges i de told- og afgiftsfri butikker kun  

 fritaget for afgifter.
 Provianteringen fastsættes under hensyn til beholdningerne om bord,  

 rejsens varighed samt antallet af besætningsmedlemmer og passagerer om bord.
Vendor-control For passagerfartøjerne i den interne EF-trafik gælder reglerne om  

 forhandlerkontrol med salget af varerne i de told- og afgiftsfri butikker,  

 kaldet vendor-control.
 Ifølge Rådets retningslinier skal de involverede medlemslande indgå  

 bilaterale aftaler, om hvordan reglerne skal udmøntes for de  

 passagerfartøjer, der sejler i rutetrafik mellem medlemslandene.
 Danmark har hverken indgået aftale med Tyskland eller England, om hvordan  

 reglerne om vendor-control skal udmøntes.
Derfor skal retningsliniernes generelle krav til vendor-control opfyldes  

 for at få provianteringstilladelse, se D.2.5.1 Den lille grænsetrafik For passagerfartøjerne i rutetrafik på Flensborg Fjord er varesortimentet  

 i de told- og afgiftsfri butikker begrænset i den dansk-tyske overenskomst om  

 toldlettelser i den lille grænsetrafik.
Art. 6 I de told- og afgiftsfri butikker må der sælges tobaksvarer samt  

 chokolade- og sukkervarer fritaget for afgifter.
Mængden af tobaksvarer, der  

 må sælges til den enkelte rejsende i hver rejseretning, er begrænset til hvad  

 der ifølge rejsegodsreglerne må indføres told- og afgiftsfrit.
Salget er  

 begrænset til 20 cigaretter eller 20 cigarer eller 50 g. røgtobak pr.  

 rejsende i hver rejseretning, se D.3.3.
 Der må kun sælges tobaksvarer til rejsende over 17 år.
 Til brug ved servering og udskænkning for passagerne om bord kan der efter  

 told- og skatteregionens skøn provianteres med varer fritaget for afgifter.
 Flaskestørrelsen for spiritus må ikke være mindre end 3/4 liter.
D.2.1.1.2 Passagerfartøjer i rutetrafik mellem Danmark og ikke-EF-lande BKG § 75, stk. 1 Passagerfartøjer i rutetrafik mellem Danmark og ikke-EF-lande kan til brug  

 om bord og salg til passagerne provianteres med varer, der er fritaget for  

 told og afgifter.
 Provianteringen fastsættes under hensyn til beholdningerne om bord,  

 rejsens varighed samt antallet af besætningsmedlemmer og passagerer om bord.
D.2.1.1.2.1 Den nordiske provianteringsoverenskomst Den nordiske overensskomst, art. 2 Der er indgået en overenskomst mellem Finland, Danmark, Norge og Sverige  

 om proviantering af told- og afgiftsfri varer, der skal bruges om bord eller  

 sælges til passagererne i de told- og afgiftsfri butikker.
 Overenskomsten gælder for passagerfartøjer i udenrigsfart mellem havne i  

 Danmark undtagen Færøerne og Grønland, Finland, Norge undtagen Svalbard og  

 Jan Mayen samt Sverige.
art. 5 Salget af varerne kan kun ske fra de told- og afgiftsfri butikker.
 Der kan kun sælges varer til passagererne svarende til de mængder og  

 værdier, de må tage med i land i henhold til rejsegodsreglerne i de  

 respektive lande, se D.3.3.
Der kan kun sælges varer til passagerer, der har gyldig billet.
Ved salget  

 skal personalet på billetten give oplysning om:
1. varens art, 2. salgsdato, 3. rejsens retning.
 Da personalet om bord ikke betragtes som rejsende, kan de ikke købe varer  

 i de told- og afgiftsfri butikker, se D.3.4.
 Varesortimentet i de told- og afgiftsfri butikker afhænger af om ruten i  

 henhold til overenskomsten har status som kort eller lang rute.
art. 8 Om en rute har status som en lang eller kort rute bestemmes af de  

 implicerede toldmyndigheder ved forhandling.
Lange ruter I praksis betragtes:
- samtlige ruter mellem Danmark, Finland og Norge samt ruter mellem  

 Danmark og Sverige i Kattegat som lange ruter - ruten Rønne Ystad som lang rute, når der er daglig sejlads hele året Korte ruter - øvrige ruter mellem Danmark og Sverige betragtes som korte ruter.
art. 3 lange ruter På lange ruter kan der i de told- og afgiftsfri butikker sælges:
- spiritus med et alkoholindhold af højst 60 rumfangsprocent, - vin, - øl, - tobaksvarer, - cigaretpapir, - chokolade og sukkervarer samt parfumer, kosmetik og toiletmidler.
 På korte ruter må der i de told- og afgiftsfri butikker sælges:
- tobaksvarer, - chokolade, - andre sukkervarer.
art. 4 Salget af tobaksvarer er begrænset til 20 cigaretter eller 10 cigarer  

 eller 50 g. røgtobak pr. rejsende i hver rejseretning, se D.3.3.
 Der må kun sælges tobaksvarer til rejsende over 17 år.
 Provianteringen af varer til de told- og afgiftsfri butikker afhænger af  

 bl.a. rutens status og passagersammensætningen.
 Proviantering af varer fritaget for afgifter fastsættes efter told- og  

 skatteregionens skøn.
D.2.1.1.2.2 Øresundsoverenskomsten Sverige og Danmark har indgået en bilateral aftale vedrørende  

 passagertrafik på Øresund, kaldet Øresundsoverenskomsten.
Øresundsoverenskomsten, pkt. 1 Aftalen dækker det område, der i nord er begrænset af linjen  

 Gilleleje-Kullens fyr og i syd linjen Køge-Falsterbo Fyr.
 Omfanget af udskænkning af spiritus, vin, øl og maltdrikke til  

 passagererne ombord afhænger af, om ruten har status som kort eller lang  

 rute.
 I praksis betragtes:
- ruter uden for området Vedbæk - Landskrona og Køge - Falsterbo fyr som  

 lange ruter, - ruter inden for området Gilleleje - Kullens Fyr og Vedbæk - Landskrona  

 som korte ruter.
 Forbruget af drikkevarer beregnes pr. 1000 passagerer i hver rejseretning.
- På lange ruter må der udskænkes 25 liter, henholdsvis spiritus, vin og  

 øl eller andre maltdrikke, - på korte ruter kun 5 liter.
Salg fra de told- og afgiftsfri butikker Der må kun sælges tobaksvarer, chokolade og andre sukkervarer fra de told-  

 og afgiftsfri butikker.
 Mængden af tobaksvarer, der må sælges til den enkelte rejsende i hver  

 rejseretning, er begrænset til hvad der ifølge rejsegodsreglerne må indføres  

 told- og afgiftsfrit, derfor er salget begrænset til 20 cigaretter eller 10  

 cigarer eller 50 g. røgtobak pr. rejsende i hver rejseretning.
 Der må kun sælges tobaksvarer til rejsende over 17 år, se D.3.3.
D.2.1.1.3 Udstedelse af landsætnings- og provianteringstilladelse TL § 59, BKG §§ 75, stk. 5 og § 79, stk. 1 For at få landsætnings- og provianteringstilladelse skal der:
1. være tale om fast rutefart med rederiets egne skibe, eller skibe  

 chartret af rederiet i henhold til en fast aftale, 2. stilles lokaler af nødvendig standard til rådighed, med indretninger,  

 udstyr m.m. for eftersyn af passagerer mv., 3. etableres nødvendig afspærring mv., 4. foretages nødvendig skiltning, så passagerer nemt kan følge anviste  

 ruter mv., 5. foreligge nødvendige tilladelser fra andre myndigheder, herunder  

 politiet, 6. føres et regnskab, som opfylder told- og skatteregionens krav, 7. foretages nødvendig kontrol ved salg af varer i de told- og afgiftsfri  

 butikker.
Told- og skatteregionen fastsætter reglerne, som fx kan være  

 afstempling af billetter, udstedelse af kassebon mv., 8. være mulighed for, at told- og afgiftsfri varer kan tages under  

 toldlukke.
 Told- og skatteregionen kan stille yderligere betingelser for at give  

 tilladelse til landsætning og proviantering.
D.2.1.2 Handelsskibe BKG § 76, stk 1 Handelsskibe kan provianteres med told- og afgiftsfri varer i passende  

 mængder, som fastsættes af told- og skatteregionen under hensyn til  

 beholdningerne om bord, rejsens varighed samt antallet af besætningsmedlemmer  

 og eventuelle passagerer.
 Proviantering med spiritus, vin, tobaksvarer og cigaretpapir fritaget for  

 told og afgifter kan højst ske med følgende mængder pr. besætningsmedlem  

 eller passager pr. døgn efter rejsens anslåede varighed:
- 1/4 liter spiritus.
Hvis alkoholindholdet er over 60 rumfangsprocent kun  

 1/8 liter, - 1/4 liter vin, - 40 gram tobaksvarer.
I praksis ansættes cigarer til 5 gram pr. stk., cerutter til 2 ½ gram  

 pr. stk. og cigaretter til 1 gram pr. stk.
Cigaretpapir ansættes til 1 stk.  

 pr. gram fintskåret tobak.
BKG § 76, stk. 4-5 Begrænsninger Der er fastsat følgende særlige begrænsninger for proviantering med  

 spiritus:
- skibe indtil 100 bruttoregistertons må - uanset rejsens varighed - højst  

 provianteres med 1 ½ liter spiritus pr. person, - skibe, der udelukkende anløber havne i Finland, Norge, Sverige, Polen,  

 Estland, Letland, Lithauen eller Østersøhavne i Tyskland og Rusland må højst  

 provianteres med 3/4 liter spiritus pr. besætningsmedlem pr. uge.
D.2.1.3 Fiskerfartøjer BKG § 75, stk. 3 og § 76, stk. 6 Danske fiskerfartøjer Fartøjer, der afgår på fiskeri af mindst 5 døgns varighed uden for det  

 danske toldområde, kan højst provianteres med følgende varer fritaget for  

 told og afgifter pr. person pr. periode af 5 døgn:
- 200 stk cigaretter eller tilsvarende andre tobaksvarer, - 3/4 kg kaffe, - 1/4 kg chokolade, - 30 fl mineralvand, - for andre fødevarer, der ikke er pålagt punktafgifter, kan der  

 provianteres med en passende mængde - efter told- og skatteregionens skøn.
 Eventuel restbeholdning af told- og afgiftsfri proviant, se D.1.1.5.3,  

 Fiskerfartøjer.
 Skal der provianteres for en længere periode, er de nævnte kvanta grundlag  

 for beregningen af proviantmængden.
 Provianteringsvirksomheder, der leverer told- og afgiftsfri varer til  

 fiskerfartøjer, skal indføre oplysning om de leverede varer i fartøjets  

 fiskeritoldseddel.
BKG § 75, stk. 4 Fiskerfartøjer, der deltager i fiskeri på Flensborg Fjord, kan ikke  

 provianteres med told- og afgiftsfri varer.
Udenlandske fiskerfartøjer For udenlandske fiskerfartøjer gælder samme provianteringsregler som for  

 danske fiskerfartøjer.
 For at kunne proviantere i Danmark, og forbruge af eventuel medbragt  

 proviant skal udenlandske fiskerfartøjer som hovedregel være i besiddelse af  

 en fiskeritoldseddel.
 Medbragt proviant og fiskeritoldsedlens anvendelse, se D.1, Toldkontrol og  

 toldbehandling af trafikmidler og personer.
BKG § 76, stk. 6 Fiskeri i fjerne farvande Udenlandske, grønlandske og færøske fiskerfartøjer, der afgår på fiskeri i  

 fjerne farvande, fx under Grønland og New Foundland, kan provianteres med  

 told- og afgiftsfri varer - herunder spiritus - efter de regler, der gælder  

 for handelsskibe.
D.2.1.4 Orlogsfartøjer BKG § 76, stk. 7 Mellem Told*Skat og Forsvarskommandoen er der indgået en særlig aftale om  

 proviantering af danske orlogsfartøjer med told- og afgiftsfri varer.
D.2.1.5 Andre fartøjer BKG § 75, stk. 4 Lystfartøjer Lystfartøjer kan ikke provianteres med told- og afgiftsfri varer.
Dog kan fartøjer, der anvendes til et andet hovedformål end lyst- sejlads, provianteres med told- og afgiftsfri varer, når følgende  

 betingelser er opfyldt:
1. rejsens formål må ikke have karakter af lystsejlads, 2. bestemmelsesstedet skal være beliggende i udlandet, 3. fartøjet skal være optaget i Skibsregisteret som passager- eller  

 handelsfartøj, 4. fartøjet skal være udchartret i erhvervsmæssigt øjemed med påmønstret  

 besætning.
Lystfiskerfartøjer Danske lystfiskerfartøjer kan ikke provianteres med told- og afgiftsfri  

 varer, uanset fartøjets status og fremtræden i øvrigt.
Derimod kan udenlandske fartøjer, der i erhvervsmæssigt øjemed sejler med  

 lystfiskere eller med andre sluttede selskaber, provianteres med told- og  

 afgiftsfri varer efter de regler, som gælder for handelsskibe.
Det er en  

 betingelse, at fartøjets bestemmelsessted er en havn uden for det danske  

 toldområde.
 Privatejede udenlandske lystfartøjer, der i enkeltstående tilfælde udlejes  

 til lystfiskere eller andre sluttede selskaber, kan ikke provianteres med  

 told- og afgiftsfri varer.
 Boreplatforme mv.
 Boreplatforme mv., der er beliggende uden for det danske toldområde, kan  

 provianteres med told- og afgiftsfri varer efter de regler, der gælder for  

 handelsskibe, dog med undtagelse af vin og spiritus.
Forsyningsskibe Forsyningsskibe, der sejler mellem dansk havn og boreplatforme mv, der er  

 beliggende uden for det danske toldområde, kan provianteres med told- og  

 afgiftsfri varer efter de regler, der gælder for handelsskibe.
Lejrskoleskibe Lejrskoleskibe kan - uanset om der foreligger charterkontrakt eller ej -  

 provianteres med told- og afgiftsfri varer til den faste besætning og lærere  

 efter de regler, der gælder for handelsskibe.
Elever kan således ikke  

 medregnes i tildelingen, dog kan der til langtidselever tildeles tobaksvarer.  

 Det er en betingelse, at skibets bestemmelsessted er en havn uden for det  

 danske toldområde.
Skoleskibe Skoleskibe kan provianteres med told- og afgiftsfri varer efter de regler,  

 der gælder for handelsskibe.
Til elever kan der dog ikke tildeles vin og spiritus.
Det er en  

 betingelse, at skibets bestemmelsessted er en havn uden for det danske  

 toldområde.
Hjemmeværnsfartøjer Hjemmeværnsfartøjer kan provianteres med told- og afgiftsfri varer til  

 brug om bord under den direkte sejlads til og fra udlandet og under fartøjets  

 henliggen i udenlandsk havn.
Der skal fremlægges sejlordre udstedt af  

 Marinehjemmeværnet med oplysning om rejsens varighed, anløbssted samt  

 antallet af personer om bord.
Varemængden beregnes efter de kvanta, der er  

 fastsat for handelsskibe, se D.2.1.2.
BKG § 76, stk. 7 Stenfiskerfartøjer, slæbebåde, bjergningsfartøjer og lignende  

 specialfartøjer.
Sådanne specialfartøjer kan provianteres med told- og afgiftsfri varer,  

 når bestemmelsesstedet er en udenlandsk havn.
Der kan kun provianteres for et  

 antal døgn svarende til en direkte hen- og hjemrejse.
Der kan således ikke  

 tildeles proviant til brug under arbejde i rum sø.
Andre specialfartøjer BKG § 76, stk. 7 Proviantering af andre fartøjer, fx:
- Fyr- og vagervæsenets skibe, - Fiskerikontrollens skibe, - havundersøgelsesskibe, - danske statsisbrydere, - Den svenske kystbevogtnings patruljebåde, er som hovedregel betinget af, at skibets bestemmelsessted er en havn uden  

 for det danske toldområde.
Art og mængde af provianten fastsættes i hvert  

 enkelt tilfælde af told- og skatteregionen.
D.2.2 Proviantering af fly i udenrigsfart BKG § 77, stk. 1 Fly, der er omfattet af adgangen til proviantering, kan provianteres med  

 told- og afgiftsfri varer til brug om bord og til salg til passagerer, når  

 flyets endelige bestemmelsessted er en landingsplads uden for EF's  

 toldområde.
stk. 2 Hvis flyets endelige landingsplads er inden for EF's toldområde, men uden  

 for det danske toldområde, kan der provianteres med told- og afgiftsfri varer  

 til brug om bord og med afgiftsfri varer til salg til passagerer.
stk. 3 Rute- og charterfly samt taxifly, hvis højest tilladte startvægt er over  

 5.700 kg eller som permanent er indrettet til befordring af mere end 10  

 passagerer kan tillades provianteret med told- og/eller afgiftsfri varer.
stk. 4 Fly hvis endelige bestemmelsessted er Malmø samt militærfly og øvrige  

 mindre fly kan ikke tillades provianteret.
Reglen indebærer, at fx sportsfly  

 og lignende ikke kan tillades provianteret, uanset at der påbegyndes en  

 flyvning til steder uden for det danske toldområde.
Når et fly har kombineret indenrigsfart og udenrigsfart, hvor der fx først  

 flyves mellem to danske lufthavne for derefter at fortsætte til en landingsplads uden for det danske toldområde, betragtes flyvningen mellem  

 de danske lufthavne som en indenrigsrute.
 Der kan derfor ikke bruges af proviantbeholdningen, hverken til brug om  

 bord eller til salg til passagerer under flyvning i Danmark.
BKG § 78 Proviantering kan ske med mængder, der tillades af told- og  

 skatteregionen.
Mængderne fastsættes under hensyn til beholdningen om bord,  

 rejsens varighed samt antallet af besætningsmedlemmer og passagerer.
TL § 59 og BKG § 79, stk. 2 Der skal indhentes tilladelse til proviantering hos told- og  

 skatteregionen, inden proviantering påbegyndes.
Tilladelse til proviantering  

 gives enten som en stående tilladelse eller i hver enkelt tilfælde.
 Stående tilladelse gives som hovedregel, hvor flyene flyver i fast  

 rutefart eller efter faste fartplaner, se A.13.4.2 om fraførsel af told- og  

 afgiftsfri varer fra provianteringsvirksomhed.
Udenlandske flyselskaber Proviantering af passagerfly, charterfly og taxi-fly, der tilhører  

 udenlandske flyselskaber, der ikke er hjemmehørende i Danmark sker efter  

 ovenstående regler.
 Det er toldmyndighederne i det EF-land, hvor flyselskabet er  

 hjemmehørende, der må sikre, at EF's regler om vendor-control, se D.2.5.1  

 overholdes af flyselskabet.
 Hvis flyselskabet ikke er registreret i et andet EF-land, kan det  

 betragtes som hjemmehørende i det EF-land, hvor selskabet eventuelt er  

 momsregistreret.
D.2.2.1 Salg af told- og afgiftsfri varer til passagerer om bord på fly i  

 udenrigsfart TL § 58 Danske flyselskaber skal have bevilling til at sælge told- og afgiftsfri  

 varer til passagererne om bord.
BKG § 79 Flyselskabets regnskabssystem og kontrolforanstaltninger for det told-  

 og/eller afgiftsfri salg om bord skal godkendes, inden der udstedes en  

 bevilling.
BKG § 83, stk. 5 Mængden af told- og afgiftsfri varer, der sælges til passagerer, som  

 rejser til et andet EF-land, Finland, Norge, Sverige eller Grønland, må ikke  

 overstige den mængde, der må indføres told- og afgiftsfrit ved indrejsen.
Hvis passagererne har bestilt varer gennem flyselskabet til levering om  

 bord på flyet, betragtes det som salg om bord.
Disse varer skal bl.a. være  

 medtaget i proviantangivelsen.
Varerne må ikke uddeles på flysæderne før alt  

 jordpersonellet har forladt flyet.
 Der må ikke sælges varer til besætningen fra told- og afgiftsfri butik  

 eller lignende salgssted om bord.
 Varer, der er bestemt til brug om bord kan ikke medtages af besætningen  

 som rejsegods, se D.3.4, Transportpersonale.
D.2.3 Told- og afgiftsfri butikker i toldlufthavne BKG § 82 Told- og skatteregionen kan give butikker i toldlufthavne bevilling til  

 salg af told og afgiftsfri varer til rejsende, som rejser ud af det danske  

 toldområde.
 Til passagerer, der rejser til en lufthavn i et andet EF-land, kan der  

 ikke sælges toldfri varer.
Ansøgning om tilladelse til at drive told- og afgiftsfri butik i en  

 toldlufthavn skal indsendes til den told- og skatteregion, hvor virksomhedens  

 regnskab føres.
Dette vil som hovedregel være den told- og skatteregion hvor  

 virksomheden i forvejen er registreret.
 Told- og skatteregionen kan tillade, at tolden beregnes af toldpligtige  

 varer med en forholdsmæssig andel, svarende til det antal rejsende, der  

 rejser til et andet EF-land sat i forhold til samtlige rejsende passagerer.
BKG § 82, stk. 5 Virksomhedens regnskabssystem og kontrolforanstaltninger skal være  

 godkendt af told- og skatteregionen inden der kan gives tilladelse til at  

 drive butikker i toldlufthavne, ligesom de lokaler, hvor der oplægges told og  

 afgiftsfrie varer samt drives butik skal godkendes.
 Tilladelsen indeholder endvidere regler for afstempling af boarding-pass  

 eller tilsvarende dokument som følge af EF's regler om vendorcontrol.
 Tilladelsen indeholder reglerne for godkendelse af lokaler mv., samt  

 mindstekrav til regnskabssystem og regler for eventuel betaling af told.
BKG § 83 stk. 1 Bevillingshaveren hæfter for told og afgifter af varer, der ikke  

 forefindes ved told- og skatteregionens eftersyn og som ikke er fraført i  

 overensstemmelse med bevillingens bestemmelser.
stk. 2 Told og afgifter af varer, der er omfattet af hæftelsen, ansættes  

 skønsmæssigt af told- og skatteregionen.
BKG § 84, stk. 1 En tilladelse kan tilbagekaldes, hvis ejeren eller personer beskæftiget i  

 virksomheden har tilsidesat eller tilsidesætter bestemmelserne i tilladelsen.
stk. 2 Tilladelsen bortfalder, hvis bevillingshaveren mister rådigheden over sit  

 bo eller standser sine betalinger.
D.2.4 Beskatning af told- og afgiftsfri varer solgt i told- og afgiftsfri  

 butikker om bord i fly eller i toldlufthavne TL § 58, stk. 2 Der skal betales afgift, hvis salget i told- og afgiftsfri butikker  

 overstiger de fastsatte mængder og værdigrænser.
 Told- og skatteregionen kan meddele told- og afgiftsfri butikker om bord i  

 fly og i toldlufthavne tilladelse til at betale afgifter af salg til en  

 enkelt rejsende, der overstiger den afgiftsfrie værdigrænse på 700 kr.
 Som udgangspunkt skal afgifter og moms angives overfor told- og  

 skatteregionen efter hver måneds udløb.
 Hvis flyselskabet eller den told- og afgiftsfri butik i toldlufthavnen er  

 momsregistreret i forvejen, kan momsen afregnes via dette  

 registreringsforhold.
 Grænsen for afgiftsfrit salg i told- og afgiftsfri butik af andre varer,  

 fx mindre rejseudstyrsgenstande, parfumevarer og øl er fastsat til max. 700  

 kr. pr rejsende.
 Ved salg af flere enkelte varer under værdigrænsen, men med en samlet  

 værdi, der overstiger 700 kr., skal der fx betales moms af den vare, der er  

 årsag til at værdigrænsen overskrides.
BKG § 114 En enkelt vares værdi kan ikke opdeles.
Overstiger en enkelt vare værdien  

 på 700 kr. skal denne beskattes af den fulde værdi.
BKG § 112 Ved salg af varer i beskattet stand i en told- og afgiftsfri butik skal  

 der udstedes en kvittering til den rejsende, hvoraf det fremgår, at købet er  

 incl. moms, således at passageren kan dokumentere at kravene til afgiftsfri  

 indførsel af rejsegods er opfyldt.
 Det kan tillades, at salg af varer, der således skal beskattes kan ske fra  

 samme lagerbeholdning, som anvendes til det afgiftsfri salg.
 Det kræver, at den told- og afgiftsfri butik kan redegøre for det  

 beskattede salg i regnskabet.
Artikel 8 i 6. momsdirektiv Ved salg om bord i fly, der afgår fra Danmark er beskatningsstedet som  

 udgangspunkt i Danmark.
Er salget foretaget i et fly, der afgår fra et andet  

 EF-land er beskatningsstedet dette EF-land.
Salgsregnskabet skal indeholde oplysning om rejseretningen.
Hvis det ikke  

 er muligt, betragtes salget indtil videre, som sket fra Danmark med dansk  

 moms.
Det er ikke hensigten med reglerne for beskatning af varer fra told- og  

 afgiftsfri butikker, at varesortimentet udvides.
Hensigten er alene at sikre,  

 der sker beskatning i de tilfælde, hvor de tilladte afgiftsfri salgsmængder  

 overskrides.
D.2.5 Fælles regler for proviantering BKG § 75, stk. 1 og § 77, stk. 1 Proviantering af skibe og fly med told- og afgiftsfri varer kan finde  

 sted, når skibets eller flyets endelige bestemmelsessted er et anløbssted  

 eller landingssted uden for EF's toldområde.
BKG § 75, stk. 2 og § 77, stk. 2 Hvis det endelige bestemmelsessted er et anløbssted eller en landingsplads  

 inden for EF's toldområde, kan der provianteres med told- og afgiftsfri varer  

 til brug om bord.
stk. 2 Proviantering kræver en tilladelse fra told- og skatteregionen.
Tilladelse  

 gives enten som en stående tilladelse eller i hvert enkelt tilfælde.
stk. 3 Told- og skatteregionen kan tilbagekalde en provianteringstilladelse, hvis  

 ejeren, føreren eller de ansatte på flyet eller skibet ikke overholder  

 vilkårene i tilladelsen.
BKG § 80 Provianteringen sker på grundlag af en skriftlig anmodning, en  

 proviantangivelse, se bilag 85. Der kan anvendes et tilsvarende dokument,  

 såfremt det indeholder samme oplysninger.
 Proviantangivelsen skal indeholde oplysning om skibets eller flyets data,  

 herunder art, navn eller nummer og hjemsted.
 Desuden skal angivelsen indeholde oplysninger om rejsens mål og varighed  

 samt antallet af besætningsmedlemmer og passagerer.
 Endelig skal leverandørens navn, specificerede oplysninger om den ønskede  

 proviant samt oplysning om provianten er til brug om bord eller til salg til  

 passagerer fremgå af angivelsen.
 Om reglerne ved fraførsel af told- og afgiftsfri varer fra  

 provianteringsvirksomheder, se A.13.4.2.
BKG § 81 Skibets eller flyets fører eller en særlig befuldmægtiget skal kvittere  

 for proviantens modtagelse om bord.
TL § 39 Føreren eller ejeren af et befordringsmiddel, hvor der transporteres  

 varer, både når varerne er fritaget for told og afgifter, og når varerne er  

 betinget af told- og afgiftsfritagelse, hæfter for de told og afgifter, der  

 hviler på varerne.
 Tilsvarende gælder for den person, der har rådighed over et sådant  

 befordringsmiddel.
Told- og skatteregionen kan opkræve told- og afgifter i tilfælde, hvor  

 vilkårene for proviantering med told- og afgiftsfri varer tilsidesættes.
Det  

 kan fx være tilfældet når der til den enkelte rejsende sælges flere varer,  

 end told- og skatteregionen har givet tilladelse til.
D.2.5.1 EF's regler om kontrol med det afgiftsfri salg fra de told- og  

 afgiftsfri butikker i den interne EF-trafik Det afgiftsfri salg i told- og afgiftsfri butikker i den interne EF-trafik  

 er tilladt til udgangen af juni måned 1999.
 Derfor har Rådet fundet det hensigtsmæssigt, at der føres kontrol med det  

 afgiftsfri salg i den interne EF-trafik, kaldet vendor-control.
 Kontrollen med salget af de afgiftsfri varer er baseret på, at den enkelte  

 forhandler selv kontrollerer salget til den enkelte passager og at  

 toldmyndighederne i EF-landene kontrollerer forhandlerens salg.
Rådets retningslinier af 14/12-1992, nr. 10583/92 Følgende varer er omfattet af retningslinierne:
- parfume, - toiletvand, - spiritus, - vin, - øl, - tobaksvarer.
Rfo 91/680 EF, art. 28 K nr. 2 Parfumevarer, kaffe, te og chokolade er ikke undergivet retningslinierne,  

 men er undergivet rejsegodsreglernes mængde- og værdigrænser, se D.3.3.
 Retningslinierne om vendor-control bygger på et grundprincip i  

 EF-lovgivningen, som siger, at individuelle forhandlere ikke må sælge  

 afgiftsfri varer til passageren ud over den værdigrænse eller de mængder, der  

 kan indføres told- og afgiftsfrit i henhold til rejsegodsreglerne, se D.3.3.
 Når passageren foretager flere afgiftsfri indkøb i butikker på en enkelt  

 rejse, må det samlede afgiftsfri indkøb totalt set ikke overskride den  

 mængde- eller værdigrænse, som passageren kan indføre afgiftsfrit i henhold  

 til rejsegodsreglerne.
 Derfor skal der ske afstempling af boarding-pass eller lignende dokument,  

 der udstedes til hver enkelt passager.
Samtidig skal forhandleren tilrettelægge regnskaberne for den told- og  

 afgiftsfri butik, således at det kan danne grundlag for kontrollen.
Bl.a skal  

 man fra regnskabet kunne trække periodiske oplysninger om:
- antal rejsende, - antal salgsekspeditioner, - salg af spiritus og tobaksvarer, - samt parfume og parfumevarer opdelt efter varekategori.
 Medlemslandene kan endvidere fastsætte de kontrolforeskrifter, som de  

 finder nødvendige til at sikre en overholdelse af reglerne.
Det afgiftsfri salg om bord på fly og i told- og afgiftsfri butikker i  

 toldlufthavne EF's regler om vendor-control er ved proviantering af fly og salg i told-  

 og afgiftsfri butikker i toldlufthavne udmøntet i følgende hovedprincipper:
- særlige kontrolforanstaltninger for forudbestilte varer, der udleveres  

 om bord i fly, - ved salg i told- og afgiftsfri butik i toldlufthavn afstemples  

 boarding-pass og udlevering af specificeret kvittering/kassebon, - instruktion af selskabernes personale om restriktioner, kontrolsystem og  

 mulighed for at afslå salg, - orientering om reglerne i selskabernes salgsmateriale, - godkendelse af selskabernes regnskabssystemer, - fastlæggelse af regler for betaling af moms og eventuelle punktafgifter  

 i de tilfælde, hvor der sælges for mere til den enkelte rejsende end tilladt.
 I told- og afgiftsfri butikker i toldlufthavne afslås salg, når det af  

 markering på boarding-pass eller ordrebekræftelse fremgår, at den rejsende  

 har bestilt afgiftsfri varer ved forudbestilling, der skal leveres om bord i  

 flyet og der i de fastsatte mængder ikke er mulighed for yderligere  

 afgiftsfri indkøb.
Ved salg i fly er der mulighed for at afslå salg af afgiftsfrie varer,  

 såfremt det konstateres, at den rejsende har udnyttet muligheden ved  

 tidligere afgiftsfrie indkøb.
Dette vil eksempelvis være tilfældet i  

 forbindelse med forudbestilte varer, idet udlevering og betaling først sker  

 om bord i flyet.
 Det er ikke pålagt den enkelte sælger om bord i fly at kræve dokumentation  

 for, at der ikke er foretaget indkøb i told- og afgiftsfri butikker i  

 lufthavnen, men i tilfælde, hvor det alligevel kan konstateres kan salg  

 afslås.
 Reglerne for vendor-control er udarbejdet i samarbejde med repræsentanter  

 for flyselskaberne og told- og afgiftsfri butikker i toldlufthavne.
Passagerfartøjer Reglerne om vendor-control om bord på passagerfartøjer i rutetrafik  

 fastsættes ved bilaterale aftaler mellem de involverede medlemslande.
Der er hverken indgået aftale mellem Danmark og Tyskland eller Danmark og  

 England om udmøntningen af EF's regler om vendor-control.
Derfor fastsættes  

 kravene til forhandlerens kontrol og regnskaber efter de generelle  

 principper.
