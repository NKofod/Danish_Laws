Skriftlig fremsættelse (27. oktober  

 1999) Erhvervsministeren (Pia Gjellerup) :
 Herved tillader jeg mig for Folketinget at  

 fremsætte:
 Forslag til lov om lov ændring af lov om  

 statsautoriserede revisorer og lov om registrerede revisorer (Supplerende  

 beretninger, Erhvervsserviceordningen og kommandit-aktieselskaber  

 (partnerselskaber)).
(Lovforslag nr.
L 65).
Regeringen finder, at der er behov for en ændring af  

 revisorlovgivningen, således at revisorer kan deltage i  

 Erhvervsserviceordningen på lige fod med andre  

 serviceleverandører.
Samfundets stadige udvikling og  

 efterspørgsel efter nye og andre rapporteringsformer har endvidere  

 skabt et behov for en klargøring af bestemmelsen om revisorers  

 virksomhedsområde.
Endelig har regeringen fundet det  

 hensigtsmæssigt at tilpasse revisorlovgivningen til udviklingen i  

 selskabsformerne.
 Lovforslaget præciserer bestemmelsen om revisorers  

 virksomhedsområde således, at det gøres klart, at  

 revisorer kan udøve aktiviteter under den særlige  

 erhvervsserviceordning, som er udviklet i Erhvervsministeriet med henblik  

 på at gøre livet nemmere for især små virksomheder.  

 Erhvervsserviceordningen indebærer, at små virksomheder mod  

 betaling selv kan blive fri for at løse daglige administrative  

 opgaver, herunder foretage indbetalinger og indberetninger til offentlige  

 myndigheder.
For det andet klargøres bestemmelsen om revisorers  

 virksomhedsområde på et par områder, hvor der har  

 været usikkerhed om rækkevidden af bestemmelsen.
Forslaget  

 indebærer for det første en præcisering af revisorers  

 mulighed for at revidere og assistere ved udfærdigelsen af supplerende  

 beretninger, eksempelvis grønne regnskaber, videnregnskaber og etiske  

 regnskaber.
Fremover vil der derfor ikke være tvivl om, at revisorer  

 har samme beføjelser med hensyn til disse beretninger som ved de  

 finansielle regnskaber.
Det er naturligvis en forudsætning, at revisor  

 har den fornødne kompetence.
Endelig justeres bestemmelsen om de organisationsformer,  

 man kan drive revisionsvirksomhed i, således at revisorer fremover  

 også vil kunne drive revisionsvirksomhed i kommandit-aktieselskabsform  

 - også kaldet partnerselskabsform.
Revisorer vil herefter kunne drive  

 revisionsvirksomhed som enkeltmandsvirksomhed, interessentskab, aktieselskab,  

 anpartsselskab og partnerselskab.
Lovforslaget udgør alene en mindre tilpasning af  

 revisorlovene.
Spørgsmålet om revisorernes  

 virksomhedsområde, herunder revisorernes mulighed for at yde  

 rådgivningsvirksomhed, er blevet undersøgt af  

 Revisorkommissionen.
I maj 1999 afgav Revisorkommissionen en  

 redegørelse til brug for overvejelser om ændring af  

 revisorlovgivningen.
Redegørelsen lægger bl.a. op til en  

 udvidelse af revisorers mulighed for at yde rådgivning.
Kommissionens  

 redegørelse er en opfølgning på en langvarig debat om  

 netop revisorernes mulighed for at foretage videregående  

 rådgivning end revisorloven tillader i dag.
 Efter min opfattelse er der imidlertid behov for en  

 yderligere analyse for at finde en i forhold til andre erhvervsgrupper  

 konkurrencemæssigt mere velafbalanceret løsning.  

 Revisorkommissionen er derfor blevet anmodet om at genoverveje  

 spørgsmålet om revisorers rådgivningsydelser med henblik  

 på en senere ændring af revisorlovene.
 Med disse bemærkninger og idet jeg i øvrigt  

 henviser til lovforslaget og bemærkningerne til dette, skal jeg  

 anbefale forslaget til Folketingets velvillige behandling.
