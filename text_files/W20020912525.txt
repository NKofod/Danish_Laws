Nyt fra Ankestyrelsen - barnets  

 egenindtægt ved afslag på forskudsvis udbetaling af  

 børnebidrag - kommentar til B-4-01 - af fuldmægtig Tine  

 Trabolt Ankestyrelsen har behandlet en principiel sag  

 vedrørende vurderingen af barnets egenindtægt ved afslag  

 på forskudsvis udbetaling af børnebidrag.
 Hvis barnet selv har indtægter må der, i  

 følge punkt 24 i vejledningen om børnetilskud og forskudsvis  

 udbetaling af børnebidrag, i hvert enkelt tilfælde foretages en  

 bedømmelse af, om barnet må anses for at være i stand til  

 forsørge sig selv.
 Det følger videre, at et barn normalt anses for at  

 kunne forsørge sig selv, hvis den bidragspligtige vil kunne få  

 bidragsresolutionen ophævet ved at rette henvendelse herom til  

 statsamtet.
 Efter statsamtets praksis vil ansøgning om bortfald  

 af normalbidraget som regel blive imødekommet, hvis barnets  

 indtægter klart overstiger 3 gange normalbidraget.
 I sagen havde nævnet givet afslag på  

 forskudsvis udbetaling af børnebidrag for en bestemt periode med den  

 begrundelse, at barnets skattepligtige indtægter klart oversteg 3 gange  

 normalbidrag.
 Nævnet havde i den forbindelse lagt til grund, at en  

 børnepension fra den bidragspligtige fader skulle medregnes i barnets  

 egenindtægt.
Ankestyrelsen tiltrådte nævnets  

 afgørelse, men med den ændrede begrundelsen, at faderen via  

 børnepensionen opfyldte sin forsørgelsespligt.
Ankestyrelsen  

 tog derfor ikke direkte stilling til, hvorvidt barnets egenindtægt i  

 sig selv kunne begrunde et afslag.
 Ankestyrelsen udtalte vejledende i relation til barnets  

 egenindtægt, at der i det enkelte tilfælde skulle foretages en  

 konkret og individuel vurdering af, om barnet med sine indtægter ville  

 være i stand til at forsørge sig selv.
 Kommunen kunne således ikke afvise at yde  

 forskudsvis udbetaling af børnebidrag ved at henvise til en  

 indtægtsgrænse, ligesom der ikke kunne fastsættes en  

 generel intern regel om, at bidraget ikke kan udbetales forskudsvis, hvis  

 barnet har en indtægt ud over 3 gange normalbidraget om  

 måneden.
Ankestyrelsen havde i forbindelse med behandlingen af  

 ovennævte sag antaget en anden sag til principiel behandling.
I denne  

 sag havde nævnet givet afslag på forskudsvis udbetaling af  

 børnebidrag alene med den begrundelse, at barnets egenindtægt  

 oversteg 3 gange normalbidrag.
Efter at sagen havde været til fornyet behandling i  

 nævnet, blev sagen hjemvist med henblik på, at kommunen traf ny  

 afgørelse.
Kommunen blev i den forbindelse henvist til at foretage en  

 konkret vurdering af, hvorvidt barnet med sine indtægter ville  

 være i stand til at forsørge sig selv.
