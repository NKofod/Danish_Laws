 Ved en den 27. februar 1963 stedfunden noteveksling mellem den danske  

 ambassade i Bangkok og den thailandske udenrigsminister er der indgået  

 følgende overenskomst om ændring af tillægget til den dansk-thailandske  

 luftfartsoverenskomst (jfr. udenrigsministeriets bekendtgørelse nr. 9 af 30.  

 januar 1950, Lovtidende C.):
UDENRIGSMINISTERIET Bangkok, den 21. februar 1963.
Deres Excellence, Jeg har den ære at henvise til den under drøftelserne i København fra den  

 28. til den 29. maj 1962 mellem de thailandske og de danske  

 luftfartsmyndigheder trufne aftale vedrørende ændring af tillægget til den i  

 Bangkok den 23. november 1949 undertegnede overenskomst mellem Thailands og  

 danmarks regeringer vedrørende luftfartsforbindelserne, og til Den kgl.  

 danske Ambassades note nr. 93. D. 2. af 26. september 1962, indeholdende  

 forslag til ændring af forannævnte luftfartsoverenskomst ved tilføjelse af en  

 bestemmelse om konsultationer mellem de kontraherende parters  

 luftfartsmyndigheder.
 Jeg har herved den ære at meddele Deres Excellence, at de ovennævnte  

 ændringer kan tiltrædes af Thailands regering.
 I overensstemmelse med artikel 8 i overenskomsten mellem Thailands og  

 Danmarks regeringer vedrørende luftfartsforbindelserne vil det ændrede tillæg  

 til denne overenskomst have følgende ordlyd:
 1. Der tilstås de af Thailands regering udpegede og i  

 henhold til nærværende overenskomst koncessionerede luftfartsselskaber ret  

 til overflyvning og tekniske mellemlandinger såvel som ret til i  

 international trafik at optage og afsætte passagerer, ladning og post i de  

 for international lufttrafik bestemte lufthavne på dansk territorium på  

 følgende ruter:
A.
Thailand, pladser i Asien, Pladser i Europa, til Danmark og derudover,  

 i begge retninger.
 2. Der tilstås de af Danmarks regering udpegede og i  

 henhold til nærværende overenskomst koncessionerede luftfartsselskaber ret  

 til overflyvning og tekniske mellemlandinger såvel som ret til i  

 international trafik at optage og afsætte passagerer, ladning og post i de  

 for international lufttrafik bestemte lufthavne på thailandsk territorium på  

 følgende ruter:
 A. danmark, pladser i Europa, Pladser i den nære Orient, det mellemste  

 Østen, Iran, Pakistan og Indien og derfra til pladser i Burma og Thailand og  

 derudover, via mellemliggende pladser, i begge retninger.
 3. En hvilken som helst eller samtlige pladser på de i  

 dette tillæg angivne ruter kan efter de(t) udpegede luftfartsselskab(er)s  

 ønske udelades på en hvilken som helst eller samtlige flyvninger.
4. De takster, som agtes anvendt af  

 luftfartsselskaberne, skal i første instans aftales mellem disse.
Alle  

 således aftalte takster skal forelægges de kontraherende parters kompetente  

 lufthavnsmyndigheder til godkendelse, og i tilfælde af uenighed skal  

 afgørelsen træffes i overensstemmelse med bestemmelserne i nærværende  

 overenskomsts artikel 10.
5. A.
Det anerkendes, at de af de kontraherende parter  

 udpegede luftfartsselskaber skal have rimelig og lige adgang til på de  

 aftalte ruter at medtage trafik, som har sin oprindelse på den ene  

 kontraherende parts territorium og sit bestemmelsessted på den anden  

 kontraherende parts, og at hvert udpeget luftfartsselskab skal betragte den  

 trafik, som optages eller afsættes på den anden kontraherende parts  

 territorium til eller fra pladser på ruten, som værende af supplerende art.
I  

 tilfælde, hvor trafikken har sin oprindelse på den ene kontraherende parts  

 territorium og sit bestemmelsessted på en plads eller pladser på de angivne  

 ruter eller vice versa, skal det af den anden kontraherende part udpegede  

 luftfartsselskab ved tilvejebringelse af kapacitet til transport af denne  

 trafik tage hensyn til den primære interesse, som den anden kontraherende  

 part har i denne trafik, således at denne interesse ikke unødig krænkes.
B.
De aftalte ruter, som tilvejebringes af de kontraherende parters  

 udpegede luftfartsselskaber, skal være nøje afpasset efter publikums behov  

 for befordring på de angivne strækninger, og deres hovedformål skal være med  

 en rimelig lastfaktor at tilvejebringe en kapacitet, som er tilstrækkelig til  

 at dække det eksisterende og med rimelighed forventede behov for befordring  

 af passagerer, gods og post, som har deres oprindelse i eller er bestemt til  

 den af de kontraherende parters territorium, som har udpeget  

 luftfartsselskabet.
C.
Tilvejebringelse af transport af passagerer, gods og post, som har  

 deres oprindelse i den anden kontraherende parts territorium og er bestemt  

 for tredjeland på en plads eller pladser på de aftalte ruter eller vice  

 versa, skal ske i overensstemmelse med det almindelige princip om, at  

 kapaciteten skal fastsættes i forhold til:
6. Hver kontraherende parts luftfartsmyndigheder skal  

 efter anmodning forsyne den anden kontraherende parts luftfartsmyndigheder  

 med sådanne periodiske eller andre statistiske opgørelser, som med rimelighed  

 kan forlanges med henblik på undersøgelse af den kapacitet, som er  

 tilvejebragt på de aftalte ruter af de luftfartsselskaber, som er udpegede af  

 den førstnævnte kontraherende part.
Sådanne opgørelser skal omfatte alle  

 oplysninger, der er nødvendige for at fastslå omfanget af de nævnte  

 luftfartsselskabers trafik på de aftalte ruter.
 7. Hver af de kontraherende parter skal foranledige,  

 at dets udpegede luftfartsselskab på tidligt som muligt, men ikke med kortere  

 frist end 30 dage, tilstiller den anden kontraherende parts  

 luftfartsmyndigheder genparter af takster, tidstabeller, herunder oplysning  

 om enhver ændring af disse, og alle andre relevante oplysninger om driften af  

 de aftalte ruter, heri indbefattet oplysninger om en kapacitet, som  

 planlægges tilvejebragt på hver af de aftalte ruter, og enhver yderligere  

 oplysning, som måtte blive forlangt for over for den anden kontraherende  

 parts luftfartsmyndigheder at godtgøre, at denne overenskomsts bestemmelse  

 bliver behørigt iagttaget.
8. Der skal finde regelmæssige og hyppige  

 rådslagninger sted mellem de kontraherende parters luftfartsmyndigheder til  

 sikring af et nært samarbejde i alle forhold, som angår gennemførelsen af  

 nærværende overenskomst.' Hvis de ovennævnte ændringer også kan tiltrædes af Danmarks regering, har  

 jeg den ære at foreslå, at nærværende note og Deres Excellences svarnote  

 betragtes som udgørende en overenskomst mellem de to regeringer, hvilken  

 overenskomst vil træde i kraft på datoen for Deres Excellences svarnote.
 Modtag, Deres Excellence, forsikringen om min mest udmærkede højagtelse.
(sign.) Th.
Khoman Udenrigsminister.
Hans Excellence Hr.
Ebbe Munck, Danmarks overordentlige og befuldmægtigede ambassadør, Bangkok.
KGL.
DANSK AMBASSADE Bangkok, den 27. februar 1963.
Deres Excellence, Jeg har den ære at anerkende modtagelsen af Deres Excellences note nr.  

 5736 af 21. februar 1963, af følgende ordlyd:
 (Her følger ordlyden af den thailandske note).
 Som svar herpå har jeg den ære at meddele Deres Excellence, at den danske  

 regering kan tiltræde de ovenanførte ændringer, og at Deres Excellences  

 citerede note og mit svar kan betragtes som udgørende en overenskomst mellem  

 de to regeringer, hvilken overenskomst træder i kraft på datoen for  

 nærværende note.
 Modtag, Deres Excellence, forsikringen om min mest udmærkede højagtelse.
(sign.) Ebbe Munck Kgl. dansk ambassadør.
Hans Excellence, Hr. udenrigsminister Thanat Khoman, Udenrigsministeriet, Bangkok.
 Overenskomsten er ifølge sin ordlyd trådt i kraft den 27. februar 1963.
 Udenrigsministeriet, den 16. december  

 1963.
J.
O.
Krag.
