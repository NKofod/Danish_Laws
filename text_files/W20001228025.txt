Efter røntgenundersøgelsen blev der ikke givet orientering  

 om resultatet, fordi røntgenbillederne først skulle  

 gennemgås endnu en gang.
I stedet kunne der efter tre dage rettes  

 henvendelse til den læge, som havde rekvireret undersøgelsen, og  

 den 56- årige fik senere hos egen læge at vide, at der ved  

 tyktarmsundersøgelsen var fundet normale forhold uden tegn på  

 noget ondartet.
Da den 56- årige 4 måneder senere på ny henvendte sig  

 hos egen læge, viste en afføringsprøve positiv reaktion  

 for blod.
Han blev henvist til parenkymkirurgisk afdeling, hvor en  

 ultralydscanning af øvre del af maven viste  multiple forandringer i  

 højre og venstre leverlap, der senere viste sig at være  

 udsæd fra en ondartet svulst i tyktarmen, som blev bortopereret  

 samtidig med anlæggelse af stomi.
Klage over forsinket diagnostik af  

 tyktarmskræft Patientklagenævnet fandt, at egen læge havde udvist manglende  

 omhu og samvittighedsfuldhed ved i forbindelse med den 56-åriges  

 første henvendelser ikke at have iværksat tilstrækkelige  

 undersøgelser til at kunne udelukke diagnosen tarmkræft.
 Nævnet lagde vægt på, at det er almindelig anerkendt  

 faglig praksis, at der for at kunne udelukke tilfælde af  

  tarmkræft udover en røntgenundersøgelse af tyktarmen  

 også skal foretages en kikkertundersøgelse (rektoskopi) af  

 endetarmen, idet en betydelig del af tarmkræfttilfældene i tarmen  

 er placeret helt nedadtil i endetarmen.
 Nævnet fandt således, at selvom egen læge forud for  

 røntgenundersøgelsen af tyktarmen havde foretaget en  

 endetarmsundersøgelse (exploratio rectalis), burde der være  

 suppleret med en kikkertundersøgelse af endetarmen (rektoskopi) for  

 med sikkerhed at kunne udelukke diagnosen tarmkræft.
 Patientklagenævnet fandt ikke grundlag for kritik af de læger,  

 som var involveret i den senere røntgenundersøgelse.
 Nævnet lagde lagt vægt på, at det forud for  

 røntgenundersøgelsen af tyktarmen var kontrolleret, at der  

 forelå en relevant sygehistorie, samt at der af henvisende læge  

 var foretaget undersøgelse af endetarmsåbningen.
 Nævnet lagde ligeledes lagt vægt på, at det i  

 forbindelse med røntgenundersøgelsen var i overensstemmelse med  

 sædvanlig anerkendt lægefaglig praksis ikke umiddelbart at  

 orientere om det endelige svar på denne, men i stedet henvise til den  

 læge, der havde rekvireret undersøgelsen, og som derfor  

 også var ansvarlig for det videre  

 undersøgelsesforløb.
