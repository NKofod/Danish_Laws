Tiltalefrafald - færdselsdrab m.v. (gruppe 5) - hustru dræbt - ej tiltale for overtrædelse af færdselsloven som alternativ til afgørelse efter kørekortbekendtgørelsens § 50.1) En 76-årig mand stødte som fører af sin bil under venstresvingning ind i en modkørende bil,hvorved hustruen blev dræbt.
 Tiltalefrafald meddelt, også for overtrædelse af færdselsloven med henblik på betinget frakendelse af førerretten, jf.
kørekortbekendtgørelsens § 50.
2) En 76-årig mand førte sin bil ad Kongevejen i Virum for at svinge til venstre og stødte sammen med en modkørende bil.
Sigtedes hustru blev dræbt ved ulykken.
Tiltalefrafald for overtrædelse af straffelovens § 241 blev meddelt, således at tiltale samtidig blev frafaldet hvad angår færdselslovsovertrædelserne, uagtet det herved var udelukket at få spørgsmålet om betinget førerretsfrakendelse med deraf følgende orienterende køreprøve afgjort under en straffesag.
Spørgsmålet om orienterende køreprøve måtte herefter finde sin afgørelse efter kørekortbekendtgørelsens § 50. Der er i sagen henvist til AÅ 1976.123 og AÅ 1984.38 (T 1503).
 1) Offentliggøres i Anklagemyndighedens Årsberetning 1991.
