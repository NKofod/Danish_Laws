Kendelse fra Pressenævnet i sag nr.  

 125/2002 Handi Mobil Herning ApS har ved advokat J.
Quade Andersen  

 klaget til Pressenævnet over en artikel bragt i Habil-Nyt nr. 4,  

 15. november   15. marts 2003, idet man mener, at god presseskik er  

 tilsidesat.
 Artiklens overskrift var "Livsfarlig invalidevogn  

 fra Handi Mobil i Herning". I underoverskriften hed det:  

 "Scleroseramte  Eva  Nielsen fra Viborg har fået leveret en  

 invalidevogn der er livsfarlig at køre i og som nu er leveret tilbage  

 til Handi Mobil i Herning".
 I artiklen hed det:
 "På [adresse udeladt] i Viborg sidder en meget  

 ulykkelig  Eva  Nielsen.
Hun er alvorligt ramt af sclerose, men havde glædet  

 sig til at komme ud og køre i sin nye invalidevogn, en Fiat Ducato,  

 der skulle gøres klar til invalidevogn af firmaet Handi Mobil i  

 Herning.
Desværre kunne dette firma ikke leve op til dette krav og  

 afleverede en bil som var livsfarlig at køre i.
 Eva  Nielsen er kørestolsbruger på livstid  

 og har da heller ingen besvær med at blive indstillet til køb af  

 invalidevogn.
 Både Viborg amt og kommune fandt naturligvis at  Eva  

  Nielsen skulle indstilles til en ny vogn, da den efterhånden 5½  

 år gamle Ford Transit skulle udskiftes på grund af at  Eva  

  Nielsen skulle have en ny kørestol.
 Ford Transitten var for lav til  Eva  Nielsens nye  

 kørestol   og dermed var det udelukket at hun kunne køre i  

 Forden.
 Da bevillingen fra amtet var i orden drog  Eva sammen med  

 sin mand,  Benny til PTU i Aarhus, hvor  Eva blev målt med hensyn til  

 fysik og bevægelighed, der skulle ligge til grund for den nye vogns  

 indretning.
 Desuden skulle  Eva gennemgå en  

 prøvekørsel, som blev meget vellykket.
 Så var det om at finde en egnet bil   og her faldt  

 valget på en Fiat Ducato og så skulle man finde et firma som  

 kunne indrette vognen til invalidevogn.
 Her dukkede  Erik  Thomsen fra Handi Mobil i Herning op  

 på PTU og tilbød at ændre Fiaten.
 Han kunne fortælle, at det var intet problem for  

 hans firma at indrette bilen til  Eva.
 Handi Mobil havde bygget mange Fiater om, også  

 med en kørestol som  Eva  Nielsen skulle have plads til, og da han  

 samtidig kunne love en kort leveringstid på mellem 3 til 4 uger, valgte  

  Eva  Nielsen dette firma til ombygningen af hendes nye vogn.
Så starter problemerne Efter at bevillingen var i orden, begyndte  

 problemerne.
Fiat i Viborg havde ikke længere den omtalte model  

 på lager, men fandt hurtigt en model hos kollegaen i Horsens.
Her  

 opstod et nyt problem.
 Nøglerne til den nye vogn var væk.
 Og disse manglende nøgler skabte mange problemer,  

 hvor Handi Mobil gav de manglende nøgler skylden for at man ikke var  

 nået så langt med ombygningen.
 Men endelig efter 3½ måned kunne vognen starte   og  

 Handi Mobil kunne fortsætte med ombygningen.
 Så opstod et nyt problem:
 Joysticket kunne ikke skaffes, men  Eva  Nielsen foreslog  

 at man kunne kopiere systemet fra den tidligere invalidevogn og sætte  

 over i den nye, dog kun med en styrestang.
 Men  Erik  Thomsen fra Handi Mobil gik fra denne aftale  

 uden at orientere  Eva  Nielsen.
 Han begynder selv af udvikle et joystick og det gav ekstra  

 forsinkelse, ikke mindst da firmaet måtte afprøve hele 4  

 systemer inden den var i "orden".
Prøvetur   med problemer Så var det endelig   efter mere end 6 måneder  

   blevet tid til en prøvetur.
 Her kunne ægteparret  Nielsen dog konstatere at  

 joysticket ikke virkede   det gik alt for stramt.
 Peter fra Fiat var med på en prøvetur, og han  

 kunne konstatere at det var godt han kunne bremse med fødderne, da han  

 heller ikke var tryg ved joysticket.
 Men  Eva  Nielsen, der lider af sclerose, kan naturligvis  

 ikke bremse med fødderne.
 Vognen gik tilbage til Handi Mobil for at blive  

 ændret.
 Men det skulle vise sig at der var så mange fejl og  

 mangler på vognen, at  Eva  Nielsen ikke længere havde tillid til  

 at Handi Mobil kunne sikre hende et sikkert køretøj.
Blandt de mange fejl ved vognen var foruden det stramme  

 joystick at kørestolen ikke kunne fastlåses.
Dette blev dog  

 afhjulpet med et jernrør.
Evas mand    Benny   ville undersøge,  

 hvorfor joysticket gik så trægt, og da han fjernede  

 afskærmningen   fik han et chock! Kablerne til bremserne på bilen var samlet med  

 ledningssamler (kronemuffer). (se billede).
Foruden ledningssamlerne var der også en trykfjeder  

 som hoppede rundt og gik i klemme.
Der var mange flere mangler og fejl,  

 så selv om Handi Mobil fortæller at alt hvad der lavet ved vognen  

 "kun er midlertidigt", tør ægteparret  Eva  og  Benny  

  Nielsen ikke tro på det og har afvist at modtage vognen.
 Så i dag står tvisten mellem den handicappede  

  Eva  Nielsen og firmaet Handi Mobil.
 Det afgørende er, at  Eva  Nielsen ikke tør  

 køre i en bil fra Handi Mobil.
 Hverken hun eller hendes mand tør risikere livet  

 ved at sætte sig op i en invalidevogn som Handi Mobil har arbejdet  

 med.
 Mens  Eva  Nielsen har mistet troen på nogensinde at  

 kunne sætte sig ind bag rattet til en vogn, har hendes mand overtaget  

 den tilsyneladende ulige kamp for liv, ære og retfærdighed.
 - Min kones største ønske er og har altid  

 været at kunne køre bil, og da det efterhånden er en af de  

 få ting, hun kan klare, mener jeg også hun fortjener oprejsning,  

 trods sit alvorlige handicap, fortæller  Benny  Nielsen til  

 Habil-Nyt.
Naturligvis får Handi Mobil i Herning chancen til at  

 forsvare sig   men det sker desværre første i næste  

 nummer." Klageren har anført, at der ikke inden artiklen  

 blev trykt i bladet blev givet klager lejlighed til at fremsætte sine  

 kommentarer til sagsfremstillingen.
Klager har henvist til punkt A.3. og A.4.  

 i de vejledende regler for god presseskik.
Klageren har i den forbindelse oplyst, at man har rejst  

 indsigelse direkte over for redaktøren af bladet, der således,  

 som det også fremgår af artiklen, har lovet at optage et  

 indlæg fra klager i næste nummer.
Når imidlertid henses  

 til, at bladet udkommer 3-4 gange om året, og at næste nummer  

 således først udkommer medio marts 2003, forekommer det  

 særligt påkrævet, at der burde være givet klager  

 lejlighed til at udtale sig i samme artikel.
Hvis der ikke havde været  

 tid til at indhente et svar, burde artiklen først have været  

 bragt i næste nummer.
Klageren har videre anført, at overskriften kun  

 dårligt eller slet ikke stemmer med indholdet i artiklen.
Der er ingen  

 objektiv konstatering af, hvorvidt den omhandlede prøveopstilling i  

 invalidevognen faktisk var livsfarlig eller i øvrigt uforsvarlig,  

 hvilket klager i øvrigt bestrider.
Det nærmeste artiklens  

 indhold kommer dette spørgsmål er en bemærkning om, at  

  Eva  Nielsen ikke tør køre i en bil fra klager, og at hverken  

 hun eller hendes mand tør risikere livet ved at sætte sig op i  

 en invalidebil, som klager har arbejdet med.
Dette er ikke engang det samme,  

 som at det omhandlede køretøj de facto var livsfarligt.
Klageren har anmodet Pressenævnet om at  

 pålægge udgiveren at gengive nævnets kendelse i næste  

 udgave af bladet samt at offentliggøre nævnets kendelse på  

 hjemmesiden og lade den forblive der indtil næste nummer af bladet er  

 udkommet.
Klager har videre anmodet om, at det pålægges udgiveren  

 ikke at offentliggøre artiklen på foreningens hjemmeside.
 Bladet har anført, at man allerede over for klager  

 har beklaget, at klager ikke fik mulighed for at svare i samme nummer.
Bladet har videre anført, at der er  

 sammenhæng mellem artiklens overskrift og indhold.
Med henvisning til  

 en række afsnit i artiklen har bladet anført, at den leverede  

 invalidebil blandt andet ikke kunne bremse på normal vis.
Man kan  

 konstatere, at hvis brugeren af vognen skulle have prøvekørt  

 den, ville hun ikke kunne bremse, og så kunne der opstå en  

 livsfarlig situation.
Endvidere blev der påpeget adskillige andre grove  

 fejl ved køretøjet.
 I sagens behandling har følgende  

 nævnsmedlemmer deltaget: Niels Grubbe, Aage Lundgaard, Tage Clausen og  

 Ole Askvig.
 Pressenævnet udtaler:
 Pressenævnet bemærker indledningsvis, at  

 nævnet ikke har kompetence til at pålægge udgiveren at  

 offentliggøre nævnets kendelse på foreningens hjemmeside  

 eller til at pålægge udgiveren ikke at offentliggøre  

 artiklen på hjemmesiden.
Nævnet finder, at artiklens overskrift alene er  

 udtryk for bladets vurdering af sagen ud fra de foreliggende oplysninger,  

 herunder især oplysningerne fra  Eva  og  Benny  Nielsen.
Nævnet  

 finder ikke anledning til at udtale kritik på dette punkt.
Nævnet finder imidlertid, at bladet inden  

 offentliggørelsen burde have forelagt klager artiklens alvorlige  

 beskyldninger, således at klagers kommentarer kunne være bragt i  

 forbindelse med artiklen.
Ved at undlade dette har bladet handlet i strid med  

 god presseskik, og nævnet udtaler sin kritik.
 I medfør af medieansvarslovens § 49  

 pålægges det herefter den ansvarshavende redaktør af  

 Habil-Nyt at offentliggøre følgende:
 "Kendelse fra Pressenævnet:
I Habil-Nyt nr. 4, 15. november - 15. marts  

 2003 blev der bragt en omtale af en kvinde, der havde fået leveret en  

 invalidevogn af Handi Mobil Herning ApS.
Af artiklen fremgik det, at bilen  

 var livsfarlig at køre i, og at den nu var leveret tilbage.
 Handi Mobil Herning ApS har klaget til Pressenævnet,  

 idet man finder, at god presseskik er tilsidesat.
Pressenævnet finder, at bladet inden  

 offentliggørelsen burde have forelagt klager artiklens alvorlige  

 beskyldninger, således at klagers kommentarer kunne være bragt i  

 forbindelse med artiklen.
Ved at undlade dette har bladet handlet i strid med  

 god presseskik, og nævnet udtaler sin kritik.
 København, den 22. januar 2003.
