I.
Indledning 1. Ved lov nr. 938 af 23. december 1986 blev der  

 foretaget en række ændringer i lov nr. 333 af 19. juni 1974 om social  

 bistand, jf. lovbekendtgørelse nr. 830 af 3. december 1986.
 Denne vejledning træder i stedet for Socialministeriets cirkulære af 16.  

 december 1986 om kontanthjælp efter bistandsloven.
 Kontanthjælpscirkulærets systematik samt indhold, der ikke berøres af  

 lovændringerne, er i videst muligt omfang opretholdt i denne vejledning.
II.
Kontanthjælp til underhold m.v.
(lovens kapitel 9) 2. I hvilke situationer kan der ydes hjælp? Efter bistandslovens § 37, stk. 1, er det en betingelse for at yde  

 kontanthjælp, at der er sket sådanne ændringer i en persons forhold, at  

 pågældende er afskåret fra at skaffe det fornødne til sit eget eller  

 familiens underhold.
Selv om der ikke - som i den tidligere affattelse af § 37, stk. 1 - er  

 medtaget eksempler på ændringer, der kan udløse ret til kontanthjælp, er der  

 ikke tilsigtet nogen ændring i forhold til tidligere.
Eksemplerne er blot  

 udeladt i lovteksten som unødvendige, efter at overgangen til bistandsloven  

 fra lovgivningen før 1. april 1976 forlængst er indarbejdet.
 Det er altså som hidtil en betingelse for at få kontanthjælp, at ansøgeren  

 har været ude for ændringer i sine forhold, dvs., at ansøgeren har været ude  

 for en såkaldt »social begivenhed«.
 Både uforudsete ændringer og ændringer af mere forudseelig karakter kan  

 berettige til kontanthjælp.
 Som konsekvens af, at der skal være tale om ændringer i en persons  

 forhold, er der ikke adgang til at yde hjælp til personer, der har økonomiske  

 problemer, som f.eks. skyldes pågældendes ansættelse i lavtlønsområde eller,  

 at den pågældende har stigende udgifter.
At være under uddannelse er ikke en »social begivenhed«.
Dette  

 er udtrykkeligt fastslået i bistandslovens § 40, stk. 2, 1. pkt.
Ifølge § 40, stk. 2, 2. pkt., kan socialministeren fastsætte nærmere  

 regler for, i hvilke særlige tilfælde der kan ydes hjælp, uanset at  

 kontanthjælpsmodtageren deltager i forskellige uddannelsesaktiviteter.
Der  

 henvises til Socialminsteriets bekendtgørelse nr. 429 af 11. juni 1986.
 3. Nedenfor nævnes en række eksempler på ændringer i  

 forholdene, der vil kunne berettige til kontanthjælp (opregningen er ikke  

 udtømmende).
a.
Sygdom Sygdom kan begrunde hjælp, ikke alene når ansøgeren selv er syg, men også  

 når pågældende er afskåret fra at passe sit arbejde på grund af sygdom hos et  

 familiemedlem, f.eks. et barn, der ikke kan blive passet på anden måde, eller  

 en alvorligt syg, der passes i det fælles hjem.
b.
Graviditet og fødsel Graviditet (og fødsel) er en af de ændringer i en persons forhold, der kan  

 påvirke arbejds- og indtjeningsevnen.
Der kan derfor ydes kontanthjælp, i det  

 omfang der ikke ydes kompensation efter reglerne om barseldagpenge.
Det er  

 vigtigt, at der er mulighed for at yde hjælp til vanskeligt stillede gravide  

 kvinder, der, hvis de ikke får økonomisk hjælp, er særlig udsat for  

 komplikationer ved graviditeten, f.eks. for tidlig fødsel.
 For unge gravide, der har passeret 12. svangerskabsuge, gælder en særlig  

 regel om kontanthjælpens størrelse, se under pkt. 6a, 2 grader.
c.
Svigtende arbejdsmuligheder Der vil kunne ydes hjælp såvel i en situation, hvor en person på grund af  

 sine egne forhold, f.eks. sin helbredstilstand, bliver ude af stand til at  

 fortsætte med sin hidtidige beskæftigelse, som i tilfælde, hvor det er  

 beskæftigelsesforholdene, der er årsagen til, at arbejdsindtægten bortfalder.  

 Også en selvstændig erhvervsdrivende, hvis indtægtsmuligheder svigter på  

 grund af ændringer i egne forhold, f.eks. sygdom, vejrmæssige problemer, helt  

 eller delvis ophør af virksomheden m.v., kan få hjælp.
d.
Strafafsoning Endvidere kan der ydes hjælp til familien, når en person er afskåret fra  

 sine sædvanlige indtjeningsmuligheder på grund af ophold i f.eks. en  

 kriminalforsorgsinstitution.
Om den indsattes stilling med hensyn til  

 kontanthjælp kan socialministeren efter bistandslovens § 37, stk. 6,  

 fastsætte næmere regler.
Der henvises til Socialministeriets kommende  

 bekendtgørelse herom.
e. »Papirløst« samliv Hvis to personer (ikke ægtefæller), der bor sammen, gennem længere tid har  

 indrettet sig sådan, at den ene har erhvervsindtægter, mens den anden  

 udelukkende anvender sin arbejdskraft i den fælles husholdning, vil ændringer  

 i den udearbejdendes arbejdsmuligheder og indtægtsforhold have en afledet  

 virkning for den hjemmearbejdende.
Pågældende kan ikke længere  

 »tjene« det fornødne til sit underhold gennem sit arbejde i den  

 fælles husholdning, og hjælp efter § 37 kan derfor ydes også til den  

 hjemmearbejdende.
 Hjælp ydes således i dette tilfælde på grund af den pågældendes egne  

 forhold, ikke som følge af en forsørgelsespligt hos den udearbejdende.
f.
Ophør af samliv med ægtefælle eller »papirløs« partner Såvel samlivsophør i ægtefællernes levende live - ved skilsmisse,  

 separation eller i øvrigt på grund af uoverensstemmelser - som ved den ene  

 ægtefælles død kan berettige til kontanthjælp.
 Også ophævelse af samliv mellem andre end ægtefæller kan undertiden give  

 baggrund for ydelse af kontanthjælp, nemlig for den, der har anvendt sin  

 arbejdskraft i den fælles husholdning, jf. foran pkt. e.
g.
Værnepligt På grund af den almindelige aflønning af militære værnepligtige, vil der i  

 almindelighed ikke være grundlag for at yde hjælp til supplering af lønnen  

 efter bistandslovens § 37. Der kan dog blive tale om at yde hjælp inden for  

 rammerne af § 37, hvis lønnen er mindre end de samlede ydelser efter § 37,  

 stk. 2-4. Der må imidlertid anlægges en bedømmelse af, om boligudgiften er  

 påtaget med henblik på at få den dækket af kontanthjælp, idet den ændrede  

 sociale situation har kunne forudses i en længere periode.
Der henvises til §  

 37, stk. 3, næstsidste punkt, og nærmere omtale heraf pkt. 6, b.
Civile værnepligtige får ikke værnepligtsløn, og der vil derfor i videre  

 omfang være basis for kontanthjælp.
Socialministeren kan i medfør af § 37,  

 stk. 6, fastsætte nærmere regler for denne gruppe og for personer, der  

 aftjener værnepligt ved bistandsarbejde i udviklingslandene.
Der henvises til  

 Socialministeriets kommende bekendtgørelse herom.
h.
Andre ændringer Som udgangspunkt betragtes det ikke som en ændring af forholdene, at der  

 inden for visse former for erhverv er forudsigelige ledighedsperioder (f.eks.  

 sæsonarbejde).
Der kan være basis for at yde kontanthjælp, hvis der på grund af svigt af  

 EDB-lønanvisning eller lignende ikke udbetales løn til forventet tid.
I så  

 fald kan hjælpen ydes med tilbagebetalingspligt efter § 26, stk. 1, nr. 3.
 Endvidere kan der ydes hjælp, hvis faseforskydning i udbetalingsperioder  

 ved overgang fra f.eks. løn til efterløn giver en midlertidigt udækket  

 periode.
Endelig kan der ydes hjælp til en delpensionist, når arbejdsindtægten  

 midlertidigt bortfalder på grund af sygdom eller arbejdsløshed.
Der henvises  

 til § 10 i lov om delpension, hvorefter der kan udbetales delpension i en  

 sammenhængende periode på 13 uger, når delpensionisten er fraværende fra  

 arbejdet på grund af sygdom, eller fordi han er arbejdsløs. (Se vejledningen  

 om delpension punkt 21 og 22).
 Når delpensionen er bortfaldet, kan der evt. ydes hjælp, indtil forskud på  

 social pension kan udbetales.
 Til pensionister, som modtager nedsat pension på grund af  

 optjeningsreglerne i pensionslovgivningen, bør et evt. ekstra hjælpebehov  

 dækkes ved et personligt tillæg til pensionen efter pensionslovgivningen.
 Hjælp efter § 37 kan derudover som hovedregel ikke komme på tale til  

 pensionister og efterlønsmodtagere, da de ikke står til rådighed for  

 arbejdsmarkedet i det omfang, det kræves efter § 40.
4. Hvad er formålet med at yde hjælp? Formålet med at yde kontanthjælp er at hjælpe en person eller en familie  

 gennem indtægtssvigt i forbindelse med ændrede forhold ved udbetaling af en  

 ydelse, der beregnes efter faste regler, men alligevel er afpasset efter  

 børnetal og boligudgifter.
 De tidligere regler om varig hjælp er ophævet, da de efter den sociale  

 pensionslovs ikrafttræden den 1. januar 1984 og indførelsen pr. 1. januar  

 1983 af reglen om nedsættelse af kontanthjælpen efter 9 måneder alene har  

 betydning for en lille restgruppe, der herefter kan hjælpes efter de  

 almindelige bestemmelser om kontanthjælp.
 Det er ikke hensigten, at kontanthjælpen skal være et varigt  

 forsørgelsesgrundlag, heller ikke for den, der har fået hjælp i mere end 9  

 måneder.
 Det er derfor væsentligt, at det sociale udvalg (social- og  

 sundhedsforvaltningen) udfolder de størst mulige bestræbelser for at hjælpe  

 kontanthjælpsmodtagerne ud af kontanthjælpssystemet.
5. Rådgivning Det fremgår af § 41, at det sociale udvalg - straks, når der ydes hjælp -  

 skal vurdere, om der er grund til at iværksætte særlige  

 hjælpeforanstaltninger med henblik på, at kontanthjælpsmodtageren igen bliver  

 i stand til at klare sig selv.
 Det sociale udvalg skal desuden senest 3 måneder efter hjælpens  

 påbegyndelse tage den pågældendes og familiens forhold op til bedømmelse af,  

 om der bør ydes andre former for bistand end løbende økonomisk hjælp,  

 herunder rådgivning om afvikling eller nedbringelse af faste udgifter, som  

 pågældende må ventes at få svært ved at afholde fremtidig.
 Det vil desuden være vigtigt at rådgive om beskæftigelses- og  

 uddannelsesmuligheder, hvor det er svigtende beskæftigelse, der er årsag til  

 hjælpebehovet.
 Et af formålene med at gå fra stærkt individualiserede til mere faste  

 kontanthjælpsydelser har været, at der ved forenklingen skulle blive frigjort  

 ressourcer i de kommunale social- og sundhedsforvaltninger, som i stedet kan  

 anvendes på rådgivning og anden forebyggende virksomhed.
6. Hvordan beregnes hjælpen? De almindelige regler for beregning af kontanthjælp findes i  

 bistandslovens § 37, stk. 2-5.
 Hjælpen består nu af 3 bestanddele: en grundydelse, et boligtillæg og et  

 børnetillæg.
 Hjælpen ydes dels efter faste takster et beløb svarende til de faktiske  

 udgifter (boligtillæg).
 De enkelte bestanddele af hjælpen omtales nedenfor.
a.
Grundydelsen Grundydelsen er bestemt til at dække kost, tøj og faste udgifter, bortset  

 fra boligudgifter.
 Der er derfor ikke længere basis for at foretage fradrag i hjælpen,  

 svarende til de økonomiske fordele ved fælles husførelse for personer, der  

 bor sammen med en anden end en ægtefælle.
Det betyder, at en ung hjemmeboende, som tidligere har haft indtægter over  

 1.325 kr. månedlig, kan få den almindelige grundydelse.
En udeboende skal  

 have haft indtægter på over 1.847 kr. månedlig for at blive berettiget til  

 den almindelige grundydelse.
 Enhver form for indtægter tages i betragtning, herunder også offentlige  

 ydelser som f.eks. hjælp efter § 42.
 En ung hjemmeboende, som f.eks. har haft indtægter på 1.500 kr. månedlig  

 og dermed er berettiget til den almindelige grundydelse, bevarer denne ret  

 efter flytning fra hjemmet.
 Unge gravide under 23 år, der har passeret 12. svangerskabsuge, overgår  

 til den almindelige grundydelse, eventuel nedsat grundydelse efter § 37, stk.  

 2, 4. pkt., jf. nedenfor under 3 grader.
 Som nævnt ovenfor under pkt. 5 bør det efter overgang til den nedsatte  

 grundydelse fortsat påses, at pågældendes situation og muligheder tages op  

 til overvejelse med jævne mellemrum.
Reglen om nedsættelse af grundydelsen efter 9 måneder gælder ikke for  

 personer, der får hjælp i henhold til § 42, jf. § 42, stk. 2, 3. pkt.
Der  

 henvises til punkt 18.
 Hvis en person, der modtager grundydelsen efter § 37, stk. 2, 4. pkt.,  

 gifter sig med en person, der får hjælpen beregnet efter § 37, stk. 2, 1.  

 pkt., skal den samlede hjælp efter ægteskabets indgåelse beregnes efter den  

 høje grundydelse, indtil også ægtefællen med den høje grundydelse har fået  

 hjælp i en sammenhængende periode på 9 måneder.
Hvis kontanthjælpsmodtageren i en periode lever af tidligere optjent  

 feriegodtgørelse eller får efterbetalt andre beløb, der hidrører fra  

 tidligere beskæftigelse, suspenderes kontanthjælpen.
Fristen begynder først  

 at løbe igen, når udbetalingen af kontanthjælp genoptages i anledning af  

 samme ændring af forholdene, som oprindelig udløste ret til hjælp.
I øvrigt afbrydes 9-måneders perioden, hvis der faktisk ikke har fundet  

 udbetaling sted i det tidsrum, for hvilket der normalt udbetales kontanthjælp  

 (som regel 1 måned, da boligudgifterne opgøres månedsvis). I almindelighed  

 vil dette skyldes, at den pågældende har fået arbejde af sådant omfang, at  

 behovet for hjælp ophører, dvs., at de vanskeligheder, som oprindelig har  

 udløst hjælpen, er ophørt.
Men der skal ikke lægges vægt på årsagen til, at  

 der i den omtalte periode ikke er ydet hjælp.
 En konstatering af, at der faktisk ikke har fundet udbetaling sted, er i  

 sig selv tilstrækkelig til, at 9-måneders perioden afbrydes.
 Når 9-måneders perioden således er afbrudt, begynder en ny 9-måneders  

 frist fra det tidspunkt, da der efter afbrydelsen igen efter ansøgning  

 udbetales hjælp.
Hvis en kontanthjælpsmodtager er overgået til den nedsatte ydelse efter 9  

 måneders forløb, kan der ske tilbageførsel til den almindelige grundydelse,  

 hvis den pågældende har påbegyndt en uddannelse eller kommer i erhverv, men  

 efterfølgende ophører med uddannelsen eller beskæftigelsen og i øvrigt  

 opfylder betingelserne for at få kontanthjælp.
I så fald vil der begynde en  

 ny 9-måneders periode, i hvilken grundydelsen fastsættes efter § 37, stk. 2,  

 1. pkt.
b.
Boligtillægget Boligtillægget beregnes som et månedligt beløb og ydes til dækning af de  

 faktiske løbende udgifter til boligen.
 Ved lejeboliger ydes hjælpen til dækning af husleje efter fradrag af  

 tilskud efter boliglovgivningen.
Ved ejerboliger ydes tillægget til dækning af terminsydelser.
Det vil  

 normalt dreje sig om renter og afdrag på lån ydet med sikkerhed i ejendommen,  

 og som er brugt til boligmæssige formål, men der kan også være tale om lån  

 ydet på et andet grundlag, blot det kan dokumenteres, at det er brugt til  

 boligmæssige formål.
 Boligtillægget skal desuden dække udgifter til vand, varme, gas,  

 elektricitet, ydelser vedrørende boligindskudslån og lignende løbende  

 udgifter, der har tilknytning til boligen.
 Hensigten med udtrykket »lignende løbende udgifter« i § 37, stk.  

 3, er at fastslå, at opremsningen ikke er udtømmende.
 Dokumenterede udgifter til ejendomsskat, indvendig vedligeholdelse og  

 »fællesudgifter« ved andels- og ejerlejligheder kan medtages i  

 forbindelse med beregningen af boligtillægget.
 Derimod må udgifter til en familie-/indboforsikring afholdes af  

 kontanthjælpsmodtagerens grundydelse, da denne form for forsikring ikke kan  

 anses som en udgift, der er knyttet direkte til selve boligen.
 Indtægter fra sælgerpantebreve, som kontanthjælpsmodtageren som led i et  

 fast arrangement har brugt til at nedbringe sine boligudgifter, fremleje- og  

 lejeindtægter fratrækkes i boligudgiften.
 Dette medfører, at det er »nettoterminsudgiften«, der bliver  

 tilbagebetalingspligtig, når der ydes kontanthjælp til dækning af  

 terminsudgifter.
 Der vil kunne ydes boligtillæg til hjemmeboende unge, hvis det kan  

 dokumenteres eller sandsynliggøres, at de betaler husleje hjemme.
 For personer, der har fælles husførelse med andre end en ægtefælle,  

 beregnes boligtillægget som udgangspunkt med lige andele til hver af  

 parterne.
 Hvis de pågældende i fællesskab ejer en fast ejendom, beregnes tillægget  

 dog forholdsmæssigt efter de tinglyste andele.
 Reglen om, at udgangspunktet ved beregningen af boligtillægget til  

 personer, der har fælles husførelse med andre end en ægtefælle, er ligedeling  

 af boligudgiften, er begrundet i administrative hensyn.
Når det angives, at ligedelingsreglen er udgangspunkt, ligger heri, at  

 ligedeling af boligudgifterne kan fraviges i de enkelte tilfælde, når det  

 sociale udvalg skønner, at en ligedeling vil være urimelig.
Dette vil typisk  

 være tilfældet, hvis parterne har store boligudgifter og betydelige forskelle  

 i de hidtidige indtægter.
I dette tilfælde vil det være rimeligt at fravige  

 ligedelingen og i stedet beregne boligtillægget forholdsmæssigt efter de  

 pågældendes indtægter, før behovet for hjælp er opstået.
 Hvis boligudgiften efter en samlet bedømmelse af familiens størrelse og  

 forhold skønnes at være for høj, og der kan fremskaffes en rimelig og  

 billigere bolig, udgør udgifterne til denne grundlaget for boligtillægget.
Det afgørende må i denne forbindelse være, at der kan skaffes  

 kontanthjælpsmodtageren et sådant boligtilbud.
Det er op til den pågældende  

 at afgøre, om han eller hun ønsker at flytte til den bolig, der kan  

 fremskaffes.
Konsekvensen af at afslå flytning vil imidlertid være, at  

 boligtillægget beregnes ud fra udgiften til den afviste bolig.
 Overgangen til at beregne hjælpen til dækning af boligudgiften  

 »takstmæssigt« ud fra de faktiske udgifter og ikke som hidtil ud  

 fra et rimelighedskriterium har medført et behov for at sikre imod misbrug.  

 Der er derfor medtaget en bestemmelse i § 37, stk. 3, næstsidste pkt., om, at  

 der ikke kan ydes hjælp til den del af boligudgiften, som eventuelt er  

 påtaget med henblik på at få den dækket af kontanthjælp.
De årlige boligudgifter omregnes til et månedligt beløb, der ydes sammen  

 med grundydelsen, jf. § 37, stk. 3, sidste pkt.
I forbindelse med beregningen  

 af det månedlige beløb til varmeudgifterne bør der tages udgangspunkt i  

 f.eks. den endelige opgørelse af det foregående års udgifter til varme.  

 Såfremt der skal ydes hjælp til efterbetaling af varme eller elektricitet,  

 kan hjælpen ydes efter § 46, se punkt 22.
c.
Børnetillægget I forhold til de hidtidige regler i § 37 forhøjes hjælpen til børn fra et  

 beløb, der svarer til faderens normalbidrag, til et beløb, der svarer til 5/3  

 af normalbidraget og for det ældste barn det dobbelte af normalbidraget.
 Reglen må ses i sammenhæng med de ændrede regler om ens bidrag for  

 henholdsvis en fader og en moder, jf. lov nr. 350 af 4. juni 1986 om  

 børnetilskud og forskudsvis udbetaling af børnebidrag.
Reglen i § 37, stk. 4, indebærer, at hjælpen til børnene bliver næsten  

 fordoblet.
Det forhøjede børnetillæg betyder, at enlige forsørgere - ud over  

 bidrag fra den anden af forældrene, der fratrækkes i tillægget - nu også kan  

 få dækket deres egen andel af udgifter til forsørgelsen af barnet.
Det fremgår af § 37, stk. 4, 3. pkt., der er tydeliggjort i forhold til  

 den tidligere formulering, at en person, der ikke har barnet hos sig, men  

 betaler bidrag til dets underhold, har ret til børnetillæg, uanset om  

 bidraget på tidspunktet for hjælpens udbetaling er udbetalt forskudsvis af  

 det offentlige.
Herved sikres det, at kontanthjælpsmodtageren ikke for så  

 vidt angår underholdsbidraget får en forøget gældsbyrde i den periode, hvor  

 der ydes kontanthjælp.
Børnetillægget svarer i denne situation til det  

 fastsatte bidrag, dog højst normalbidraget.
 Reglen finder anvendelse, uanset om den pågældende er uden eller har del i  

 forældremyndigheden.
Gennem den yderligere forhøjelse af børnetillægget for det første barn får  

 familien dækket de større udgifter, der kan være forbundet med det første  

 barn i forhold til de følgende.
Da forhøjelsen omfatter det ældste barn i  

 hjemmet, kan der til ægtefæller eller samlevende med såvel fællesbørn som  

 særbørn kun ydes eet forhøjet børnetillæg.
 Hvis personer, der har fælles husførelse med andre end en ægtefælle, har  

 fællesbørn, fradrages et beløb i børnetillægget svarende til normalbidraget,  

 hvis kun den ene person modtager kontanthjælp, jf. § 37, stk. 4, 4. pkt.
 Modtager begge de samlevende forældre kontanthjælp, får barnet eet  

 børnetillæg, der kan konteres med halvdelen til hver.
 Lever barnets forældre ikke sammen, udbetales der børnetillæg til  

 forældremyndighedens indehaver med fradrag for, hvad der betales til barnet  

 fra den anden af forældrene, eventuelt i kraft af, at pågældende får  

 børnetillæg til kontanthjælpen.
Hvis et barn opholder sig hos den ene af to ikke-samlevende forældre med  

 fælles forældremyndighed, og den pågældende får kontanthjælp, finder reglen i  

 § 37, stk. 4, 4. pkt., tilsvarende anvendelse, dvs., at der ydes børnetillæg  

 med fradrag af normalbidraget.
På tilsvarende måde kan denne regel anvendes,  

 hvis barnet opholder sig lige meget hos begge forældre, når kun den ene får  

 kontanthjælp.
Får de begge kontanthjælp, kan det være rimeligt at udbetale et  

 halvt børnetillæg til hver af dem.
Hvis barnet er det ældste barn hos en af  

 forældrene, udbetales det »høje« børnetillæg.
7. Niveau og grænse for den samlede hjælp Efter de hidtidige regler skulle den samlede hjælp holdes inden for såvel  

 en individuel grænse som en generel grænse.
Efter reglen om den individuelle  

 grænse kunne hjælpen ikke overstige ansøgerens hidtidige eller fremtidige  

 leveniveau.
Efter reglen om den generelle grænse kunne hjælpen som hovedregel  

 højst ydes med et beløb, svarende til dagpenge efter den højeste sats efter  

 fradrag for skat.
 Af forenklingshensyn er det fastsat i den nye § 37, stk. 5, at den samlede  

 hjælp kan ydes uden begrænsninger af de hidtidige indtægter, forudsat at  

 summen af grundydelse, boligtillæg og børnetillæg ikke overstiger det beløb,  

 der efter arbejdsløshedsforsikringsloven udbetales i højeste dagpenge efter  

 skat.
 Hvis grundydelse med tillæg udgør mere end dette niveau, og ansøgeren ikke  

 hidtil har haft indtægter eller haft indtægter, der ligger under niveauet,  

 udbetales altid et beløb, svarende til dagpengenes højeste beløb.
Overstiger den beregnede hjælp (grundydelse og tillæggene) dagpengenes  

 højeste beløb, er det en forudsætning for, at der kan udbetales en højere  

 hjælp, at ansøgerens hidtidige indtægter giver grundlag herfor.
Hjælpen kan i  

 denne situation ikke overstige en grænse, der svarer til 90 pct. af den  

 hidtidige indtægt i den seneste kalendermåned, før ændringen i forholdene  

 indtrådte.
Dette tidspunkt vil normalt falde sammen med  

 ansøgningstidspunktet, men for nogle kontanthjælpsmodtagere kan der være tale  

 om, at de hidtidige indtægter ligger op til flere år tilbage.
I så fald må  

 indtægterne opregnes til det nuværende lønniveau.
 Med hensyn til, hvilke indtægtstyper der omfattes af indtægtsbegrebet, må  

 der tages udgangspunkt i, at indtægterne skal være løn (herunder værdien af  

 kost og logi) eller lønlignende ydelser samt andre kontante ydelser såsom  

 legater, studielån, renter m.v.
 Dette udelukker imidlertid ikke, at der efter omstændighederne kan tages  

 hensyn til andre »indtægter« i form af naturalydelser og lignende.
 Viser det sig undtagelsesvis, at indtægten i den seneste måned ikke kan  

 anses for at være et rimeligt udtryk for ansøgerens indtjeningsevne, dvs., at  

 der ikke er tale om et beløb, som pågældende typisk har haft til disposition  

 til at leve for, kan den gennemsnitlige indtægt i de seneste 3  

 kalendermåneder i stedet anvendes som individuel grænse for den samlede  

 hjælp.
I forbindelse med en separation eller skilsmisse - og for samlevende  

 parter ved må hver af parterne betragtes som enlige, således at  

 kontanthjælpen skal beregnes på grundlag af hver af parternes hidtidige  

 indtægter.
Hvis kun den ene har haft indtægter, tages der udgangspunkt i  

 halvdelen af indtægten.
Med hensyn til beregningen af dagpengenes højeste beløb efter fradrag af  

 skat, lægges det ifølge § 37, stk. 5, 4. pkt., til grund, at personen alene  

 beskattes af dagpengebeløbet.
Der ligger heri, at man ved beregningen må gå  

 ud fra, at personerne ikke har andre indtægter og ikke andre fradrag end  

 personfradraget og det 3 pct.s fradrag, som er indført i forbindelse med  

 ikrafttrædelsen af skattereformen (§ 8 i ligningsloven, jf. lovbekendtgørelse  

 nr. 659 af 22. september 1986).
 Ved fastlæggelse af niveauet for hjælp til ægtefæller sammenlignes den  

 beregnede hjælp med 2 * dagpengenes højeste beløb efter skat.
 Hjælp efter § 42 beregnes efter reglerne i § 37, stk. 2-4 (uden  

 nedsættelse af hjælpen efter 9 måneder), men overgrænserne i stk. 5 finder  

 ikke anvendelse, jf. § 42, stk. 2.
 I bilaget findes en skematisk fremstilling af reglerne i § 37, stk. 5, om  

 niveauer/grænser for hjælpen samt regneeksempler, der viser anvendelsen af de  

 nye regler i forskellige tilfælde.
8. Hjælp til personer, der aftjener civil værnepligt  

 eller værnepligt ved bistandsarbejde i udviklingslandene, og personer, der  

 afsoner en straf Der er nu i § 37, stk. 6, optaget en hjemmel til at fastsætte regler om  

 hjælp til de nævnte tre persongrupper efter samme mønster som den praksis,  

 som allerede havde udviklet sig med hensyn til de værnepligtige ved  

 bistandsarbejde i udviklingslandene og personer, der afsoner straf.
Der  

 henvises til Socialministeriets kommende bekendtgørelse herom.
9. Regulering af grundydelser Det er i § 37, stk. 7, bestemt, at grundydelsen efter stk. 2 reguleres een  

 gang årlig med en procent, der fastsættes på finansloven for det pågældende  

 år.
Socialministeren bekendtgør størrelsen af de regulerede beløb.
 Reguleringen sker pr. 1. juli.
10. Fradrag for indtægter Det anføres i § 38, stk. 1, at der i den beregnede samlede kontanthjælp  

 efter § 37 skal foretages fradrag for indtægter, som ansøgeren og ægtefællen  

 har i den periode, da der ydes hjælp.
Reglen er en følge af princippet om, at  

 kontanthjælpen er subsidiær i forhold til andre indtægtsmuligheder.
Inden indtægterne fratrækkes, skal de dog nedsættes med de nødvendige  

 udgifter til arbejdsredskaber og -beklædning samt til Udgifter til transport bør i almindelighed tage udgangspunkt i udgifterne  

 ved benyttelse af offentlige befordringsmidler.
Udgiften til transport i eget køretøj kan i det enkelte tilfælde være en  

 nødvendig udgift i forbindelse med erhvervelse af indtægter, hvis offentlige  

 transportmidler ikke med rimelighed kan forlanges benyttet.
Transportudgifter  

 i forbindelse med kørsel i egen bil kan i mangel af anden dokumentation  

 opgøres efter reglerne i Finansministeriets cirkulære om godtgørelse for  

 benyttelse af eget befordringsmiddel på tjenesterejse.
 Tilbagebetalte a conto bidrag til varme og elektricitet betragtes som  

 indtægter, da sådanne udgifter dækkes af boligtillægget.
 Modtagelse i en vis periode af kost m.v., f.eks. under længerevarende  

 sygehusophold, kan betragtes som en indtægt, der bør fratrækkes i  

 kontanthjælpen.
Såfremt indtægten i skattemæssig henseende er A-indkomst, foretages  

 fradraget med nettobeløbet.
Hvis der er tale om B-indkomst, kan fradrag af  

 den fulde indkomst ligeledes undlades, således at der tages hensyn til, at  

 indtægten senere beskattes.
Udbetaling af overskydende skat betragtes som  

 indtægt.
 Når der er fastsat en betalingsordning for tilbagebetaling af kontanthjælp  

 efter § 27, og betalingsordningen ikke er overholdt (eller der foreligger en  

 restance for betaling for serviceydelser efter bistandsloven), indtræder det  

 sociale udvalg i retten til overskydende skat for et beløb, der svarer til de  

 forfaldne afdrag (eller den skyldige betaling). I disse situationer betragtes  

 overskydende skat således ikke som indtægt.
 Feriegodtgørelse, der efter ferielovgivningen kan udbetales 1 måned før  

 ferien, skal først fradrages i kontanthjælpen, når ferien holdes, og der kan  

 kun foretages fradrag svarende til kontanthjælpen for det antal dage, som  

 feriegodtgørelsen er bestemt til at dække, jf. § 38, stk. 1, 3. pkt.
 Hvis der ydes kontanthjælp under et højskoleophold, skal der ske fradrag  

 for den del af stats- og kommunestøtten til opholdet, der dækker udgifter,  

 som også dækkes af kontanthjælpen.
 11. Hvis der ydes hjælp med tilbagebetalingspligt  

 efter § 25, nr. 2, fordeles indtægtsfradraget forholdsmæssigt på  

 boligtillægget og den øvrige del af hjælpen (grundydelse og eventuelt  

 børnetillæg).
12. Invaliditetsydelse og invaliditetsbeløb, som ydes  

 efter loven om social pension, skal ikke fratrækkes i den beregnede hjælp,  

 jf. § 38, stk. 3, 1. pkt.
Tilsvarende betragtninger fører til, at heller ikke  

 bistands- og plejetillæg, som ydes til en kontanthjælpsmodtagers ægtefælle,  

 fratrækkes i den beregnede hjælp.
I § 38, stk. 3, 2. pkt., er det fastsat, at erstatning for varigt meen,  

 indtægter, der hidrører herfra, og godtgørelse for ikke-økonomisk skade, ikke  

 skal fradrages i kontanthjælpen.
Bestemmelsen vedrører erstatninger efter  

 såvel arbejdsskadeforsikringsloven som erstatningsansvarsloven og anden  

 tilsvarende lovgivning.
De øvrige ydelser - først og fremmest erstatning for  

 erhvervsevnetab og forsørgertabserstatning - betragtes som en indtægt, der  

 skal fratrækkes i kontanthjælpen.
Dette gælder, uanset om der er tale om  

 løbende ydelser eller indtægter fra en kapitaliseret erstatning.
For så vidt angår en erstatning efter loven om arbejdsskadeforsikring vil  

 det af afgørelsen herom fremgå, hvor stor en del af erstatningen der dækker  

 skader af ikke-økonomisk art, dvs. meenerstatning.
Med hensyn til erstatning  

 efter loven om erstatning til ofre for forbrydelser har sekretariatet for  

 Erstatningsnævnet erklæret sig villigt til efter anmodning fra  

 socialforvaltningen i det enkelte tilfælde at orientere forvaltningen om,  

 hvilke bestanddele erstatningen består af.
 Om formue hidrørende fra erstatningsudbetalinger henvises til pkt. 16.
 Efter lov om erstatning for skader ved LSD-behandling, § 2, stk. 2, må  

 erstatninger, der ydes efter denne lov og afkast heraf, ikke medføre  

 nedsættelse af ydelser efter den sociale lovgivning.
13. Til personer, der deltager i produktionsskoler,  

 vejledningskurser og erhvervsintroducerende kurser for unge (EIFU-kurser),  

 udbetales der en skattepligtig kursusgodtgørelse.
Det er i § 38, stk. 4,  

 fastsat, at der ved beregningen af kontanthjælp til deltagere i de nævnte  

 kurser m.v. kun skal fradrages halvdelen af godtgørelsen efter skattetræk.  

 Godtgørelsen udgør pr. 1. januar 1987 663 kr. pr. uge for personer over 18  

 år.
14. Det følger af § 38, stk. 5, at der ved beregningen  

 af hjælpen ses bort fra indtægter hos børnene, medmindre disse indtægter  

 består i bidrag til børnenes underhold efter loven om børns retsstilling  

 eller særligt børnetilskud efter børnetilskudsloven.
Disse fradrag foretages  

 alene i børnetillægget efter § 37, stk. 4.
 Om fradrag i børnetillægget, når kun den ene af to ikke-gifte forældre får  

 kontanthjælp, se pkt. 6 c.
 Fradrag for underholdsbidrag til børn og særligt børnetilskud foretages,  

 inden hjælpen eventuelt reduceres efter § 37, stk. 5.
 Der foretages ikke fradrag for de øvrige ydelser efter børnetilskudsloven  

 eller for børnefamilieydelsen.
15. Betydningen af formue Ifølge § 39, stk. 1, er det som hovedregel en betingelse for hjælpen, at  

 ansøgeren eller ægtefællen ikke er i besiddelse af formue, som kunne dække  

 det økonomiske behov.
Ved formue forstås i denne forbindelse først og fremmest værdier, som er  

 umiddelbart omsættelige, idet det dog ikke kan kræves, at genstande med  

 åbenbar afhændes.
Som eksempler på let omsættelige effekter kan nævnes  

 obligationer, aktier og andre værdipapirer samt ædle metaller m.v., der er  

 erhvervet som investeringsobjekter.
I øvrigt bør der ved skønnet over, om en formue skal søges realiseret,  

 lægges vægt på, hvordan denne er anbragt, således at den ikke kræves  

 realiseret, hvis det kun kan ske med væsentligt tab.
Har ansøgeren en større  

 illikvid formue, må det undersøges, om der er mulighed for at optage lån på  

 vilkår, som pågældende senere selv skønnes at kunne klare.
 Imidlertid skal der efter loven ses bort fra formue, der er nødvendig for  

 bevarelse eller opnåelse af en nødvendig boligstandard, eller som bør bevares  

 af hensyn til pågældendes og familiens erhvervs- eller uddannelsesmuligheder.
a.
Boligstandard - dermed tænkes på, dels at formuen er anbragt i et hus,  

 der tjener til bolig for ansøgeren, dels at de nuværende boligmæssige forhold  

 er utilfredsstillende, og at ansøgeren derfor har sat et beløb til side til  

 erhvervelse af ny bolig eller udvidelse af den bestående.
b.
Pågældendes og familiens erhvervsmuligheder - der kan være tale om, at  

 formuen er nødvendig for videreførelse af ansøgerens erhvervsvirksomhed,  

 eller om, at et beløb er sparet op med henblik på planer om etablering af  

 virksomhed, som det forekommer realistisk at føre ud i livet.
c.
Pågældendes og familiens uddannelsesmuligheder - der må først og  

 fremmest ses bort fra beløb (og afkast heraf), der er sat til side af hensyn  

 til børnenes uddannelse.
Men også beløb, der er opsparet af hensyn til  

 ansøgerens egne uddannelsesmuligheder, kan det være rimeligt at se bort fra,  

 hvis det drejer sig om realistiske uddannelsesplaner.
16. Ifølge § 39, stk. 2, skal der endvidere ses bort  

 fra erstatning, som udbetales som kompensation for varigt meen og godtgørelse  

 for ikke-økonomisk skade.
Der kan være tale om erstatninger efter  

 arbejdsskadeforsikringsloven, erstatningsansvarlighedsloven, lov om  

 erstatning for skader ved LSD-behandling og anden tilsvarende lovgivning.
 Formue, der direkte kan henføres til sådanne erstatninger, kan ikke kræves  

 realiseret, forinden der kan ydes hjælp.
 Der henvises i øvrigt til, hvad der står i pkt. 12 om erstatningsbeløbets  

 sammensætning.
17. Udnyttelse af arbejdsmuligheder Efter bistandslovens § 40 er det en betingelse for at få kontanthjælp, at  

 ansøgeren og den eventuelle ægtefælle i tilstrækkelig grad har udnyttet sine  

 arbejdsmuligheder.
Der kan ikke ydes kontanthjælp til en person, der afslår et arbejdstilbud,  

 som pågældende efter en konkret vurdering ikke har nogen rimelig grund til at  

 afvise, og som fortsat står åbent for den pågældende.
Hvis arbejdstilbuddet  

 er bortfaldet, vil der være mulighed for at yde kontanthjælp, men denne bør i  

 så fald ydes med tilbagebetalingspligt efter § 26, stk. 1, nr. 1.
 Betingelsen om, at både ansøgeren og ægtefællen skal have udnyttet sine  

 arbejdsmuligheder, fraviges, hvis den ene ægtefælle er under uddannelse, jf.  

 § 40, stk. 3.
 I § 40, stk. 1, nr. 1-5, er angivet en række eksempler på, hvordan  

 ansøgeren kan opfylde lovens betingelse om at udnytte sine arbejdsmuligheder.
Disse eksempler er ikke udtømmende, og socialforvaltningerne har derfor  

 mulighed for på andre måder at undersøge, om pågældende reelt står til  

 rådighed for arbejdsmarkedet.
F.eks. vil en selvstændig erhvervsdrivende  

 kunne opfylde betingelsen i § 40 ved i en midlertidig periode at foretage  

 nødvendig reparation og vedligeholdelse af virksomheden.
Ifølge § 40, stk. 2, 1. pkt., kan der ikke ydes hjælp til personer, som er  

 under uddannelse.
Der fastsættes dog i medfør af § 40, stk. 2, 2. pkt.,  

 nærmere regler for, i hvilke særlige tilfælde der kan ydes kontanthjælp til  

 uddannelsessøgende.
Herom henvises til Socialministeriets bekendtgørelse nr.  

 429 af 11. juni 1986 om uddannelsessøgendes ret til kontanthjælp i særlige  

 tilfælde.
 Det kan specielt nævnes, at kontanthjælpsmodtagere under højskoleophold  

 kan bevare hjælpen, men må være indstillet på at afbryde højskoleopholdet for  

 at udnytte et tilbud om arbejde.
 18. Hjælp til uddannelse m.v.
 Om hjælp efter § 42, herunder til arbejdsredskaber, etablering m.v.,  

 henvises til Socialministeriets vejledning herom.
 En person, der får hjælp efter § 37, stk. 2, 1.-3. pkt., skal ikke overgå  

 til hjælp efter § 37, stk. 2, 4. pkt., efter udløbet af 9 måneders-perioden,  

 såfremt der er truffet afgørelse om, at den pågældende på et tidspunkt skal  

 have hjælp efter § 42.
En endelig beslutning må anses for at være truffet, når det sociale udvalg  

 har fundet, at ansøgeren opfylder betingelserne i § 42, og der er truffet  

 beslutning om iværksættelse af en realistisk uddannelsesplan.
Det forudsættes  

 i denne forbindelse, at ansøgeren har erklæret sig villig til at gennemføre  

 revalideringsforløbet.
 Overgang til hjælp efter § 37, stk. 2, 4. pkt., bør heller ikke ske i  

 tilfælde, hvor der er iværksat en undersøgelse af, om pågældende er  

 berettiget til hjælp i henhold til § 42, og det må anses for overvejende  

 sandsynligt, at undersøgelsen vil resultere i hjælp efter denne bestemmelse.
 Hvis en person allerede modtager hjælp efter § 37, stk. 2, 4. pkt., skal  

 pågældende overgå til hjælp efter § 37, stk. 2, 1. pkt., i de tilfælde, hvor  

 der er truffet en endelig beslutning om hjælp efter § 42. Tilsvarende bør  

 pågældende overgå til hjælp efter § 37, stk. 2, 1. pkt., hvis det efter en  

 undersøgelse af forholdene må anses for overvejende sandsynligt, at der vil  

 blive ydet hjælp efter § 42.
Personer, der har modtaget hjælp efter § 42 og derefter atter overføres  

 til § 37, påbegynder en ny 9-måneders-periode, idet hjælpen efter § 42  

 afbryder 9-måneders-perioden.
Det er dog en forudsætning herfor, at §  

 42-forløbet har været i gang så længe, at pågældende med rimelighed har  

 kunnet indrette sig på det højere niveau.
 Det bemærkes, at den obligatoriske tilbagebetalingspligt af kontanthjælp  

 til terminshjælp også gælder for terminshjælp, der ydes efter § 42.
III.
Hjælp i særlige tilfælde (lovens kapitel 11) 19. I lovens kapitel 11 findes nu alle de former for  

 kontanthjælp, der ikke består i løbende hjælp til underhold m.v.
 Det drejer sig om følgende regler:
 § 46  om hjælp til enkeltudgifter (svarer til den  

 tidligere § 40, stk. 1).
 § 46  a om hjælp til sygebehandling, medicin m.v.  

 (svarer til den tidligere § 46, stk. 1).
 § 46  b om hjælp til udgifter i forbindelse med  

 henstillinger vedrørende børn (svarer til den tidligere § 46, stk. 2), til  

 udgifter i forbindelse med samværsret og til udgifter ved kontakt til børn,  

 der er bortført til udlandet.
 § 46  c om hjælp, der kan modvirke børns anbringelse  

 uden for hjemmet (svarer til den tidligere § 40, stk. 2).
 Konsekvensen af at samle bestemmelserne i kapitel 11 er, at ingen af disse  

 påvirker modtagerens personfradrag efter skattelovgivningen.
Hjælp til enkeltudgifter I hvilke situationer kan der ydes hjælp? 20. Mens reglerne i bistandslovens § 37 giver mulighed  

 for løbende hjælp, indeholder § 46 en regel om hjælp til dækning af rimeligt  

 begrundede enkeltudgifter.
Som efter § 37 er det en betingelse for at få  

 hjælp, at der er sket ændringer i en persons forhold.
Lavtlønsproblemer giver  

 således ikke i sig selv grundlag for at yde hjælp efter § 46, ligesom den  

 omstændighed, at lønnen er opbrugt før tiden, ikke er en sådan ændring af  

 forholdene, at hjælp kan ydes.
I familier med mange børn kan der være et  

 særligt behov for at yde hjælp til nyanskaffelser m.v.
 Hjælp til enkeltudgifter kan ydes såvel særskilt som i forbindelse med  

 hjælp efter § 37.
21. Yderligere betingelser Det er en betingelse for at få hjælp efter § 46, at der er tale om en  

 udgift, der ikke kan afholdes af den pågældende selv uden risiko for, at  

 pågældendes og den eventuelle families økonomiske muligheder for fremtidig at  

 klare sig selv i afgørende grad vil blive vanskeliggjort herved.
Hvis der tillige ydes løbende hjælp efter § 37, vil denne betingelse som  

 oftest være opfyldt.
Søges der særskilt hjælp til en enkelt- udgift, må det  

 påses, at der foreligger en situation, hvor ansøgerens indtægter anvendes  

 fuldt ud til løbende udgifter, således at afholdelse af netop den  

 foreliggende udgift til det påkrævede formål kan føre til en gældsstiftelse,  

 der bringer pågældendes og familiens økonomiske situation ud af balance.
22. Til hvilke formål ydes hjælp? Hjælpen ydes til dækning af rimeligt begrundede enkeltudgifter.
 I vurderingen heraf bør indgå, om udgiften er sædvanlig og nødvendig, samt  

 om personer med lavere indkomst i almindelighed vil kunne afholde en sådan  

 udgift.
 Som eksempler på rimelige udgifter kan nævnes beboerindskud, der ikke kan  

 ydes efter boliglovgivningen - herunder også udgifter ved etablering i egen  

 bolig i forbindelse med udskrivning fra institution - og nødvendigt bohave  

 eller andre påkrævede udgifter i forbindelse med indretning af hjemmet.
Endvidere kan hjælp ydes til udgifter ved særlige lejligheder som barnedåb  

 og konfirmation og til begravelsesudgifter, i det omfang de ikke dækkes  

 gennem reglerne i sygesikringsloven.
Der vil også være mulighed for at yde  

 hjælp til udgifter ved et barns forældres besøg hos mindre børn under længere  

 tids ophold på et fjerntliggende hospital.
Der kan undtagelsesvis ydes hjælp til beklædning, f.eks. til arbejdstøj,  

 hvis anskaffelse er nødvendig for, at pågældende kan klare sig selv i  

 fremtiden.
Udgifter til tøj forudsættes i øvrigt afholdt af grundydelsen, jf.  

 § 37, stk. 2.
 Der kan også ydes hjælp til dækning af udgifter vedrørende boligen, som  

 fremkommer i forbindelse med en periodisk efterregulering (varme,  

 elektricitet o.lign.).
23. Herudover giver reglen i § 46 mulighed for i visse  

 særlige tilfælde at sanere en enligs eller en families økonomi ved at bringe  

 truende gældsposter ud af verden.
Inden der ydes hjælp hertil, må det sociale  

 udvalg foretage en bedømmelse af ansøgerens nuværende økonomiske situation og  

 sammenholde denne med muligheden for, at pågældende eller familien efter en  

 sanering vil være i stand til at klare sig selv.
Det må være en forudsætning,  

 at det ikke kan anses muligt gennem rådgivning og vejledning i budgetlægning  

 at bringe ansøgerens økonomi i balance.
Inden der ydes hjælp til enkelte  

 gældsforpligtelser, må det endvidere undersøges, om kreditor måtte være  

 villig til at give henstand med afviklingen af gælden eller til at gå med til  

 en afdragsordning.
Hjælp til en større sanering af gældsforpligtelser må normalt forudsætte,  

 at der samtidig ydes hjælp efter § 37, og at der optages forhandling med  

 samtlige kreditorer om en frivillig lempelse af kravene samtidig med, at det  

 undersøges, om visse forpligtelser kan bringes ud af verden i forbindelse  

 med, at de ting, som gælden vedrører, returneres.
Der kan ad denne vej ydes  

 hjælp til dækning af en families mest påtrængende forpligtelser samtidig med,  

 at der i en periode ydes løbende rådgivning med henblik på, at familien  

 fremtidig kan klare sig selv.
24. Når gældssanering overvejes, bør det samtidig  

 tages i betragtning, at hjælpen hertil kan bevirke, at bistandsloven  

 udspændes som et ekstra sikkerhedsnet under kreditorer, der allerede ved  

 indgåelsen af en afbetalingskontrakt kan have beregnet sig renter under  

 hensyn til en vis risiko for debitors manglende betaling.
Endvidere bør det  

 påses, at hjælpen ikke ydes i forbindelse med uhensigtsmæssige økonomiske  

 dispositioner, der er foretaget ud fra en forventning om efterfølgende at  

 blive holdt skadesløs af det offentlige.
Et afgørende led i overvejelserne  

 bør imidlertid være hensynet til at normalisere ansøgerens fremtidige  

 økonomiske forhold.
Gældssanering bør typisk overvejes i forbindelse med en  

 families overgang til hjælp efter 9 måneder.
 Social- og sundhedsforvaltningerne bør også være opmærksomme på  

 mulighederne for at opnå gældssanering efter konkursloven.
Spørgsmålet om afvikling af gæld til det offentlige - f.eks.  

 skatterestancer og bøder - falder uden for § 46 og må løses efter de regler,  

 der i øvrigt findes om det pågældende gældsforhold.
Med hensyn til  

 tilbagebetalingskrav efter bistandsloven henvises til lovens § 27 og med  

 hensyn til restancer på børnebidrag, der er udbetalt forskudsvis af det  

 offentlige, henvises til børnetilskudslovens § 18.
 25. Hjælp til sygebehandling, medicin m.v.
Efter bistandslovens § 46 a kan der ydes hjælp til sygebehandling,  

 medicin, tandbehandling eller lignende.
Betingelserne er:
 Det vil i visse tilfælde være nødvendigt at søge bekræftet fra kommunens  

 lægekonsulent eller fra amtskommunens socialcenter, at udgiften er nødvendig  

 og velbegrundet - herunder at en forsvarlig behandling ikke kan iværksættes  

 ved hjælp af billigere midler.
 For så vidt angår tilskud til medicin, er det en forudsætning, at  

 mulighederne for individuelt tilskud i medfør af sygesikringslovens § 7, stk.  

 1-2, udnyttes.
 Når der ydes hjælp til behandling efter § 46 a, kan der endvidere ydes  

 hjælp til betaling af befordringsudgifter i forbindelse med behandlingen  

 under forudsætning af, at der ikke kan ydes tilskud hertil efter  

 sygesikringslovens regler.
 Når der ydes hjælp efter bistandslovens § 46 a til en person, der har  

 valgt at være gruppe 2-sikret, kan det sociale udvalg i medfør af  

 sygesikringslovens § 2, stk. 5, beslutte, at pågældende overføres til gruppe  

 1-sikringen og forbliver der, så længe det skønnes påkrævet af hensyn til  

 pågældendes økonomiske forhold og behov for sygehjælp.
 Der bør i almindelighed alene ydes hjælp til behandlinger, udført af  

 uddannede læger, tandlæger, tandteknikere, psykologer, fysioterapeuter m.v.
Navnlig for så vidt angår tandbehandling bør det iagttages, at der ikke  

 foretages behandlinger, som går ud over, hvad der er påkrævet i hvert enkelt  

 tilfælde.
Ligeledes kan der tages hensyn til, om en større tandbehandling  

 nødvendigvis skal foretages på det tidspunkt, hvor den pågældende ikke selv  

 har midler til at afholde udgiften.
 Endelig skal henvises til pkt. 22, hvorefter der ved vurderingen af, om en  

 udgift er rimelig, bør tages hensyn til, om udgiften kan afholdes af en  

 almindelig arbejdsindtægt.
26. Hjælp til udgifter i forbindelse med henstillinger  

 eller pålæg vedrørende børn Efter bistandslovens § 46 b, stk. 1, 1. pkt., kan der ydes hjælp til  

 afholdelse af udgifter, der står i direkte sammenhæng med henstillinger eller  

 pålæg, der meddeles af offentlige myndigheder med hensyn til et barns pleje  

 eller behandling, opdragelse, uddannelse eller arbejde.
Det er en betingelse,  

 at forsørgeren ikke selv har midler dertil.
Om de nærmere betingelser for iværksættelse af hjælpeforanstaltninger for  

 børn og unge, herunder henstillinger og pålæg, henvises til cirkulære om  

 rådgivning og tilsyn efter bistandslovens afsnit II.
Det skal understreges,  

 at bistand i overensstemmelse med de nævnte bestemmelser ikke automatisk  

 udløser hjælp efter § 46 b, stk. 1, 1. pkt., idet det sociale udvalg må  

 foretage en selvstændig behovsbedømmelse enten samtidig eller på et senere  

 tidspunkt, når der opstår problemer med hensyn til at følge en henstilling  

 eller et pålæg.
Ved vurderingen af, om pågældende eller familien må antages selv at have  

 tilstrækkelige midler til at afholde udgiften, skal der tages hensyn til  

 pågældendes og familiens erhvervsforhold og økonomiske forhold, ligesom der  

 skal tages hensyn til familiens størrelse, sammensætning, alder m.v.
Familier  

 med mange børn vil i særlig grad have behov for hjælp efter § 46 b, stk. 1,  

 1. pkt.
Det afgørende for bedømmelsen vil være, om den udgift, sagen drejer  

 sig om, vil bringe et i øvrigt rimeligt budget ud af balance.
Der vil derfor  

 være større sandsynlighed for, at der kan ydes hjælp, jo større udgift der er  

 tale om.
Men der vil også være mulighed for at yde hjælp til mindre udgifter,  

 hvis pågældendes økonomi er så anstrengt, at selv forholdsvis beskedne  

 ekstraudgifter vil kunne være afgørende for pågældendes og familiens  

 muligheder for i fremtiden at klare sig uden hjælp fra det offentlige.
Der er ikke adgang til efter denne bestemmelse at yde hjælp til dækning af  

 udgifterne i forbindelse med tilknytning af en bestemt person som særlig  

 støtte for et barn i en daginstitution.
I det omfang en sådan støtteordning  

 etableres inden for rammerne af en daginstitution, skal udgiften hertil  

 afholdes som driftsudgift i institutionen.
Omvendt vil sådanne  

 støtteordninger kunne oprettes med hjemmel i § 33, jf. § 46 b, stk. 1, hvis  

 funktionen skal udøves i hjemmet.
 Der kan f.eks. være behov for en sådan støtteordning i en periode i  

 forbindelse med et barns udskrivning fra en døgninstitution eller til en  

 familie med et barn med fysisk, psykisk eller socialt handicap som særlig  

 støtte til barnet eller familien eller som aflastning for familien.
 Det er en forudsætning, at behovet ikke vil kunne afhjælpes efter  

 hjemmehjælpsreglerne eller dækkes efter § 48.
Sådanne støtteordninger bør etableres for en bestemt periode, f.eks. af 3  

 måneders varighed, således at ordningen tages op til nyvurdering ved  

 periodens udløb.
Ordningerne bør løbende følges med henblik på behovet for  

 anden støtte.
Som eksempel på en udgift, der kan dækkes helt eller delvis efter § 46 b,  

 stk. 1, 1. pkt., kan nævnes betaling for et barns ophold i daginstitution.  

 Det er en forudsætning, at der ikke kan ydes nedsættelse eller bortfald af  

 betalingen efter reglerne om forældrebetalingen.
Men det kan i øvrigt ikke  

 udtømmende angives, til hvilke formål der kan ydes hjælp.
En henstilling  

 eller et pålæg kan således vedrøre alle de områder, hvor forældrene har  

 forpligtelser over for barnet.
 I tilfælde, hvor spørgsmålet om ydelse af hjælp rejses af andre offentlige  

 myndigheder, f.eks. skolevæsenet, må det understreges, at det er det sociale  

 udvalg, der på grundlag af en selvstændig vurdering af sagen træffer  

 beslutning om, hvorvidt hjælpen skal ydes.
27. Hjælp til udgifter vedrørende samværsret Der kan efter § 46 b, stk. 1, 2. pkt., ydes hjælp til dækning af udgifter  

 til at opretholde en samværsret med et eller flere børn under 18 år.
Hjælpen  

 kan f.eks. omfatte rejseudgifter, kost og deltagelse i aktiviteter med  

 barnet.
 Når der søges hjælp til udgifter i forbindelse med udøvelse af  

 samværsretten for den af forældrene, der ikke har forældremyndigheden over  

 barnet/børnene, må der lægges samme økonomiske vurdering til grund, som når  

 der søges hjælp efter § 46 b, stk. 1, 1. pkt.
28. Hjælp til udgifter ved kontakt til bortførte børn Der kan efter § 46 b, stk. 2, ydes hjælp til afholdelse af rejseudgifter  

 med henblik på kontakt til børn, der af den ene af forældrene eller af  

 pårørende er ført til udlandet uden samtykke fra forældremyndighedens  

 indehaver.
Det er en betingelse, at indehaveren af forældremyndigheden ikke  

 selv har midler til at afholde udgiften.
Det er endvidere en betingelse, at socialforvaltningen i forvejen har  

 indhentet den fornødne sagkyndige rådgivning om rejseprojektet i  

 Udenrigsministeriet, således at der ikke ydes hjælp til helt urealistiske  

 formål.
Det kan endvidere være hensigtsmæssigt, at den danske repræsentation  

 på stedet bliver underrettet af Udenrigsministeriet, således at den har  

 mulighed for at være orienteret om, hvad der sker, og om fornødent træffe  

 nødvendige forholdsregler.
 Udenrigsministeriet har oplyst, at der efter almindelig praksis er  

 mulighed for - gennem de lokale repræsentationer - at udlægge rejseudgiften i  

 forbindelse med hjemrejse.
 Justitsministeriet har mulighed for at tilvejebringe legatmidler til hjælp  

 til advokatbistand i udlandet i forbindelse med barnebortførelser.
29. Hjælp til foranstaltninger for at undgå børns  

 anbringelse uden for hjemmet Efter bestemmelsen i lovens § 46 c kan der under forbigående  

 vanskeligheder ydes en familie med eet eller flere børn hjælp til  

 foranstaltninger, der bevirker, at børnenes anbringelse uden for hjemmet kan  

 undgås, eller at deres hjemgivelse kan fremskyndes.
Det er dog en betingelse,  

 at familien (forsørgeren) ikke selv har midler til at afholde udgiften.
Bestemmelsen må ses i sammenhæng med reglerne i bistandslovens afsnit II  

 og VIII om iværksættelse af hjælpeforanstaltninger for børn og unge.
Formålet  

 med disse foranstaltninger, der kan iværksættes, når det er påkrævet af  

 hensyn til barnet, er at tilstræbe at bevare barnet i hjemmet og at søge  

 tilvejebragt muligheder for en tilbagevenden til hjemmet, når anbringelsen  

 uden for hjemmet har vist sig at være påkrævet.
Der henvises nærmere til  

 cirkulæret om rådgivning og tilsyn efter bistandslovens afsnit II og  

 cirkulæret om hjælpeforanstaltninger uden samtykke efter bistandslovens  

 afsnit VIII.
Hovedbetingelsen efter § 46 c er, at ydelsen af hjælp bevirker, at barnets  

 anbringelse uden for hjemmet kan undgås, eller at hjemgivelsen kan  

 fremskyndes.
Dette betyder, at barnets situation skal være truet i en sådan  

 grad, at ydelse af hjælp fremtræder som et alternativ til barnets anbringelse  

 uden for hjemmet.
Der må således foreligge en væsentlig og nærliggende risiko  

 for, at barnet må anbringes uden for hjemmet, hvis hjælpen ikke ydes.  

 Forbigående vanskeligheder for familien som sådan i form af enkeltudgifter må  

 søges afhjulpet efter § 46.
 Såfremt den nævnte hovedbetingelse efter § 46 c er opfyldt, vil det  

 sociale udvalg kunne yde den hjælp, som er fornøden til at rette situationen  

 op under forudsætning af, at familien ikke selv har økonomisk mulighed for at  

 afholde udgiften.
Ved vurderingen heraf skal der - ligesom ved ansøgning om hjælp efter § 46  

 b - tages hensyn til familiens erhvervsforhold og økonomiske forhold, ligesom  

 der skal tages hensyn til familiens størrelse, sammensætning, alder m.v.
Det  

 afgørende for denne vurdering vil således være, om den udgift, sagen drejer  

 sig om, vil bringe et i øvrigt rimeligt budget ud af balance.
 Følgende vejledende eksempler på hjælp efter § 46 c kan nævnes:
 Hvis et barn fremviser så betydelige vanskeligheder, at anbringelse uden  

 for hjemmet kan komme på tale, og anbringelsen vil kunne modvirkes ved, at  

 det sociale udvalg stiller en person til rådighed med henblik på at yde en  

 støttende indsats for barnet i hjemmet, eller ved, at barnet optages i en  

 daginstitution, vil der, såfremt forældrenes økonomiske forhold tilsiger det,  

 jf. pkt. 26, kunne ydes dækning af udgiften hertil.
Som led i en støttende indsats over for en familie, hvis problemer beror  

 på manglende kendskab til husførelse, børnepasning m.v., kan det sociale  

 udvalg afholde udgifter ved, at der ydes familien bistand af en person med  

 særlig sagkundskab på dette område.
Herved sigtes navnlig til en  

 hjemmehjælper, der i øvrigt er knyttet til kommunen med henblik på at yde  

 praktisk bistand efter reglerne i lovens afsnit IV.
 I nogle tilfælde kan det sociale udvalg undgå at anbringe et barn uden for  

 hjemmet ved, at der ydes hele familien en særlig psykologisk/pædagogisk  

 bistand i hjemmet med henblik på at ændre et uhensigtsmæssigt samspil i  

 familien.
En egentlig forbedring af familiens og børnenes levevilkår vil kunne  

 forekomme i en situation, hvor dårlige boligforhold er hovedproblemet, og  

 hvor der alene kan rådes bod derpå ved at gøre det muligt for familien at få  

 rådighed over en bedre, først og fremmest større bolig.
Hjælpen vil kunne  

 omfatte betaling af beboerindskud ved leje af en større lejlighed eller hjælp  

 i en periode til delvis betaling af den højere husleje.
Det er en  

 forudsætning herfor, at hjælpen ikke kan opnås efter boliglovgivningen.
Bor  

 familien i egen ejendom, vil der i ganske særlige tilfælde kunne ydes hjælp  

 til en mindre ombygning af ejendommen, der gør den mere egnet som bolig for  

 børnene.
Hjælpen bør i disse tilfælde ydes som et rente- og afdragsfrit lån,  

 der forfalder til betaling ved ejerskifte.
Endvidere bør pantebrev oprettes  

 og tinglyses.
Der kan ikke angives nogen beløbsmæssig øverste grænse for  

 hjælpens størrelse.
Afgørelsen heraf må træffes af det sociale udvalg ud fra,  

 hvad der i det enkelte tilfælde må anses for rimeligt af hensyn til børnenes  

 behov.
Det må også her understreges, at det er en betingelse for ydelse af  

 hjælp, at problemernes løsning har direkte betydning for børnenes forhold.
I en række tilfælde vil der kunne forekomme et akut behov for økonomisk  

 hjælp til en familie med børn, uden at der er tid til at foretage en  

 dyberegående undersøgelse af sagen.
I sådanne tilfælde vil det sociale udvalg  

 - såfremt børnene skønnes at befinde sig i en situation med væsentlig risiko  

 for, at anbringelse uden for hjemmet kan komme på tale - som en foreløbig  

 foranstaltning kunne yde den fornødne øjeblikkelige hjælp.
Er der formodning  

 om, at forældrene i løbet af kortere tid vil være i stand til at  

 tilbagebetale hjælpen, jf. § 26, stk. 1, nr. 3, må der ved hjælpens  

 udbetaling tages udtrykkeligt forbehold herom, jf. § 26, stk. 2. Krav om  

 tilbagebetaling vil i øvrigt kunne rejses på grundlag af senere udbetaling af  

 en anden ydelse, der dækker samme tidsrum og samme formål, jf. § 26, stk. 1,  

 nr. 4.
30. Hjælp til flytning Der kan efter bistandslovens § 47 ydes hjælp til flytning.
Det er en  

 betingelse herfor, Hjælpen omfatter først og fremmest udgifter ved transport af  

 indbogenstande, men der kan også ydes hjælp til dækning af rejseudgifter for  

 familiens medlemmer.
 Hvis flytning sker til en anden kommune, følger det af § 47, stk. 2, at  

 det sociale udvalg i fraflytningskommunen skal indhente samtykke fra det  

 sociale udvalg i den anden kommune, inden hjælpen ydes.
Hvis dette samtykke ikke er indhentet, betragtes fraflytningskommunen  

 stadig som opholdskommune - med deraf følgende forpligtelse til at bære  

 opholdskommunens andel af enhver form for fremtidig hjælp efter bistandsloven  

 til modtageren af flyttehjælp - indtil pågældende i mindst 3 måneder har  

 klaret sig selv.
Denne undtagelsesordning fra de almindelige  

 opholdskommuneregler i bistandslovens §§ 10-11 gælder dog længst i 2 år efter  

 flytningen.
Hvis tilflytningskommunen afslår at give samtykke, er fraflytningskommunen  

 således ikke afskåret fra at yde hjælp til flytningen.
Fraflytningskommunen  

 må blot være indstillet på muligheden for fortsat at blive betragtet som  

 opholdskommune, men kan i øvrigt efter reglerne i lovens §§ 15 og 16  

 indbringe afslaget for amtsankenævnet og, hvis sagen er principiel, derefter  

 for Den sociale Ankestyrelse.
Søges der hjælp til flytning til udlandet (herunder Færøerne og Grønland),  

 er adgangen til hjælp betinget af, Opmærksomheden henledes på de særlige regler for arbejdstagere fra  

 udlandet, hvorefter arbejdsgiveren - eventuelt arbejdsløshedskassen - skal  

 betale udgifterne ved hjemsendelsen, jf. lov om arbejdsformidling og  

 arbejdsløshedsforsikring og Arbejdsdirektoratets cirkulære i tilknytning  

 hertil.
 Ved ansøgning om flytning til Færøerne og Grønland finder reglerne i § 47,  

 stk. 3, tilsvarende anvendelse.
 31. Om hjælp efter § 48 til merudgifter som følge af  

 fysisk eller psykisk handicap under forsørgelse i eget hjem henvises til  

 Socialministeriets vejledning herom.
IV.
Naturalhjælp 32. Hjælp efter bistandslovens afsnit III skal som  

 hovedregel ydes i form af udbetaling af kontante beløb.
Ifølge § 49 kan det  

 sociale udvalg dog undtagelsesvis beslutte, på hvilken måde hjælpen skal  

 udbetales.
Der er foretaget en sproglig omformulering i forhold til den hidtil  

 gældende bestemmelse, således at den svarer til de tilsvarende regler i  

 pensionslovgivningen.
Der er ikke herved tilsigtet nogen indholdsmæssig  

 ændring.
Det betyder, at det sociale udvalg som hidtil i undtagelsestilfælde  

 kan beslutte at give hjælpen i form af udlevering af en naturalydelse eller  

 en rekvisition eller ved at dække rimelige faste udgifter ved at sende  

 beløbene direkte til kreditorerne.
Det er en forudsætning, at den, der søger  

 hjælp, ikke skønnes i stand til ved bistand fra socialforvaltningen at  

 administrere kontante beløb.
Reglen kan anvendes, når der i en periode  

 forgæves har været ydet bistand til administrationen af kontanthjælp, eller  

 omstændigheder i øvrigt viser, at ansøgeren ikke vil anvende hjælpen i  

 overensstemmelse med det formål, den er ydet til.
 I øvrigt kan det være hensigtsmæssigt at udbetale løbende hjælp med  

 kortere terminer, i det omfang ansøgeren gentagne gange har brugt det  

 månedlige beløb på kortere tid end tilsigtet.
V.
Skattemæssige virkninger af kontanthjælp 33. Efter bestemmelsen i ligningslovens § 7 j skal  

 behovsbestemte ydelser efter bistandsloven ikke medregnes til den  

 skattepligtige indkomst.
Derimod nedsættes personfradraget efter personskattelovens § 11, når en  

 skattepligtig har modtaget ydelser efter bistandslovens kap. 9, medmindre der  

 er truffet afgørelse om tilbagebetaling.
De nærmere regler herom findes i  

 Skattedepartementets cirkulære af 9. december 1986 om personskatteloven og  

 andre skattelove.
 Der kan ikke ydes kontanthjælp til dækning af restskat, der er opstået som  

 følge af nedsættelse af personfradraget i forbindelse med tidligere ydet  

 kontanthjælp, jfr. foran under pkt. 24.
 Det sociale udvalg bør imidlertid vejlede ansøgeren om de skattemæssige  

 konsekvenser af kontanthjælpen og om mulighederne for at få ændret den  

 skattemæssige forskudsregistrering, således at restskat som følge af  

 kontanthjælpen så vidt muligt undgås.
De sociale myndigheder skal efter udløbet af hvert kalenderår uden  

 opfordring underrette skattemyndighederne om de ydelser efter bistandslovens  

 kap. 9, som er udbetalt i årets løb, samt give oplysning om, hvem der har  

 modtaget ydelserne.
Modtageren af en sådan ydelse skal senest den 1. februar  

 i året efter det kalenderår, oplysningen vedrører, have underretning om de  

 oplysninger, der afgives om den pågældende.
VI.
Overgangsbestemmelser 34. Orientering om nye beregningsregler Som praktisk fremgangsmåde skal Socialministeriet foreslå, at der først  

 foretages en beregning af hjælpen efter de nye regler - grundydelse + tillæg.  

 Hvis den beregnede hjælp ikke overstiger dagpengemaksimum efter skat, er det  

 den beregnede hjælp, som skal udbetales.
 Kun i de tilfælde, hvor den beregnede hjælp overstiger dagpengemaksimum  

 (for ægtefæller 2 * dagpengemaksimum), er der behov for at undersøge, om den  

 hidtidige indtægt, før behovet for hjælp opstod, opregnet til aktuelt niveau,  

 giver grundlag for at udbetale mere end et beløb svarende til  

 dagpengemaksimum. (Op til 90 pct. af hidtidig indtægt).
Ved opregningen af indtægtsgrundlaget bruges om muligt  

 lønudviklingsprocenten inden for pågældende fag.
Hvor oplysninger herom ikke  

 kan fås, kan reguleringssatserne for de dagpengegivende indtægter anvendes.  

 (Bekendtgørelse herom udsendes 2 gange årligt af Socialministeriet - ca. 1.  

 marts og 1. september).
35. Aflysning af krav, der er tinglyst efter  

 bistandslovens § 25, stk. 2 Det fremgår af ændringslovens § 4, stk. 1, at det sociale udvalg kan  

 foranledige aflysning af krav, der tidligere er tinglyst efter bistandslovens  

 § 25, stk. 2. Bestemmelsen skal ses i lyset af, at der efter den 1. juli 1987  

 ikke længere skal ske tinglysning af tilbagebetalingskrav for kontanthjælp,  

 der er ydet til dækning af terminsudgifter.
 Bestemmelsen åbner således mulighed for, at kontanthjælpsmodtagere, som  

 tidligere har fået tinglyst hæftelser på deres ejendom, gennem en aflysning  

 af disse får bedre mulighed for at sælge ejendommen i fri handel, selv om  

 pågældende ikke samtidig kan indfri gælden til det offentlige.
 Herudover bør det sociale udvalg foranledige aflysning af tidligere  

 tinglyste hæftelser, når der fremsættes anmodning herom.
 Det sociale udvalg er ikke forpligtet til af egen drift umiddelbart i  

 forbindelse med lovens ikrafttræden at foranledige samtlige tinglyste  

 hæftelser aflyst.
36. Beregning af løbende kontanthjælp ved overgang til  

 nye regler Det følger af ændringslovens § 4, stk. 2, at der ved beregningen af hjælp  

 efter 9-måneders-perioden skal medregnes perioder, i hvilke der er modtaget  

 kontanthjælp efter de gældende regler.
 Det følger af samme bestemmelse, at de personer, som den 1. juli 1987  

 modtager hjælp efter de hidtidige regler i § 43, ved lovens ikrafttræden skal  

 have beregnet hjælpen efter § 37, stk. 2, sidste punktum, dvs. efter den  

 takst, som ydes efter 9-måneders-periodens udløb.
37. Godtgørelse til unge Det følger af § 4, stk. 3, at der for personer, som i tiden 1. januar 1987  

 til 30. juni 1987 modtager hjælp efter de hidtidige regler i §§ 37 og 43, ved  

 beregning af hjælpen skal ses bort fra halvdelen af den godtgørelse, som  

 udbetales deltagere i produktionsskoler efter lov om produktionsskoler,  

 vejledningskurser efter lov om ungdomsvejledning og visse  

 uddannelsesforanstaltninger og erhvervsmæssige introduktionskurser for unge  

 efter lov om arbejdsmarkedsuddannelser.
 Der henvises i øvrigt til Socialstyrelsens vejledning om en særlig indsats  

 over for unge kontanthjælpsmodtagere.
Socialministeriet, den 5. marts 1987 MIMI STILLING JAKOBSEN /Birthe Frederiksen Bilag Regneeksempler (oktober 1986-niveau).
 (Boligudgifterne forudsættes at være nettoudgifter, dvs. efter fradrag af  

 evt. boligsikring).
 Eks. 1: Kontanthjælp til enlig over 23 år uden børn de første 9 måneder.
a.
Hidtidig indtægt: 4.444 kr./md. efter skat.
 90 pct. af hidtidig indtægt: 4.000 kr./md.
 Boligudgifter: 1.800 kr./md.
 Dagpengemaximum efter skat (gns. landsplan): 5.564 kr.
b.
Hidtidig indtægt: 4.444 kr./md. efter skat.
 90 pct. af hidtidig indtægt: 4.000 kr./md.
 Boligudgifter: 3.300 kr./md.
 Dagpengemaximum efter skat: 5.564 kr.
c.
Hidtidig indtægt: 6.667 kr./md. efter skat.
 90 pct. af hidtidig indtægt: 6.000 kr./md.
 Boligudgifter: 3.300 kr./md.
 Dagpengemaximum efter skat: 5.564 kr.
d.
Hidtidig indtægt: 6.667 kr./md. efter skat.
 90 pct. af hidtidig indtægt: 6.000 kr./md.
 Boligudgifter: 4.000 kr./md.
 Dagpengemaximum efter skat: 5.564 kr.
a.
Hidtidig indtægt for den ene ægtefælle (den anden uden indtægt):
 4.444 kr./md. efter skat.
 90 pct. af hidtidig indtægt: 4.000 kr./md.
 Boligudgifter: 1.800 kr./md.
 Dagpengemaximum efter skat: 2 * 5.564 kr. = 11.128 kr.
b.
Hidtidig indtægt for den ene ægtefælle (den anden uden indtægt):
 12.778 kr./md. efter skat.
 90 pct. af hidtidig indtægt: 11.500 kr./md.
 Boligudgifter: 6.500 kr./md.
 Dagpengemaximum efter skat: 2 * 5.564 kr. = 11.128 kr.
c.
Hidtidig indtægt for begge ægtefæller 12.556 kr./md. efter skat.
Den  

 ene mister arbejde med indtægtstab på 7.000 kr. til følge.
 90 pct. af hidtidig indtægt: 11.300 kr./md.
 Boligudgifter: 6.300 kr./md.
 Dagpengemaximum efter skat: 2 * 5.564 kr. = 11.128 kr.
 Hidtidig indtægt: 12.778 kr./md. efter skat.
 Hele indtægten mistes.
 90 pct. af hidtidig indtægt: 11.500 kr./md.
 Dagpengemaximum efter skat: 2 * 5.564 kr. = 11.128 kr.
 Hidtidig indtægt: 5.555 kr./md. efter skat.
 90 pct. af hidtidig indtægt: 5.000 kr./md.
 Boligudgifter: 2.000 kr./md.
 Dagpengemaximum efter skat: 5.564 kr.
a.
Hidtidig indtægt: 7.500 kr./md. for kvinden og 7.500 kr./md. for manden  

 efter skat.
Begge mister indtægten.
 90 pct. af hidtidig indtægt:
 Kvinden: 6.750 kr./md.
 Manden: 6.750 kr./md.
 Boligudgifter i alt: 4.000 kr./md.
 Dagpengemaximum efter skat: 5.564 kr.
a.
Hidtidig indtægt: 15.556 kr./md. efter skat.
 Hele indtægten mistes.
 90 pct. af hidtidig indtægt: 14.000 kr./md.
 Boligudgifter: Samlet udgift 7.000 kr./md., hvoraf terminsudgifterne udgør  

 5.500 kr.
 Dagpengemaximum efter skat: 2 * 5.564 kr. = 11.128 kr.
b.
Samme ægtepar som under a., men den ene ægtefælle har stadig en  

 nettoindtægt på 6.000 kr.
