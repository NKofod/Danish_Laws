Skriftlig fremsættelse (27. oktober 2004) Socialministeren  

  

 (Eva Kjer Hansen) :
 Herved tillader jeg mig for Folketinget at fremsætte:
Forslag til lov  

 om ændring af lov om social service  

 (Ophævelse af bestemmelsen om revision af reglerne om klageråd) (Lovforslag nr.
L 53).
 Lovforslaget fremsættes i medfør af § 149 i lov om social  

 service, der fastslår, at reglerne om klageråd skal revideres i  

 folketingssamlingen 2004-05.
Ankestyrelsen har foretaget en undersøgelse af klagerådenes  

 funktion.
Undersøgelsen viser, at antallet af klager, der behandles af  

 klagerådene, er steget med 19 procent fra år 2001 til år 2003. Mere end 80  

 procent af de kommuner og klageråd, der indgår i undersøgelsen, har vurderet,  

 at samarbejdet fungerer godt.
Et flertal af såvel kommuner som klageråd  

 finder  

 det hensigtsmæssigt, at klagerådene ikke har selvstændig  

 afgørelseskompetence.  

 Sammenfattende viser undersøgelsen, at klagerådene fungerer godt, idet  

 kommunerne følger klagerådets indstilling i cirka 90 procent af klagesagerne.  

 Der er derfor ikke behov for ændring af reglerne om klageråd.
 Der stilles forslag om, at revisionsbestemmelsen ophæves.
 Forslaget skønnes ikke at medføre økonomiske og administrative  

 merudgifter for det offentlige.
 De økonomiske og administrative konsekvenser skal forhandles med  

 de kommunale parter.
 Med disse bemærkninger skal jeg indstille lovforslaget til  

 Folketingets velvillige behandling.
