Fremsat den 30. november 2007 af Per Clausen (EL) og Line Barfod (EL) Forslag til folketingsbeslutning om rekruttering af sundhedspersonale fra udviklingslande 1) undlader aktivt at rekruttere sundhedspersonale fra sårbare lande, som selv mangler sundhedspersonale, 2) tager initiativ til en international aftale, som regulerer rekrutteringen af sundhedspersonale fra udviklingslande, 3) samarbejder med de øvrige nordiske lande om at øge uddannelseskapaciteten af sundhedspersonale i udviklingslandene, 4) samarbejder med de øvrige nordiske lande om initiativer, der kan føre til, at udviklingslandene beholder en større del af deres sundhedspersonale, 5) ved udstedelse af et greencard til personer fra lande, der har det halve af eller mindre i BNP end Danmark, udløser en uddannelseskompensation til dette land og 6) udarbejder en plan for uddannelse af sundhedspersonale, som betyder, at vi i løbet af de næste 10 år sikrer os, at Danmark mindst har det sundhedspersonale, der er brug for.
Bemærkninger til forslaget 1. Der arbejder i dag flere beninske læger i Frankrig end i Benin.
 2. Der er i dag flere sundhedsarbejdere fra Malawi i Manchesterområdet end i Malawi.
 3. Fra 1993 til 2002 mistede Ghana 600 af 800 læger, og i dag er der kun ni læger pr. 100.000 indbyggere i Ghana.
 4. I London kommer næsten halvdelen af alle sygeplejersker fra oversøiske lande.
 5. Hvert år emigrerer 20.000 sundhedsarbejdere  læger, sygeplejersker, jordemødre osv.  fra det afrikanske kontinent til Europa eller Nordamerika.
