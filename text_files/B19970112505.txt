I medfør af § 26 i lov om bygningsfredning og bevaring af bygninger og bymiljøer, jf. lovbekendtgørelse nr. 845 af 13. november 1997, fastsættes:
Formål og område § 1.  Bekendtgørelsen har til formål at give Skov- og  

 Naturstyrelsen en mulighed for i tide at vurdere den eventuelle  

 bygningsfrednings-værdi af en offentligt ejet bygning m.v., der påtænkes  

 nedrevet eller afhændet til private.
 § 2.  De kategorier af bygninger m.v., der er nævnt i  

 §§ 3 og 4, og som tilhører stat, kommuner, kirker, præsteembeder eller  

 offentlige stiftelser, må, hvis de er ældre end 50 år eller er karakteriseret  

 som værende af høj bevaringsværdi, jf. § 4, ikke nedrives eller afhændes til  

 private, uden at Skov- og Naturstyrelsen forinden har haft mulighed for at  

 tage stilling til, om de bør fredes efter lovens kapitel 2.
 § 3.  Følgende kategorier af bygninger m.v. er  

 omfattet, hvis de er ældre end 50 år:
administrationsbygninger, herunder rådhuse, biblioteker, boliger, herunder pensionist- og ældreboliger, beskyttede boliger og  

 boliger under offentlige stiftelsers fundats, brandstationer, broer, elektricitetsværker, herunder transformerstationer, forsamlingshuse, fyrtårne og -anlæg, fængsler, gasværker, herunder gasbeholdere, havneanlæg, herunder færgeterminaler, isbådehuse, kogehuse, kraner,  

 pakhuse og siloer, hospitaler, herunder sanatorier, rekreations- og hvilehjem og andre  

 personlige omsorgsinstitutioner, idræts- og motionshuse, herunder badeanstalter, svømmehaller,  

 gymnastikhuse, ridehuse, fægte- og andre sportshaller, jernbanebroer jernbanestationsanlæg, herunder remiser, pakhuse og ledvogterhuse, kaserner og andre militære etablissementer, kirker og andre religiøse samfunds huse, kirkegårdskapeller og kirkelader, koncerthuse, kystredningsstationer, lodsstationer, lufthavnsbygninger, herunder hangarer, terminaler og tårne, museumsbygninger, herunder udstillingsbygninger, politistationer, post- og telebygninger, skoler, herunder gymnasier, efterskoler, søfartsskoler, tekniske skoler og  

 højskoler teatre, herunder biografer, ting- og arresthuse, toldkammerbygninger, herunder acciseboder og bomhuse m.v., uddannelsesinstitutioner, herunder universiteter og andre højere  

 læreanstalter, seminarier, land- og havebrugsskoler og søfartens højere  

 uddannelsesskoler, vandtårne og vandværker.
 Stk. 2.  Udover de kategorier, som er nævnt i stk. 1, er  

 embeds- og funktionærboliger, der er knyttet til disse kategorier, samt  

 Folkekirkens præste-, degne- og graverboliger m.v., omfattet.
 Stk. 3.  Bygninger m.v., der er opført eller indrettet  

 til de formål, der er nævnt i stk. 1 og 2, er omfattet, uanset om den  

 oprindelige funktion er ophørt.
 Stk. 4.  Skure, pavilloner, barakker, udhuse, væksthuse,  

 garager og andre sekundære bygninger samt hegn m.v. er omfattet i det omfang,  

 disse er knyttet til og udgør en del af helheden af hovedanlægget for de  

 kategorier, der er nævnt i stk. 1 og 2. Tilsvarende gælder for umiddelbare  

 bygningsomgivelser som gårdsrum, pladser, fortove, brolægning, haver,  

 parkanlæg og lignende.
 § 4.  Følgende bygninger er omfattet uanset deres  

 alder eller funktion: bygninger, der er karakteriseret som værende af høj  

 bevaringsværdi, f. eks. i en bevarende lokalplan, i en bygningsregistrant, i  

 et kommuneatlas under kategori 1-3, i forbindelse med kommunal tildeling af  

 tilskud til restaurerings- eller istandsættelsesarbejde, i forbindelse med  

 bevilget støtte fra Statens Bygningsfredningsfond eller i forbindelse med Det  

 Særlige Bygningssyns vurdering.
 Indberetning m.v.
§ 5.  Ejeren af en bygning m.v., der er omfattet af §  

 3 eller § 4, skal indberette til Skov- og Naturstyrelsen, hvis den påtænkes  

 nedrevet eller solgt til private.
Indberetningen skal indeholde de fornødne  

 oplysninger om bygningen m.v. og være bilagt illustrerende materiale i form  

 af tegninger, fotografier eller andet.
 § 6.  Hvis Skov- og Naturstyrelsen beslutter, at et  

 fredningsforslag vedrørende bygningen m.v. skal forelægges Det Særlige  

 Bygningssyn, skal Styrelsen underrette ejeren herom senest 6 uger efter  

 modtagelsen af indberetning efter § 5. I modsat fald kan det lægges til  

 grund, at Skov- og Naturstyrelsen ikke finder bygningen fredningsværdig.
Ikrafttræden § 7.  Bekendtgørelsen træder i kraft den 7. januar  

 1998.
 Stk. 2.  Miljøministeriets bekendtgørelse nr. 393 af 3.  

 juni 1982, om orientering af miljøministeren forinden nedrivning eller salg  

 til private af visse ikke fredede bygninger i offentlig eje, ophæves.
