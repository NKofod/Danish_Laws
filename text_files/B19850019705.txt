 I medfør af § 1, stk. 3, §§ 5, 10 og 14-15 i lov nr. 189 af 9. maj 1984 om  

 margarine m.v. fastsættes følgende:
Bekendtgørelsens område § 1.  Denne bekendtgørelse gælder for tilvirkning,  

 forhandling en gros, indførsel og udførsel samt dertil knyttet opbevaring og  

 transport af margarine m.v., med mindre andet er bestemt.
 Stk. 2.  Bekendtgørelsen omfatter margarine, minarine,  

 ermol samt andre fedtholdige levnedsmidler, herunder margarineost, der  

 indeholder over 20 og under 99,5 vægtprocent fedtstof , og som med hensyn til  

 formål og anvendelse modsvarer margarine, minarine eller et mejeriprodukt.
 Stk. 3.  Ermolis, ermolisblandinger, ermolispulver og  

 ermolisdesserter er omfattet af bestemmelserne i bekendtgørelse om konsumis  

 m.m.
Margarine A.
Definition § 2.  Margarine er et levnedsmiddel med følgende  

 kendetegn:
a. levnedsmidlet er en plastisk eller flydende emulsion i det væsentlige  

 af typen vand- i -olie, b. fedtindholdet er spiselige olier og/eller spiselige fedtstoffer, der  

 ikke eller kun delvis hidrører fra mælk, c. fedtindholdet er mindst 80 vægtprocent.
B.
Sammensætning § 3.  De ved tilvirkningen af margarine anvendte  

 fedtstoffer og olier skal være til menneskeføde egnede fedtstoffer og olier  

 af vegetabilsk eller aminalsk, herunder marin, oprindelse.
 Stk. 2.  Indholdet af mælkefedt må ikke overstige 3  

 vægtprocent.
 Stk. 3.  Fedtindholdet skal være mindst 80 vægtprocent.
§ 4.  Den mælk, henholdsvis det/den eller de  

 koncentrater eller komponenter af mælk, der anvendes til tilvirkning af  

 margarine her i landet, skal være leveret af en dansk mejerivirksomhed, hvori  

 mælken ved varmebehandling er gjort fosfatasenegativ.
Mælken, henholdsvis  

 koncentraterne eller komponenterne, kan syrnes kemisk og/eller biologisk i  

 overensstemmelse med reglerne i den til enhver tid gældende bekendtgørelse om  

 tilsætningsstoffer til levnedsmidler.
 Stk. 2.  Statskontrollen med Mejeriprodukter og æg m.m.  

 kan tillade, at de i stk. 1 nævnte produkter leveres af andre end de omtalte  

 virksomheder, herunder ved import, når indførsel af produkterne bl.a. sker på  

 zoosanitære betingelser fastsat af veterinærdirektoratet..
 Stk. 3.  Det ved tilvirkning af margarine anvendte vand  

 skal opfylde kravene til drikkevand.
 Stk. 4.  Margarinens vandindhold må ikke overstige 16  

 vægtprocent.
 § 5.  Udover de i §§ 3 og 4 nævnte  

 levnedsmiddelingredienser må ved tilvirkning af margarine kun anvendes  

 kogsalt (natriumklorid), sukkerarter og spiselige proteiner.  

 Landbrugsministeren kan tillade, at andre levnedsmiddelingredienser anvendes.
 Stk. 2.  Anvendelse af tilsætningsstoffer er reguleret i  

 henhold til lov om levnedsmidler m.m.
 § 6.  Margarine skal pr. 100 g indeholde vitamin A  

 svarende til 840 myg retinol.
 Stk. 2.  Indtil en fjortendedel af det i stk. 1 nævnte  

 vitaminindhold (svarende til højst 60 mg retinol) kan erstattes af den  

 ækvivalente mængde beta-caroten, idet 1 mg retinol regnes lig med 6 myg  

 beta-caroten.
 Stk. 3.  Til opnåelse af det i stk. 1 nævnte  

 vitaminindhold må ved tilvirkning af margarine her i landet kun anvendes de  

 af statskontrollen til enhver tid godkendte præparater.
 § 7.  Statskontrollen kan fastsætte normer for  

 margarines mikrobiologiske kvalitet.
 § 8.  Statskontrollen fastsætter bestemmelser om,  

 hvilke prøveudtagnings- og analysemetoder der skal anvendes ved kontrollen  

 af, om margarine overholder bestemmelserne i lov om margarine m.v. og de med  

 hjemmel heri fastsatte regler.
C.
Emballering § 9.  Margarine skal i umiddelbar forbindelse med  

 tilvirkningen anbringes i en emballage, der er bestemt til først at åbnes af  

 produktets bruger.
Omemballering i efterfølgende omsætningsled er forbudt.
D.
Benævnelse § 10.  Benævnelsen »margarine« skal anvendes  

 til at beskrive margarine i alle handelsled, herunder ved avertering,  

 reklamering og anden offentlig præsentation.
Et fabrikations- eller varemærke  

 eller et fantasinavn kan ikke træde i stedet for benævnelsen.
Det er forbudt  

 at anvende denne benævnelse, såvel som benævnelser, der kan forveksles  

 hermed, til at beskrive varer, som ikke er margarine.
E.
Mærkning 1. Påbudt mærkning a.
Detailemballage.
 § 11.  Detailemballage for margarine skal være mærket  

 med:
 § 12.  Benævnelsen, jfr. § 10, skal omfatte eller  

 ledsages af en oplysning om margarinens fysiske tilstand eller den særlige  

 behandling, som den har været underkastet, i tilfælde hvor en udeladelse af  

 denne oplysning vil kunne skabe tvivl hos forbrugeren.
 § 13.  Sammensætningen skal oplyses i form af en  

 ingrediensliste, der indeholder samtlige ingredienser, som indgår i produktet  

 på fremstillingstidspunktet.
Stk. 2.  Ved en ingrediens forstås i denne  

 bekendtgørelse ethvert stof, herunder tilsætningsstoffer, der anvendes ved  

 tilvirkning af margarine, og som stadig forefindes i færdigvaren, evt. i  

 ændret form.
Såfremt en ingrediens i margarine er fremstillet af flere  

 ingredienser (sammensat ingrediens), anses disse som ingredienser i  

 vedkommende margarine.
 Stk. 3.  Som ingredienser betragtes ikke:
 Stk. 4.  Opregningen i ingredienslisten skal indledes  

 med en angivelse, hvori indgår ordet »Ingredienser«, og de enkelte  

 ingredienser skal angives ved deres specifikke navn i faldende orden efter  

 indgående vægt i det færdige produkt.
Stk. 5.  De i margarinen anvendte olier og fedtstoffer  

 kan angives ved kategoribetegnelserne » olie« og  

 »fedtstof« suppleret enten med angivelsen »vegetabilsk«  

 eller »animalsk« eller med angivelse af oliens henholdsvis  

 fedtstoffets specifikke vegetabilske eller animalske oprindelse.
Marine olier  

 og fedtstoffer regnes som »animalske«.
Hvis kategoribetegnelsen  

 »olie« er anvendt, og olien er hærdet, skal ordet  

 »hærdet« anføres, dersom olien er angivet som  

 »vegetabilsk«, eller oliens specifikke vegetabilske eller animalske  

 oprindelse er angivet.
 Stk. 6.  Hvis der i margarinen er anvendt  

 mælkebestanddele såsom fløde, mælk, delvist skummet mælk, kærnemælk incl.  

 helt eller delvist inddampede produkter heraf, smør, smørolie og mælkefedt,  

 kan disse angives ved kategoribestemmelsen »mælkebestanddele«.
Stk. 7.  Tilsat vand og flygtige ingredienser skal  

 anføres i opstillingen efter deres vægt i den færdige vare.
Den mængde vand,  

 der er tilsat som ingrediens, bestemmes ved fra den færdige vares samlede  

 nettoindhold at fradrage den samlede mængde af de øvrige anvendte  

 ingredienser.
Såfremt mængden af vand ikke overstiger 5 procent af  

 færdigvaren, kan angivelsen af indholdet af vand undlades.
 Stk. 8.  En sammensat ingrediens kan anføres i  

 ingredienslisten med sin betegnelse, dersom denne placeres i ingredienslisten  

 efter sin samlede vægt i produktet, og såfremt denne angivelse umiddelbart  

 efterfølges af en opregning af de bestanddele, der indgår i den sammensatte  

 ingrediens.
 Stk. 9.  Den i stk. 8 nævnte opregning af indgåede  

 bestanddele kan dog undlades, såfremt den sammensatte ingrediens udgør mindre  

 end 25 procent af margarinen, eller dersom den sammensatte ingrediens er et  

 levnedsmiddel, for hvilket der ikke kræves en ingrediensliste.
Stk. 10.  Såfremt mærkningen fremhæver tilstedeværelsen  

 af et ringe indhold af en eller flere ingredienser, som er af væsentlig  

 betydning for margarinens særpræg, eller såfremt varebetegnelsen har samme  

 virkning, skal den mindste henholdsvis den største mængde, som disse  

 ingredienser udgjorde på fremstillingstidspunktet, angives i procent.
Denne  

 angivelse anføres enten i umiddelbar nærhed af benævnelsen eller i  

 ingredienslisten i forbindelse med den pågældende ingrediens.
 Stk. 11.  Bestemmelserne i stk. 10 finder ikke  

 anvendelse for ingredienser, der udelukkende anvendes i ringe mængde som  

 aromagivende bestanddele.
 Stk. 12.  De ved tilvirkningen af margarine anvendte  

 tilsætningsstoffer, herunder næringsstoffer, skal angives i overensstemmelse  

 med miljøministeriets bekendtgørelse om tilsætningsstoffer til levnedsmidler.
 Stk. 13.  Uanset bestemmelsen i stk. 4 kan ingredienser,  

 der anvendes i koncentreret eller tørret form, og som rekonstitueres under  

 fremstillingen, angives i listen efter deres vægt før koncentreringen eller  

 tørringen.
 § 14.  Nettoindholdet skal angives efter det metriske  

 system som nettovægt, for flydende margarine som nettovolumen eller  

 nettovægt.
Stk. 2.  Den angivne nettovægt må ikke være større end  

 den gennemsnitlige vægt af den pågældende vare i den anvendte emballage.
For  

 den enkelte færdigpakning tolereres en negativ afvigelse fra den angivne  

 nettovægt i overensstemmelse med følgende tabel:
 Stk. 3.  Hvis en emballage e-mærkes, gælder reglerne i  

 bekendtgørelse om EØF-mærkning (e-mærkning) af færdigpakkede varer.
Stk. 4.  Såfremt emballagen indeholder to eller flere  

 enkelte pakninger, der hver for sig betragtes som salgsenheder, indeholdende  

 samme mængde af samme produkt, angives nettovægt henholdsvis nettovolumen for  

 hver enkelt pakning og det samlede antal enkeltpakninger.
Disse angivelser er  

 dog ikke nødvendige, såfremt det samlede antal enkeltpakninger er klart  

 synlige og let tællelige udefra, og såfremt mindst een angivelse af  

 nettovægten henholdsvis nettovolumen i en enkeltpakning er klart synlig  

 udefra.
 Stk. 5.  Såfremt emballagen indeholder to eller flere  

 enkeltpakninger, der ikke betragtes som salgsenheder, angives nettoindholdet  

 ved at anføre den samlede nettovægt og det samlede antal enkeltpakninger.
§ 15.  Holdbarheden skal angives ved datoen for den  

 mindste holdbarhed, dvs. den dato til og med hvilken margarinen bevarer sine  

 specifikke egenskaber under de rette opbevaringsforhold.
Denne dato angives  

 således: »mindst holdbar til ...«, såfremt datoen indeholder en  

 angivelse af dagen.
I andre tilfælde angives »mindst holdbar til og med  

 ...«.
Datoen for mindste holdbarhed kan ligeledes angives ved en  

 periode, der refererer til en anden dato, der er anført på emballagen.
Stk. 2.  De i stk. 1 fastsatte angivelser af - enten selve datoen, eller - en henvisning til det sted på mærkningen, hvor datoen er anført, skal om nødvendigt suppleres med en angivelse af de  

 opbevaringsforskrifter, som skal overholdes for at sikre den anførte  

 holdbarhed.
 Stk. 3.  Datoen består af en ukodet angivelse af dag,  

 måned og år i den nævnte rækkefølge.
 Dog er det for margarine:
 Stk. 4.  Mærkningen skal omfatte en brugsanvisning,  

 såfremt en udeladelse heraf vil kunne indebære, at den pågældende margarine  

 ikke anvendes på rette måde.
 § 16.  Margarinens fedtindhold skal angives i  

 vægtprocent med to betydende cifre eller i gram pr. 100 g af varen.
Stk. 2.  For så vidt fedtindholdet ikke overstiger 84  

 vægtprocent, er det tilstrækkeligt at angive indholdet til »mindst 80  

 procent«., eller »mindst 80 g pr. 100 g«.
§ 17.  Indholdet af vitamin A (retinolækvivalenter)  

 skal angives som 840 mg vitamin A pr. 100 g margarine.
Det skal i tilknytning  

 hertil anføres, at denne vitaminvirkning svarer til 85 procent af den  

 anbefalede daglige tilførsel.
 § 18.  Indholdet af flerumættede fedtsyrer (linolsyre)  

 skal angives som een af nedenstående vægtprocentdele af fedtindholdet, idet  

 andre procent-angivelser ikke må anføres:
 a. mindst 55 procent.
 b. mindst 40 procent.
 c. mindst 20 procent.
 d. mindst 10 procent.
 e. under 10 procent.
 Stk. 2.  Ved linolsyre forstås i denne bekendtgørelse  

 cis, cis, 9, 12-oktadekadiensyre.
 Stk. 3.  Den i stk. 1 pkt. a og b nævnte margarine er  

 margarine, hvis olier og fedtstoffer udelukkende er af vegetabilsk  

 oprindelse.
 Stk. 4.  Detailemballagen for den i stk. 3 nævnte  

 margarine skal være mærket med angivelse af, at produktet skal opbevares ved  

 højst 10 C.
§ 19.  De i §§ 11-18 nævnte oplysninger skal være  

 påført emballagen eller en på denne hæftet etiket på synlig, let læselig og  

 holdbar måde.
På emballage, der er bestemt til salg her i landet, skal  

 oplysningerne være anført på dansk eller på et andet sprog, der kun ved  

 uvæsentlige forskelle i stavning adskiller sig herfra.
Stk. 2.  Benævnelse, nettoindhold og angivelse af  

 mindste holdbarhed skal være anført i samme synsfelt.
Den i § 11, pkt. 5),  

 nævnte næringsdeklaration skal være anført udenfor og som supplement til  

 ingredienslisten.
 Stk. 3.  På emballager, hvis største overflade er mindre  

 end 10 cm2, er det tilstrækkeligt at anføre de i § 11, pkt. 1), 3) og 4)  

 anførte oplysninger vedrørende benævnelse, nettoindhold og mindste  

 holdbarhed, samt oplysning om anvendte tilsætningsstoffer.
b.
Yderemballage til detailemballage.
 § 20.  Yderemballage til detailemballage skal være  

 mærket med benævnelse, jfr. § 10, antallet af indeholdte pakninger med  

 angivelse af nettoindhold, jfr. § 14, ukodet angivelse af dato for mindste  

 holdbarhed, jfr. § 15, opbevaringsforskrift, hvis en sådan er angivet på de  

 indeholdte pakninger, samt tilvirkningsvirksomhedens navn og adresse eller  

 autorisationsnummer.
c.
Anden emballage.
 § 21.  Emballage for margarine bestemt til  

 erhvervsmæssig tilvirkning af andre levnedsmidler skal være mærket med  

 benævnelse, jfr. § 10, nettoindhold, jfr. § 14, anvendte tilsætningsstoffer i  

 overensstemmelse med miljøministeriets bekendtgørelse om tilsætningsstoffer  

 til levnedsmidler, angivelse af fedtindholdet, jfr. § 16, samt  

 tilvirkningsvirksomhedens navn og adresse eller autorisationsnummer.
2. Forbudt mærkning § 22.  Det er forbudt at benævne margarine som  

 »plantemargarine«, »vegetabilsk margarine« og lignende,  

 hvis produktet indeholder fedtstof, der, bortset fra tilsat emulgator, ikke  

 er af vegetabilsk oprindelse.
 § 23.  Det er forbudt i mærkningen af margarine såvel  

 som enhver form for avertering, reklamering og anden offentlig præsentation  

 af margarine at anføre:
a. betegnelserne »mælk«, »fløde«, »smør«,  

 »mejeri« eller andre fra mejeri- eller landbrug hentede  

 betegnelser, såvel alene som i sammensætninger, eller oversættelser af  

 sådanne ord eller betegnelser til fremmede sprog, b. billedlige gengivelser af dyr og genstande med nær tilknytning til  

 mejeri- eller landbrug.
Stk. 2.  Bestemmelsen i stk. 1 skal dog ikke være til  

 hinder for, at de i § 4, stk. 1 nævnte ingredienser anføres, a. i ingredienslisten, uden særlig fremhævelse, b. som oplysning om at margarinen ikke indeholder de nævnte ingredienser.
Minarine A.
Definition § 24.  Minarine er et levnedsmiddel med følgende  

 kendetegn:
a. levnedsmidlet har de i § 2, stk. 1, pkt. a og b nævnte egenskaber, b. fedtindholdet er mindst 39 og højst 41 vægtprocent, c. vandindholdet er mindst 50 vægtprocent.
B. Øvrige bestemmelser § 25.  Benævnelsen »minarine« er påbudt og  

 forbeholdt for det i § 24 definerede produkt.
Bestemmelsen i § 10 finder i  

 øvrigt tilsvarende anvendelse på minarine.
 § 26.  Detailemballage for minarine skal være mærket  

 med angivelse af:
 § 27.  I øvrigt finder reglerne i kapitel II  

 tilsvarende anvendelse for minarine.
Kapital IV Ermol A.
Definition § 28.  Ermol er levnedsmidler med følgende kendetegn:
a. de indeholder spiselige olier og/eller spiselige fedtstoffer enten i  

 emulsion, i det væsentlige af typen olie- i -vand, eller i blanding med andre  

 levnedsmiddelingredienser på en sådan måde, at der ved tilsætning af væske  

 fremkommer en emulsion af nævnte type, b. deres indhold af olier og fedtstoffer hidrører ikke eller kun delvis  

 fra mælk, c. de modsvarer med hensyn til formål og anvendelse konsummælk- eller  

 mejeriprodukter med de under pkt. a. nævnte kendetegn.
B. Øvrige bestemmelser § 29.  Det er forbudt at tilvirke og forhandle  

 produkter, der kan forveksles med konsummælkprodukter.
 Stk. 2.  Højst 10 vægtprocent af fedtstoffet i ermol må  

 være mælkefedt.
 § 30.  Ud over de i § 3, stk. 1, § 4, stk. 1-3, samt §  

 5, stk. 1 nævnte levnedsmiddelingredienser må der anvendes stivelse.
 § 31.  Benævnelsen »ermol« er påbudt og  

 forbeholdt for det i § 28 definerede produkt. § 10 finder iøvrigt tilsvarende  

 anvendelse på ermol.
 § 32.  I øvrigt finder reglerne i kapital II,  

 tilsvarende anvendelse på ermol, med undtagelse af § 2, § 3, stk. 2 og 3, §  

 4, stk. 4, § 6, § 9, § 16, stk. 2 og §§ 17-18.
§ 33.  Indgår der i ermol uforarbejdet stivelse eller  

 stivelse, der er modificeret ved fysiske processer eller ved hjælp af  

 enzymer, kan dette i ingredienslisten, jfr. § 13, angives ved  

 kategoribetegnelsen »stivelse«.
Alle kategorier af saccharose kan  

 angives ved kategoribetegnelsen »sukker«.
Vandfri dextrose eller  

 dextrosemonohydrat kan angives ved kategoribetegnelsen »dextrose«.  

 Kaseinat af enhver art kan angives ved kategoribetegnelsen  

 »kaseinat«.
Andre fedtholdige levnedsmidler A.
Definition § 34.  Andre fedtholdige levnedsmidler, jfr. § 1, stk.  

 2, er levnedsmidler med følgende kendetegn:
a. de indeholder spiselige olier og/eller spiselige fedtstoffer i emulsion  

 i det væsentlige af typen vand- i -olie eller i blanding indbyrdes eller med  

 andre levnedsmidler, b. deres indhold af olier og fedtstoffer hidrører ikke eller kun delvis  

 fra mælk, c. deres fedtindhold er over 20 og under 99,5 vægtprocent, d. de modsvarer m.h.t. formål og anvendelse margarine, minarine eller  

 mejeriprodukter med de under a nævnte kendetegn.
 Stk. 2.  Ved margarineost forstås et levnedsmiddel, der  

 har de i stk. 1 litra a-b nævnte kendetegn, og som med hensyn til formål og  

 anvendelse modsvarer ost.
B. Øvrige bestemmelser § 35.  Tilvirkning, forhandling en gros, indførsel og  

 udførsel af de i § 34, stk. 1 definerede produkter er forbudt, når disse er  

 bestemt til detailforhandling.
 Stk. 2.  Tilvirkning, forhandling en gros, indførsel og  

 udførsel af margarineost er forbudt.
 § 36.  De ifølge § 35 tilladte produkter kan udover de  

 i §§ 3-5 nævnte ingredienser indeholde andre levnedsmiddelingredienser.
§ 37.  Produkternes emballage skal være mærket i  

 overensstemmelse med § 21, dog kan en angivelse af, til hvilken brug  

 produktet er beregnet, træde i stedet for en benævnelse.
Fedtindholdet skal  

 angives i overensstemmelse med § 16, stk. 1.
 § 38.  I øvrigt finder følgende bestemmelser i kapitel  

 II tilsvarende anvendelse på produkterne: § 3, stk. 1-2, § 4, stk. 1-3, § 5,  

 §§ 7-8 og §§ 22-23.
Vitaminpræparater § 39.  Virksomheder, der ønsker godkendelse af de af  

 dem tilvirkede eller indførte vitaminholdige præparater til anvendelse i  

 margarine og minarine, jfr. § 6, stk. 3, skal derom indsende ansøgning til  

 statskontrollen og efter påkrav give denne de til sundhedsmæssig bedømmelse  

 nødvendige oplysniger bl.a. med hensyn til tilvirkningen samt levere de til  

 undersøgelse af vitaminvirkning m.m. krævende prøver.
De pågældende  

 virksomheder skal afholde udgifterne ved de undersøgelser, der kræves til  

 bedømmelse af, hvorvidt godkendelse kan meddeles.
Indførsel og udførsel § 40.  Statskontrollen kan fastsætte, at særlige  

 udgifter i forbindelse med tilsyn, herunder betaling af særlige  

 undersøgelser, skal afholdes af virksomheden.
 § 41.  Indførsel her til landet af margarine m.v. må  

 kun finde sted, såfremt der for hver enkelt forsendelse til toldvæsenet  

 afleveres en af statskontrollen på den autoriserede importørs anmodning  

 udfærdiget passerseddel, der indeholder angivelse af importørens navn,  

 varernes art og mængde og oprindelsesland samt hvor varen skal opbevares  

 indtil udlevering eller anvendelse finder sted.
 Stk. 2.  Statskontrollen kan som betingelse for  

 udstedelse af passerseddel kræve fornøden dokumentation for, at der i det  

 pågældende land er fastsat krav til tilvirkning af margarine m.v. af mindst  

 tilsvarende art som de krav, der er gældende for tilvirkning af margarine  

 m.v. her i landet.
 Stk 3.  Indført margarine m.v. må ikke udleveres eller  

 anvendes til tilvirkning af levnedsmidler, forinden statskontrollen efter  

 evt. undersøgelse af varerne har meddelt tilladelse dertil.
Regnskab og afgift § 42.  Til dækning af udgifterne ved kontrollen med  

 margarine m.v. skal autoriserede virksomheder betale en afgift af de mængder,  

 der tilvirkes her i landet, eller som indføres her til landet.
 Stk. 2.  Afgiften fastsættes således pr. 100 kg.:
a.
Margarine og minarine bortset fra de under b. nævnte produkter  

 ......................................... 113 øre b.
Margarine og minarine mærket med indhold af mindst 40 eller mindst 55  

 procent flerumættede fedtsyrer.. 118 øre c.
Ermol m.m., jfr. dog § 1 stk. 3 ................... 40 øre d.
Andre fedtstofholdige levnedsmidler ............... 40 øre dog mindst 50 kr. pr. påbegyndt kalendermåned, hvori en fabrikant og  

 importør har autorisation til tilvirkning eller import af produkter af  

 ovennævnte art.
 Stk. 3.  Til dækning af udgifter ved kontrollen med de  

 her i landet tilvirkede og indførte vitaminholdige præparater til anvendelse  

 i margarine m.m. skal de pågældende virksomheder betale en afgift på 13 øre  

 pr. million retinolækvivalenter.
§ 43.  Autoriserede virksomheder skal føre regnskab  

 over tilvirkning, import og fordeling af margarine m.v., samt over køb og  

 forbrug af vitaminpræparater.
Hver virksomhed skal senest den 10. i hver  

 måned til statskontrollen indsende en opgørelse på særligt skema over den  

 foregående måneds tilvirkning, import, eksport, salg og fordeling af  

 margarine m.v.
 Stk. 2.  Virksomheder, der har fået godkendt  

 vitaminpræparater, jfr. § 39, skal efter nærmere forskrift af statskontrollen  

 føre regnskab over tilvirkning (indførsel) og levering af præparater.  

 Regnskaberne skal være tilgængelige for kontrollen, og denne skal have adgang  

 til fabrik og lager og til at udtage prøver af de til udlevering bestemte  

 varer.
 Stk. 3.  Fabrikanter og importører af vitaminpræparater  

 skal senest den 10. i hver måned til statskontrollen indsende en opgørelse  

 over den leverede mængde retinolækvivalenter.
Stk. 4.  De i stk. 1 nævnte regnskaber skal altid kunne  

 afstemmes.
Regnskaberne skal være tilgængelige for statskontrollen, der skal  

 have adgang til at foretage afstemning m.m. ved eftersyn af orginale bilag,  

 såsom fragtbreve, regninger, afregninger m.m.
De pågældende virksomheder skal  

 yde statskontrollen fornøden bistand ved eftersynene.
Stk. 5.  Afgifterne opkræves af statskontrollen og  

 indbetales ved benyttelse af særlige giroindbetalingskort, hvorpå  

 afgiftsbeløbet er anført, og som tilsendes virksomhederne af Statens  

 Regnskabsdirektorat.
Afgiftsbeløbet skal være indbetalt senest 14 dage efter  

 modtagelsen af giroindbetalingskortet og kan i tilfælde af manglende betaling  

 inddrives ved udpantning.
Tilsynsmyndigheden § 44.  Statskontrollen med mejeriprodukter og æg m.m.  

 fører tilsyn med overholdelse af bestemmelserne i denne bekendtgørelse.
Dispensationsbestemmelser § 45.  Landbrugsministeren eller efter dennes  

 bemyndigelse statskontrollen kan, når hensynet til udførsel af margarine  

 m.v., herunder afvigelser i lovgivningen i det pågældende indførselsland,  

 taler derfor, tillade at bestemmelserne i denne bekendtgørelse fraviges.
 Stk. 2.  Endvidere kan landbrugsministeren eller efter  

 hans bemyndigelse statskontrollen, når særlige grunde taler derfor, tillade  

 at bestemmelserne i denne bekendtgørelse fraviges for margarine m.v., der  

 indføres her til landet.
Straffebestemmelser § 46.  Overtrædelse af §§ 3, 4 stk. 1, 3 og 4 samt §§  

 5-6, 9-23, 25-27, 29, 31-32, 35, 37-39, 41 og 43, eller de i medfør af  

 nærværende bekendtgørelse fastsatte forskrifter eller betingelser straffes  

 med bøde i medfør af §§ 14-15 i lov nr. 189 af 9. maj 1984 om margarine m.v.
Ikrafttrædelses- og overgangsbestemmelser § 47.  Denne bekendtgørelse træder i kraft den 1. juni  

 1985, samtidig ophæves bekendtgørelse nr. 173 af 30. maj 1925 om tilvirkning  

 og forhandling af margarine m.m. som ændret ved bekendtgørelse nr. 145 af 15.  

 december 1950, nr. 268 af 1. juli 1968 og nr. 73 af 20. februar 1981,  

 bekendtgørelse nr. 169 af 2. juni 1931 om tilvirkning og forhandling af ermol  

 (fedtemulsioner) m.m. som ændret ved bekendtgørelse nr. 70 af 20. februar  

 1981, bekendtgørelse nr. 344 af 5. december 1961 om vitaminvirkning i  

 margarine som ændret ved bekendtgørelse nr. 202 af 13. maj 1971,  

 bekendtgørelse nr. 406 af 25. oktober 1967 om tilvirkning, indførsel og  

 forhandling m.m. af erstatningsmidler for smør, margarine, svinefedt og talg,  

 bekendtgørelse nr. 204 af 13. maj 1971 om diætmargarine og om margarines  

 mærkning med indhold af flerumættede fedtsyrer, bekendtgørelse nr. 449 af 9.  

 oktober 1972 om minarine og bekendtgørelse nr. 684 af 22. december 1978 om  

 afgift af margarine m.m. samt af vitaminpræparater til margarine m.m.
§ 48.  Betegnelsen »Diætmargarine« må ikke  

 anvendes efter 1. juni 1985. Det er dog tilladt margarinefabrikker indtil 1.  

 juni 1986 at opbruge emballage der er bestilt inden 1. juni 1985 og trykt  

 inden 1. august 1985, der er mærket »Diætmargarine«.
Efter 1. juni  

 1986 må margarine emballeret i sådan emballage ikke udleveres eller indføres  

 til salg her i landet.
 Stk. 2.  For så vidt angår margarine m.v., der opfylder  

 de hidtil gældende regler, gives en frist indtil 1. juni 1986 til at  

 efterkomme bestemmelserne i nærværende bekendtgørelses § 6, stk. 1 og 2, §  

 11, nr. 5), §§ 16-18, samt § 19, stk. 2.
