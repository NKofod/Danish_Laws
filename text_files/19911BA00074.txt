Nr BSF 74 Forslag til folketingsbeslutning om lokale tværfaglige sundhedscentre Fremsat af Birgitte Husmark (SF) Pernille Frahm (SF) Gade (SF) Rahbæk  

 Møller (SF) den 10. marts 1992 Folketinget pålægger regeringen at udarbejde et lovforslag, der indeholder bestemmelser om, at der i kommunerne på forsøgsbasis kan etableres tværfaglige primære sundhedscentre efter følgende retningslinjer:
 1. Et lokalt sundhedscenter skal dække tilmeldte brugeres behov for:
- sundhedsfremmende foranstaltninger - forebyggelse af sygdom og - rådgivning og behandling i forbindelse med sygdom.
2. Et lokalt sundhedscenter skal drives af kommunen, der ansætter eller  

 indgår driftsoverenskomst med det nødvendige tværfaglige personale.
Den  

 tværfaglige sammensætning sker efter en konkret vurdering, eventuelt efter en  

 sundhedsprofil.
Følgende personalekategorier foreslås repræsenteret: Læge,  

 tandlæge, syge/hjemmesygeplejerske, sundhedsplejerske, socialrådgiver,  

 jordemoder, psykolog, ergoterapeut, fysioterapeut, forebyggelseskonsulent,  

 sundhedsmedhjælper, sundhedsassistent og sekretær.
Nogle kan være  

 fastansatte, og andre kan være tilknyttet et eller flere centre, hvilket også  

 kan omfatte speciallæger.
3. Et lokalt sundhedscenter skal varetage det sundhedsfremmende,  

 sygdomsforebyggende og behandlende arbejde i et bestemt geografisk område  

 over for de brugere, der er tilknyttet centret.
Centret skal klare  

 vagtfunktioner og lettere skadestuearbejde døgnet rundt, forestå de  

 forskellige hjemmeplejeordninger, forestå den nødvendige behandling og  

 rehabilitering samt dække behovet for kommunale konsulentfunktioner over for  

 skoler, børneinstitutioner m.v.
 4. Kommuner, der opretter et sundhedscenter, skal fra amtskommunen have  

 refunderet de udgifter, som er forbundet med de dele af sundhedscentrets  

 ydelser, som i henhold til lovgivningen udføres af amtskommunerne.
5. Ved oprettelse af et lokalt sundhedscenter nedsætter kommunen et  

 sundhedsråd, som har direkte indflydelse på indholdet i og formen for  

 sundhedscentrets ydelser.
I sundhedsrådet er brugere, politikere og fagfolk  

 repræsenteret.
Bemærkninger til forslaget Formålet med beslutningsforslaget er at sikre en sammenhæng mellem  

 sundhedsfremme, forebyggelse og behandling i lokalområdet.
 Det er vigtigt, at sundhedsvæsenet indrettes sådan, at det primærkommunale  

 sundhedsvæsen understøttes i sine bestræbelser for at yde den bedst mulige  

 service til befolkningen på befolkningens egne præmisser.
Verdenssundhedsorganisationen, WHO, har igennem mange år arbejdet for en  

 opprioritering af sundhedsfremme og forebyggelse.
WHO anbefaler kraftigt, at  

 det er lokalsamfundets behov, der skal være bestemmende for sundhedsvæsenets  

 arbejde.
 Ved WHO's konference i Alma Ata i 1978 opstillede WHO følgende  

 retningslinjer for verdenssamfundets sundhedsvæsen:
- lighed og retfærdighed i sundhed - opprioritering af sundhedsfremme og forebyggelse - lokalsamfundets behov skal være styrende - demokratisering af sundhedsvæsenet - tværfagligt samarbejde mellem professionerne - samordnet indsats på tværs af sektorerne - øget internationalt samarbejde.
Alma Ata-konferencen blev fulgt op af programmet »Sundhed for alle i  

 år 2000«.
Det er et visionært og sammenhængende program med et  

 langsigtet mål, der kan danne baggrund for sundhedsplanlægningen mange år  

 fremover.
I september 1984 underskrev daværende indenrigsminister Britta  

 Schall Holberg på Danmarks vegne WHO's sundhedspolitiske målsætning.  

 Strategien i målsætningen er:
- lighed i sundhed - at lægge liv til årene - at føje sundhed til livet - at lægge år til livet.
 En ny sundhedslov må som et minimum bringe dansk sundhedspolitik i  

 overensstemmelse med WHO's målsætning.
Sundhedsministerens seneste forslag til lov om det offentlige  

 sundhedsvæsen (lovforslag nr.
L 74, folketingsåret 1991-92) mangler denne  

 overensstemmelse.
Lovforslaget understøtter en udvikling i retning af  

 liberalisering, centralisering og privatisering.
Forslaget fokuserer på  

 sygdomsbehandling og nedprioriterer det sundhedsfremmende, forebyggende og  

 behandlende arbejde i lokalsamfundet.
Lovforslagets bestemmelser om frit valg  

 af sygehus og behandlingssted øger risikoen for, at ulighed mellem  

 forskellige befolkningsgrupper øges.
Samtidig mindsker det muligheden for en  

 samordnet indsats på tværs af sektorerne.
 Oprettelse af lokale sundhedscentre vil derimod understøtte en sammenhæng  

 i sundhedsvæsenet, være effektivt, give kvalitet og være demokratisk.  

 Oprettelsen vil imødekomme et folkeligt krav om, at samfundets  

 servicefunktioner skal placeres der, hvor folk bor.
Personalet på lokale sundhedscentre vil have de bedste muligheder for at  

 vurdere sammenhængen mellem sundhed, sygdom og levevilkår.
Det er fortsat  

 sådan, at sundhed og sygdom i stor udstrækning hænger sammen med det arbejde,  

 man udfører eller har udført.
Det er nødvendigt at ofre levevilkårene,  

 miljøet og arbejdsmiljøet stor opmærksomhed.
Det er nødvendigt med lokalt  

 kendskab for at kunne være medvirkende til at foreslå forbedringer af  

 sundhedsfremmende og forebyggende karakter.
Det at være sund eller syg er  

 ikke alene en individuel sag, sådan som der lægges op til det i det nyeste  

 forslag til en sundhedslov.
Det er, som om sundhedsministeren mangler en forståelse for, at der i  

 kølvandet på den ekstremt høje arbejdsløshed følger sygdom, og at andre  

 afgørende faktorer for usundhed er den generelle forurening, skadelige  

 forbrugsvarer og funktionstømte boligmiljøer.
Bl.a. disse tilstande kan føre  

 til et øget forbrug af sundhedsydelser.
Kun sundhedsfremme, sygdomsforebyggelse og nærhed i behandling kan mindske  

 konsekvenserne.
Både sundhedsfremme og sygdomsforebyggelse giver større  

 livskvalitet.
Det er nu, der skal investeres.
 Hovedprincipperne for de lokale sundhedscentre er:
- at styrke den sundhedsfremmende og sygdomsforebyggende indsats, særlig  

 over for de svage grupper - at udbygge det tværfaglige samarbejde om sundhed i forhold til den  

 enkelte bruger, familien og lokalsamfundet samt i forhold til den lokale  

 planlægning af institutioner, boligområder, det ydre miljø og arbejdspladser - at udbygge mulighederne for anvendelse af teknologi og  

 speciallægeekspertise og anden ekspertise bedst muligt - at udbygge samarbejdet med brugerne.
Det er således ikke tilstrækkeligt, som det er foreslået i  

 sundhedsministerens forslag til en ny sundhedslov, at den decentraliserede  

 del af sundhedsvæsenet består af privatpraktiserende læger.
En  

 decentralisering af og kvaliteten i sundhedsvæsenet sikres ikke ved at  

 opretholde denne ordning.
Det er et stort problem i vores nuværende  

 sundhedssystem, at den lægelige faktor ikke er integreret i det øvrige  

 primærkommunale sundhedsteam.
Indtil nu har det ikke været muligt at udbygge  

 de nødvendige tætte samarbejdsrelationer til lægetjenesten.
Brugerne opfatter  

 med god grund den primære del af sundhedsvæsenet som et opsplittet system,  

 der ofte er i konflikt med sig selv.
Brugerperspektivet er de seneste år kommet langt mere i fokus i  

 sundhedsvæsenet.
Det pres vil formodentlig øges.
Fremtidens brugere vil vide  

 meget mere om eget helbred og sygdomme, og de vil forlange mere.
Det, de  

 bl.a. vil forlange, er, at de betragtes som hele mennesker, og at det er et  

 helt system, der tilbyder sine ydelser.
Ingen faggruppe kan alene imødekomme brugernes forventninger, ønsker og  

 krav.
Derfor er der megen fornuft i at omlægge det primære sundhedssystems  

 arbejdsopgaver, således at der sker en opgavefordeling mellem sundhedsteamets  

 medlemmer.
F.eks. vil en række primærkontakter til befolkningen kunne  

 overføres til andet personale end lægerne.
I et integreret system vil lægerne  

 derfor i mindre omfang end i dag skulle beskæftige sig med områder, som deres  

 medicinske grunduddannelse ikke eller kun i ringe grad lægger op til, og i  

 stedet kunne bruge deres ekspertise på relevante områder.
Oprettelse af lokale sundhedscentre vil kunne sikre en effektiv  

 ressourceudnyttelse samtidig med, at man moderniserer og forenkler  

 sundhedsvæsenet og sundhedslovgivningen.
Modernisering kan foretages samtidig  

 med, at man sikrer lige og let adgang til sundhed og sundhedsvæsenet.
En  

 forenkling kan bestå i:
- at der oprettes tværfaglige lokale sundhedscentre med offentligt ansat  

 personale - at ansætte de nuværende privatpraktiserende læger og andre  

 privatpraktiserende sundhedsprofessionelle i offentligt regi - at inddrage brugerne i kommunernes sundhedsplanlægning.
