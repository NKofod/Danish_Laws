Nævnet  

 fandt at, et udsagn i artiklen måtte forstås således, at klager havde drevet  

 spionagevirksomhed, men ikke var straffet for det.
Nævnet fandt, at bladet  

 havde tilsidesat god presseskik ved at bringe dette udsagn uden at oplyse, at  

 baggrunden for udtalelsen var, at en tidligere påtale blev opgivet af  

 anklagemyndigheden med henvisning til, at forholdet var forældet, og til, at  

 videre forfølgning ikke kunne ventes at føre til domfældelse.
Herudover  

 fandt nævnet ikke, at bladet havde handlet i strid med god presseskik Kendelse  

 fra Pressenævnet i sag 2003-6-155 [K] har klaget til Pressenævnet over en artikel bragt i Ekstra  

 Bladet den 20. november 2003, idet han finder, at god presseskik er  

 tilsidesat.
 Artiklen bar overskriften   

  

 STASI-SPION  

 BORTDØMT  

  

  og underrubrikken DDR-agenten [K] tabte ved landsretten sin  

 stort anlagte sag mod Ekstra Bladet.
 I artiklen hed det:
 [K], som i 1980erne var hyret af den hemmelige østtyske  

 spiontjeneste Stasi, tabte i går en stort anlagt, privat straffesag imod  

 Ekstra  

 Bladet.
Landsdommerne Karsten Bo Knudsen, Vagn Joensen og Bertil Frosell  

 frifandt chefredaktør Bent Falbert samt journalisterne Mette Herborg og Per  

 Michaelsen på samtlige punkter.
Præcis det samme skete i byretten 25. juni  

 2002.
[K] krævede ellers pressefolkene straffet med dagbøder på 80.000  

 kr. pr. næse plus 250.000 kr. i erstatning.
I stedet blev den fhv.  

 Stasi-agent  

 dømt til at betale 40.000 kr. til dækning af pressefolkenes sagsudgifter for  

 landsretten.
SPÆNDENDE SPIONOPGAVER [K] bestred ikke, at han havde ladet sig hverve til spændende  

 spionageopgaver af Stasi, selv om han under hele retssagen kaldte sine  

 arbejdsgivere østtyske myndigheder.
Det blev således dokumenteret  

 med  

 stribevis af Stasi rapporter fra Gauck-arkivet i Berlin, at han blev afhørt  

 og  

 instrueret yderst detaljeret af sine østtyske føringsofficerer om diverse  

 opgaver for det kommunistiske regime.
Danskeren arbejdede under dæknavnet  

 Apollo  men Stasi-officererne kaldte han også  

 Hamster i interne rapporter,  

 som blev fremlagt i landsretten.
STAK FLYGTNINGE Sagen mod Ekstra Bladet begrundede [K] bl.a. med Ekstra Bladets  

 upassende omtale af hans virke, bl.a. at han i en periode havde  

 infiltreret  

 Ekstra Bladets redaktion som kontormedhjælper, samt at han som stikker i den  

 tyske flugtorganisation Ost-West Transfer havde medvirket til, at  

 DDR-borgere  

 havnede i umenneskelige østtyske fængsler.
 Spionen var yderligere utilfreds med, at Ekstra Bladet havde  

 omtalt, at han i en periode havde udlejet sin lejlighed i Danmark til  

 prostituerede.
Det fremgik under sagen af Stasi-dokumenterne, at [K] i perioden  

 1981-1989 af det hemmelige politi fik udbetalt beløb i tysk valuta 105 gange,  

 det største på 3000 vesttyske DM, der mindste på 9,50 DDR-mark.
Yderligere  

 tjente han penge på smugleri af cigaretter. [K] er aldrig straffet for sin  

 spionage imod Danmark eller sin stikkervirksomhed i den tyske  

 flugtorganisation.
BLÆST UD AF RETTEN Den stærkt krænkede spion, som fortsat bor i København, bliver i  

 realiteten blæst ud af Øster Landsret.
De tre landsdommere konstaterer, at  

 der  

 knytter sig en meget betydelig offentlig interesse til journalistisk  

 omtale af  

 danskeres virksomhed for fremmede magters hemmelige tjenester.  

 Ytringsfriheden  

 skal derfor tillægges særligt betydelig vægt i forhold til omtalte personers  

 rygte og rettigheder.
Det er endda tilladt at provokere og overdrive i disse  

 sammenhænge, skriver landsdommerne.
Ekstra Bladets advokater, Ulrik Ibfelt og Jørgen Bang, fandt det  

 uforståeligt, at en mand med det synderegister kunne hitte på at lægge en  

 sådan  

 retssag.
Men det fandt [K]s sagfører, Henrik Karl Nielsen, altså  

 forsvarligt. [K] har anført, at artiklen er ekstrem tendentiøs, og der er  

 bragt en række oplysninger, som dels er ukorrekte, dels skadelige, krænkende,  

 agtelsesforringende, og som tillige indebærer en direkte forhånelse af ham.  

 Udtalelserne har ikke været forelagt for ham, inden de blev bragt.
I artiklen  

 er derudover fremsat en række nye sigtelser, som er i strid med god  

 presseskik.
 [K] har anført følgende i forhold til artiklens enkelte udsagn:
1) Udsagnet Stasi-spion bortdømt indeholder dels en påstand  

 om, at han skulle have drevet spionage, og dels giver udsagnet udtryk for, at  

 han skulle være blevet dømt i den sag, han selv havde anlagt.
Selv om Ekstra  

 Bladet fra retssagen var bekendt med, at han aldrig har været afhørt, sigtet,  

 tiltalt eller dømt for spionage, har bladet valgt i overskriften at kalde ham  

 Stasi-spion.
Han har henvist til Pressenævnets afgørelse i  

 sagerne 69/2002 og  

 84/2002 samt Københavns Byrets dom af 25. juni 2003, hvor Ekstra Bladet blev  

 dømt for bagvaskelse.
Udsagnet er i strid med punkt A.1., A.3., A.6. og C.3.  

 i  

 de vejledende regler for god presseskik.
Om de sager, som [K] henviser til, oplyses: Ved kendelse af 14.  

 august 2002 i sag 69/2002 fandt Pressenævnet, at Ekstra Bladet havde  

 tilsidesat  

 god presseskik ved i en artikel den 26. juni 2002 at have oplyst, at [K]  

 havde  

 undgået en straffesag om spionage som følge af, at Justitsministeriet havde  

 opgivet retsforfølgning på grund af forældelse uden at angive, at  

 Justitsministeriet  

 tillige havde lagt til grund, at retsforfølgning ikke kunne forventes at føre  

 til, at [K] blev fundet skyldig.
Ved Københavns Byrets dom af 25. juni 2003  

 blev Ekstra Bladets chefredaktør Bent Falbert på grund af samme udtalelse  

 fundet skyldig i overtrædelse af straffelovens § 268.
2) [K] har videre anført, at det er ukorrekt, at han krævede  

 250.000 kr. i erstatning.
Hans krav var 200.000 kr. i tortgodtgørelse.
Ekstra  

 Bladet har herved tilsidesat punkt A.1. og C.3.
3) Udsagnet stak flygtninge er ikke korrekt, ligesom udsagnet  

 kan være skadeligt, krænkende eller agtelsesforringende for ham, og det burde  

 derfor være efterprøvet i særlig grad, hvilket ikke er sket.
Der er ikke  

 dækning for rubrikoverskriften i artiklen.
Det særlige krav til objektivitet  

 i  

 retsreportagen er heller ikke opfyldt.
4) Der er henvist til udsagnet   bl.a. at han i en periode  

 havde infiltreret Ekstra Bladet som kontormedhjælper,  .  

 Han havde ikke selv  

 søgt ansættelse på Ekstra Bladet, men var blevet opfordret dertil af Sonia  

 Dahlgaard, der har dementeret, at bladet var blevet infiltreret af ham.  

 Baggrunden  

 for landsrettens vurdering af spørgsmålet er, at han ved ansættelsen ikke  

 oplyste, at han tidligere havde arbejdet for Stasi.
Da hans samarbejde med de  

 østtyske myndigheder har været lovligt, er der ikke grundlag for at  

 genfremsætte udtalelsen om infiltration.
5) Ved at anvende ordet spion i udsagnet Spionen var  

 yderligere utilfreds med, at Ekstra Bladet havde omtalt, at han i en periode  

 havde udlejet sin lejlighed i Danmark til prostituerede har Ekstra  

 Bladet på  

 ny fremsat en sigtelse om, at han skulle have begået noget strafbart.
Bladet  

 var  

 endvidere bekendt med, at baggrunden for, at han følte sig krænket, ikke  

 skyldtes omtalen af værelsesudlejningen til prostituerede, men alene den  

 omstændighed at han var blevet hængt ud med en kriminel sigtelse for rufferi.  

 Punkt A.1., A.3. og C.3. er herved tilsidesat.
6) I artiklen er det anført som en kendsgerning, at han fik udbetalt  

 beløb i tysk valuta 105 gange, selv om det i sagen alene er dokumenteret, at  

 han har modtaget tysk valuta i tre tilfælde.
Dommen tager ikke stilling til  

 dette spørgsmål, idet den blot nævner opstillingen over beløbene, men ikke  

 til  

 hvem, de er udbetalt.
Ekstra Bladet har ikke gjort det klart for læserne, at  

 der her er tale om et vurderende udsagn fra bladets side, og har herved  

 tilsidesat  

 de presseetiske regler ved at sammenblande faktiske oplysninger med  

 kommentarer, jf. punkt C.5. Han har endvidere henvist til punkt A.1. og C.3.
7) Om udsagnet Yderligere tjente han penge på smugleri af  

 cigaretter bemærkes, at retssagen ikke vedrørte smugleri, og der er  

 intet  

 fremlagt i sagen, der har relation til eller som på nogen måde dokumenterer,  

 at  

 han har begået smugleri.
Han blev i 1981 idømt en kort frihedsstraf for  

 cigaretsmugleri.  

 Ud fra en analogi af punkt C.8. bør han forskånes for at få fremdraget denne  

 dom, da den er uden betydning for den retssag, der refereres.
Ekstra Bladet  

 har  

 herved handlet i strid med god presseskik.
8) Udsagnet [K] er aldrig straffet for sin spionage imod  

 Danmark eller sin stikkervirksomhed i den tyske flugtorganisation er  

 dybt  

 subjektivt og krænkende.
I særdeleshed på baggrund af Københavns Byrets dom  

 af  

 25. juni 2003 om bagvaskelse af ham burde det i artiklen have været nævnt, at  

 han ikke har overtrådt spionageparagraffen i forbindelse med sit samarbejde  

 med  

 de østtyske myndigheder.
Bladet har tilsidesat punkt C.3.
9) Der er henvist til udsagnet Ekstra Bladets advokater, Ulrik  

 Ibfelt og Jørgen Bang, fandt det uforståeligt, at en mand med det  

 synderegister  

 kunne hitte på at anlægge en sådan retssag.
Men det fandt [K]s sagfører,  

 Henrik  

 Karl Nielsen, altså forsvarligt.
Udtalelsen giver det indtryk, at han  

 har et  

 langt synderegister, altså en række domme for straffelovsovertrædelser, bag  

 sig.
Dette er ikke korrekt.
Bladet har tilsidesat punkt A.3. og C.3.
10) Hans advokat, Henrik Karl Nielsen, er omtalt på en  

 nedværdigende og dybt subjektiv og tendentiøs måde, idet advokaten benævnes  

 sagfører, mens bladet er repræsenteret ved advokater.
Titlen  

 sagfører blev  

 afskaffet i 1956.
11) Ekstra Bladet har efter domsafsigelsen ikke rettet henvendelse  

 til ham eller hans advokat for at undersøge, om dommen var anket eller  

 påtænktes anket.
Allerede en time efter domsafsigelsen blev det besluttet at  

 søge dommen anket til Højesteret.
Bladets manglende undersøgelse af  

 spørgsmålet  

 om anke er en gentagelse af bladets handlemåde efter sagens behandling i  

 byretten, og han har henvist til nævnets afgørelse i sag 69/2002, hvor nævnet  

 udtalte kritik af bladets handlemåde.
 Ekstra Bladet har til klagepunkterne anført følgende:
Ad 1: Udsagnet er en træffende beskrivelse af landsrettens behandling  

 af [K]s sag mod Ekstra Bladet.
Vendingen bortdømt er vel et  

 fodboldudtryk,  

 men illustrerer udmærket situationen.
I forhold til udtrykket  

 stasi-spion var  

 det under retssagerne ubestridt, at [K] lod sig hverve og i mange år virkede  

 til fordel for Stasi.
Byretsdommen af 25. juni 2003, som der henvises til, er  

 uden retskraft, idet den under ankesagen bortfaldt til fordel for et  

 frivilligt  

 forlig.
 Ad 2: Det nævnte beløb på 250.000 kr. er en sammenlægning af [K]s  

 krav om erstatning på 200.000 kr. samt 50.000 kr. til offentliggørelse af  

 dommen.
Ad 3: Det fremgik under retssagerne, at [K] havde ladet sig  

 hverve af Stasi til at infiltrere organisationen Ost-West Transfer, der  

 beskæftigede sig med at smugle østtyskere til Vesttyskland.
Det fremgår af  

 landsretsdommen, at [K] havde bistået Stasi med optrævling af denne  

 flugtorganisation.
Der turde allerede heri være dækning for vendingen  

 stak  

 flygtninge.
 Ad 4: Landsretten har i sin dom godkendt, at [K] har opført sig  

 på en måde, som berettiger til, at bladet har opfattet hans adfærd som  

 infiltration.
Ad 5: Uagtet at [K] ikke er blevet tiltalt for spionvirksomhed,  

 var det under retssagerne ubestridt, at hans tjenester for Stasi berettigede  

 betegnelsen spion.
Han har ligeledes i retten vedstået at have  

 udlejet sin  

 lejlighed i Danmark til prostituerede.
 Ad 6: Det påklagede afsnit af artiklen er en sandfærdig  

 sammenfatning af en lang række oplysninger om udbetalinger af penge fra Stasi  

 til [K], som fremkom under landsretssagen.
 Ad 7: Det var under landsretssagen ubestridt, at [K] havde tjent  

 penge på at smugle cigaretter.
 Ad 8: Oplysningen om, at [K] hverken er straffet for sit  

 landsforræderi eller sin stikkervirksomhed i den tyske flugtorganisation er  

 en  

 for læseren relevant meddelelse, hvis fravær han snarere kunne have påtalt.
 Ad 9: Udsagnet er berettiget. [K]s aktiviteter i Stasi kunne  

 berettige langt kraftigere udtryk.
 Ad 10: [K] er ikke berettiget til at klage over omtalen af sin  

 sagfører, som ikke har protesteret imod denne titel.
Ad 11: [K] har på samtlige punkter i både byret og landsret tabt  

 sin sag imod bladet.
Der findes ingen eksempler på, at procesbevillingsnævnet  

 giver tredjeinstansbevilling efter to så klare nederlag, uden at der  

 foreligger  

 nye momenter i sagen.
Det kan således højst have akademisk interesse, at hans  

 advokat har indgivet ansøgning om at prøve sagen for Højesteret.
Meddelelsen  

 om  

 denne beslutning forelå i øvrigt ikke, da artiklen blev skrevet umiddelbart  

 efter domsafsigelsen.
 I sagens behandling har følgende nævnsmedlemmer deltaget:
 Niels Grubbe, Lotte Mejlhede,  

 Lene  

 Sarup  

 og  

 Kirsten Dyregaard.
 Pressenævnet udtaler:
 I artiklen den 20. november 2003 har Ekstra Bladet refereret  

 Østre Landsrets afgørelse i en retssag, som [K] havde anlagt mod Ekstra  

 Bladet  

 i anledning af en artikel den 23. marts 1999.
 Ad 1, 3. og 5.: Landsretten har ved afgørelsen fundet det  

 godtgjort, at [K] var villig til i en længere årrække at samarbejde med en  

 fremmed magts hemmelige tjeneste til varetagelse af DDR´s og Polens  

 interesser.  

 Landsretten har videre udtalt, at [K] har bistået Stasi med optrævling af  

 organisationen Ost-West-Transfer, og at det må have stået ham klart, at hans  

 virksomhed med stor sandsynlighed kunne blive en medvirkende årsag til, at  

 borgere  

 i DDR blev arresteret.
Pressenævnet finder, at det er velbegrundet at betegne DDR´s  

 overvågnings- og sikkerhedstjeneste, Stasi, som den hemmelige østtyske  

 spiontjeneste, selvom dets virksomhed hovedsagelig var rettet mod  

 borgere i  

 DDR.
Herefter og på baggrund af udtalelserne i landsrettens dom finder nævnet  

 ikke anledning til kritik af, at Ekstra Bladet har anvendt udtrykkene  

 spion  

 og stak flygtninge i referatet af sagen.
Ad 2: Oplysningen om, at [K] krævede betaling af i alt 250.000  

 kr. er korrekt.
Det forhold, at bladet under ét betegnede kravet som et krav  

 om  

 erstatning, indebærer ikke en unøjagtighed, der giver nævnet grundlag for at  

 udtale kritik.
Ad 4: I landsrettens afgørelse udtales, at Ekstra Bladet havde  

 grundlag for at betegne [K]s adfærd som infiltration.
Nævnet finder ikke  

 grundlag for at udtale kritik af bladets referat af dette punkt i dommen.
Ad 5: [K] havde under sagen krævet mortifikation af en udtalelse  

 om, at han drev rufferi.
Udsagnet i artiklen den 20. november 2003 om, at han  

 var utilfreds med, at bladet havde omtalt, at han udlejede sin lejlighed til  

 prostituerede, er derfor unøjagtig, men giver efter en helhedsbedømmelse ikke  

 nævnet grundlag for at udtale kritik.
 Ad 6: På baggrund af de oplysninger, der fremgår af sagsfremstillingen  

 i landsrettens dom, finder nævnet ikke grundlag for at udtale kritik af  

 Ekstra  

 Bladets referat på dette punkt.
Ad 7: Oplysningen om, at [K] skulle have smuglet cigaretter, er  

 gentagne gange refereret i landsrettens sagsfremstilling.
Nævnet finder, at  

 oplysningen var relevant at bringe i bladets referat af sagen, og der er  

 derfor  

 heller ikke grundlag for kritik på dette punkt.
Ad 8: Udsagnet [K] er aldrig straffet for sin spionage imod  

 Danmark  må forstås som et udsagn om, at han har drevet  

 spionagevirksomhed,  

 jf. straffelovens § 107, men ikke er straffet for det.
Nævnet finder, at  

 bladet  

 har tilsidesat god presseskik ved at bringe dette udsagn uden at oplyse, at  

 baggrunden for udtalelsen er, at en tidligere påtale blev opgivet af  

 anklagemyndigheden med henvisning til, at forholdet var forældet, og til, at  

 videre forfølgning ikke kunne ventes at føre til domfældelse.
Udsagnet om  

 stikkervirksomhed giver ikke nævnet anledning til at udtale kritik.
Ad 9: Udtrykket synderegister må efter nævnets opfattelse ses  

 som udtryk for Ekstra Bladets vurdering af de handlinger, som [K] har  

 foretaget, og som er beskrevet i landsrettens dom.
Der er ikke grundlag for  

 at  

 udtale kritik af bladet på dette punkt.
 Ad 10: Nævnet finder, at [K] ikke har retlig interesse i at  

 klage over omtalen af hans advokat, og denne del af klagen afvises.
Ad 11: Den ordinære adgang til anke var udtømt ved  

 landsretssagen, og nævnet finder ikke, at Ekstra Bladet havde anledning til  

 høre [K] om, hvorvidt han påtænkte at søge tilladelse til at indbringe sagen  

 for Højesteret.
Der er derfor ikke grundlag for kritik af bladet på dette  

 punkt.
 Nævnet finder ikke, at oplysningerne i retsreferatet, der for  

 størstedelen har baggrund i landsrettens dom, er af en sådan karakter, at  

 Ekstra Bladet burde have efterprøvet dem ved at forelægge dem for [K].
 Nævnet finder, at Ekstra Bladet ikke i øvrigt har handlet i  

 strid med god presseskik.
 I medfør af medieansvarslovens § 49 pålægger Pressenævnet  

 herefter den ansvarshavende redaktør af Ekstra Bladet offentliggøre følgende:
   

  

 Kendelse fra Pressenævnet:
 Den 30. november 2003  

 bragte Ekstra Bladet en omtale af Østre Landsrets afgørelse i en privat  

 straffesag, som [K] havde anlagt mod bladet.
 [K] har klaget til  

 Pressenævnet, idet han finder, at Ekstra Bladet på en lang række punkter har  

 tilsidesat god presseskik.
 Pressenævnet udtaler:
Udsagnet [K] er aldrig  

 straffet for sin spionage imod Danmark  må forstås som et udsagn om, at  

 han  

 har drevet spionagevirksomhed, jf. straffelovens § 107, men ikke er straffet  

 for det.
Nævnet finder, at bladet har tilsidesat god presseskik ved at bringe  

 dette udsagn uden at oplyse, at baggrunden for udtalelsen er, at en tidligere  

 påtale blev opgivet af anklagemyndigheden med henvisning til, at forholdet  

 var  

 forældet, og til, at videre forfølgning ikke kunne ventes at føre til  

 domfældelse.
 Nævnet finder, at Ekstra  

 Bladet ikke i øvrigt har tilsidesat god presseskik.
København, den 6. april 2004 Niels Grubbe, Lotte Mejlhede,  

 Lene Sarup  

 og  

 Kirsten Dyregaard. Afgjort den 6. april 2004.
