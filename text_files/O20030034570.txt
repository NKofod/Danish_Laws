Resumé  



  

 En borger klagede over at hun havde fået afslag på aktindsigt i dokumenter om  

 beskatning og afgiftsberigtigelse af dødsboet efter sin søster.
Afslaget blev  

 givet efter både forvaltningsloven og offentlighedsloven.
Uanset at borgeren som arving havde en betydelig interesse i  

 dødsboets skatte- og afgiftssag, var det ombudsmandens vurdering at  

 interessen  

 var indirekte og afledet og ikke væsentlig i en sådan grad at borgeren kunne  

 anses for part i forvaltningslovens forstand.
Ombudsmanden kritiserede derfor  

 ikke myndighedernes afslag på aktindsigt efter forvaltningsloven.
 Ombudsmanden kritiserede heller ikke myndighedernes afslag på  

 aktindsigt efter offentlighedsloven idet han var enig i at samtlige  

 dokumenter  

 i sagerne indeholdt oplysninger omfattet af den særlige  

 tavshedspligtsbestemmelse i skattestyrelsesloven.
 På baggrund af borgerens betydelige, men indirekte interesse i  

 sagen ville det dog have været ønskeligt hvis myndighederne havde kontaktet  

 bobestyreren for at få afklaret om boet kunne tilslutte sig at  

 skattemyndighederne gav borgeren indsigt i sagerne.
 Ombudsmanden mente det var beklageligt at told- og  

 skatteregionen ikke havde besvaret borgerens aktindsigtsanmodning i  

 overensstemmelse med 10-dages fristen, ligesom han mente at det var  

 beklageligt  

 at regionen ikke i forbindelse med klagesagens behandling indhentede sagens  

 dokumenter fra skatteforvaltningen. (J.nr. 2002-2059-201 og 2002-2513-201).
Arvings adgang til aktindsigt i skatte- og  

 afgiftssag vedrørende offentligt skiftet dødsbo  

  

 Partsbegrebet.
Begrænsning af aktindsigt  

 efter særlig tavshedspligtsbestemmelse.
God forvaltningsskik Det fremgår af sagen at A er  

 søster og arving til afdøde B.
Boet efter As søster blev skiftet som  

 offentligt skifte med en advokat som bobestyrer.
Af en indledende boopgørelse  

 af 18. marts 2002 udfærdiget af advokaten fremgår at boets åbningsstatus  

 udgjorde en nettoformue på 2.046.511,38 kr.
As afdøde søster efterlod  

 sig  

 ingen livsarvinger hvorfor A og As bror var de legale arvinger efter  

 hende.
I forbindelse med skiftet  

 rettede A ved e- mail af 3. marts 2002 henvendelse til Skatteforvaltningen i  

 Århus og søgte om aktindsigt i alle notater og dokumenter vedrørende  

 beskatning  

 og afgiftsberigtigelse af dødsboet.
A henviste til at hun ikke følte at  

 bobestyreren varetog hendes interesser, og at A derfor havde mistanke om at  

 det ikke var alt relevant materiale der kom til hendes kundskab.
 I brev af 7. marts 2002  

 afslog Skatteforvaltningen i Århus As anmodning om aktindsigt.  

 Skatteforvaltningen  

 begrundede afslaget således:
 I henhold til  

 skattestyrelseslovens § 37 er skatteforvaltningen pålagt en særlig, ubetinget  

 tavshedspligt med hensyn til oplysninger vedrørende bl.a. juridiske personers  

 økonomiske forhold, som forvaltningen bliver bekendt med under sit arbejde.  

 Under hensyntagen til denne tavshedspligt viger retten til aktindsigt i  

 henhold  

 til offentlighedslovens § 4, jf. samme lovs § 14.
I henhold til  

 forvaltningslovens § 9 kan parter i en sag, hvor der vil blive truffet  

 afgørelse  

 af en forvaltningsmyndighed, forlange at blive gjort bekendt med sagens  

 dokumenter.  

 Men i dødsboer er de enkelte arvinger ikke parter i sagen.
Det begrundes med,  

 at dødsboer er selvstændige juridiske personer, og at det derfor er boet, der  

 er part i sagen.
Det medfører, at retten til aktindsigt alene tilkommer boet,  

 hvilket vil sige arvingerne i forening i et privat skiftet bo eller, såfremt  

 der er tale om et bobestyrerbo, bobestyreren.
I et bobestyrerbo kan  

 aktindsigten derfor kun udøves af bobestyreren.
Overfor andre end parterne i  

 sagen er forvaltningsmyndigheden pålagt tavshedspligt i henhold til  

 forvaltningslovens  

 § 27.
Eftersom De i henhold til  

 ovenstående ikke er part i sagen, beklager vi ikke at kunne imødekomme Deres  

 anmodning om aktindsigt. I brev af 17. marts 2002  

 klagede A til Told- og Skatteregion Århus over skatteforvaltningens  

 afgørelse.  

 A henviste til at hun som arving måtte anses for part i sagen, og at  

 bestemmelsen  

 i skattestyrelseslovens § 37 derfor ikke kunne begrænse pligten til at  

 meddele  

 aktindsigt.
 Regionen bekræftede i brev af  

 21. marts 2002 modtagelsen af As klage og meddelte at hun kunne  

 forvente svar  

 inden 1. maj 2002.
 A bad herefter ved brev af 1.  

 april 2002 regionen om aktindsigt i samme sag under henvisning  

 til  

 forvaltningslovens § 9.
 I brev af 30. april 2002 til  

 A tiltrådte regionen skatteforvaltningens afslag på aktindsigt og anførte  

 bl.a. følgende:
 Efter forvaltningslovens § 9  

 kan den, der er part i en sag, hvori der er eller vil blive truffet afgørelse  

 af en forvaltningsmyndighed, forlange at blive gjort bekendt med sagens  

 dokumenter.  

 Som part anses personer, der har en væsentlig, direkte, individuel og retlig  

 interesse (af økonomisk eller personlig art) i sagens afgørelse og udfald.
I relation til dødsboer er de  

 enkelte arvinger ikke parter i sagen.
Dødsboer er selvstændige juridiske  

 personer, hvorfor det er boet, der er part i sagen.
Retten til aktindsigt  

 tilkommer således boet, hvilket i praksis betyder at det er arvingerne i  

 forening,  

 der har ret til aktindsigt.
 De har således ikke som én  

 arving af flere ret til aktindsigt efter forvaltningslovens § 9.
 Efter offentlighedsloven er  

 der adgang til aktindsigt for ikke-parter/enhver, jfr.  

 offentlighedslovens §  

 4, stk. 1.
 Retten til aktindsigt efter  

 offentlighedsloven er begrænset af særlige bestemmelser om tavshedspligt,  

 jfr.  

 offentlighedslovens § 14, 1. pkt.
 Efter bestemmelsen i  

 skattestyrelseslovens § 37 er oplysninger i skattesager om en fysisk eller  

 juridisk  

 persons økonomiske, erhvervsmæssige eller privatlivet tilhørende forhold  

 omfattet  

 af den særlige tavshedspligt.
 Reglerne i  

 skattestyrelseslovens § 37 pålægger de omfattede myndigheder en ubetinget  

 tavshedspligt overfor uvedkommende.
Begrebet uvedkommende  

 fortolkes restriktivt i forhold til private.
Skattemyndighederne må derfor  

 ikke uden særlig lovhjemmel udlevere oplysninger omfattet af tavshedspligten  

 efter skattestyrelseslovens § 37 til andre private, end den, der har  

 afgivet  

 oplysningerne eller den, som oplysningerne er om, jfr.
Processuelle regler på  

 ToldSkats område 2002, afsnit M.3.2.1.
 Deres anmodning om aktindsigt  

 kan således heller ikke imødekommes efter offentlighedsloven.
Denne afgørelse kan ikke  

 påklages til anden administrativ myndighed   Ved e-mail af 1. maj 2002  

 fremkom A med bemærkninger til regionens afgørelse.
A spurgte i den  

 forbindelse  

 hvor det i forvaltningsloven var fastslået at enkeltpersoner (arvinger) i  

 dødsboer ikke har partsstatus, og henviste til det af regionen anførte  

 hvorefter  

 partsbegrebet først er gældende ved en kollektiv anmodning om aktindsigt fra  

 alle arvinger.
A erindrede samtidig regionen om at hun i brev af 1. april  

 2002  

 havde søgt regionen om aktindsigt og endnu ikke havde fået svar herpå.
 Regionen beklagede i brev af  

 7. maj 2002 til A at hun ikke havde modtaget en afgørelse vedrørende sin  

 anmodning om aktindsigt i regionens sag, og henviste til at dette skyldtes en  

 misforståelse af As brev af 1. april 2002. Herudover anførte regionen  

 bl.a.  

 følgende:
 Regionen vil i det følgende  

 først tage stilling til Deres anmodning om aktindsigt i regionens sager,  

 herefter vil Deres mail af 1. maj 2002 blive kommenteret.
Aktindsigt i regionens materiale Journal nr. 98/02-0916-00165 Da akterne 1, 2, 3, 5, 6 og 8  

 er korrespondance mellem Dem og regionen vedlægges der alene kopi af akt 4 og  

 7.
 Deres anmodning om aktindsigt  

 i denne journalsag imødekommes således fuldt ud, jfr. forvaltningslovens §§  

 10  

 og 12-15.
Regionens øvrige materiale Bobestyreren har i henhold  

 til lov om afgift af dødsboer og gaver § 26, stk. 2, sendt en kopi af dels  

 udkastet til boopgørelsen og (As nevøs) redegørelse af 4. april 2000.
 Da De ikke er part i  

 gavemodtagernes eventuelle sager med ToldSkat, skal Deres anmodning om  

 aktindsigt behandles efter offentlighedslovens regler.
 Hvorvidt og i hvilket omfang  

 regionen har behandlet disse oplysninger er undtaget fra aktindsigt, jfr.  

 offentlighedslovens § 14.
Såfremt regionen har  

 behandlet oplysningerne vil sådanne dokumenter indeholde oplysninger om  

 fysiske personers økonomiske og privatlivet tilhørende forhold.
Sådanne  

 oplysninger er efter skattestyrelseslovens § 37 omfattet af  

 skattemyndighedernes særlige tavshedspligt overfor uvedkommende.
Begrebet uvedkommende  

 fortolkes restriktivt i forhold til private.
Skattemyndighederne må derfor  

 ikke uden særlig lovhjemmel udlevere oplysninger omfattet af tavshedspligten  

 efter skattestyrelseslovens § 37 til andre private, end den, der har  

 afgivet  

 oplysningerne eller den, som oplysningerne er om, jfr.
Processuelle regler på  

 Told Skats område 2002, afsnit M.3.2.1.
 Efter offentlighedsloven er  

 pligten til at meddele oplysninger begrænset af bestemmelser om særlig  

 tavshedspligt fastsat ved lov eller med hjemmel i lov, jfr.  

 offentlighedslovens  

 § 14. Da eventuelle dokumenter ville indeholde oplysninger omfattet af den  

 særlige tavshedspligt efter skattestyrelseslovens § 37, og  

 offentlighedslovens  

 § 14 ikke indeholder en ekstraheringsbestemmelse, er eventuelle dokumenter i  

 deres helhed undtaget fra aktindsigt efter offentlighedslovens § 14, jfr.  

 skattestyrelseslovens § 37.
 Told- og skatteregionen kan  

 derfor ikke imødekomme Deres anmodning om aktindsigt.
Yderligere kommentarer til regionens afgørelse af 30. april 2002 Præcisering af afgørelsen af 30. april 2002 Regionen er efterfølgende  

 blevet opmærksom på, at det i et bobestyrerbo er bobestyreren, der har en  

 parts rettigheder.
En anmodning om aktindsigt skal således indsendes via  

 bobestyreren.
Arvingers partsstatus i dødsboer De ønsker oplyst, hvor det i  

 forvaltningsloven er fastslået at enkeltpersoner i dødsboer ikke har  

 partsstatus.
Forvaltningsloven gælder for  

 parters anmodninger om aktindsigt i afgørelsessager, jfr. forvaltningslovens  

 §  

 9, stk. 1, 1. pkt.
Forvaltningsloven indeholder ikke en definition af  

 partsbegrebet, men udtrykket skal forstås i overensstemmelse med det  

 almindelige forvaltningsretlige partsbegreb, herunder den praksis, der har  

 udviklet sig i tilknytning hertil.
Regionen har således efter en  

 konkret vurdering fundet, at en af flere arvinger ikke har partsstatus i  

 relation til aktindsigt.
Regionen har endvidere drøftet problemstillingen med  

 Told- og Skattestyrelsen, der har oplyst at regionens afgørelse er i  

 overensstemmelse med administrativ praksis.
Uvedkommende og part i sagen De har endvidere spurgt om  

 der er en juridisk forskel på begrebet uvedkommende og part  

 i sagen i  

 henhold til forvaltningsloven.
Regionen har i afgørelsen af  

 30. april 2002 benyttet begge begreber.
Begreberne henføres til forskellige  

 love, idet part i sagen benyttes i forvaltningslovens § 9 og  

 uvedkommende  

 benyttes i skattestyrelseslovens § 37.
Som det fremgår dels af  

 afgørelsen af 30. april 2002 og denne afgørelse anses én af flere arvinger  

 ikke for en part i et dødsbo, da det i et bobestyrerbo er bobestyreren der  

 har  

 partsstatus.
De har således ikke mulighed for at få aktindsigt efter  

 forvaltningsloven, der udelukkende regulerer parters adgang til aktindsigt.
Herefter har regionen  

 undersøgt Deres mulighed for at få aktindsigt efter offentlighedsloven, der  

 gælder for enhver.
Som tidligere oplyst begrænses aktindsigt efter  

 offentlighedsloven  

 af den særlige bestemmelse om tavshedspligt i skattestyrelseslovens  

 § 37,  

 hvorefter ToldSkat er pålagt en ubegrænset tavshedspligt overfor  

 uvedkommende.
Forholdet mellem offentlighedslovens § 14 og skattestyrelseslovens § 37 Endelig oplyser De:  

 Skattestyrelseslovens § 37 refererer direkte til straffelovens  

 paragraffer om  

 almindelig tavshedspligt, så Deres argument jf. offentlighedslovens § 14, 1.  

 pkt. tilsidesættes i § 14, 2. pkt. Forvaltningsret  

 Sagsbehandling fra Jurist- og økonomforbundets Forlag, 5. udgave, side 244:
Endelig kan reglerne om  

 tavshedspligt for offentligt personel medføre, at dokumenter ikke er  

 undergivet  

 aktindsigt (§ 14). Den almindelige tavshedspligt efter straffeloven og  

 forvaltningsloven  

 medfører i sig selv ingen indskrænkning i adgangen til aktindsigt.
Såfremt  

 dette var tilfældet, ville reglerne om offentlighed blive temmelig  

 indholdsløse.  

 Noget andet er, at oplysninger, som falder ind under den almindelige  

 tavshedspligt,  

 i mange tilfælde vil være omfattet af de ovenfor omtalte undtagelser.  

 Selvstændig betydning som en begrænsning i adgangen til aktindsigt får  

 derimod  

 de ved lov eller med hjemmel i lov fastsatte specielle regler om  

 tavshedspligt,  

 som går forud for offentlighedslovens hovedregel.
Sådanne  

 tavshedspligtsregler  

 findes f.eks. i bank- og sparekasselovens § 50b, der gælder for  

 Finanstilsynets  

 ansatte m.fl., i skattestyrelseslovens § 37, og inden for  

 sundhedslovgivningen. Som det fremgår af det  

 ovenfor refererede er skattestyrelseslovens § 37 en speciel regel om  

 tavshedspligt,  

 der går forud for offentlighedsloven. Ved brev af 20. juni 2002  

 klagede A til mig over Skatteforvaltningen i Århus afgørelse og  

 regionens  

 stadfæstelse heraf.
I brev af 27. juni 2002  

 bekræftede jeg modtagelsen af As klage (mit j.nr. 2002-2059-201) og  

 oplyste  

 at jeg samme dag havde bedt Told- og Skatteregion Århus om en udtalelse og om  

 udlån af sagens akter.
Jeg anførte samtidig at hvis A ønskede at klage over  

 regionens  

 afgørelse af 7. maj 2002 vedrørende afslag på aktindsigt i regionens egen  

 sag,  

 måtte jeg bede hende om først at udnytte klagemuligheden til Told- og  

 Skattestyrelsen.
Jeg henviste til at ombudsmanden ikke kan behandle klager  

 over forhold der kan indbringes for en højere forvaltningsmyndighed, jf.  

 ombudsmandslovens § 14.
 I brev af samme dato til  

 Told- og Skatteregion Århus bad jeg regionen om en udtalelse og om forinden  

 at  

 indhente en udtalelse fra Skatteforvaltningen i Århus.
 A klagede i brev af 28. juni  

 2002 til Told- og Skattestyrelsen over Told- og Skatteregion Århus  

 afgørelse  

 af 7. maj 2002 vedrørende afslag på aktindsigt i regionens sag.
 Ved brev af 4. juli 2002  

 sendte regionen sagen videre til Told- og Skattestyrelsen.
 Styrelsen tiltrådte den 22.  

 juli 2002 regionens afslag på aktindsigt og skrev bl.a. således til A:
 For så vidt angår  

 begrundelsen for afgørelsen kan det oplyses, at eftersom der er tale om et  

 offentligt  

 skiftet bobestyrerbo, hvor arvingerne ingen adkomst har, må det antages, at  

 De  

 ikke har partsstatus i henhold til forvaltningslovens § 9, stk. 1, uanset at  

 De som arving har en væsentlig interesse i behandlingen af dødsboet.
 Det er Told- og  

 Skattestyrelsens opfattelse, at De mangler den individuelle retlige  

 interesse,  

 der må stilles som betingelse for at kunne have partsstatus i  

 forvaltningslovens forstand.
Som følge heraf skal  

 anmodningen om aktindsigt afgøres efter reglerne i offentlighedsloven.
Den  

 relevante bestemmelse, der i givet fald kan begrænse Deres adgang til  

 aktindsigt, er offentlighedslovens § 14, hvoraf følger, at adgangen er  

 begrænset af eventuelt eksisterende særlige tavshedspligtsbestemmelser.
En  

 sådan særlig bestemmelse findes i skattestyrelseslovens § 37, hvorefter  

 oplysninger  

 om økonomiske, erhvervsmæssige og private forhold, der er et led i  

 behandlingen  

 af skattesager, herunder gaveafgiftssager, hos skattemyndighederne, ikke kan  

 udleveres til uvedkommende.
Det er Told- og Skattestyrelsens opfattelse, at  

 De  

 i relation til skattemyndighedernes sagsbehandling må anses for uvedkommende,  

 hvorfor De er afskåret fra at kunne modtage dokumenter, der indeholder  

 oplysninger om boets skatte- og gaveafgiftsforhold.
De må derfor henvises til at  

 få oplysninger via bobestyrer og skifteret. I udtalelse af 22. juli 2002  

 til ToldSkat Østjylland (tidligere Told- og Skatteregion Århus) i anledning  

 af  

 As klage til mig over afslag på aktindsigt i Skatteforvaltningen i  

 Århus sag  

 opremsede Skatteforvaltningen i Århus 16 akter der var indgået i sagen.  

 Forvaltningen anførte at akterne nr. 11, 12 og 14 var korrespondance mellem A  

 og forvaltningen og derfor måtte formodes at være A bekendt.
Jeg går ud fra  

 at  

 skatteforvaltningen retteligt har ment akterne nr. 11, 12 og 16. De  

 resterende  

 13 akter anså forvaltningen i det hele for omfattet af skattestyrelseslovens  

 §  

 37. Skatteforvaltningen henholdt sig i øvrigt til sit brev af 7. maj 2002 til  

 A.
 I brev af 25. juli 2002  

 rettede A på ny henvendelse til mig og klagede over Told- og Skattestyrelsens  

 afgørelse af 22. juli 2002 (mit j.nr. 2002-2513-201) vedrørende afslag på  

 aktindsigt  

 i regionens sag.
 ToldSkat Østjylland udtalte i  

 brev af 7. august 2002 til mig følgende i sagen vedrørende aktindsigt i  

 Skatteforvaltningen i Århus sag:
 Klagen af 20. juni 2002  

 giver ikke anledning til yderligere bemærkninger fra regionens side, regionen  

 skal således henvise til afgørelserne af 30. april og 7. maj 2002.
 De har endvidere bedt  

 regionen redegøre for, om de enkelte oplysninger, hvori der er bedt om  

 aktindsigt,  

 er vurderet i forhold til tavshedspligten i skattestyrelseslovens § 37.
 Efter offentlighedsloven er  

 pligten til at meddele oplysninger begrænset af bestemmelser om særlig  

 tavshedspligt fastsat ved lov eller med hjemmel i lov, jfr.  

 offentlighedslovens  

 § 14.
Omfattede oplysninger af den  

 særlige tavshedspligt, skattestyrelseslovens § 37, jfr.
Processuelle regler  

 på  

 ToldSkats område 2002, afsnit M.3.2:
Den særlige tavshedspligt  

 omfatter oplysninger, der kan henføres til en bestemt fysisk eller juridisk  

 person, og som vedrører den pågældendes økonomiske, erhvervsmæssige eller  

 privatlivet tilhørende forhold.
Den særlige tavshedspligt omfatter alle  

 oplysninger  

 af den nævnte karakter, og ikke kun oplysninger om indkomst- og  

 formueforhold,  

 som man får kendskab til under ligningen af den borger/virksomhed, som  

 oplysningen  

 er om, eller oplysninger af den nævnte karakter, som man får kendskab til ved  

 administration af kildeskatteloven. Offentlighedslovens § 14  

 indeholder ikke en ekstraheringsbestemmelse, hvorfor dokumenter, der  

 indeholder oplysninger omfattet af skattestyrelseslovens § 37, undtages som  

 helhed fra aktindsigt efter offentlighedslovens § 14.
Regionen har i forbindelse  

 med sagsbehandlingen ikke skønnet, at det var nødvendigt for  

 klagebehandlingen  

 at indhente akterne fra skatteforvaltningen.
Regionen har således vurderet,  

 at  

 der er en formodning for, at oplysninger i skatteforvaltningens sag vil være  

 omfattet af skattestyrelseslovens § 37.
Regionen har efterfølgende  

 gennemgået skatteforvaltningens akter og finder fortsat, at samtlige sagens  

 dokumenter vil være undtaget fra aktindsigt efter offentlighedslovens § 14,  

 jfr. skattestyrelseslovens §  

 37. I anledning af As klage af  

 25. juli 2002 anmodede jeg den 8. august 2002 Told- og Skattestyrelsen og  

 ToldSkat Østjylland om en udtalelse om sagen vedrørende aktindsigt i  

 regionens  

 sag.
Jeg bad også her myndighederne om at redegøre for om de for hver enkelt  

 oplysning i regionens korrespondance med bobestyreren havde vurderet om der  

 var  

 tale om en oplysning omfattet af tavshedspligten i skattestyrelseslovens §  

 37.
Den 12. august 2002 sendte  

 jeg A kopi af Skatteforvaltningen i Århus og ToldSkat Østjyllands  

 udtalelser  

 vedrørende aktindsigt i skatteforvaltningens sag.
I brev af 6. september 2002  

 fremkom A med sine bemærkninger hertil.
 I en udtalelse af 20. august  

 2002 til styrelsen vedrørende afslag på aktindsigt i regionens sag henviste  

 ToldSkat Østjylland til sin afgørelse af 7. maj 2002 og sin udtalelse af 7.  

 august 2002 til mig og anførte at man ikke havde yderligere bemærkninger.
 Told- og Skattestyrelsen  

 udtalte i brev af 26. august 2002 til mig bl.a. følgende:
Det er fortsat Told- og  

 Skattestyrelsens opfattelse, at (A) i relation til boet efter (B) ikke har  

 den  

 direkte og individuelle interesse, der er nødvendig for at have partsstatus.  

 Da  

 endvidere samtlige dokumenter i regionens sager 02-3720-00003 og  

 02-3710-00013  

 skønnes at indeholde oplysninger omfattet af tavshedspligten i  

 skattestyrelseslovens § 37, og der i denne situation ikke er  

 ekstraheringspligt,  

 er det Told- og Skattestyrelsens opfattelse, at der ikke er grundlag for at  

 tillade  

 aktindsigt efter bestemmelsen i offentlighedslovens § 14, jf.  

 skattestyrelseslovens  

 § 37. I brev af 2. september 2002  

 sendte jeg A kopi af udtalelsen fra ToldSkat Østjylland og udtalelsen fra  

 Told- og Skattestyrelsen.
 A fremkom med sine  

 bemærkninger hertil i brev af 6. september 2002.
Ombudsmandens udtalelse De har både ved Skatteforvaltningen i Århus og ved ToldSkat Østjylland  

 søgt om aktindsigt i dokumenter vedrørende beskatning og afgiftsberigtigelse  

 af boet efter Deres søster.
De mener at De som arving er part i skattesagen  

 vedrørende dødsboet og derfor har ret til aktindsigt efter forvaltningslovens  

 regler.
Skattemyndighederne er imidlertid af den opfattelse at De ikke er  

 part i sagen og dermed ikke har ret til aktindsigt efter forvaltningsloven.  

 Myndighederne har herefter vurderet om De kan få aktindsigt efter  

 offentlighedslovens regler, men har afvist dette for visse dokumenters  

 vedkommende under henvisning til offentlighedslovens § 14, jf.  

 skattestyrelseslovens § 37.
1. Aktindsigt efter forvaltningsloven Efter forvaltningslovens § 9, stk. 1, kan den der er part i en sag, hvori der  

 er eller vil blive truffet afgørelse af en forvaltningsmyndighed, forlange at  

 blive gjort bekendt med sagens dokumenter.
Forvaltningsloven regulerer  

 ikke hvornår en person er part i en sag.
Partsbegrebet forstås i  

 overensstemmelse  

 med forvaltningsrettens almindelige partsbegreb.
Herefter er det graden og  

 arten af den pågældende persons tilknytning til sagen der er afgørende for  

 hvorvidt den pågældende skal anses som part.
Som part anses personer der har  

 en væsentlig, direkte, individuel og retlig interesse i sagens afgørelse og  

 udfald.
At interessen skal være  

 væsentlig, indebærer at afgørelsen skal angå den pågældendes forhold med en  

 vis intensitet og styrke, herunder at der skal være et vist direkte forhold  

 mellem den involverede interesse og parten.
Spørgsmålet om hvorvidt en  

 interesse er tilstrækkelig væsentlig, vil ofte opstå i situationer hvor der  

 er  

 tale om en afledet interesse.
Ved bedømmelsen af om en  

 afledet interesse er tilstrækkelig væsentlig til at kunne medføre  

 partsstatus,  

 må der foretages en konkret vurdering hvorunder blandt andet mængden og arten  

 af de led der indgår imellem sagens udfald og den aktuelle betydning for den  

 pågældende, tages i betragtning, jf.
Hans Gammeltoft- Hansen,  

 Forvaltningsret,  

 2. udgave (2002), s. 69ff.
Skatteforvaltningen i Århus  

 og ToldSkat Østjylland har i afgørelserne anført at dødsboer er selvstændige  

 juridiske personer.
I dødsboer der skiftes offentligt ved bobestyrer, er det  

 boet ved bobestyreren der er part i skatte- og afgiftssagen, og som dermed  

 har  

 de rettigheder der følger af forvaltningsloven.
Ifølge disse myndigheder har  

 arvingerne hverken i forening eller hver for sig partsstatus i en sådan sag.
 Told- og Skattestyrelsen har  

 i sin afgørelse af 22. juli 2002 taget konkret stilling til partsspørgsmålet.  

 Styrelsen har således anført at De ikke er part i sagen uanset at De som  

 arving  

 har en væsentlig interesse i behandlingen af dødsboet, idet De mangler den  

 individuelle og retlige interesse.
 I udtalelsen til mig har  

 Told- og Skattestyrelsen anført at De ikke har den direkte og individuelle  

 interesse der er nødvendig for at have partsstatus.
Af sagen fremgår at De er en  

 ud af to legale arvinger til boets formue der ifølge åbningsstatussen af 18.  

 marts 2002 er på mere end 2 millioner kroner netto.
Under disse  

 omstændigheder  

 må De siges at have en betydelig interesse i skattesagens udfald  en  

 interesse  

 der efter min opfattelse kan anses for både individuel og retlig.
Med hensyn  

 til Deres retlige interesse henvises til dødsboskiftelovens bestemmelser i  

 kapitel 27 om klage over bobestyrere.
 På trods heraf mener jeg  

 imidlertid ikke at jeg har tilstrækkeligt grundlag for at kritisere at  

 myndighederne  

 ikke har meddelt Dem aktindsigt efter forvaltningslovens regler.
Baggrunden herfor er at  

 uanset at De har en betydelig interesse i dødsboets skatte- og afgiftssag, er  

 denne interesse efter min vurdering indirekte og afledet og ikke væsentlig i  

 en sådan grad at De kan anses for part i forvaltningslovens forstand.
Jeg kan  

 således ikke kritisere at myndighederne ikke har meddelt Dem aktindsigt efter  

 forvaltningslovens regler.
2. Aktindsigt efter offentlighedsloven Hovedreglen efter  

 offentlighedsloven er at enhver har ret til aktindsigt, jf. § 4, stk. 1. Der  

 gælder imidlertid visse undtagelser herfra.
En af disse undtagelser fremgår  

 af  

 offentlighedslovens § 14 der har følgende ordlyd:
§ 14.  

  

 Pligten til at meddele oplysninger er begrænset af særlige  

 bestemmelser om tavshedspligt fastsat ved lov eller med hjemmel i lov for  

 personer, der virker i offentlig tjeneste eller hverv.
Det gælder ikke, for  

 så vidt angår den almindelige tavshedspligt efter straffeloven,  

 forvaltningsloven  

 og tjenestemandslovgivningen. På grundlag af forarbejderne  

 til skattestyrelseslovens § 37 må det lægges til grund at § 37 er en særlig  

 tavshedspligtsbestemmelse af den art som er omtalt i offentlighedslovens §  

 14, 1. pkt. § 37 har følgende ordlyd:
§ 37.  

  

 De kommunale og statslige skattemyndigheder skal under  

 ansvar efter §§ 152,  

 152 a  

 og 152 c-  

 152 f  

 i  

 straffeloven iagttage ubetinget tavshed over for uvedkommende med hensyn til  

 oplysninger  

 om en fysisk eller en juridisk persons økonomiske, erhvervsmæssige eller  

 privatlivet tilhørende forhold, som de under varetagelsen af deres arbejde  

 bliver bekendt med.
Det samme gælder de kommunale myndigheder, der forestår  

 opkrævning og inddrivelse af skatter, for så vidt angår dette arbejde.
 Som det fremgår af  

 bestemmelsen, omfatter tavshedspligten oplysninger der kan henføres til en  

 bestemt fysisk eller juridisk person, og som vedrører den pågældendes  

 økonomiske,  

 erhvervsmæssige eller privatlivet tilhørende forhold.
Et dødsbo anses som  

 anført af myndighederne som en selvstændig juridisk person, og de oplysninger  

 der er indeholdt i en skatte- og afgiftssag, vedrører således boets forhold.
Tavshedspligten efter § 37 er  

 med hensyn til de omfattede oplysninger absolut og ubetinget over for  

 uvedkommende.
Oplysningerne kan således kun udleveres hvis der er særlig  

 lovhjemmel  f.eks. forvaltningslovens regler om partsaktindsigt   

 eller hvis  

 den der udleveres til, ikke kan betragtes som uvedkommende.
Oplysningerne kan  

 endvidere udleveres hvis den eller de i hvis interesse tavshedspligten  

 gælder,  

 giver samtykke hertil.
 Myndighederne har anført at  

 samtlige dokumenter i sagerne indeholder oplysninger omfattet af  

 tavshedspligten  

 i skattestyrelseslovens § 37 hvorfor der ikke er grundlag for at meddele  

 aktindsigt, jf. offentlighedslovens § 14 ( ).
 Efter min gennemgang af  

 oplysningerne i sagernes dokumenter er det min opfattelse at disse er  

 omfattet af skattestyrelseslovens § 37. Herefter har jeg ikke grundlag for at  

 kritisere at myndighederne afslog Deres anmodning om aktindsigt i boets  

 sager.
På baggrund af Deres  

 betydelige (indirekte) interesse i sagerne ville det dog efter min opfattelse  

 have været ønskeligt om myndighederne ved stillingtagen til Deres anmodninger  

 om aktindsigt havde kontaktet bobestyreren med henblik på om boet kunne  

 tilslutte sig at skattemyndighederne gav Dem indsigt i sagerne.
I givet fald  

 ville der efter min opfattelse næppe have været noget til hinder for at  

 myndighederne gav Dem den ønskede aktindsigt.
 Jeg har gjort myndighederne  

 bekendt med min opfattelse.
 Som Told- og Skattestyrelsen  

 har vejledt Dem om, havde De imidlertid også mulighed for selv at anmode  

 bobestyreren om oplysninger, og såfremt De ikke herved opnåede den ønskede  

 indsigt, kunne De indbringe spørgsmålet for skifteretten, jf.  

 dødsboskiftelovens kapitel 27.
Det tilføjes i den  

 forbindelse at udlevering af oplysninger til et offentligt skiftet dødsbo i  

 givet fald ikke skal behandles efter forvaltningslovens regler om  

 partsaktindsigt,  

 men derimod efter reglerne om videregivelse af fortrolige oplysninger eller  

 efter regler i retsplejeloven, jf.
Folketingets Ombudsmands beretning for  

 1989, s. 243f*, og Vejledning om processuelle regler på ToldSkats område  

 2003-1, pkt.
M.1.2.2, s. 311, og pkt.
M.3.2.6, s. 330.
 Jeg foretager mig ikke videre  

 vedrørende dette spørgsmål.
3. 10-dages-fristen i offentlighedslovens § 16, stk. 2 Af offentlighedslovens § 16,  

 stk. 2, fremgår at såfremt en begæring om aktindsigt ikke er imødekommet  

 eller  

 afslået inden 10 dage efter at den er modtaget af vedkommende myndighed, skal  

 myndigheden underrette den begærende om grunden hertil og om hvornår en  

 afgørelse kan forventes at foreligge.
Efter at have klaget over  

 Skatteforvaltningen i Århus afslag på aktindsigt bad De i brev af 1.  

 april  

 2002 Told- og Skatteregion Århus om aktindsigt i samme sag.
Ved  

 e-mail af 1.  

 maj 2002 erindrede De regionen om Deres anmodning.
Først i brev af 7. maj 2002  

 besvarede regionen Deres aktindsigtsanmodning.
Regionen beklagede samtidig at  

 De ikke tidligere havde fået svar, og begrundede dette med en misforståelse  

 af Deres brev af 1. april 2002.
 Regionen overholdt således  

 ikke 10-dages-fristen i § 16, stk. 2.
 Da regionen imidlertid har  

 beklaget forholdet, foretager jeg mig ikke noget i den anledning.
4. ToldSkat Østjyllands behandling af Deres klage over afslag på  

 aktindsigt i skatteforvaltningens sag Regionen har i sin udtalelse  

 til mig af 7. august 2002 oplyst at man i forbindelse med sagsbehandlingen  

 ikke  

 har skønnet, at det var nødvendigt for klagebehandlingen, at indhente  

 akter  

 fra skatteforvaltningen, og at regionen således har vurderet at  

 der er en formodning  

 for, at oplysninger i skatteforvaltningens sag vil være omfattet af  

 skattestyrelseslovens §  

 37.
 Jeg mener at det er  

 beklageligt at regionen ikke i forbindelse med klagesagens behandling  

 indhentede  

 sagens dokumenter fra skatteforvaltningen, da en korrekt behandling af klagen  

 forudsætter en gennemgang af de oplysninger der er indeholdt i de enkelte  

 dokumenter.
 Jeg har gjort ToldSkat  

 Østjylland bekendt med min opfattelse.
 Da ToldSkat Østjylland  

 imidlertid i udtalelsen af 7. august 2002 har anført at man efterfølgende har  

 gennemgået skatteforvaltningens akter og herefter fortsat finder at samtlige  

 sagens dokumenter vil være undtaget fra aktindsigt efter offentlighedslovens  

 §  

 14, jf. skattestyrelseslovens § 37, har jeg ikke grundlag for at  

 henstille  

 til ToldSkat Østjylland at genoptage behandlingen af sagen.
Jeg foretager mig herefter  

 ikke mere i anledning af Deres klage. NOTE: (*)  

 FOB 1989, s. 243.
