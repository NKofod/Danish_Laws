 Afgørelsen drejer sig om, hvorvidt der efter den dansk-britiske  

 overenskomst kan ydes skattegodtgørelse f.s.v.a. udbytte af engelske aktier,  

 når aktierne er købt til et kapital- eller ratepensionsdepot.
 Ifølge afgørelsen kan der ikke ydes skattegodtgørelse jfr.
 overenskomstens art. 10, stk. 3, litra d.
En sparekasse forespurgte om en deponent er berettiget til engelsk  

 skattegodtgørelse vedrørende udbytte fra engelske aktier m.v., når aktierne  

 er købt til et kapital- eller ratepensionsdepot.
Artikel 10, stk. 3, litra d  

 i den dansk-engelske overenskomst af 11. november 1980 til undgåelse af  

 dobbeltbeskatning bestemmer, at en dansk ejer af engelske aktier m.v. ikke er  

 berettiget til engelsk skattegodtgørelse, når den pågældende er fritaget for  

 skat i Danmark for så vidt angår udbyttet.
Udbyttet kan i denne situation  

 beskattes med op til 15% udbytteskat i England.
Det er Skattedepartementets  

 opfattelse, at artikel 10, stk. 3, litra d, bl.a. finder anvendelse i de  

 tilfælde, hvor aktieudbyttet ikke er undergivet nogen indkomstbeskatning,  

 fordi det indgår i en opsparing i pensionsøjemed som omhandlet i  

 pensionsbeskatningslovens kapitel 1 eller i en båndlagt kapital, hvor  

 kapitalens afkast skal oplægges indtil et fastsat tidspunkt.
