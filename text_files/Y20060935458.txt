Instruks om inddragelse af  

 partsrepræsentanter ved korrespondance med enskattepligtig Instruks om retningslinjer for  

 inddragelse af partsrepræsentanter ved kontakt mellem SKAT og en  

 skattepligtig.
 1. Førstegangshenvendelser på SKAT's  

 initiativ.
Hvis den skattepligtige ved den seneste kontakt  

 med SKAT havde en partsrepræsentant (f.eks. en revisor, der har udarbejdet  

 regnskab), skal en efterfølgende henvendelse ske til repræsentanten vedlagt  

 et  

 standardfølgebrev.
Der skal sendes kopi af denne henvendelse til den  

 skattepligtige.
 Standardfølgebrevet har følgende formulering:
"Af SKATs seneste oplysninger fremgår,  

 at De har været repræsentant for den skattepligtige.
Denne henvendelse  

 forudsætter derfor, at De også repræsenterer den skattepligtige i den  

 aktuelle  

 sag.
SKAT lægger derfor til grund, at De kan indestå for dette.
Er det ikke  

 tilfældet, anmodes De om snarest belejligt at oplyse dette til  

 sagsbehandleren  

 og returnere det modtagne brev til SKATs afsenderadresse.
Den skattepligtige  

 har modtaget kopi af dette brev." Vedlæggelse af dette standardfølgebrev er dog  

 overflødigt, hvis:
a) henvendelsen er et led i et uafsluttet  

 sagsforløb, eller b) SKAT i øvrigt har positivt kendskab til,  

 at den skattepligtige fortsat ønsker den samme repræsentant.
 2. Henvendelser fra den skattepligtige selv.
 En henvendelse direkte fra den skattepligtige må  

 tages som udtryk for et fravalg af partsrepræsentant.
 Dvs. at SKAT ikke skal inddrage en eventuel  

 tidligere partsrepræsentant, medmindre den skattepligtige skriftligt anmoder  

 herom, eller der modtages en direkte henvendelse fra repræsentanten, jf.  

 punkt  

 3, nedenfor.
 3. Enhver henvendelse fra en repræsentant.
Hvis repræsentanten er advokat, statsautoriseret  

 eller registreret revisor, konsulent i driftsøkonomi eller medlem af  

 Foreningen  

 af Danske revisorer, skal efterfølgende henvendelser fra SKAT ske til  

 repræsentanten.
Det vil her være overflødigt at vedlægge standardfølgebrevet  

 omtalt under 1.
 Er der tale om en henvendelse fra en  

 uautoriseret eller privat repræsentant,  skal SKAT ved efterfølgende  

 henvendelser  

 til repræsentanten vedlægge en samtykkeerklæring, der skal underskrives af  

 den  

 skattepligtige.
 4. Adressat for afgørelsen i en sag.
 Hvis den skattepligtige efter retningslinjerne  

 under 1-3 har en repræsentant på det tidspunkt, hvor der varsles en  

 ansættelsesændring  

 eller træffes afgørelse i sagen, skal varslingsbrevet, henholdsvis  

 afgørelsen  sendes til den skattepligtige med kopi til repræsentanten.
