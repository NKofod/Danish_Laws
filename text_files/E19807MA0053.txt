 Der var rejst spørgsmål om den afgiftsmæssige stilling ved overdragelse af  

 retten til bådepladser i en marina.
Ifølge en tidligere nævnsafgørelse (nr. 606) skal en lystbådehavn efter  

 lovens § 7, stk. 2, punkt c, beregne afgift af indskudsbeløb.
Endvidere kan  

 der i havnens afgiftsregnskaber ske regulering i den afgiftspligtige  

 omsætning på grundlag af den afgift, der er blevet betalt af det oprindeligt  

 indbetalte indskudsbeløb.
Der kan dog ikke kræves afgift, når en person  

 afhænder en bådeplads uden om havnen.
 I et tilfælde, hvor det var oplyst, at havnen ingen avance beregner sig i  

 forbindelse med overdragelsen, men alene opkræver et i forvejen generelt  

 fastsat beløb (administrations- eller anvisningsgebyr), og at der i  

 regnskabet oprettes en særlig konto for indskudsbeløb, der indbetales til  

 havnen af en ny lejer i forbindelse med en overdragelse af bådeplads, samt  

 for regulering af beløbet, tiltrådte nævnet, at havnens medvirken alene kan  

 anses som en formidling.
Såfremt havnens medvirken ved overdragelse af retten til en bådeplads kan  

 anses som formidling, skal der herefter ikke svares afgift i de tilfælde,  

 hvor der ikke fra havnens side opkræves noget beløb herfor.
Hvis havnen  

 derimod opkræver et gebyr for en sådan formidling, skal dette gebyr  

 afgiftsberigtiges efter de almindelige regler.
 Nævnet fandt, at der ikke foreligger formidling i tilfælde, hvor havnen  

 tilbagetager en bådeplads, der først genudlejes på et langt senere tidspunkt,  

 dvs uden at der på tilbagetagelsestidspunktet er en ny bådepladslejer.  

 Såfremt havnen opkræver nye indskudsbeløb som følge af en udvidelse eller  

 forbedring af eksisterende havneanlæg, eller f.eks. ved en deling af de store  

 bådepladser, skal havnen svare afgift af disse beløb.
