 Ved Skrivelse af 24. Juli 1934 bestemte Justitsministeriet i Medfør af  

 Retsplejelovens § 456 2det Stk., at en Sag, som Arvingerne efter Fru F.  

 agtede at anlægge for i Medfør af Forordning af 11. September 1839 at faa sig  

 tilkendt den paagældendes Formue til Ejendom, vilde være at anlægge ved Østre  

 Landsret.
 Efter at Ejendomsretten til den borteblevnes Formue ved Østre Landsrets  

 Dom af 26. Juni 1935 er tilkendt Arvingerne, har De som Sagfører for disse  

 anholdt om, at Boet efter den borteblevne i Medfør af Skiftelovens § 87 maa  

 blive henvist til en Skifteret her i Landet.
 Foranlediget heraf skal man efter stedfunden Brevveksling med Præsidenten  

 for Københavns Byret meddele, at Københavns Byrets Skifteafdeling efter  

 Justitsministeriets Formening er berettiget til at tage Boet under  

 Behandling, uden at nogen Henvisning er nødvendig.
