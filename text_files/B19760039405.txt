 I medfør af §§ 3 og 26 i lov nr. 291 af 18. juni 1969 om tjenestemænd i  

 staten, folkeskolen og folkekirken fastsættes:
 § 1.  Forsvarschefen, generalauditøren,  

 hjemmeværnsledelsen samt direktørerne for henholdsvis Forsvarets  

 Bygningstjeneste, Forsvarets Oplysnings- og Velfærdstjeneste, Meteorologisk  

 Institut, Geodætisk Institut, Farvandsvæsenet og Den militære Klædefabrik  

 udnævner og afskediger hver for sit område tjenestemænd, hvis stillinger er  

 klassificeret i lønramme 1 - 21, jfr. dog stk. 2 og 3.
 Stk. 2.  Forsvarsministeren udnævner og afskediger  

 majorer og orlogskaptajner samt distriktledere af 2. grad, regionslotter og  

 sektionschefer i hjemmeværnet.
 Stk. 3.  Uansøgt afsked foretages af forsvarsministeren.
 § 2.  Bekendtgørelsen træder i kraft den 1. oktober  

 1976.
 Stk. 2.  Samtidig ophæves bekendtgørelse nr. 188 af 21.  

 maj 1975 om udnævnelses- og afskedigelseskompetence vedrørende visse  

 tjenestemænd under forsvarsministeriet.
 Forsvarsministeriet, den 13. juli 1976.
 Orla Møller.
/E.
M.
Veisig.
