Resumé A havde i januar 1989 modtaget 37.030 kr. i støtte til omlægning  

 af sin bedrift til økologisk jordbrugsproduktion.
Jordbrugsdirektoratet havde ved udbetalingen været af den -  

 fejlagtige - opfattelse, at A var berettiget til at modtage støtten.
Da  

 direktoratet efterfølgende blev opmærksom på fejltagelsen, krævede  

 direktoratet støtten tilbagebetalt under henvisning til § 13, stk. 1, i  

 bekendtgørelsen  

 til fremme af økologisk jordbrugsproduktion.
Ombudsmanden fandt, at A ved ansøgningen ikke havde givet  

 urigtige eller vildledende oplysninger, som anført i § 13, stk. 1, i  

 bekendtgørelsen.
Der var derfor ikke hjemmel i bestemmelsen til at kræve de  

 udbetalte 37.030 kr. tilbagebetalt.
 Da tilbagebetalingskravet heller ikke kunne støttes på andet  

 grundlag, henstillede ombudsmanden til Jordbrugsdirektoratet at frafalde  

 kravet. (J. nr. 1989-1042-57).
 Tilbagebetaling af omlægningsstøtte til økologisk  

 jordbrugsproduktion.
 Det fremgik af sagens akter,  

 at A den 30. april 1987 indmeldte sig i Landsforeningen Økologisk Jordbrug  

 (LØJ). I løbet af sommeren ansøgte A om dispensation fra 1-års-reglen,  

 således  

 at hun kunne få økologisk godkendelse for en del af sit landbrugsareal for  

 året 1987.
 Ved skrivelse af 13. oktober  

 1987 modtog A godkendelsen fra LØJ, idet foreningen bl.a. skrev:
 "...
 Du har søgt om dispensation  

 fra 1-års-reglen og om godkendelse af en del af dit areal fra 87. Bestyrelsen  

 har behandlet din ansøgning og imødekommet den, idet du har været med i den  

 økologiske konsulentordning i 86 og er driftsbeskrevet af ... (en  

 konsulent)... som har tilsendt os sin konsulentrapport.
D.v.s. mark 1, 5 og 6 er  

 godkendt fra og med vækstsæsonen 87. Det er ialt  

 10,4 ha.
Resten af dit areal, mark 2,  

 3 og 4 er indstillet til godkendelse i 88. Den endelige godkendelse for  

 dette jord får du juni 88." I 1988 ansøgte A Statens  

 Plantetilsyn om autorisation af sin jordbrugsbedrift til økologisk  

 jordbrugsproduktion.
 Ved skrivelse af 7. oktober  

 1988 anmodede Statens Plantetilsyn A om at indsende bla. godkendelsen fra LØJ  

 for 1987 samt godkendelsesbeviset.
 Af det indsendte  

 godkendelsesbevis fremgik det, at A's marker 1, 5 og 6 i alt  

 10,4 ha  

 var blevet godkendt for  

 produkter avlet i vækstsæsonen 1987.
Ved skrivelse af 9. november  

 1988 meddelte Statens Plantetilsyn, at der var uoverensstemmelse med det  

 areal, som LØJ godkendte i 1988 og omlægningsplanen for planteavl.
A blev i  

 den forbindelse anmodet om at indsende yderligere oplysninger.
 Den 15. november 1988 skrev A  

 til Statens Plantetilsyn:
 "...
Som vi aftalte per telefon  

 fredag 11/1 sender jeg de papirer, som du ønskede.
Det fremgår af dem, at jeg  

 har fået dispensation fra 1 års omlægningsreglen på mark 1, 5 og 6. Disse har  

 kun ligget i omlægning fra maj til august 1987. Jeg meldte mig ind i LØJ i  

 maj  

 1987, men da jeg skulle have lavet ensilage på mark 1 og 5 i august 87 søgte  

 jeg dispensation og fik den.
Så jeg har ikke ligget i omlægning i 1986, da  

 jeg  

 ikke var medlem af LØJ på det tidspunkt.
Alle mine marker er godkendt fra i  

 år,  

 1988. Håber alt er i orden nu." Den 17. november 1988 blev  

 A's jordbrugsbedrift autoriseret til økologisk jordbrugsproduktion fra 1988.
I december 1988 ansøgte A  

 Jordbrugsdirektoratet om at komme i betragtning ved tildeling af  

 omlægningsstøtte  

 til økologisk landbrug.
Ansøgningen bortkom, og A udfærdigede en ny  

 ansøgning af 3. januar 1989.
Det fremgår af § 4, stk. 2, i  

 bekendtgørelsen om støtte til fremme af økologisk jordbrugsproduktion, at  

 der ikke ydes omlægningsstøtte til arealer, der er omlagt til økologisk  

 jordbrug inden ansøgningens indsendelse.
Dette kunne dog fraviges, jf. stk.  

 3,  

 hvis omlægningen var påbegyndt tidligst i 1987.
 I den nye ansøgning oplyste  

 A, under pkt. g, 1, at hun begyndte omlægningen i maj 1987, og at denne var  

 afsluttet  

 i juni  

 1988. A  

 anførte som forklaring følgende:
 "...
Jeg har været medlem af LØJ  

 siden maj 87. I oktober 87 ansøgte jeg og fik dispensation fra 1 års  

 omlægningsreglen  

 på markerne 1, 5 og 6. Det var græsmarker, som skulle bruges til ensilage som  

 foder til mit godkendte dyrehold.
De relevante papirer har været tilsendt  

 Statens  

 Plantetilsyn, som har godkendt dette.
..." Den 5. januar 1989 fik A  

 udbetalt 37.030 kr. i støtte.
Jordbrugsdirektoratet skrev bl.a. i en  

 følgeskrivelse:
 "...
 På baggrund af oplysningerne  

 i Deres ansøgning samt kontroloplysningerne fra Statens Plantetilsyn har  

 Jordbrugsdirektoratet  

 beregnet, at De i 1988 er berettiget til at modtage følgende støtte i henhold  

 til Landbrugsministeriets bekendtgørelse nr. 4 af 7. januar 1988 om støtte  

 til fremme af økologisk jordbrugsproduktion.
 ...
Jordbrugsdirektoratet kan  

 bestemme, at tilsagn om omlægningsstøtte bortfalder, og at udbetalte tilskud  

 skal tilbagebetales, hvis - tilskudsmodtageren ikke  

 længere opfylder betingelserne for at få tilskud, - tilskudsmodtageren har  

 givet urigtige eller vildledende oplysninger eller fortiet oplysninger af  

 betydning for tildeling af tilskud, eller - vilkårene for tildeling af  

 tilskud ikke opfyldes.
Den 31. marts 1989 bad  

 Jordbrugsdirektoratet Statens Plantetilsyn om en redegørelse omkring den  

 tildelte omlægningsstøtte.
Baggrunden for skrivelsen var tilsyneladende  

 nogle afvigende arealangivelser.
 Den 5. april 1989 skrev  

 Statens Plantetilsyn til Jordbrugsdirektoratet:
 "...
Vedrørende omlægningsstøtte, reg.nr. 20040 Størrelse af areal  

 "påbegyndt omlægning" i 1987 er beregnet udfra omlægningsplan -  

 planteavl.
Det viser sig dog at avleren  

 har oplyst  

  

 godkendelsesår.
Der er  

 således tale om at de  

 10,4 ha  

 reelt er påbegyndt omlægning i 1986. De  

 10,4  

 ha  

 er kontrolleret og godkendt af L.Ø.J.. Det drejer  

 sig om en mark 1 på  

 0,5 ha,  

 mark 5 på  

 3,3 ha  

 og mark 6 på  

 5,6 ha.
Det kan yderligere oplyses,  

 at mark nr. 6 er vedvarende lynghede og græs som afgræsses.
En del af marken  

 planlægges tilsået med rug i 1990.
 Det nævnte areal på  

 16,1 ha  

 har ingen mening for os.  

 Gårdens samlede areal er på  

 17,1 ha.
..." Ved skrivelse af 9. maj 1989  

 oplyste Statens Plantetilsyn videre til Jordbrugsdirektoratet:
 "...
 Bedriftens areal:
Ialt udgør arealet til  

 ejendommen  

 17,1 ha,  

 heraf ca.  

 6,6 ha  

 gammelt brunkulsleje med sø, bakker, lyng, træer og buske.
Kopi af  

 omlægningsplan  

 og kortskitse vedlagt.
 Landsforeningen Økologisk  

 Jordbrug har i oktober 1987 godkendt følgende arealer som økologiske:
Mark 1:  

 0,5 ha Mark 5:  

 3,3 ha Mark 6:  

 6,6 ha  

 (bemærk gammelt brunkulsleje) Godkendelsen bygger på  

 dispensation, der forudsætter, at nævnte arealer i 1986 har været under  

 økologisk drift. 1986 er således omlægningsåret for nævnte arealer.
 Tilsynet har tiltrådt  

 afgørelsen truffet af Landsforeningen Økologisk Jordbrug.
Vedrørende en afgrænsning -  

 reduktion af arealerne med henblik på udbetaling af støtte til omlægning, kan  

 oplyses, at ejeren overfor tilsynet har oplyst, at disse er foretaget efter  

 drøftelsen med Jordbrugsdirektoratet.
Reduktionen omfatter efter det oplyste  

 1 ha.
Denne sag må karakteriseres  

 som en af de mere komplicerede.
Som tidligere meddelt vil tilsynet under  

 kontrollen  

 i 1989 foretage en vurdering af arealernes størrelse i forhold til  

 omlægningsplan.
..." Samtidig hermed blev A  

 anmodet om en redegørelse, som hun afgav den 17. maj  

 1989. A  

 skrev bl.a.:
 "...
 Jeg blev indmeldt i LØJ  

  

 maj 87. For at få ensilage til min husdyrsproduktion,  

 søgte jeg om dispensation fra 1-års omlægningsreglen, og fik denne.
 Hvis jeg havde begyndt  

 omlægningen i 86, havde det ikke været nødvendigt med en dispensation.
..." Den 8. juni 1989 krævede  

 Jordbrugsdirektoratet den udbetalte omlægningsstøtte tilbagebetalt.  

 Direktoratet  

 begrundede kravet således:
 "...
Jordbrugsdirektoratet kan  

 bestemme, at tilsagn om omlægningsstøtte bortfalder, og at udbetalte tilskud  

 skal tilbagebetales, hvis - tilskudsmodtageren ikke  

 længere opfylder betingelserne for at få tilskud, - tilskudsmodtageren har  

 givet urigtige eller vildledende oplysninger eller fortiet oplysninger af  

 betydning for tildeling af tilskud, eller - vilkårene for tildeling af  

 tilskud ikke opfyldes.
 Jordbrugsdirektoratet har  

 efterfølgende med skrivelse af 9. maj 1989 fra Statens Plantetilsyn fået  

 meddelelse  

 om, at omlægningen af Deres bedrift er påbegyndt tidligere end 1987.
Under henvisning hertil kan  

 Jordbrugsdirektoratet ikke yde omlægningsstøtte jævnfør Landbrugsministeriets  

 bekendtgørelse nr. 4 af 7. januar 1988 sammenholdt med Landbrugsministeriets  

 bekendtgørelse nr. 16 af 12. januar 1989." Den 28. juni 1989 erklærede  

 LØJ følgende, uden at dette gav Jordbrugsdirektoratet anledning til at ændre  

 sin holdning:
 "...
 Hermed erklæres, at ... (A)  

 startede omlægningen til økologisk jordbrug i 1987. Den første mark fik hun  

 godkendt af LØJ samme år på baggrund af skriftlige oplysninger fra  

 Fællesudvalgets økologikonsulent Ingvard Kristensen, som kunne bekræfte at  

 pågældende mark i 1986 ikke var blevet kunstgødet eller pesticidbesprøjtet.
Hensigten med denne erklæring  

 er at give ovennævnte avler mulighed for at blive sidestillet med de øvrige  

 økologiske avlere, der startede omlægningen til økologisk jordbrug i 1987,  

 hvoraf en del glædeligvis benyttede sig af Fællesudvalgets konsulenter  

 og/eller som (A) også i 1986 havde en mindre mark, som hverken blev  

 kunstgødet  

 eller pesticidbehandlet (fx. lucerne, kløvergræs eller anden  

 bælgfrugtsafgrøde)...." Forinden havde A ved  

 skrivelse af 23. juni 1989 klaget til mig.
 A gjorde i klagen gældende,  

 at hun i relation til tildelingen af omlægningsstøtten først i 1987 havde  

 omlagt sin ejendom til økologisk drift.
 I Jordbrugsdirektoratets  

 udtalelse af 21. juli 1989 anførte direktoratet bl.a. følgende:
 "...
 På baggrund af oplysninger  

 fra (A) samt kontroloplysninger fra Statens Plantetilsyn vurderede  

 Jordbrugsdirektoratet  

 med brev af 5. januar 1989, at (A) var berettiget til at modtage  

 omlægningsstøtte  

 for året 1987 i henhold Landbrugsministeriets bekendtgørelse nr. 4 af 7.  

 januar 1988 om støtte til økologisk jordbrugsproduktion.
 Rapporteringer fra Statens  

 Plantetilsyn gav efterfølgende anledning til tvivl om beregningsgrundlaget  

 samt de afgivne oplysninger om tidspunktet for påbegyndelse af omlægning til  

 økologisk jordbrugsproduktion.
 Statens Plantetilsyn har  

 efterfølgende meddelt, at omlægningen var påbegyndt i 1986. Der henvises til  

 skrivelser fra Statens Plantetilsyn.
 Jordbrugsdirektoratets  

 udbetaling af omlægningsstøtte, forudsætter i almindelighed, jf. § 3, stk. 1  

 i Landbrugsministeriets bekendtgørelse nr. 4 af 7. januar 1988, at bedriften  

 er autoriseret efter bestemmelsen i bekendtgørelse nr. 830 af 15. december  

 1987. (Autorisationsbekendtgørelsen).
 Jordbrugsdirektoratets udbetaling  

 den 5. januar 1989 af omlægningsstøtte for året 1987 byggede således på  

 urigtige  

 oplysninger om tidspunktet for omlægningen af bedriften til økologisk  

 jordbrugsproduktion.
 Det er Jordbrugsdirektoratets  

 vurdering, at Landbrugsministeriets bekendtgørelse nr. 4 af 7. januar 1988,  

 nr. 16 af 12. januar 1989 sammenholdt med nr. 830 af 15. december 1987  

 (Autorisationsbekendtgørelsen) ikke under de foreliggende omstændigheder  

 indeholder hjemmel til udbetaling af omlægningsstøtte for året 1987.
 Jordbrugsdirektoratet har  

 derfor med skrivelse af 8. juni 1989 anmeldt krav om tilbagebetaling af den  

 udbetalte omlægningsstøtte på kr. 37.030,00. Der henvises til de i  

 udbetalingsskrivelsen af 5. januar 1989 anførte forbehold angående krav om  

 tilbagebetaling.
..." Under et møde, som A havde  

 med to af mine medarbejdere, stillede hun sig bl.a. uforstående overfor,  

 hvilke oplysninger der "efterfølgende" gav Statens Plantetilsyn  

 anledning til tvivl.
A mente, at hun i forbindelse med ansøgningen havde  

 givet  

 alle oplysninger vedrørende omlægningsforløbet.
 På den baggrund stillede jeg  

 Jordbrugsdirektoratet følgende spørgsmål i en supplerende høring:
 "...
 Jeg skal anmode  

 Jordbrugsdirektoratet om at oplyse, hvilke "efterfølgende"  

 oplysninger der rejste tvivl om tidspunktet for påbegyndelse af omlægning for  

 den økologiske jordbrugsproduktion.
 Samtidig skal jeg anmode  

 direktoratet om at redegøre for, hvorledes begrebet "omlagt til  

 økologisk jordbrug", jf. bekendtgørelse nr. 4 af 7. januar 1988, § 4,  

 stk. 2 og stk. 3, skal forstås, særlig for så vidt angår den i sagen  

 omhandlede  

 1 års omlægningsperiode og mulighederne for at fravige denne.
Det fremgår endvidere af  

 sagen, at et af klageren tidligere indsendt skema vedrørende omlægningsstøtte  

 til økologisk jordbrug er bortkommet i direktoratet.
Jeg skal derfor udbede  

 mig oplysninger om, hvilke papirer der i den forbindelse bortkom.
..." Til dette anførte  

 Jordbrugsdirektoratet følgende:
 "...
 Ad. bortkomne papirer.
 Jordbrugsdirektoratets  

 afgørelser vedrørende tildeling af omlægningsstøtte træffes på baggrund af  

 ansøgerens egne oplysninger samt den af Statens Plantetilsyn udførte  

 kontrol.
 I forbindelse med  

 behandlingen af (A's) sag opdagede direktoratet i begyndelsen af 1989, at  

 hendes ansøgningsskema, indkommet den 6. december 1988, var bortkommet.
 Jordbrugsdirektoratet  

 orienterede med skrivelse af 2. januar 1989 (A) herom og fremsendte nyt  

 ansøgningsskema.
 På baggrund af ansøgerens  

 oplysninger samt den af Statens Plantetilsyn udarbejdede kontrolrapport,  

 fremsendte Jordbrugsdirektoratet den 5. januar 1989 en skrivelse angående  

 udbetaling af omlægningsstøtte til (A).
 Der er ingen oplysninger i  

 sagen, der peger i retning af, at det bortkomne materiale består af andet end  

 det  

 omtalte ansøgningsskema, og det er Jordbrugsdirektoratets opfattelse, at det  

 ikke har haft nogen indflydelse på sagens behandling.
 Ad. efterfølgende oplysninger.
 Af (A's) ansøgningsskema af  

 3. januar 1989 fremgik bl.a., at omlægningen af ejendommen var påbegyndt i  

 1987.
 Den 30. marts 1989 modtog  

 Jordbrugsdirektoratet fra Statens Plantetilsyn en samlet oversigt over  

 "Bedrifter påbegyndt omlægning i 1987". Det fremgik bl.a. heraf, at  

 (A) havde påbegyndt omlægningen af  

 10,4  

 ha. i 1987.
 Jordbrugsdirektoratet rettede  

 henvendelse til Statens Plantetilsyn den 31. marts 1989 vedrørende denne  

 uoverensstemmelse.
 Statens Plantetilsyn har den  

 5. april 1989 meddelt, at (A) har lagt begrebet godkendelsesår til grund,  

 jfr.  

 nye oplysninger i sagen, således, at omlægningen af jordbrugsbedriften er  

 påbegyndt i 1986, jfr. skrivelser af ........... .
 På baggrund af disse  

 efterfølgende oplysninger vedrørende omlægningens påbegyndelse, der ikke  

 var overensstemmende med de af (A) oprindelig givne oplysninger, fandt  

 Jordbrugsdirektoratet i henhold til økologilovens § 6 og  

 støttebekendtgørelses  

 § 13, at den udbetalte støtte skulle tilbagebetales.
 Ad. begrebet omlagt til økologisk jordbrug.
 Begrebet omlagt til økologisk  

 jordbrug i bekendtgørelse nr. 4. af 7. januar 1988 § 4, stk. 2 og stk. 3,  

 skal sammenholdes med bekendtgørelse nr. 830 af 15. december 1987 med  

 tilhørende bilag.
 Det fremgår af bekendtgørelse  

 nr. 830 § 1, stk. 1, at Statens Plantetilsyn kan autorisere en  

 jordbrugsbedrift  

 til produktion af økologiske produkter.
Af bilaget, betingelser for  

 autorisation, punkt 4, fremgår, at "et areal under omlægning noteres som  

 "økologisk areal", efter 1. års økologisk drift og fra den 1.  

 januar  

 1991 efter 2 års økologisk drift." Det er en betingelse for  

 ydelse af omlægningsstøtte, at bedriften er autoriseret i henhold til  

 bekendtgørelse nr. 830, jf. støttebekendtgørelsens § 3.
 Det fremgår af bekendtgørelse  

 nr. 4 af 7. januar 1988, jfr. §4, stk. 3, at Jordbrugsdirektoratet kun kan  

 fravige  

 støttebestemmelsen for så vidt angår omlægningens påbegyndelse i 1987.
 Der henvises iøvrigt til  

 vedlagte erklæring fra Statens Plantetilsyn.
 Ad. begrebet begunstigende forvaltningsakt  


.
 Jordbrugsdirektoratets  

 udbetaling den 5. januar 1989 af omlægningsstøtte for årene 1987 og 1988  

 byggede på urigtige oplysninger om tidspunktet for omlægningen af bedriften  

 til økologisk jordbrugsproduktion.
 Det fremgår af LØJ's  

 skrivelse af 28. juni 1989, at omlægningsåret for ejendommen er 1987, men  

 samtidig anføres som begrundelse for godkendelsen konsulent(ens) ...  

 bekræftelse af, at arealet i 1986 har været underkastet den økologiske  

 driftsform.
Det er Jordbrugsdirektoratets  

 vurdering, at (A) på ansøgningstidspunktet måtte være vidende herom.
LØJ's  

 godkendelse af 13. oktober 1987 har som forudsætning, at arealet er påbegyndt  

 omlagt til økologisk driftsform i året 1986, jfr.
Statens Plantetilsyns  

 redegørelse m.v. .... (nedenfor gengivet).
 Direktoratet finder, at det  

 må antages, at (A) har været vidende om regelgrundlaget for  

 støtteudbetalingen.
 I Direktoratets  

 udbetalingsskrivelse af 5. januar 1989 er taget forbehold om tilbagebetaling,  

 såfremt der foreligger en situation som beskrevet i økologilovens § 6.
 Jordbrugsdirektoratet finder  

 det således godtgjort, at (A) på ansøgningstidspunktet har været vidende om  

 omlægningstidspunktet.
 Ifølge Statens Plantetilsyns  

 skrivelse af 5. april 1989 har avleren på ansøgningstidspunktet oplyst  

 godkendelsesår hos LØJ i stedet for omlægningsår.
 De på ansøgningsskemaet  

 angivne oplysninger er afgivet i form af en tro og love erklæring.
(A's) interesse i at  

 fastholde den oprindelige afgørelse om udbetaling er efter  

 Jordbrugsdirektoratets  

 vurdering mindre beskyttelsesværdig, fordi hun på udbetalingstidspunktet må  

 have været vidende om, at de i ansøgningen afgivne oplysninger om  

 omlægningstidspunktet  

 var ukorrekte." Til brug for  

 Jordbrugsdirektoratets udtalelse havde Statens Plantetilsyn den 29.  

 september 1989 bl.a. givet følgende bemærkninger til sagen:
 "...
 Uoverensstemmelserne i sagen  

 omhandler tidspunktet for arealernes omlægning - overgang til økologisk  

 driftsform.  

 Ifølge reglerne vil avlen  

  

 ikke  

 have økologisk status, såfremt avlen er  

 foretaget på et areal, der i avls-året overgår til den økologiske driftsform  

 - omlægningsåret.
 LØJ har i henhold til  

 skrivelse af 13.10.87 godkendt  

 10,4  

 ha  

 som omlagt fra og med vækstsæsonen 1987. Det vil  

 sige, at afgrøderne fra  

 10,4 ha,  

 ud af ejendommens samlede areal på  

 16,1  

 ha, er godkendt som økologiske.
 Af nævnte skrivelse fremgår,  

 at begrundelsen for beslutningen findes i konsulent(ens) ...  

 driftsbeskrivelse  

 af ejendommen i 1986 samt af konsulentrapporten.
 Den 28.06.88 skriver LØJ til  

 Statens Plantetilsyn, at omlægningsåret for ejendommen er 1987, men samtidig  

 anføres, at begrundelsen for godkendelsen af  

 10,4 ha  

 som økologiske i 1987 findes  

 i konsulent(ens) .... bekræftelse af, at nævnte arealer i 1986 har været  

 underkastet den økologiske driftsform.
 Til skrivelsens bemærkning  

 om, at den økologiske driftsform i 1986 kun omfattede en mindre mark, skal  

 tilsynet anføre, at  

 16,1 ha  

 idag er en mindre ejendom, men  

 10,4  

 ha  

 kan ikke for denne ejendom være en "mindre  

 mark".
 Tilsynet er ikke bekendt med  

 tilfælde, hvor dispensationer er givet for manglende omlægningsår.
Det er også opfattelsen, at  

 dispensationen i dette tilfælde omfatter den manglende kontrol i  

 omlægningsåret  

 - derfor er konsulentrapporten afgørende." I et brev til A udtalte jeg  

 følgende:
 "Jordbrugsdirektoratets  

 tildeling af 5. januar 1989, hvorefter De fik 37.050 kr. i støtte til  

 omlægning  

 af Deres bedrift til økologisk jordbrugsproduktion, er truffet på baggrund af  

 lov om økologisk jordbrugsproduktion (nr. 363 af 10. juni 1987).
 Efter lovens § 3 kan der ydes  

 offentlig støtte til fremme af økologisk jordbrugsproduktion bl.a. gennem  

 tildeling af omlægningsstøtte.
 Loven om økologisk  

 jordbrugsproduktion er udarbejdet på grundlag af Landbrugsministeriets  

 "Redegørelse om Økologisk Jordbrugsproduktion" (december 1986).
Ifølge denne redegørelse er  

 omlægningsstøtten anset for at skulle være et incitament for overgang til  

 økologisk jordbrug.
Omlægningsstøtten skal ifølge redegørelsen både  

 kompensere for, at merprisen for produkterne ikke kan opnås det første år  

 efter omlægningen, samt for, at udbyttet erfaringsmæssigt kan falde meget de  

 første år.
 De nærmere vilkår for ydelse  

 og udbetaling m.v. af tilskud til økologisk landbrug var fastsat i  

 Landbrugsministeriets  

 nu ophævede bekendtgørelse af 7. januar 1988 om støtte til fremme af  

 økologisk  

 jordbrugsproduktion.
 Af bekendtgørelsen fremgik  

 bl.a., at det var en betingelse for ydelse af omlægningsstøtte, at bedriften  

 var autoriseret efter § 1 i bekendtgørelse nr. 830 af 15. december 1987 om  

 økologisk jordbrugsproduktion (autorisation af jordbrugsbedrifter).  

 Omlægningen,  

 der skulle omfatte hele bedriften, skulle være gennemført inden 4 år.
 De nærmere regler for  

 tildeling af omlægningsstøtte fremgik af § 4 i bekendtgørelsen, der havde  

 følgende ordlyd:
 "Omlægningsstøtte ydes  

 med 1.500 kr. pr. omlagt ha det første år, 800 kr. pr. omlagt ha det andet år  

 og 300 kr. pr. omlagt ha det tredie år fra omlægningen til økologisk  

 jordbrug.
Stk. 2.  

  

 Der ydes ikke omlægningsstøtte til arealer, der ikke indgår i omdriften, er omlagt til økologisk jordbrug inden ansøgningens  

 indsendelse.
Stk. 3.  

  

 Bestemmelsen i stk. 2, nr. 2, kan fraviges, hvis omlægningen  

 af jordbrugsbedriften påbegyndes i 1987." Som anført i § 4, stk. 2, nr.  

 2, kunne der som udgangspunkt ikke ydes omlægningsstøtte til arealer, der var  

 omlagt til økologisk jordbrug inden ansøgningens indsendelse.
Dette kunne  

 dog efter stk. 3 fraviges, hvis omlægningen af jordbrugsbedriften påbegyndtes  

 i 1987.
 Der var således ikke i loven  

 om økologisk jordbrugsproduktion med nævnte bekendtgørelse hjemmel til at  

 udbetale omlægningsstøtte, såfremt omlægningen til økologisk jordbrug  

 allerede var påbegyndt i 1986 eller tidligere.
Det fremgår af sagen, at De  

 indmeldte Dem i LØJ i maj 1987, og at markerne 1, 5 og 6 fra dette tidspunkt  

 lå i kontrolleret omlægning.
Samme år ansøgte De LØJ om dispensation,  

 således at de nævnte arealer kunne få økologisk status allerede i 1987.
 Af LØJ's erklæring af 28.  

 juni 1989 fremgår, at baggrunden for godkendelsen i 1987 bl.a. var, at De  

 kunne fremlægge en erklæring fra en økologisk konsulent om, at arealet i 1986  

 ikke var blevet kunstgødet eller pesticidbesprøjtet.
 Det kan på den baggrund ikke  

 give mig anledning til bemærkninger, at Statens Plantetilsyn (og  

 Jordbrugsdirektoratet)  

 nu er af den opfattelse, at omlægningen af det pågældende areal set i  

 relation  

 til § 4, stk. 2, og stk. 3 i bekendtgørelsen om støtte til fremme af  

 økologisk  

 jordbrugsproduktion må anses som påbegyndt allerede i 1986.
 Jeg har ved min vurdering  

 heraf også lagt vægt på, at De ved dispensationen (fra den 1-årige  

 kontrollerede  

 omlægning) netop opnåede at kunne anvende afgrøderne som foder til Deres  

 godkendte økologiske dyrehold allerede i 1987. Et af formålene med  

 tildelingen  

 af omlægningsstøtten - nemlig som motiverende økonomisk kompensation for, at  

 merprisen for afgrøderne ikke kunne opnås det første år - har således ikke  

 været til stede i Deres tilfælde.
 Imidlertid fik De ved  

 skrivelse af 5. januar 1989 faktisk udbetalt 37.030 kr. i støtte til  

 omlægning for året 1988.
 Det fremgår af  

 følgeskrivelsen, at Jordbrugsdirektoratet fandt Dem berettiget til  

 udbetalingen, dels på baggrund af oplysningerne i Deres ansøgning, dels på  

 baggrund af kontroloplysningerne fra Statens Plantetilsyn.
Ved udbetalingen af  

 omlægningsstøtten blev der taget forbehold om, at pengene i visse situationer  

 kunne kræves tilbagebetalt.
Tilbagebetalingsforbeholdet var identisk med §  

 13, stk. 1, i den tidligere nævnte bekendtgørelse.
 § 13, stk. 1, havde følgende  

 ordlyd:
"  

  

 Jordbrugsdirektoratet kan bestemme, at tilsagn om omlægnings-  

 og udviklingsstøtte bortfalder, og at udbetalte tilskud skal tilbagebetales,  

 jf. lovens § 6, hvis tilskudsmodtageren ikke længere opfylder betingelserne  

 for at få tilskud, tilskudsmodtageren har givet urigtige eller vildledende  

 oplysninger eller fortiet oplysninger af betydning for tildeling af tilskud,  

 eller vilkårene for tildeling af tilskud ikke opfyldes." Som jeg forstår  

 Jordbrugsdirektoratets udtalelser til mig, har tilbagebetalingskravet  

 baggrund  

 i § 13, stk. 1, nr. 2, idet direktoratet er af den opfattelse, at De har  

 givet  

 urigtige eller vildledende oplysninger om tidspunktet for omlægningen af  

 Deres bedrift til økologisk jordbrug.
 Jordbrugsdirektoratet har  

 specielt i sin supplerende udtalelse af 21. november 1989 anført, at De på  

 ansøgningstidspunktet  

 måtte være vidende om, at LØJ's godkendelse af 13. oktober 1987 havde som  

 forudsætning, at arealet var påbegyndt omlagt til økologisk driftsform i  

 1986.
 Efter en gennemgang af sagen  

 er det min vurdering, at De ved Deres ansøgning loyalt har givet alle  

 oplysninger  

 vedrørende omlægningsforløbet både over for Statens Plantetilsyn og over for  

 Jordbrugsdirektoratet.
Da De i 1988 ansøgte Statens  

 Plantetilsyn om autorisation af Deres jordbrug til økologisk  

 jordbrugsproduktion,  

 indsendte De bl.a.
LØJ's godkendelsesskrivelse af 13. oktober 1987. Det  

 fremgik  

 heraf, at De havde ansøgt om dispensation fra den 1-årige omlægningsregel, og  

 at  

 De rent faktisk havde fået denne dispensation.
Der stod udtrykkeligt i  

 brevet, at baggrunden for godkendelsen var, at De havde været med i en  

 økologisk konsulentordning i 1986.
Den 15. november 1988  

 redegjorde De på ny for omlægningsforløbet over for Statens Plantetilsyn.
I  

 den forbindelse oplyste De om, hvorfor De efter Deres opfattelse ikke kunne  

 antages at have ligget i omlægning allerede i 1986.
 I Deres ansøgning af 3.  

 januar 1989 om at komme i betragtning ved tildeling af omlægningsstøtte  

 oplyste De over for Jordbrugsdirektoratet, at omlægningen var påbegyndt i maj  

 1987.
 Under ansøgningsskemaets  

 særlige bemærkninger redegjorde De nærmere for omlægningsforløbet - herunder  

 for den modtagne dispensation fra LØJ vedrørende den 1-årige omlægningsregel.  

 De henviste til, at de relevante papirer havde været tilsendt Statens  

 Plantetilsyn.
 De har som før nævnt efter  

 min opfattelse loyalt over for myndighederne redegjort for et faktisk  

 omlægningsforløb,  

 som De mente kvalificerede Dem til økonomisk støtte.
Forskellen mellem Deres og  

 myndighedernes opfattelse består i den måde, hvorpå de faktiske oplysninger  

 blev vurderet.
De mente, at der på grund af den "dispensation", LØJ  

 havde meddelt, var tale om et særlig kort omlægningsforløb (fra maj 1987 til  

 oktober 1987) og altså således, at omlægningen både var påbegyndt og godkendt  

 omlagt i 1987. Myndighederne lagde til grund, at der ikke kunne gives  

 dispensation  

 fra 1-års-kravet, men alene fra kontrollen med omlægningen i denne periode -  

 og at konsulentrapporten vedrørende 1986 for så vidt måtte være afgørende.
 Der er således ikke grundlag  

 for at antage, at De ved Deres ansøgning om omlægningsstøtte har givet  

 urigtige  

 eller vildledende oplysninger som anført i bekendtgørelsens § 13, stk. 1, nr.  

 2.
 På den baggrund finder jeg  

 ikke, at der i § 13, stk. 1, nr. 2, var hjemmel til at kræve de udbetalte  

 37.030 kr. i omlægningsstøtte tilbagebetalt.
 Det tilføjes, at  

 myndighedernes egen vurdering og anvendelse af de af Dem loyalt meddelte  

 oplysninger ikke i sig selv kan danne grundlag for tilbagebetalingskravet.
Jeg har gjort  

 Jordbrugsdirektoratet bekendt med min opfattelse.
Jeg har samtidig henstillet  

 til Jordbrugsdirektoratet at frafalde tilbagebetalingskravet over for Dem.
..." Efterfølgende modtog jeg  

 underretning om, at Jordbrugsdirektoratet havde frafaldet  

 tilbagebetalingskravet over for A.
 Jeg meddelte herefter, at jeg  

 på det foreliggende grundlag ikke foretog videre i sagen.
