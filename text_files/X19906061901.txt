Dansk Flygtningehjælp klagede på vegne af N.N. og hendes 5 voksne børn  

 over, at kommunen ikke ville bevilge lån til beboerindskud i et privat  

 byggeri.
Kommunen ville ikke yde lånet, da man ikke mente, at familien  

 opfyldte betingelserne efter § 52.
 Nævnet afviste klagen over afslag på lån efter §§ 52 og 57 e-g, da  

 kommunens afgørelser efter disse bestemmelser er endelige.
Nævnet stadfæstede afslaget på lån efter § 57 c, stk. 1, da familien  

 på grund af størrelsen af husstandens samlede indkomster ikke var berettiget  

 dertil.
Nævnet lagde herved til grund, at lån til den enkelte lejers  

 forholdsmæssige del af beboerindskuddet efter §§ 57 b og c kun kan ydes til  

 lejere i almennyttigt byggeri.
 »Ved skrivelse af 3. august 1989 har Dansk Flygtningehjælp på vegne  

 af N.N. hendes 5 voksne børn gennem kommunalbestyrelsen i Næstved kommune  

 klaget over, at man ikke vil bevilge boligindskudslån til familien.
 I anledning af klagen har kommunalbestyrelsen fremsendt en udtalelse samt  

 sagens akter, som flygtningehjælpen og familien er gjort bekendt med.
 Det fremgår af sagen, at familien den 11. juli 1989 ansøgte  

 kommunalbestyrelsen om lån til beboerindskud i et privat byggeri.
 Kommunalbestyrelsen afslog ansøgningen, idet man fandt, at familien ikke  

 opfyldte betingelserne efter boligstøttelovens § 52. Det oplystes, at grænsen  

 for lån og garanti efter lovens § 52 var kr. 186.000,- i 1989, og  

 husstandsindkomsten udgjorde kr. 199.000,-.
 Dansk Flygtningehjælp har i forbindelse med ankesagen blandt andet anført,  

 at indskuddet skal fordeles på de enkelte husstandsmedlemmer i forhold til  

 disses indkomster.
 Heroverfor har kommunalbestyrelsen anført at udlodning af indskud på de  

 enkelte familiemedlemmer kun kan lade sig gøre i almennyttigt byggeri,  

 ligesom man anførte, at indtægtsgrænsen på kr. 186.000,- var gældende for  

 boligstøttelovens §§ 52 - 57.
 Boligstyrelsen har telefonisk overfor ankenævnssekretariatet bekræftet  

 kommunalbestyrelsens fortolkning.
 Ifølge boligstøttelovens § 49, stk. 1, ydes lån til betaling af  

 beboerindskud i lejligheder til boligtagere, hvis husstandsindkomst, jfr. §  

 7, § 7 a og § 7 b, ved indflytning ikke overstiger et beløb svarende til den  

 samlede pension, som tilkommer et folkepensionistægtepar som grundbeløb og  

 tillæg til social pension med tillæg af 5 pct..
 Dette beløb udgjorde i juli 1989 kr. 107.000,-.
 Efter lovens § 57 b, stk. 1, kan der efter bestemmelserne i §§ 48 og 49  

 efter ansøgning ydes lån til betaling af beboerindskud i almennyttigt  

 byggeri.
Ifølge lovens § 57 b, stk. 2, kan der efter reglerne i lovens § 49, stk.  

 2, ydes lån til 3 eller flere, der i fællesskab lejer en bolig med 3 eller  

 flere beboelsesrum.
Lån ydes til den enkelte lejers forholdsmæssige del af  

 beboerindskuddet.
 I henhold til lovens § 57 c, stk. 1, kan der efter bestemmelserne i §§ 48,  

 49 stk. 1 og 57 b ydes lån efter ansøgning til forudbetaling af leje,  

 indskud, depositum eller lignende vedrørende en beboelseslejlighed i andet  

 byggeri end det i § 57 b nævnte.
 Ifølge stk. 2 gælder det samme vedrørende enkeltværelser, der ikke er en  

 del af udlejerens lejlighed eller af det een- eller tofamilieshus, hvor  

 udlejeren bor.
 Ifølge boligstyrelsens vejledning af 22. oktober 1987 vedrørende  

 boligstøtte, pkt. 17.2, vil flere unge flygtninge i almennyttigt byggeri  

 kunne opnå lån til en forholdsmæssig del af det samlede beboerindskud for en  

 beboelseslejlighed, såfremt de i fællesskab lejer en lejlighed med 3 eller  

 flere beboelsesrum, jfr. lovens § 50 og pkt. 16.4, idet unge flygtninge anses  

 for at opfylde betingelserne i boligbyggerilovens § 68, stk. 1.
 I andet byggeri, det vil sige typisk privat eller kommunalt  

 udlejningsbyggeri, kan lån kun ydes til beboelseslejligheder.
 I henhold til boligstøttelovens § 63, stk. 1, kan kommunalbestyrelsens  

 afgørelser om boligstøtte og lån efter §§ 48-50 og §§ 57 b og c indbringes  

 for amtsankenævnet.
Amtsankenævnet har herefter behandlet sagen i sit møde den 26. juli 1990,  

 hvor man traf følgende A F G Ø R E L S E:
 Nævnet afviser klagen over afslag på lån til beboerindskud efter  

 boligstøttelovens §§ 52 og 57 e-g, idet kommunalbestyrelsens afgørelser efter  

 disse bestemmelser er endelige.
 Nævnet stadfæster kommunalbestyrelsens afslag på lån til indskud efter  

 boligstøttelovens § 57 c, stk. 1, da familien på grund af størrelsen af  

 husstandens samlede indkomster ikke er berettiget dertil.
 Nævnet har herved lagt til grund, at lån til den enkelte lejers  

 forholdsmæssige del af beboerindskuddet efter lovens §§ 57 b og c kun kan  

 ydes til lejere i almennyttigt byggeri.
Vedrørende eventuel klage over amtsankenævnets afgørelse henvises til  

 vedlagte vejledning.« Hvilket herved meddeles.
