Henvisning til At-meddelelsessystemets gruppe 6 Anmeldereglerne for arbejdsbetingede lidelser findes i Socialministeriets  

 bekendtgørelse nr. 249 af 16. maj 1986 om lægers og tandlægers pligt til at  

 anmelde arbejdsbetingede lidelser til Arbejdstilsynet og Sikringsstyrelsen  

 (fra 1. juli 1989 er Sikringsstyrelsen nedlagt og erstattet af  

 Arbejdsskadestyrelsen).
 Denne cirkulæreskrivelse orienterer og instruerer om tilsynskredsens  

 behandling af anmeldelserne.
I.
Orientering Kredsene vil med den daglige post fra direktoratet modtage kopi af de  

 indgåede anmeldelser, der vedrører formodede eller konstaterede  

 arbejdsbetingede lidelser inden for kredsens område, såvidt der er opgivet en  

 arbejdsgiver på anmeldelsen.
 Anmeldelserne er normalt foretaget af læger/tandlæger på blanketter for  

 anmeldelse af arbejdsbetingede lidelser, men i nogle tilfælde foretager  

 arbejdsgiver anmeldelse på blanket for anmeldelse af arbejdsulykker.
 I disse tilfælde, hvor 12. kontor har modtaget en anmeldelse på blanket  

 for anmeldelse af arbejdsulykke og vurderet, at skaden skal defineres som en  

 arbejdsbetinget lidelse og ikke som en arbejdsulykke, sker en administrativ  

 overflytning af oplysningerne til registret for arbejdsbetingede lidelser.  

 Kredsen vil modtage orientering om disse arbejdsbetingede lidelser ved kopi  

 af originalanmeldelsen med påstemplet »lidelsesløbenummer«.
 Anmeldelserne kan supplere kredsens kendskab til de enkelte virksomheder  

 og således indgå i tilrettelæggelsen af tilsynsvirksomheden, hvor kredsen med  

 sit lokalkendskab har de bedste muligheder for at udvælge de tilfælde, hvis  

 baggrund bør undersøges nærmere.
Som prioriteringsgrundlag for kredsens behandling af anmeldelserne er der  

 fastlagt nogle kvoteringsregler.
Kriterierne herfor er fastlagt i følgende  

 instruktion.
II.
Instruktion 2.1 Kvotering Kredsen skal kvotere den daglige post og her udtage de anmeldelser, der  

 skal indgå i kvote I og kvote II.
Kriterierne for kvote I opgaver fastlægges  

 i tilknytning til direktoratsprioriterede emner, hvor der er behov for særlig  

 undersøgelse og dokumentation.
Disse meddeles særskilt.
 Kriterierne, for at en arbejdsbetinget lidelse skal indgå i kvote II, er  

 følgende:
2.2 Undersøgelse Blandt de kvoterede anmeldelser udvælger kredsen efter eget skøn de  

 tilfælde, hvor en undersøgelse på stedet vil have størst mulig generel  

 forebyggende virkning.
Direktoratet forventer ikke, at kredsene vil kunne  

 undersøge samtlige arbejdsbetingede lidelser, der kan henføres til kvote I  

 eller II.
Kredsene må foretage en prioritering i forhold til andre væsentlige  

 opgaver i forbindelse med gennemførelse af kampagner, særlige indsatsområder,  

 tværsnitsundersøgelser, akutte udkald m.v.
Anmeldelserne skal derfor indgå i  

 kredsens samlede vurdering og prioritering af de arbejdsopgaver, som kredsen  

 udfører.
 Hvis kredsen mener, at der har foreligget en overtrædelse i forbindelse  

 med en arbejdsbetinget lidelse, skal spørgsmålet om retslig tiltale behandles  

 efter retningslinierne i At-cirkulæreskrivelse nr. 6/1988.
2.3 Indberetning Kredsens undersøgelser af de arbejdsbetingede lidelser skal indtil videre  

 ikke indberettes.
2.4'Anonyme' anmeldelser af arbejdsbetingede lidelser Ønsker skadelidte sin anonymitet sikret af Arbejdstilsynet over for  

 nuværende eller tidligere arbejdsgiver (»ja« i pkt. 16), kan  

 anmeldelsen ikke bruges som direkte anledning til en  

 arbejdspladsundersøgelse, hverken hos nuværende eller tidligere arbejdsgiver.
 Skønner kredsen, at der er tale om overhængende, betydelig fare for  

 skadelidte, kan ovennævnte regel fraviges, men skadelidte skal dog så vidt  

 muligt kontaktes, inden yderligere foretages.
 Hvis kredsen skønner, det er væsentligt at foretage en undersøgelse hos  

 skadelidtes tidligere arbejdsgiver, skal kredsen forhøre sig om, hvorvidt  

 skadelidte også ønsker at være anonym overfor denne.
En »anonym« anmeldelse kan imidlertid anvendes til  

 identifikation af en virksomhed med henblik på undersøgelse, hvis der af  

 anden grund foretages virksomhedsbesøg.
Undersøgelsen skal ske så diskret, at  

 personens anonymitet sikres.
2.5 Tilsidesættelse af anmeldepligten Behandling af spørgsmål om påbud og tiltale for overtrædelse af  

 anmeldepligten sker i direktoratet.
 Hvis kredsen bliver bekendt med sådanne overtrædelser, skal kredsen  

 indberette disse til direktoratet (12. kontor).
 Bemærk, at læger og tandlæger er fritaget for anmeldelse, hvis forholdet  

 er anmeldt af arbejdsgiveren eller andre.
2.6 Agtindsigt Anmeldelserne indeholder oplysninger, der er personlige og følsomme, og  

 som ikke må udleveres eller videregives, medmindre der foreligger særlige  

 omstændigheder.
Der henvises til offentlighedslovens og forvaltningslovens  

 bestemmelser om personlige og helbredsmæssige oplysninger.
 Kredsen skal sikre, at anmeldelserne opbevares i overensstemmelse hermed.
 Der vil senere blive udsendt en særskilt At-cirkulæreskrivelse om de  

 nærmere retningslinier for at give aktindsigt.
5 III. Øvrig administration Vedrørende den nærmere interne administration af anmeldeblanketten  

 henvises til kontorordningen.
IV.
Ikrafttræden Straks.
