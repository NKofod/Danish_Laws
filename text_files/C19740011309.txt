 Ved den som bilag til nærværende cirkulære optrykte aftale af 24. maj 1974  

 om kontorholdsgodtgørelse i visse tilfælde til kordegne og kirkegårdsledere  

 er bestemmelsen i folkekirkens lønningslov af 1958, § 56, stk. 1, om  

 kontorholdsgodtgørelse til tjenestemandsansatte kordegne ophævet med virkning  

 fra 1. januar 1974. I tilslutning til de i aftalen indeholdte regler  

 fastsættes følgende:
 Det påhviler menighedsrådet at stille et velbeliggende og passende  

 møbleret lokale til rådighed som kontor for kordegnen og at drage omsorg for  

 lokalets renholdelse, belysning og opvarmning.
Såfremt der mellem menighedsrådet og kordegnen er enighed derom, kan  

 kontoret indrettes i kordegnens private bolig.
Aftale herom kan af  

 menighedsrådet eller kordegnen opsiges med 6 måneders varsel.
Tilsvarende  

 varsel skal gives, hvis menighedsrådet eller kordegnen vil bringe en for  

 kordegnen ved aftalens ikrafttræden bestående forpligtelse til at stille  

 kontor til rådighed til ophør (aftalens § 4, stk. 3).
Udgifterne til kontorinventar afholdes af menighedsrådet også i tilfælde,  

 hvor kontoret er indrettet i kordegnens bolig.
Inventaret opføres på kirkens  

 inventarfortegnelse.
Er der enighed mellem menighedsrådet og kordegnen derom,  

 kan kontorinventaret dog stilles til rådighed af kordegnen imod en  

 godtgørelse (aftalens § 2).
 Tilsvarende regler gælder for kontor for kirkegårdsledere, der er  

 forpligtede til at have en offentlig ekspeditionstid af samme omfang som  

 kordegne.
 Udgifter til kontormateriel, skrivepapir-, blanketter, regnskabsbøger,  

 protokoller, konvolutter og porto m.v. vedrørende kordegnes og  

 kirkegårdslederes tjeneste afholdes af kirkekassen efter regning.
Kordegne og kirkegårdsledere, som stiller kontor til rådighed i deres  

 bolig, er berettiget til en kontorholdsgodtgørelse, der efter forhandling med  

 funktionæren fastsættes af menighedsrådet efter reglerne i aftalens §§ 1-2,  

 således at godtgørelsen dækker funktionærens faktiske udgifter.
Om de  

 udgifter, der indgår i godtgørelsens beregning, skal man bemærke følgende:
Renholdelsesudgifter.: Under hensyn til lokalets størrelse og indretning  

 samt ekspeditionsantallet fastsættes et antal timer, som årlig må anses for  

 fornødent til lokalets renholdelse, herunder vinduespudsning.
Timetallet  

 multipliceres med den på stedet for rengøringsarbejde betalte timeløn.
Der  

 tillægges et beløb for rengøringsmidler.
 Varmeudgifter.: Af de faktiske årlige varmeudgifter - bortset fra udgifter  

 til levering af varmt vand - for hele boligen medregnes i godtgørelsen en til  

 lokalets rumfang eller areal i forhold til hele boligens rumfang eller areal  

 beregnet andel.
 Lejeudgift: 1) Er kontoret indrettet i en af funktionæren lejet bolig,  

 medregnes i godtgørelsen en til lokalets areal i forhold til hele boligens  

 etageareal beregnet andel af den gældende husleje.
 Er lejen på grund af kontorets tilstedeværelse beregnet efter reglerne for  

 erhvervslejemål, tillægges godtgørelsen forlods et beløb svarende til den  

 forhøjelse af den samlede leje, som er en følge heraf, og den foran angivne  

 forholdsberegning foretages derefter på grundlag af det resterende lejebeløb.
 Eksempel:
 Det samlede beløb nedsættes i forhold til funktionærens private brug af  

 kontoret (aftalens § 1, stk. 3).
 Sluttelig understreges, at menighedsrådets beslutninger om leje af  

 kontorlokale eller kontorholdsgodtgørelsers fastsættelse eller ændring skal  

 godkendes af provstiudvalget.
Kirkeministeriet, den 30. maj 1974 P.M.V.
Aug.
Roesen. / K.
Bagger.
 Bilag.
 Aftale af 24. maj 1974 mellem kirkeministeriet, Danmarks Kordegneforening  

 og Foreningen af Danske Kirkegårdslederes CO II sektion om  

 kontorholdsgodtgørelse i visse tilfælde til kordegne og kirkegårdsledere.
 I henhold til § 45, stk. 2, i lov om tjenestemænd i staten, folkeskolen og  

 folkekirken indgås følgende aftale:
 § 1.  Kordegne, der aflønnes efter tjenestemændenes  

 lønrammesystem, er berettigede til kontorholdsgodtgørelse, såfremt de stiller  

 kontor til rådighed for deres tjeneste i deres private bolig.
 Stk. 2.  Kontorholdsgodtgørelsen fastsættes af  

 menighedsrådet(ene) til et årligt beløb, der dækker udgifterne ved lokalets  

 opvarmning, belysning og renholdelse samt en forholdsmæssig andel af  

 kordegnens samlede leje for boligen eller, såfremt kontoret er indrettet i en  

 kordegnen tilhørende ejendom, udlejningsværdien for lokalet.
 Stk. 3.  De i henhold til stk. 2 opgjorte udgifter  

 nedsættes i forhold til kordegnens private brug af kontoret.
 § 2 .  Såfremt kontorets møblering sker på kordegnens  

 regning, forhøjes godtgørelsen efter § 1 med 200 kr. årlig.
 § 3.  Efter tilsvarende regler, som er anført i §§  

 1-2, ydes der kontorholdsgodtgørelse til kirkegårdsledere, såfremt de stiller  

 kontor til rådighed i deres private bolig for kirkegården med en tilsvarende  

 offentlig ekspeditionstid, som er fastsat for kordegnekontorer.
 § 4  Godtgørelse efter §§ 1-3 fastsættes med virkning  

 fra 1. januar 1974. Godtgørelsen kan af menighedsrådet eller kordegnen  

 forlanges nyfastsat i forbindelse med et regnskabsårs udløb.
 Stk. 2.  Bestemmelsen i § 56, stk. 1, i lov nr. 155 af  

 7. juni 1958 om folkekirkens lønningsvæsen m.v., jfr. lønnings- og  

 pensionsministeriets bekendtgørelse nr. 489 af 24. oktober 1969, ophæves fra  

 den 1. januar 1974 at regne.
Stk. 3.  Funktionærer, der ved nærværende aftales  

 ikrafttræden havde forpligtelse til at stille kontor til rådighed i deres  

 tjeneste eller senere påtager sig sådan forpligtelse, kan frigøre sig fra  

 denne forpligtelse med 6 måneders varsel.
Tilsvarende varsel gives af  

 menighedsrådet, såfremt flytning af kontoret ønskes.
