Nr BSF 53 Forslag til folketingsbeslutning om regelforenkling gennem afvikling af  

 det tvungne energisyn for små ejendomme, herunder parcelhuse og  

 ejerlejligheder, ved salg Fremsat af Eva Møller (KF) Pernille Sams (KF) Christian O.
Aagaard (KF)  

 Peter Hansen-Nord (V) Knud Enggaard (V) Hans Christian Schmidt (V) den 6. november 1997 Med henblik på at forenkle den offentlige administration, nedbringe og  

 forenkle regelmængden samt lette de administrative byrder pålægges regeringen  

 at fremsætte lovforslag samt foretage de fornødne ændringer i  

 bekendtgørelser, cirkulærer og andre administrative forskrifter, som sikrer  

 en ophævelse af tvungen energimærkning og energiplan af små ejendomme,  

 herunder parcelhuse og ejerlejligheder, ved salg, jf. lov nr. 485 af 12. juni  

 1996 om fremme af energi- og vandbesparelser i bygninger.
Bemærkninger til forslaget Det Konservative Folkeparti og Venstre har sat regelforenkling og  

 afbureaukratisering højt på dagsordenen.
I folketingsåret 1996-97 fremsatte  

 Det Konservative Folkeparti og Venstre et fælles beslutningsforslag  

 (beslutningsforslag B 127), hvor regeringen blev pålagt at nedbringe og  

 forenkle regelmængden samt lette de administrative byrder.
Nærværende forslag  

 er et led i en række af konkrete beslutningsforslag om regelforenkling og en  

 opfølgning på beslutningsforslaget fra sidste folketingsår.
 Lov om fremme af energi- og vandbesparelser i bygninger, der trådte i  

 kraft den 1. januar 1997, var fra første færd unødvendig.
Begrundelsen for loven var at reducere hver enkelt bygnings forbrug af  

 energi.
Til brug herfor skal en godkendt energikonsulent foretage  

 udarbejdelsen af en energiplan og en energimærkning.
Intentionerne bag loven  

 er gode nok, men der er ikke behov for en lovtvungen ordning.
Udgifterne til varme, el og vand er i dag så store, at den enkelte  

 boligejer ikke er i tvivl om det nødvendige i energibesparelser.
Samtidig er  

 der så mange kampagner omkring energibesparelser udarbejdet af forskellige  

 elvirksomheder, at boligejerne ikke er i tvivl om de mange muligheder, der  

 findes for at foretage energibesparelser.
Det er de færreste boligejere, der  

 ikke ved, at man kan spare på varmen ved at skifte til termoruder og forbedre  

 isoleringen af huset.
Ej heller vil det overraske mange, at man kan spare på  

 energien ved at købe nye hårde hvidevarer.
Hvis man er beboer i en ejerlighed, har man stort set ingen muligheder for  

 at reducere sit varmeforbrug, da beslutninger om at udskifte vinduer, tag  

 eller forbedring af isolering alene træffes i ejerforeningen.
Derfor er disse  

 muligheder også taget ud af energimærket for ejerligheder.
Når disse forbehold er nævnt, er der således kun tilbage for den  

 sagkyndige energikonsulent at bemærke i sin energiplan, at der mangler en  

 sparebruser, sparepærer eller lignende.
Udarbejdelse af energimærkning og  

 energiplan koster mellem 1.000 og 6.000 kr. inklusive moms at få foretaget.  

 Dette er en unødvendig omkostning for den enkelte sælger.
EDC-mæglernes formand, Poul Erik Bech, er da heller ikke i tvivl om, at  

 energimærkningen er en dårlig ide.
Han udtalte i Berlingske Tidende den 23.  

 januar 1997, at energimærkningsordningen er »grotesk« og efterlyste  

 en koordineret og mere gennemtænkt lovgivning på dette område.
Hvis der skal være tale om et energisyn af boligen, bør det være op til  

 sælger og køber indbyrdes at arrangere dette.
Det skal ikke foregå ved en  

 tvungen og unødvendig energimærkningsordning.
Skriftlig fremsættelse Eva Møller  (KF):
 Som ordfører for forslagsstillerne tillader jeg mig herved at fremsætte:
 Forslag til folketingsbeslutning om regelforenkling gennem  

 afvikling af det tvungne energisyn for små ejendomme, herunder parcelhuse og  

 ejerlejligheder, ved salg.
(Beslutningsforslag nr.
B 53).
 Jeg henviser i øvrigt til de bemærkninger, der ledsager forslaget, og  

 anbefaler det til Tingets velvillige behandling.
