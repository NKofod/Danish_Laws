Betænkning afgivet af Socialudvalget den 28. april 2005 Betænkning over Forslag til lov om ændring af lov om social  

 service (Revision af reglerne om frit valg af leverandør i  

 hjemmeplejen m.v.) [af socialministeren (Eva Kjer Hansen)] 1. Udvalgsarbejdet Lovforslaget blev fremsat den 23. februar 2005 og var til 1.  

 behandling den 10. marts 2005. Lovforslaget blev efter 1. behandling henvist  

 til behandling i Socialudvalget.
Tidligere behandling Lovforslaget er en genfremsættelse af lovforslag nr.
L 143 fra  

 folketingsåret 2004-05, 1. samling.
Udvalget har fået omdelt det materiale,  

 der  

 forelå i forbindelse med behandlingen af L 143, herunder de høringssvar og et  

 notat herom, som socialministeren sendte til udvalget.
Møder Udvalget har behandlet lovforslaget i 3 møder.
2. Indstillinger og politiske bemærkninger Et  

  

 flertal  

  

 i udvalget  

 (V, DF og KF) indstiller lovforslaget til  

  

 vedtagelse.
Dansk Folkepartis medlemmer af udvalget kan støtte de  

 justeringer i regelsættet, der er lagt op til i lovforslaget.
Dansk  

 Folkeparti  

 mener, det er godt, at det præciseres, at kommunerne bliver forpligtet til at  

 skabe grundlaget for, i hvilken grad og på hvilke områder de vil indføre det  

 frie valg.
Dansk Folkeparti kan også støtte, at der igangsættes et arbejde  

 for  

 at udvikle en frit valg-attest, for Dansk Folkeparti går ind for at forenkle  

 den procedure, leverandørerne skal igennem i forbindelse med godkendelsen i  

 kommunerne.
Attesten skal fungere som dokumentation for, at en leverandør  

 lever  

 op til en række generelle krav, der stilles i alle kommuner.
Når en  

 leverandør  

 så har attesten i hånden, vil der alene skulle fokuseres på de helt  

 specifikke  

 kvalitetskrav, som kommunalbestyrelserne har fastsat.
Dansk Folkeparti ser  

 det  

 som en fordel, at attesten vil medvirke til at reducere den administrative  

 byrde for både leverandører og kommuner i forbindelse med godkendelsen.
Der  

 indføres også en forpligtelse for kommunerne til at efterbetale  

 leverandørerne,  

 såfremt timeprisen fastsættes kunstigt lavt i godkendelsesmodellen.
Hermed  

 sikrer man så en reel fri konkurrence mellem offentlige og private  

 leverandører.
Dansk Folkeparti kan også støtte, at frit valg-basen  

 moderniseres, så den bliver mere brugervenlig, og at det bliver muligt at  

 udvide mulighederne for at frembringe analyser af udviklingen på området.
Det  

 vigtigste er selvfølgelig at få at vide, hvad hjemmehjælpsmodtagerne selv  

 mener  

 om det frie leverandørvalg.
Derfor ser Dansk Folkeparti frem til den  

 landsdækkende brugertilfredshedsundersøgelse, der skal gennemføres i 2005.
 Et  

  

 mindretal  

  

 i  

 udvalget (S, RV, SF og EL) indstiller lovforslaget til  

  

 forkastelse  

  

 ved 3. behandling  

.
Socialdemokratiets  

 medlemmer af udvalget er meget bekymrede for den danske hjemmehjælp.
I dag er  

 der færre ældre, der får hjemmehjælp end for 4 år siden, og de, der får,  

 oplever, at deres hjemmehjælpere har mere travlt end tidligere.
En lang række  

 undersøgelser viser, at det er gået den gale vej.
Ældre Sagen har lavet en  

 undersøgelse, der viser, at 27 pct. af de ældre oplever, at de har fået  

 mindre  

 hjemmehjælp, alt imens kommunerne er tvunget til at spare på ældreområdet.  

 Det  

 ser sort ud med VK-regeringens valgløfter.
Derfor har Socialdemokratiet igen  

 og  

 igen gjort regeringen opmærksom på problemerne.
 Dette lovforslag er en  

 revision af frit valg-loven, og det er et klart bevis på, at VK-regeringen  

 vender det døve øre til, når de, der har forstand på området, gør opmærksom  

 på  

 virkeligheden, på vilkårene i hjemmeplejen og på hverdagen hos de ældre.
 Det tankevækkende er,  

 hvilket frit valg man vil kæmpe for i den her revision, for det er ikke de  

 ældres, det er ikke kampen for at forbedre hverdagen ude i de danske  

 pensionisters  

 hjem, og det er heller ikke kampen for at skaffe mere tid i hjemmeplejen  

 eller  

 en kamp for at give den ældre mulighed for at købe en time hos sin egen  

 hjemmehjælper fra kommunen.
Der står intet om bedre  

 vilkår for de ældre, intet om mere tid hos de ældre eller mere medinddragelse  

 af de ældre og intet om bedre uddannelse af det personale, der til daglig er  

 sammen med de ældre.
Denne revision er først og fremmest en forbedring af  

 markedet for ældreplejen.
 For Socialdemokratiet  

 handler god ældrepleje om at sætte de ældre i centrum,  

 at give dem nogle gode rammer og en tryg og værdig alderdom.
 Netop derfor hverken vil eller kan Socialdemokratiet stemme for et forslag om  

 ældrepleje, der ikke bruger så meget som et eneste ord på at beskrive,  

 hvordan man tager udgangspunkt i det enkelte menneske for at forbedre det  

 enkelte menneskes vilkår.
For Socialdemokratiet er det klart: Socialdemokratiet kan ikke bakke op om  

 det marked, de ældre ikke selv ønsker, og derfor heller ikke om dette  

 lovforslag,  

 der betyder mere administration og færre midler til rigtige  

 hjemmehjælpstimer.
For Socialdemokratiet er bægeret fuldt  vi står af  

 her, for vi sætter mennesket i centrum.
Det Radikale Venstres medlemmer af udvalget stemmer imod lovforslaget, fordi  

 Det Radikale Venstre er imod den tvang, lovforslaget påfører kommunerne.
Det  

 Radikale Venstre har intet imod, at kommunerne selv beslutter sig for en frit  

 valg-ordning.
Det Radikale Venstre synes det er godt, at borgerne får frit  

 valg, og at der kommer konkurrence på området.
 Tjóðveldisflokkurin, Inuit Ataqatigiit, Siumut og Fólkaflokkurin var på  

 tidspunktet for betænkningens afgivelse ikke repræsenteret med medlemmer i  

 udvalget og havde dermed ikke adgang til at komme med indstillinger eller  

 politiske udtalelser i betænkningen.
 En oversigt over Folketingets sammensætning er optrykt i betænkningen.
Hans Andersen (V)   

 Anne‑Mette Winther Christiansen (V)   

 Inge‑Lene Ebdrup (V)  

  

  nfmd.  

  

 Inger Støjberg (V)   

 Pia Kristensen (DF)  

  

  fmd.  

  

 Birthe Skaarup (DF)   

 Tina Petersen (DF)   

 Tom Behnke (KF)   

 Per Ørum Jørgensen (KF)   

 Hüseyin Arac (S)   

 Lise von Seelen (S)   

 Mette Frederiksen (S)   

 John Dyrby (S)   

 Lone Dybkjær (RV)   

 Ole Glahn (RV)   

 Anne Baastrup (SF)   

 Line Barfod (EL) Tjóðveldisflokkurin, Inuit Ataqatigiit, Siumut og  

 Fólkaflokkurin havde ikke medlemmer i udvalget.
Folketingets sammensætning Venstre, Danmarks Liberale Parti (V) 52 Enhedslisten (EL) 6 Socialdemokratiet (S) 47 Tjóðveldisflokkurin (TF) 1 Dansk Folkeparti (DF) 24 Inuit Ataqatigiit (IA) 1 Det Konservative Folkeparti (KF) 18 Siumut (SIU) 1 Det Radikale Venstre (RV) 17 Fólkaflokkurin (FF) 1 Socialistisk Folkeparti (SF) 11 Bilag 1 Oversigt over bilag vedrørende L 33 Bilagsnr.
