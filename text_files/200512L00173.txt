Fremsat den 15. marts 2006 af indenrigs‑ og sundhedsministeren (Lars  

 Løkke Rasmussen) Forslag til Lov  

 om ændring af sundhedsloven (Ophævelse af eksklusivbestemmelser og krav om foreningsmedlemskab  

 i praksissektoren) § 1 I sundhedsloven, lov nr. 546 af 24. juni 2005, som  

 ændret ved lov nr. 1395 af 21. december 2005, foretages følgende ændring:
 1.  

  

 I  

  

 § 227  

  

 indsættes efter stk. 3:
 »  

 Stk. 4.  

  

 Overenskomster  

 indgået i medfør af stk. 1, må ikke indeholde bestemmelser, der  

 forpligter  

 sundhedspersoner, som har tilsluttet sig eller som ønsker at tilslutte sig  

 disse overenskomster, til at være medlem af en forening eller en bestemt  

 forening.
 Stk. 5.  

  

 En region  

 må ikke undlade at give en sundhedsperson tilladelse til at tilslutte sig  

 overenskomster indgået i medfør af stk. 1, eller fratage en  

 sundhedsperson  

 en sådan tilladelse, fordi personen ikke er medlem af en forening eller en  

 bestemt  

 forening.
 Stk. 6.  

  

 En region  

 må ikke undlade at give en sundhedsperson tilladelse til at tilslutte sig  

 overenskomster indgået i medfør af stk. 1, eller fratage en  

 sundhedsperson  

 en sådan tilladelse, fordi personen er medlem af en forening eller en bestemt  

 forening.
 Stk. 7.  

  

 I  

 overenskomster, indgået i medfør af stk. 1, kan aftales, at  

 sundhedspersoner,  

 som tilslutter sig en sådan overenskomst uden at være medlem af den forening,  

 som er part i overenskomsten, skal betale et gebyr til dækning af en  

 forholdsmæssig  

 andel af omkostningerne ved levering af de ydelser, som bliver stillet til  

 rådighed for de pågældende, og som parterne er enige om er nødvendige for  

 drift  

 af praksis og for administration og udvikling af overenskomstens regler,  

 herunder samarbejds- og klagesystemet, på regionalt og centralt niveau.  

 Parterne kan aftale både et engangsgebyr, som forfalder i forbindelse med  

 sundhedspersonens tilslutning til overenskomsten, og et periodevist gebyr,  

 som  

 forfalder løbende.
Stk. 8.  

  

 Ved  

 behandling af sager i paritetiske organer nedsat i henhold til  

 overenskomster,  

 indgået i medfør af stk. 1, skal en sundhedsperson, som er part i sagen,  

 og som ikke er medlem af den forening, som er repræsenteret i det paritetiske  

 organ, gives ret til at møde, eventuelt ved bisidder, når en klage over den  

 pågældende eller en sag, som eventuelt vil kunne give anledning til  

 fastsættelse af sanktioner over for den pågældende, behandles.« § 2 Stk. 1.  

  

 Loven  

 træder i kraft den 1. januar 2007.
 Stk. 2.  

  

 Bestemmelser  

 i overenskomster indgået i medfør af § 26, stk. 2, i lov om  

 offentlig  

 sygesikring, der forpligter sundhedspersoner, som har tilsluttet sig eller  

 som  

 ønsker at tilslutte sig disse overenskomster, til at være medlem af en  

 forening,  

 er ugyldige.
 Stk. 3.  

  

 § 227,  

 stk. 5-8, som affattet ved lovens § 1, nr.1, finder tilsvarende  

 anvendelse for overenskomster indgået i medfør af § 26, stk. 2, i  

 lov  

 om offentlig sygesikring.
§ 3 Loven gælder ikke for Færøerne og Grønland.
Bemærkninger til lovforslaget Almindelige bemærkninger 1. Indledning Den Europæiske Menneskerettighedsdomstol fastslog den 11.  

 januar 2006, at den danske retstilstand med hensyn til sikring af  

 foreningsfriheden ikke er i overensstemmelse med artikel 11 i Den Europæiske  

 Menneskerettighedskonvention.
Domstolen fandt, at artikel 11 også omfatter en  

 pligt for staten til at sikre den negative fagforeningsfrihed, det vil sige  

 retten til at stå uden for en fagforening.
Dommen vedrører alene  

 begrænsningerne  

 i den negative fagforeningsfrihed i forbindelse med ansættelsesforhold.
Regeringen finder imidlertid, at der i lyset af de  

 principielle hensyn til mere generelt at sikre foreningsfriheden for den  

 enkelte person som udøver et erhverv, er god grund til samtidig at gøre op  

 med  

 eksklusivbestemmelserne for de liberale erhverv, idet regeringen ønsker, at  

 man  

 frit skal kunne udøve sit erhverv, uanset om man er medlem af en bestemt  

 forening eller ej.
Regeringen har derfor besluttet at fremsætte forslag om  

 forbud mod eksklusivbestemmelser i praksissektoren og forbud mod at lægge  

 vægt  

 på foreningsforhold i forbindelse med en sundhedspersons anmodning om  

 tilladelse til at tilslutte sig overenskomster i praksissektoren og i  

 forbindelse  

 med beslutninger om fratagelse af en sådan tilladelse.
2. Baggrund 2.1. Den Europæiske Menneskerettighedsdomstols dom  

 af 11. januar 2006 Den Europæiske Menneskerettighedsdomstol i Strasbourg har i  

 sin dom af 11. januar 2006 (Sagsnr. 52562/99 og 52620/99) i forbindelse med  

 to  

 sager om eksklusivaftaler på det danske arbejdsmarked taget stilling til  

 rækkevidden af Den Europæiske Menneskerettighedskonventions artikel 11 om  

 beskyttelse af foreningsfriheden.
 Artikel 11 i den Europæiske Menneskerettighedskonvention  

 har følgende ordlyd:
 »Enhver har ret til frit at deltage i fredelige  

 forsamlinger og til foreningsfrihed, herunder ret til at oprette og slutte  

 sig  

 til fagforeninger for at beskytte sine interesser.
Stk. 2.  

  

 Der  

 må ikke gøres andre indskrænkninger i udøvelsen af disse rettigheder end  

 sådanne, som er foreskrevet ved lov og er nødvendige i et demokratisk samfund  

 af hensyn til den nationale sikkerhed eller den offentlige tryghed, for at  

 forebygge uro eller forbrydelse, for at beskytte sundheden eller sædeligheden  

 eller for at beskytte andres rettigheder og friheder.
Denne artikel skal ikke  

 forhindre, at der pålægges medlemmer af de væbnede styrker, politiet eller  

 statsadministrationen lovlige begrænsninger i udøvelsen af disse  

 rettigheder.« Domstolen fandt, at det forhold, at begge klagere var  

 tvunget til at være medlem af en bestemt fagforening, var en krænkelse af  

 selve  

 kernen i foreningsfriheden, som er beskyttet i medfør af artikel 11, der også  

 beskytter  

 den negative foreningsfrihed, dvs. retten til at vælge at stå uden for en  

 fagforening.
Domstolen fandt endvidere, at den danske stat ved at tillade  

 eksklusivaftaler har svigtet forpligtelsen til at beskytte klagernes negative  

 foreningsfrihed.
2.2. Den Europæiske Menneskerettighedsdomstols  

 udtalelser om de generelle principper for fagforeningsfrihed Om de generelle principper for fagforeningsfrihed udtaler  

 Domstolen i dommen af 11. januar 2006 blandt andet, at retten til at danne og  

 melde sig ind i fagforeninger er et særligt aspekt af foreningsfriheden, og  

 at  

 det forhold, at der er tale om en frihedsrettighed, indebærer et element af  

 frit valg med hensyn til udøvelse af denne ret.
Domstolen fastslår derfor, at  

 artikel 11 også omfatter den negative fagforeningsfrihed, dvs. retten til  

 ikke  

 at blive tvunget ind i en fagforening.
Domstolen udtaler endvidere, at  

 formålet  

 med foreningsfrihed blandt andet er at sikre meningsfrihed, som er beskyttet  

 efter konventionens artikel 9 og 10. Meningsfrihed kan kun effektivt sikres,  

 hvis både den positive og den negative foreningsfrihed er beskyttet.
I  

 tilknytning hertil understreger Domstolen, at den personlige selvbestemmelse  

 (autonomi) er et væsentligt princip, når konventionen fortolkes.
Domstolen udtaler endvidere, at det forhold, at en person i  

 forbindelse med ansættelsen - mod sin overbevisning - alligevel accepterer et  

 krav om fagforeningsmedlemskab som betingelse for ansættelse, ikke kan  

 medføre,  

 at personen anses for at have fraskrevet sig sin ret til at stå uden for en  

 fagforening.
Domstolen finder således, at det er uden betydning i relation  

 til  

 beskyttelsen efter artikel 11, om et krav om fagforeningsmedlemskab stilles  

 før  

 eller under ansættelsen.
2.3. Domstolens udtalelser om statens forpligtelser I relation til statens forpligtelser i forbindelse med  

 sikring af foreningsfriheden udtaler Domstolen generelt, at statens  

 forpligtelser skal afbalanceres under hensyntagen til de konkurrerende  

 interesser mellem individet og samfundet som en helhed.
I sager om  

 fagforeningsfrihed må staterne indrømmes en bred skønsmargin under henvisning  

 til de forskellige arbejdsmarkedssystemer blandt de kontraherende stater.  

 Domstolen finder imidlertid, at når national lovgivning tillader  

 eksklusivaftaler, som går stik imod den enkeltes valgfrihed, der er en fast  

 bestanddel af artikel 11, gælder der en indskrænket skønsmargin.
Domstolen  

 minder i denne forbindelse om, at selv om individets interesser til en vis  

 grænse må underkastes gruppens interesser, indebærer demokrati ikke altid, at  

 flertallets synspunkter skal have forrang, hvorfor der må sikres mindretallet  

 en rimelig behandling.
Ved afvejningen af, om en kontraherende stat holder  

 sig  

 inden for sin skønsmargin ved at tillade eksklusivaftaler, udtaler Domstolen,  

 at der skal lægges vægt på statens begrundelser for sådanne aftaler, og det  

 skal i alle tilfælde vurderes, i hvilket omfang eksklusivaftalerne kolliderer  

 med de rettigheder, der beskyttes i artikel 11. Der skal tillige tages hensyn  

 til den ændrede opfattelse af, hvor relevante eksklusivaftaler er for at  

 sikre  

 den effektive nydelse af fagforeningsrettigheder.
Om statens pligter henviser Domstolen endelig til, at de  

 kontraherende stater i medfør af konventionens artikel 1 skal sikre alle  

 inden  

 for deres jurisdiktion de rettigheder, der følger af konventionen.
Selv om  

 artikel 11 primært beskytter individet mod vilkårlig indblanding fra  

 myndighederne, fastslår Domstolen, at de nationale myndigheder under nærmere  

 omstændigheder vil være forpligtet til at intervenere i forholdet mellem  

 private og vedtage passende foranstaltninger for at sikre den effektive  

 nydelse  

 af de rettigheder, som konventionen giver.
3. Gældende regler og praksis Det følger af § 26, stk. 2, i lov om offentlig  

 sygesikring, jf. lovbekendtgørelse nr. 509 af 1. juli 1998, med senere  

 ændringer, at Sygesikringens Forhandlingsudvalg (indtil sundhedslovens  

 ikrafttræden den 1. januar 2007) afslutter overenskomster om vilkårene for  

 sygesikringens ydelser.
Lov om offentlig sygesikring ophæves pr. 1. januar  

 2007, når sundhedsloven træder i kraft.
Med sundhedslovens § 57 fastslås  

 regionernes ansvar for at tilvejebringe tilbud om behandling i  

 praksissektoren  

 hos praktiserende sundhedspersoner.
Det følger af sundhedslovens § 227,  

 stk. 1, at Regionernes Lønnings- og Takstnævn afslutter overenskomster  

 med  

 organisationer af sundhedspersoner om vilkårene for praksissektorens ydelser.  

 Praksissektoren  

 drives således gennem centralt indgåede overenskomster mellem de faglige  

 organisationer og Sygesikringens Forhandlingsudvalg (fra 1. januar 2007  

 Regionernes Lønnings- og Takstnævn).
En sundhedsperson, som ønsker at drive praksis, kan  

 tilslutte sig overenskomsten under forudsætning af, at pågældende opfylder de  

 gældende autorisations- og uddannelseskrav og for så vidt angår  

 overenskomstområder  

 med praksisregulering, at der er en ledig praksis eller en ledig plads i en  

 praksis.
Sundhedspersoner, som tilslutter sig overenskomsten, får i den  

 forbindelse pligt til at holde sig orienteret om overenskomstens bestemmelser  

 og om administrationen heraf.
Overenskomsterne i praksissektoren indeholder imidlertid bestemmelser  

 om eller forudsætter medlemskab af en faglig organisation.
Normalt er  

 bestemmelserne udformet således, at overenskomsten kan tiltrædes af personer,  

 der er medlem af den pågældende faglige organisation.
Sådanne bestemmelser  

 findes i de overenskomster, som er indgået for alment praktiserende læger,  

 tandlæger, fysioterapeuter, kiropraktorer, og psykologer.
En tilsvarende  

 bestemmelse fandtes i den nu opsagte overenskomst for fodterapeuter.
Det  

 bemærkes, at det er besluttet at indlede forhandlinger om en overenskomst for  

 tandplejere.
Sygesikringsoverenskomsterne er gensidigt forpligtende  

 aftaler, som pålægger overenskomstparterne rettigheder, pligter og mulighed  

 for  

 sanktioner over for hinanden.
Gensidige forpligtelser er særligt vigtige i  

 praksissektoren,  

 eftersom praktiserende læger, tandlæger m.fl. ikke er i et  

 ansættelsesforhold,  

 men udøver et liberalt erhverv i et kontrakts- eller aftaleforhold til den  

 offentlige sygesikring (regionen pr. 1. januar 2007).
Overenskomsterne indeholder blandt andet bestemmelser, der  

 regulerer patienternes rettigheder.
Disse bestemmelser er som andre dele af  

 overenskomsterne forpligtende for den enkelte sundhedsperson.
Der er i overenskomsterne etableret særlige paritetiske  

 samarbejdsorganer med ligelig repræsentation for amtet eller Sygesikringens  

 Forhandlingsudvalg og sundhedspersonernes faglige organisation.
Disse organer  

 behandler  

 blandt andet klager fra patienter over sundhedspersoner vedrørende disses  

 forpligtelser i henhold til overenskomsterne og varetager således f.eks.  

 behandling  

 af sager om borgernes rettigheder vedrørende lægevalg, lægers konsultation,  

 telefontid, sygebesøg og lignende.
Ved misligholdelse eller overtrædelse af  

 overenskomsten vil samarbejdsorganet kunne iværksætte sanktioner over for  

 sundhedspersonen.
Disse organer tager sig ikke af faglige klager, f.eks.  

 klager over den lægelige behandling.
Sådanne klager kan indbringes for  

 Sundhedsvæsenets Patientklagenævn.
På tandlægeområdet har amtstandlægenævnene  

 og Landstandlægenævnet imidlertid også kompetence til at træffe afgørelse om  

 den faglige behandling, og de kan pålægge den enkelte tandlæge at  

 tilbagebetale  

 et beløb til den sikrede.
4. Lovforslagets indhold Uanset at Den Europæiske Menneskerettighedsdomstols dom af  

 11. januar 2006 alene vedrører begrænsningerne i den negative  

 fagforeningsfrihed i forbindelse med ansættelsesforhold, finder regeringen,  

 at  

 sundhedspersoner i praksissektoren skal sikres en tilsvarende beskyttelse af  

 deres foreningsfrihed i forbindelse med adgangen til at drive praksis i  

 sundhedsvæsenets  

 praksissektor, som lønmodtagere nyder i forbindelse med ansættelse og  

 afskedigelse.
Lovforslaget etablerer et forbud mod, at der fremover kan  

 indgås overenskomster i praksissektoren, der indeholder  

 eksklusivbestemmelser,  

 ligesom eksklusivbestemmelser i eksisterende overenskomster vil være ugyldige  

 fra lovens ikrafttræden.
Forslaget indeholder endvidere et forbud mod at  

 lægge  

 vægt på foreningsforhold i forbindelse med meddelelse af tilladelse til at  

 tiltræde overenskomster i praksissektoren.
Praksissektoren drives gennem centralt indgåede  

 overenskomster mellem de faglige organisationer og Sygesikringens  

 Forhandlingsudvalg (fra 1. januar 2007 Regionernes Lønnings- og Takstnævn).  

 En  

 sundhedsperson, som ønsker at drive praksis, kan tilslutte sig en  

 overenskomst  

 under forudsætning af, at pågældende opfylder de gældende autorisations- og  

 uddannelseskrav og for så vidt angår overenskomstområder med  

 praksisregulering,  

 at der er en ledig praksis eller en ledig plads i en praksis.  

 Overenskomsterne  

 tiltrædes i deres helhed.
Sådan er det efter gældende regler, og en  

 afskaffelse  

 af eksklusivbestemmelserne ved lov bør efter regeringens opfattelse ikke  

 medføre flere ændringer, end formålet tilsiger.
Dette sikres ved, at de  

 sundhedspersoner,  

 der ikke ønsker medlemskab af en bestemt faglig eller nogen faglig  

 organisation, på samme måde som medlemmer af en sådan organisation med  

 forslaget får mulighed for at tilslutte sig den aftalte overenskomst i sin  

 helhed.
Det er således væsentligt af hensyn til patienterne, at der  

 stilles ensartede ydelser på ensartede vilkår til rådighed for patienterne.  

 Det  

 skal for eksempel også hos praksisdrivende sundhedspersoner, der ikke er  

 medlemmer  

 af den faglige organisation, der er part i overenskomsten, være patienten,  

 der  

 vælger læge og ikke lægen, der vælger patienter.
Ingen patienter skal have  

 lavere service end andre f.eks. mht. ydelser, honorarer, åbningstider,  

 klageregler, hjemmebesøg osv.
Det er af hensyn til patienterne også væsentligt, at det  

 gennem overenskomsterne sikres, at patienter stilles ens med hensyn til  

 adgang  

 til erstatning for skader mv. pådraget i forbindelse med behandling hos  

 praktiserende  

 sundhedspersoner.
De krav, som gennem en overenskomst stilles til tegning af  

 erhvervsansvarsforsikring mv., skal således opfyldes af alle  

 sundhedspersoner,  

 som tiltræder overenskomsten.
Sundhedspersoner, som ikke er medlemmer af en  

 forening, som har tegnet kollektive forsikringer, som alene dækker  

 foreningens  

 medlemmer, vil således være forpligtet til at tegne tilsvarende forsikringer  

 på  

 individuel basis og overfor regionen kunne dokumentere forsikringsdækning  

 såvel  

 ved tiltrædelsen som løbende.
Det bemærkes i den forbindelse, at praktiserende tandlæger er  

 tilsluttet en særlig patientskadeforsikring med en bagatelgrænse for  

 erstatningsudbetaling på 1.000 kr.
Bagatelgrænsen for erstatningsudbetaling  

 efter patientforsikringsloven er på 10.000 kr. for skader pådraget i  

 forbindelse med behandlinger i det øvrige sundhedsvæsen.
Ved indførelse af  

 patientforsikringsordningen  

 ved lov forudsattes denne særlige patientforsikring på tandlægeområdet  

 videreført.
Lovforslaget ændrer ikke ved, at denne særlige ordning  

 forudsættes  

 videreført med adgang for alle tandlæger, uanset foreningsmedlemskab, som  

 tilmelder sig overenskomsten.
Tandlæger, som ikke gennem sit  

 foreningsmedlemskab bidrager til dækning af omkostningerne ved denne særlige  

 patientforsikringsordning vil efter overenskomstmæssig aftale herom kunne  

 afkræves et bidrag til dækning af omkostningerne ved at være dækket under  

 ordningen.
Sundhedspersoner, som ikke er medlemmer af en forening, som  

 administrerer ordninger alene for foreningens medlemmer om udbetaling af  

 dækning for f.eks. tabt omsætning under sygdom eller barselsfravær, vil, i  

 det  

 omfang de ønsker at være dækket i sådanne situationer, være henvist til at  

 tegne en forsikring herom på individuel basis.
Det vil kunne aftales  

 overenskomstmæssigt, at en forholdsmæssig andel af de midler, som regionen  

 indbetaler til formålet, udbetales til ikke medlemmer, som selv forsikrer sig  

 mod disse begivenheder.
 Det er tillige væsentligt af hensyn til regionernes  

 mulighed for en hensigtsmæssig planlægning og effektiv administration af  

 praksissektoren, at der gælder ens regler for medlemmer og ikke medlemmer om  

 f.eks. deltagelse i kvalitetsudviklingsarbejde, faglig udvikling, afregning  

 med  

 regionen, indberetning af oplysninger, anvendelse af informationsteknologi,  

 deltagelse  

 i vagtordninger, samarbejde med sygehuse, regioner og kommuner mv.
Forskelle mellem overenskomstområderne gør, at det ikke er  

 muligt at lovgive detaljeret om disse forhold.
Den nærmere gennemførelse vil  

 på  

 samme måde som andre vilkår for praksissektorens ydelser skulle aftales  

 overenskomstmæssigt, jf. sundhedslovens § 227, stk.1.
4.1. Ophævelse af eksklusivbestemmelser i  

 praksissektorens overenskomster Forslaget ændrer retstilstanden vedrørende de såkaldte  

 eksklusivbestemmelser, som findes i en række overenskomster i  

 praksissektoren.  

 Forslaget sikrer, at overenskomstbestemmelser, som forpligter  

 sundhedspersoner  

 til at være medlemmer af en forening eller en bestemt forening, ikke er  

 gyldige.
Forslaget forhindrer, at der fremover kan indgås overenskomster i  

 praksissektoren, som indeholder eksklusivbestemmelser.
 Eksisterende eksklusivbestemmelser i gældende overenskomster  

 vil være ugyldige fra lovens ikrafttræden.
4.2. Tilslutning til praksissektorens  

 overenskomster Forslaget indeholder endvidere et forbud mod at lægge vægt  

 på foreningsforhold i forbindelse med meddelelse af tilladelser til at  

 tiltræde  

 overenskomster i praksissektoren og i forbindelse med fratagelse af sådanne  

 tilladelser.
 Forslaget indebærer, at en sundhedsperson ikke længere  

 lovligt på grund af foreningsmedlemskab eller manglende foreningsmedlemskab  

 vil  

 kunne få frataget sin tilladelse til at tilslutte sig en overenskomst i  

 praksissektoren  

  heller ikke i de tilfælde, hvor det i forbindelse med tilslutningen  

 blev  

 stillet som en betingelse i henhold til en af de hidtil gældende  

 overenskomster.
4.3. Gebyrer Overenskomstparterne i praksissektoren afholder hver især  

 en række omkostninger, som er forbundet med drift af det pågældende område.  

 Sundhedspersoner bidrager gennem deres foreningsmedlemskab til at afholde  

 disse  

 omkostninger.
Sundhedspersoner, som tiltræder overenskomsterne uden at være  

 medlemmer  

 af den forening, som er part i overenskomsten, bidrager ikke igennem  

 foreningskontingent til at afholde disse omkostninger.
På den baggrund giver  

 lovforslaget overenskomstparterne adgang til at aftale, at sundhedspersoner,  

 som praktiserer uden at være medlem af den forening, som er part i  

 overenskomsten,  

 også skal bidrage forholdsmæssigt til at afholde disse omkostninger.
4.4. Paritetiske organer I praksissektoren behandles visse klager over  

 sundhedspersoner af paritetiske organer.
Lovforslaget indebærer, at en  

 sundhedsperson,  

 som ikke er medlem af den forening, som er part i overenskomsten, gives ret  

 til  

 at møde, evt. ved bisidder, når en klage over den pågældende behandles i  

 disse  

 organer.
Samme ret sikres med lovforslaget i forbindelse med disse organers  

 behandling af andre sager end klagesager, som evt. vil kunne give anledning  

 til  

 fastsættelse af sanktioner over for den pågældende.
4.5. Tilpasning af overenskomsterne Det forudsættes, at Sygesikringens Forhandlingsudvalg  

 snarest efter lovens vedtagelse tager initiativ til forhandling med hver  

 enkelt  

 overenskomstpart, således at det sikres, at de nødvendige overenskomstmæssige  

 tilpasninger er på plads fra lovens ikrafttræden den 1. januar 2007.
5. Økonomiske og administrative konsekvenser for  

 det offentlige Forslaget medfører ikke væsentlige økonomiske og  

 administrative konsekvenser for det offentlige.
 6. Økonomiske og administrative konsekvenser for  

 erhvervslivet m.v.
 Forslaget medfører ikke væsentlige økonomiske og  

 administrative konsekvenser for erhvervslivet.
7. Administrative konsekvenser for borgerne Forslaget har ingen administrative konsekvenser for  

 borgerne.
8. Miljømæssige konsekvenser Lovforslaget har ingen miljømæssige konsekvenser.
9. Forholdet til EU-retten Lovforslaget indeholder ikke EU-retlige aspekter.
Høring Lovforslaget har været i høring hos Praktiserende Lægers  

 Organisation, Foreningen af Speciallæger, Dansk Tandlægeforening, Dansk  

 Tandplejerforening, Dansk Psykologforening, Danske Fysioterapeuter, Dansk  

 Kiropraktor Forening, Landsforeningen af statsautoriserede Fodterapeuter,  

 Sundhedskartellet,  

 Amtsrådsforeningen i Danmark og Sygesikringens Forhandlingsudvalg.
Vurdering af konsekvenser af lovforslaget Positive konsekvenser/ mindre udgifter Negative konsekvenser/ merudgifter Økonomiske og administrative konsekvenser for staten Ingen Ingen Økonomiske og administrative konsekvenser for kommuner  

 og amtskommuner Ingen Ingen Økonomiske konsekvenser for erhvervslivet Ingen Ingen Administrative konsekvenser for erhvervslivet Ingen Ingen Miljømæssige konsekvenser Ingen Ingen Administrative konsekvenser for borgerne Ingen Ingen Forholdet til EU-retten Lovforslaget indeholder ikke EU-retlige aspekter.
Bemærkninger til de enkelte bestemmelser Til § 1 Til § 227 Til stk. 4.
Med forslaget til stk. 4 forbydes det, at der fremover  

 kan indgås overenskomster i praksissektoren, der indeholder  

 eksklusivbestemmelser.
Det sker ved at fastslå, at praksissektorens  

 overenskomster ikke må indeholde bestemmelser, som forpligter  

 sundhedspersoner,  

 der praktiserer eller ønsker at praktisere efter en overenskomst i  

 praksissektoren, til at være medlem af en forening.
 Eksklusivbestemmelser i overenskomster indgået i medfør af  

 § 26, stk. 2 i lov om offentlig sygesikring vil efter lovens  

 ikrafttræden heller ikke længere være gyldige, jf. lovforslagets § 2.  

 Det  

 betyder, at en sundhedsperson, som praktiserer efter en af praksissektorens  

 overenskomster herefter ikke er bundet af eksklusivbestemmelser.
 En forening kan efter lovens ikrafttræden ikke længere  

 støtte ret på eksklusivbestemmelser i eksisterende overenskomster, og et krav  

 om sådanne bestemmelser i nye overenskomster vil forfølge et ulovligt formål.
 Til stk. 5.
Med forslaget til stk. 5 sikres beskyttelse af den negative  

 foreningsfrihed, idet det fastslås, at en region ikke må undlade at give en  

 sundhedsperson tilladelse til at tilslutte sig overenskomster indgået i  

 medfør  

 af § 227, stk. 1, i sundhedsloven eller fratage en sundhedsperson  

 en  

 sådan tilladelse, fordi personen ikke er medlem af en forening eller en  

 bestemt  

 forening.
Dette indebærer, at en region i forbindelse med en beslutning om  

 tilladelse  

 til at tilslutte sig en overenskomst ikke må lægge vægt på, at en ansøger  

 ikke  

 er medlem af en forening eller en bestemt forening.
En sundhedsperson vil  

 således ikke efter forslaget lovligt kunne stilles over for et krav om, at  

 den  

 pågældende for at opnå en sådan tilladelse er medlem af eller skal melde sig  

 ind i en forening.
Der henvises til punkt 4.2. i de almindelige bemærkninger  

 til lovforslaget.
 Til stk. 6.
Med forslaget til stk. 6 sikres beskyttelse af den  

 positive foreningsfrihed, idet det fastslås, at en region ikke må undlade at  

 give en sundhedsperson tilladelse til at tilslutte sig overenskomster indgået  

 i  

 medfør af § 227 stk. 1, i sundhedsloven eller fratage en  

 sundhedsperson  

 en sådan tilladelse, fordi personen er medlem af en forening eller en bestemt  

 forening.
Dette indebærer, at en region i forbindelse med en beslutning om  

 tilladelse til at tilslutte sig en overenskomst ikke må lægge vægt på, at en  

 ansøger er medlem af en forening eller en bestemt forening.
En sundhedsperson  

 vil  

 således ikke efter forslaget lovligt kunne stilles over for et krav om, at  

 den  

 pågældende for at opnå en sådan tilladelse ikke må være medlem af eller skal  

 melde sig ud af en forening.
Der henvises til punkt 4.2. i de almindelige  

 bemærkninger til lovforslaget.
 Til stk. 7.
Overenskomstparterne i praksissektoren afholder hver især  

 en række omkostninger, som er forbundet med drift af det pågældende område.  

 Sundhedspersoner, som praktiserer efter de indgåede overenskomster, bidrager  

 i  

 dag gennem kontingentet til den faglige organisation for deres  

 foreningsmedlemskab til at afholde disse omkostninger.
Sundhedspersoner, som  

 tilslutter sig overenskomsterne uden at være medlemmer af den forening, som  

 er  

 part i overenskomsten, bidrager ikke igennem et foreningskontingent til at  

 afholde sådanne omkostninger.
Med det foreslåede stk. 7 fastslås, at det i  

 overenskomsterne kan aftales, at sundhedspersoner, som praktiserer efter en  

 overenskomst i praksissektoren uden at være medlemmer af den forening, som er  

 part i overenskomsten, skal betale et gebyr.
Bestemmelsen åbner mulighed for  

 at  

 aftale fastsættelse af både et engangsgebyr, som forfalder i forbindelse med,  

 at den pågældende sundhedsperson meddeles tilladelse til at tilslutte sig  

 overenskomsten,  

 og et periodevist gebyr, som forfalder løbende.
 Gebyret har til formål at sikre, at også sundhedspersoner,  

 som praktiserer uden at være medlem af den forening, som er part i  

 overenskomsten, bidrager til at afholde omkostningerne ved levering af de  

 ydelser, som bliver stillet til rådighed for den pågældende, og som er  

 nødvendige for drift af praksis og for administration og udvikling af  

 overenskomstens regler, herunder samarbejds- og klagesystemet, på regionalt  

 og  

 centralt niveau.
Det fastslås i bestemmelsen, at gebyret skal dække en  

 forholdsmæssig andel af de omtalte omkostninger.
Heri ligger på den ene side,  

 at parterne ikke kan aftale, at de pågældende sundhedspersoner skal betale  

 mere  

 for disse ydelser, end deres forholdsmæssige andel heraf udgør.
Der ligger på  

 den anden side også heri, at Regionernes Lønnings- og Takstnævn ikke kan  

 modsætte sig en aftale om et gebyr af en størrelse, som ikke overstiger en  

 forholdsmæssig andel af de omtalte omkostninger.
Gennem sit medlemskab af  

 Regionernes Lønnings- og Takstnævn har staten indsigt i og indflydelse på  

 fastsættelse af gebyrer og deres størrelse.
Statens repræsentanter kan, jf.  

 lov  

 om regioner og om nedlæggelse af amtskommunerne, Hovedstadens Udviklingsråd  

 og  

 Hovedstadens Sygehusfællesskab § 37, stk. 5, modsætte sig nævnets  

 beslutninger.
 Til stk. 8.
I praksissektoren behandles en række spørgsmål i paritetisk  

 sammensatte organer på både amtsligt eller regionalt niveau og på centralt  

 niveau.
Hovedparten af disse spørgsmål har generel betydning for det  

 pågældende  

 overenskomstområde og vedrører f.eks. spørgsmål om forståelse og praktisering  

 af overenskomstens enkelte bestemmelser.
Imidlertid behandler disse organer  

 også sager, hvori en enkelt sundhedsperson er part.
 I forbindelse med behandling af sager, hvori en enkelt  

 sundhedsperson er part, forudsættes den faglige organisation på den  

 pågældende  

 persons vegne bl.a. at sikre, at sagen får en korrekt behandling og  

 afgørelse.
Med forslaget til nyt stk. 8 fastslås, at en sundhedsperson,  

 som ikke er medlem af den forening, som er part i overenskomsten, skal gives  

 ret til at møde, evt. ved bisidder, når en klage over den pågældende  

 behandles  

 i disse paritetisk sammensatte organer.
Samme mulighed sikres med  

 bestemmelsen ved  

 behandling af andre sager end klagesager, som evt. vil kunne give anledning  

 til  

 fastsættelse af sanktioner over for pågældende f.eks. i tilfælde af manglende  

 overholdelse af overenskomsten.
Herved får pågældende sundhedsperson mulighed  

 for ved fremmøde selv og evt. ved bisidder at sikre sig, at sagen får en  

 korrekt behandling og afgørelse.
Adgangen til at møde ved en sags behandling  

 omfatter ikke adgang til at deltage i sagens votering eller afgørelse.
Til § 2 Det foreslås, at loven træder i kraft den 1. januar 2007,  

 idet loven derved træder i kraft samtidig med Sundhedsloven.
Sundhedslovens  

 § 227 vil således den 1. januar 2007 træde i kraft med de ændringer, der  

 følger af det foreliggende lovforslag.
Overenskomster i praksissektoren indgås indtil 1. januar  

 2007 i medfør af § 26, stk. 2, i lov om offentlig sygesikring.
Med  

 stk. 2, som er en overgangsbestemmelse, fastslås, at de foreslåede  

 § 227, stk. 5-8, finder tilsvarende anvendelse for overenskomster,  

 som er indgået inden lovens ikrafttræden.
Med stk. 3, som også er en  

 overgangsbestemmelse, fastslås, at eksklusivbestemmelser i eksisterende  

 overenskomster, som er indgået inden lovens ikrafttræden, er ugyldige.
Til § 3 Loven gælder ikke for Færøerne eller Grønland.
Bilag 1 Lovforslaget sammenholdt med gældende lov Gældende formulering Lovforslaget § 1 I sundhedsloven, lov nr. 546 af 24. juni 2005,  

 foretages følgende ændring:
 § 227.  

  

 Det i henhold til § 37 i lov om regioner og om nedlæggelse af  

 amtskommunerne,  

 Hovedstadens Udviklingsråd og Hovedstadens Sygeshusfællesskab nedsatte nævn  

 afslutter overenskomster med organisationer af sundhedspersoner m.fl. om  

 vilkårene for de i §§ 50, 58-60, 64-69, 71, 72, 159 og 175 nævnte  

 ydelser.
 1.  

  

 I  

 § 227 indsættes som stk. 4-8:
 Stk. 4.  

  

 Overenskomster  

 indgået i medfør af stk. 1, må ikke indeholde bestemmelser, der  

 forpligter sundhedspersoner, som har tilsluttet sig eller som ønsker at  

 tilslutte sig disse overenskomster, til at være medlem af en forening eller  

 en bestemt forening.
 Stk. 2.  

  

 Indenrigs- og sundhedsministeren skal inden fastsættelse af nærmere regler  

 efter §§ 8-12, 72 og 167, indhente en udtalelse fra det i § 37 i  

 lov om regioner og om nedlæggelse af amtskommunerne, Hovedstadens  

 Udviklingsråd  

 og Hovedstadens Sygehusfællesskab nedsatte nævn.
 Stk. 3.  

  

 Inden der afsluttes overenskomster med andre stater i medfør af § 232,  

 eller der i medfør af EF-retten indgås aftaler med andre medlemsstater om hel  

 eller delvis undladelse af mellemstatslig refusion af sundhedsudgifter  

 omfattet af EF-retten, skal indenrigs- og sundhedsministeren indhente en  

 udtalelse fra det i henhold til § 37 i lov om regioner og om nedlæggelse  

 af amtskommunerne, Hovedstadens Udviklingsråd og Hovedstadens  

 Sygehusfællesskab  

 nedsatte nævn.
 Stk. 5. En region  

 må ikke undlade at give en sundhedsperson tilladelse til at tilslutte sig  

 overenskomster indgået i medfør af stk. 1, eller fratage en  

 sundhedsperson  

 en sådan tilladelse, fordi personen ikke er medlem af en forening eller en  

 bestemt forening.
 Stk. 6.  

  

 En region må ikke undlade at give en sundhedsperson tilladelse til at  

 tilslutte sig overenskomster indgået i medfør af stk. 1, eller fratage  

 en sundhedsperson en sådan tilladelse, fordi personen er medlem af en  

 forening eller en bestemt forening.
Stk. 7. I  

 overenskomster, indgået i medfør af stk. 1, kan aftales, at  

 sundhedspersoner,  

 som tilslutter sig en sådan overenskomst uden at være medlem af den forening,  

 som er part i overenskomsten, skal betale et gebyr til dækning af en  

 forholdsmæssig  

 andel af omkostningerne ved levering af de ydelser, som bliver stillet til  

 rådighed for de pågældende, og som parterne er enige om er nødvendige for  

 drift af praksis og for administration og udvikling af overenskomstens  

 regler, herunder samarbejds- og klagesystemet, på regionalt og centralt  

 niveau.
Parterne kan aftale både et engangsgebyr, som forfalder i forbindelse  

 med sundhedspersonens tilslutning til overenskomsten, og et periodevist  

 gebyr, som forfalder løbende.
 Stk. 8.  

  

 Ved  

 behandling af sager i paritetiske organer nedsat i henhold til  

 overenskomster, indgået i medfør af stk. 1, skal en sundhedsperson, som  

 er part i sagen, og som ikke er medlem af den forening, som er repræsenteret  

 i det paritetiske organ, gives ret til at møde, eventuelt ved bisidder, når  

 en klage over den pågældende eller en sag, som eventuelt vil kunne give  

 anledning til fastsættelse af sanktioner over for den pågældende, behandles.
§ 2 Loven træder i kraft den 1. januar 2007.
§ 3 Loven gælder ikke for Færøerne og Grønland.
