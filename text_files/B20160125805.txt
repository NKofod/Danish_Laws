Bekendtgørelse om fiskeri og fredningsbælter i Nybøl Nor I medfør af § 30, stk. 1, nr. 1 og nr. 3, § 31, § 32, stk. 1, og § 130, stk. 2, i lov om fiskeri og fiskeopdræt (fiskeriloven), jf. lovbekendtgørelse nr. 568 af 21. maj 2014, fastsættes efter bemyndigelse i henhold til § 5, stk. 1, nr. 28, i bekendtgørelse nr. 512 af 23. april 2015 om NaturErhvervstyrelsens opgaver og beføjelser:
Anvendelsesområde § 1. Bekendtgørelsen fastsætter særlige regler for fiskeri i Nybøl Nor.
 Stk. 2. Nybøl Nor afgrænses mod Flensborg Fjord af Egernsundbroen.
Fiskeri og fredningsbælter § 2. Fiskeri med nedgarn er ikke tilladt i området øst for en linje fra Helbæk Sten Hage (54° 55,764 N 9° 38,567 Ø) til vestligste pynt på Bøsbæk Hage (54° 54,982 N 9° 38,209 Ø) i perioden fra den 16. september til og med den 15. marts, jf. bilag.
 § 3. Fredningsbælter i Nybøl Nor, fastsat i bekendtgørelse nr. 702 af 11. august 1992 om fredningsbælterne i Flensborg Fjord og farvandene omkring Als, gælder også for området omfattet af denne bekendtgørelse, jf. bilag.
Særlig fredning af ørred § 4. I Nybøl Nor må der højst hjemtages, opbevares og transporteres 2 ørred (salmo trutta) pr. fisker pr. dag, dog højest 2 ørred pr. båd pr. dag.
Stk. 2. Ørred (salmo trutta), der er er fanget ud over begrænsningen i stk. 1, skal straks efter fangsten genudsættes i frit vand, så vidt muligt i levende tilstand.
Udsætningen skal ske på en sådan måde, at fisken ikke genfanges.
 Straf og ikrafttræden.
 § 5. Med bøde straffes den, der overtræder eller forsøger at overtræde §§ 2 og 4.
 Stk. 2. Der kan pålægges selskaber mv. (juridiske personer) strafansvar efter reglerne i straffelovens 5. kapitel.
 § 6. Bekendtgørelsen træder i kraft den 1. januar 2017.
