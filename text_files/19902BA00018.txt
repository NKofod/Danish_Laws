Nr BSF 18 Forslag til folketingsbeslutning om revision af årsregnskabsloven Fremsat af Rahbæk Møller (SF) Tommy Dinesen (SF) Jes Lunde (SF) Ebba  

 Strange (SF) den 25. januar 1991 Folketinget opfordrer industriministeren til at fremsætte lovforslag om revision af årsregnskabsloven efter følgende principper:
 1) Valgmulighederne mellem forskellige regnskabsprincipper reduceres  

 væsentligt.
 2) Mulighederne for at ændre regnskabsprincip indskrænkes til helt  

 ekstraordinære situationer.
 3) I forbindelse med ændring af regnskabsprincipper skal der det første år  

 udarbejdes regnskab efter både de hidtidige og de kommende retningslinjer.
Bemærkninger til forslaget Den danske årsregnskabslov har ofte været kritiseret for at give urimeligt  

 store muligheder for at ændre regnskabsprincip og derved sminke et selskabs  

 udvikling.
Nordisk Fjer-affæren har endnu en gang illustreret, at denne  

 slaphed i lovgivningen kan udnyttes og bliver udnyttet.
Foreningen af Statsautoriserede Revisorer har søgt at lappe på  

 lovgivningens mangler ved internt at fastsætte regler om valg af  

 regskabsprincipper med væsentligt færre frihedsgrader, end loven muliggør.  

 Retstilstanden, når selskaber og deres revisorer overtræder disse  

 retningslinjer, er imidlertid uklar.
Der er derfor behov for, at lovens  

 valgmuligheder indskrænkes væsentligt.
Derudover bør det være hovedreglen, at når et sæt regnskabsprincipper een  

 gang er valgt, fastholdes de.
Kun i ekstraordinære tilfælde, f.eks. hvor ny  

 lovgivning kræver det, eller hvor selskabet helt ændrer forretningsområde,  

 bør det være muligt at ændre een gang valgte regnskabsprincipper.
I de få tilfælde, hvor der ændres regnskabsprincip, bør der under alle  

 omstændigheder udarbejdes to regnskaber det første år, et efter de gamle  

 regnskabsprincipper og et efter de nye.
Derved undgås, at ændring af  

 regnskabsprincip kan bruges til at skjule den faktiske udvikling i selskabet.
 I forbindelse med revisionen af årsregnskabsloven bør det desuden  

 overvejes, om der kan indbygges fremadrettede elementer såsom  

 likviditetsbudgetter i regnskabsaflæggelsen, jf. den offentlige diskussion om  

 dette emne.
