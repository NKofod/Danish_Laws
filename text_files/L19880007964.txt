 Den 4. december 1987 undertegnedes i Stockholm en overenskomst mellem  

 Danmark og Sverige om støtte til Mozambique til opførelse af boliger i Beira  

 for udsendt projektpersonale beskæftiget under en 10 års udviklingsplan for  

 Beiras havnetransportvæsen.
I planen indgår opførelsen af i alt 64 boliger, som foruden af Danmark og  

 Sverige finansieres af Finland, Nederlandene og Norge, med hvilke tre  

 sidstnævnte lande Sverige har indgået tilsvarende overenskomster.
Danmark vil  

 med sit bidrag på 8.200.000 kroner få dispositionsret over 6 treværelses og 4  

 etværelses boliger i den omhandlede ti-års periode.
Projektet administreres af Sverige.
En repræsentant for den nederlandske  

 minister for udviklingssamarbejde undertegnede den 17. december 1987 i Maputo  

 på Nederlandenes og de ovenfor nævnte fire nordiske landes vegne en  

 overenskomst med Mozambique om den nærmere udformning af projektet.
