Resumé En arbejdsgiverforening klagede over at kredschefen for  

 arbejdstilsynet gennem pressen havde udtalt sig kritisk om branchen og en  

 medlemsvirksomhed.
Arbejdsgiverforeningen var af den opfattelse at der var  

 tale  

 om ulovlig pression, og at arbejdstilsynet som offentlig myndighed kun måtte  

 anvende de retsmidler som arbejdsmiljøloven gav adgang til.
Endvidere  

 forlangte  

 arbejdsgiverforeningen at arbejdstilsynet eller Direktoratet for  

 Arbejdstilsynet dementerede kredschefens udtalelser til pressen.
En kredspsykolog der var ansat i arbejdstilsynet, havde endvidere  

 i en bog beskrevet muligheden for at anvende pressen som pressionsmiddel i  

 arbejdsmiljøsager.
Arbejdsgiverforeningen mente at dette var opfordring til  

 brug af ulovlige midler, og at arbejdstilsynet burde have skredet ind over  

 for  

 kredspsykologen i den forbindelse.
Ombudsmanden udtalte bl.a. at en myndighed som udgangspunkt er  

 berettiget til at offentliggøre sager som ifølge offentlighedsloven ville  

 være  

 undergivet aktindsigt på begæring af pressen.
Offentlige myndigheder er  

 således  

 ikke generelt afskåret fra gennem pressen at søge at påvirke de  

 retsundergivnes  

 adfærd.
Ombudsmanden udtalte endvidere at offentligt ansatte som  

 udgangspunkt har samme adgang til at fremsætte udtalelser som borgerne i  

 almindelighed.
Kun hvor der foreligger tungtvejende hensyn til myndighedens  

 interne beslutningsproces og funktionsevne, kan de ansattes ret til at ytre  

 sig  

 anses for begrænset.
Kredspsykologens bog måtte anses for kredspsykologens  

 private mening, og der forelå ikke tungtvejende hensyn til myndigheden der  

 kunne begrænse kredspsykologens ytringsfrihed. (J.nr. 1995-255-015).
Offentlige myndigheders brug af pressen En arbejdsgiverforening A  

 klagede over at kredschefen K for Arbejdstilsynet i kreds C amt havde udtalt  

 sig i pressen om branchen og om en konkret sag angående en medlemsvirksomhed  

 B.  

 A var af den opfattelse at der var tale om ulovlig pression, og at K gennem  

 holdninger tilkendegivet i en bog havde opfordret til brug af ulovlige  

 midler.
Det fremgik af de  

 foreliggende oplysninger at Arbejdstilsynets kreds C amt den 1. marts 1994  

 aflagde tilsynsbesøg i B's afdeling.
Under besøget fremlagde tilsynet  

 oplysninger om en anmeldt arbejdsbetinget lidelse hos en medarbejder hos B.  

 Ifølge en lægeerklæring drejede det sig om en psykisk arbejdsskade fremkaldt  

 ved belastninger i arbejdsmiljøet.
På baggrund af anmeldelsen ønskede  

 tilsynskredsen at undersøge det psykiske arbejdsmiljø i afdelingen.
 Afdelingens ledelse  

 besluttede ikke at give tilsynet oplysninger idet den ikke mente at tilsynets  

 beføjelser i henhold til arbejdsmiljøloven omfattede det psykiske  

 arbejdsmiljø.
 I skrivelse af 25. marts 1994  

 meddelte tilsynskredsen bankafdelingen at tilsynet fandt at dets beføjelser  

 også omfattede det psykiske arbejdsmiljø. Samtidig varslede tilsynet næste  

 tilsynsbesøg til den 12. april 1994.
 Efter at have gennemført nyt  

 besøg den 12. april 1994 sendte tilsynskredsen den 6. maj 1994 B et brev  

 hvori  

 kredsen bl.a. anførte følgende:
 "...
Det anmeldte tilsynsbesøg  

 fandt sted d. 12-4-94 med henblik på at udlevere et spørgeskema til de  

 ansatte  

 i banken.
Formålet var at indhente informationer om det psykiske arbejdsmiljø  

 i  

 afdelingen.
Arbejdstilsynet repræsenteret  

 ved (P) deltog ved dette tilsynsbesøg i et møde, hvor bankens ledelse var  

 repræsenteret ved (...), Personaleafdelingen og (...), konstitueret  

 afdelingsleder.
De ansatte var repræsenteret ved tillidsrepræsentant(en)  

 (...),  

 sikkerhedsrepræsentant(en) (...) og (de ansattes) medlem af  

 sikkerhedsudvalget (...).
(B)'s ledelse ved (...)  

 informerede om, at man fra ledelsens side var gået ind og havde kortlagt  

 afdelingens problemer.
Det var sket i form af interviews med alle ansatte og  

 der var givet efterfølgende tilbagemelding til afdelingens ansatte.
På den  

 baggrund  

 anbefalede (ledelsen) at man afsluttede sagen, idet man fra arbejdsgiverside  

 havde været sig sit ansvar bevidst og havde truffet en række beslutninger til  

 gavn for arbejdsmiljøet i afdelingen.
Arbejdstilsynet ved (P) fandt  

 dette positivt, men fastholdt tilsynets ret til at foretage sine egne  

 undersøgelser af arbejdsmiljøet i afdelingen.
Arbejdstilsynet har henvendt  

 sig  

 skriftligt til (B) med oplysninger om tilsynets rettigheder i forbindelse med  

 undersøgelse af det psykiske arbejdsmiljø.
Ved besøg i afdelingen har  

 Arbejdstilsynet været afskåret fra nogen form for kontakt til de ansatte i  

 banken udover ledelsen og de ansattes valgte repræsentanter.
På anbefaling  

 fra  

 Personaleafdelingens side har man tilsyneladende opfordret afdelingens  

 ansatte  

 til ikke at udtale sig til Arbejdstilsynet om det psykiske arbejdsmiljø i  

 afdelingen.
Herunder også i relation til en anmeldt arbejdsbetinget lidelse,  

 som Arbejdstilsynet har modtaget fra en praktiserende læge.
 (B)'s ledelse repræsenteret  

 ved (...) fra personaleafdelingen har trods kredsens brev af 28-3-94 (skal  

 formentlig være 25-3-94, min bemærkning) fortsat bestridt, at Arbejdstilsynet  

 havde ret til at undersøge det psykiske arbejdsmiljø.
 Arbejdstilsynet fastholder  

 imidlertid indholdet af det nævnte brev og anbefaler, at samarbejdet med  

 Arbejdstilsynet bliver taget op i (B)'s sikkerhedsudvalg.
 Konklusion:
 Arbejdstilsynet skal hermed anbefale at sikkerhedsudvalget behandler  

 dette spørgsmål, og melder positivt tilbage til Arbejdstilsynet inden d.  

 1-6-94.
Jeg har med nogen forundring  

 noteret mig, at (B)'s centrale ledelse tilsyneladende ikke er interesseret i,  

 at Arbejdstilsynet udfører sine pligter efter Arbejdsmiljøloven.
Det er  

 normalt  

 helt uproblematisk, at de tilsynsførende taler med de ansatte, udleverer  

 spørgeskemaer  

 osv.
 Dette indebærer, at jeg  

 fremover nødvendigvis må være specielt opmærksom på (B)'s afdelinger i (...)  

 Amt.
Jeg har endvidere orienteret  

 Direktoratet for Arbejdstilsynet og den tilsynskreds, hvor (B)'s  

 hovedafdeling  

 ligger." B meddelte i skrivelse af 30.  

 maj 1994 tilsynskredsen at bankens sikkerhedsudvalg på et møde den 24. maj  

 1994  

 havde drøftet B's håndtering af anmeldelsen til arbejdstilsynet.  

 Sikkerhedsudvalget  

 havde fundet den af banken valgte fremgangsmåde betryggende.
Udvalget  

 noterede  

 sig at bankens ledelse ikke mente at arbejdstilsynet havde hjemmel til at  

 kræve  

 gennemført den foreslåede spørgeskemaundersøgelse.
I skrivelse af 2. juni 1994  

 til B fastholdt tilsynskredsen at arbejdsmiljøloven regulerede såvel det  

 fysiske som det psykiske arbejdsmiljø. Idet kredsen i første omgang anmodede  

 B  

 om at sende et referat fra sikkerhedsudvalgsmødet den 24. maj 1994, bemærkede  

 den at arbejdstilsynet fortsat var noget usikker på om  

 arbejdsmiljølovgivningen  

 var overholdt. "I sidste ende," anførtes det, "kan kredsen  

 blive  

 nødsaget til at bruge Arbejdsmiljølovens § 21 og påbyde en uvildig  

 undersøgelse  

 af arbejdsmiljøet i banken." I et notat af 2. juni 1994  

 orienterede kredsleder K Direktoratet for Arbejdstilsynet om sagen.
I notatet  

 anførtes bl.a.:
 "...
Sagen er startet på baggrund  

 af en åben anmeldt arbejdsbetinget lidelse.
Kredsen kan ikke konkret udtale  

 sig  

 om det psykiske arbejdsmiljø i den pågældende bankfilial, da bankens ledelse  

 har blokeret for at kredsen kunne foretage en selvstændig undersøgelse.
Bankens Personaleafdeling  

 påstår, at de selv har undersøgt det psykiske arbejdsmiljø i filialen, og  

 betragter dermed sagen som afsluttet.
Det gør kredsen ikke, da den  

 tilsynsførende ved besøg i filialen har været afskåret fra nogen form for  

 kontakt til de ansatte i banken udover ledelsen og de ansattes valgte  

 repræsentanter.
Kredsen har tværtimod et stort ønske om at opprioritere  

 tilsynet  

 med det psykiske arbejdsmiljø i Finanssektoren.
Der er store problemer,  

 senest  

 dokumenteret gennem FTF's store arbejdsmiljøundersøgelse.
Jeg har idag aftalt med (E),  

 at kredsen i første omgang sender et venligt brev, men holder mulighederne  

 åbne.
Bl.a. kan vi jo påbyde banken at betale et privat konsulentfirma for en  

 undersøgelse.
Samtidig vil der blive lagt  

 pres på (B) af medierne og af Finansforbundet, hvis B-side repræsentanter i  

 bankens sikkerhedsudvalg støtter Arbejdstilsynet.
Sagen vil komme i medierne  

 på mandag den 6. juni - (...) Radio.
Evt. kunne du tage initiativ  

 til et møde med (B)'s øverste ledelse." Direktoratet meddelte i  

 skrivelse af 8. juni 1994 til tilsynskredsen sin opfattelse af sagen.  

 Direktoratet bemærkede bl.a.:
 "...
 I denne anledning bemærkes  

 indledningsvis, at det psykiske arbejdsmiljø er omfattet af  

 arbejdsmiljølovens  

 anvendelsesområde, jf. § 1 og bemærkningerne hertil i forbindelse med det  

 udvidede sundhedsbegreb, som også indebærer beskyttelse mod påvirkninger på  

 kortere eller længere sigt, der medfører psykiske helbredsskader, herunder  

 psykiske betingede lidelser, samt beskyttelse mod andre påvirkninger, der kan  

 forringe sundheden.
 I øvrigt bemærkes om  

 hjemmelsspørgsmålet vedrørende brug af interviews og spørgeskemaer under  

 tilsynsarbejdet følgende:
 Arbejdstilsynets opgaver er  

 fastlagt i lovens § 72 og i forbindelse med opgavevaretagelsen er der givet  

 Arbejdstilsynet en række beføjelser til brug for tilsynsarbejdet, jf. bl.a. §  

 76 (kræve oplysninger mv.), § 21 (kræve undersøgelser mv.) og § 77 (afgive  

 påbud).
 Derimod fastsætter  

 arbejdsmiljøloven ikke direkte overordnede retningslinier for den nærmere  

 tilrettelæggelse og gennemførelse af det praktiske tilsynsarbejde ved  

 virksomhedsbesøg.
Ved tilsynsbesøg på de  

 enkelte virksomheder baseres vurderingen af om der er sket en overtrædelse af  

 arbejdsmiljøreglerne efter sædvanlig tilsynspraksis først og fremmest på den  

 enkelte tilsynsførendes egne iagttagelser/oplysninger.
Derudover vil det ofte  

 -  

 afhængig af forholdets karakter - være nødvendigt at få sagen belyst gennem  

 samtaler med virksomhedens ledelse/ledelsesrepræsentanter, samt  

 sikkerhedsorganisationen/repræsentanter  

 for de ansatte.
Der henvises i den forbindelse til de generelle  

 administrative  

 retningslinier for Arbejdstilsynets kontrolfunktion, jf.  

 AT-cirkulæreskrivelse  

 nr. 6/1988.
 Det er således ikke i  

 overensstemmelse med sædvanlig tilsynspraksis ved virksomhedsbesøg direkte at  

 inddrage de ansatte i vurderingen af om der er sket en overtrædelse af  

 arbejdsmiljøreglerne, herunder om der er grundlag for afgivelse af påbud ved  

 f.eks. brug af interviews, spørgeskemaer m.v.
 Baggrunden herfor er bl.a.,  

 at undgå at skabe grobund for konflikter mellem ledelsen og de ansatte, samt  

 det forhold at den enkelte ansatte har et selvstændigt strafferetligt ansvar  

 for overholdelse af arbejdsmiljøreglerne inden for hans arbejdsområde, jf.  

 lovens § 28 og efter sædvanlig tiltalepraksis rejses tiltale i givet fald  

 normalt alene mod arbejdsgiveren og kun undtagelsesvist medinddrages de  

 ansatte  

 under tiltalen.
 Der er endnu ikke etableret  

 en fælles holdning og dermed skabt en administrativ praksis på landsplan for  

 håndtering af det psykiske arbejdsmiljø, når det vedrører forhold som  

 samarbejdsproblemer, ledelsesproblemer og sexchikane.
 Det kan i den forbindelse  

 oplyses, at direktoratet vil tage initiativ til at etablere en administrativ  

 praksis på området.
 På den baggrund finder  

 direktoratet, at kredsen bør følge den konkrete sag op med - udover referatet  

 fra sikkerhedsudvalget - med hjemmel i § 76, stk. 1 også at kræve resultatet  

 af  

 bankens interne undersøgelse vedrørende det psykiske arbejdsmiljø i  

 afdelingen  

 oplyst/udleveret, hvilket måske vil give kredsen et vurderingsgrundlag for  

 eventuelle videre tiltag.
Hvis de modtagne  

 oplysninger/dokumenter efter kredsens skøn fortsat efterlader en konkret  

 velbegrundet mistanke om, at der er psykiske arbejdsmiljøproblemer kan det  

 overvejes med hjemmel i § 21 at pålægge banken at foretage en nærmere (ny)  

 undersøgelse af det psykiske arbejdsmiljø i afdelingen, eventuelt ved særligt  

 sagkyndige.
En sådan fremgangsmåde stemmer også mere overens med de kommende  

 administrative retningslinier for arbejdspladsvurderingen, som arbejdsgiveren  

 på eget initiativ har pligt til at foretage, herunder en vurdering af  

 eventuelle psykiske arbejdsmiljøproblemer.
 Endelig bemærkes, at  

 direktoratet finder, at en eventuel drøftelse med (B)'s øverste ledelse og  

 direktionen vedrørende det psykiske arbejdsmiljø i finanssektoren bør afvente  

 udviklingen i den konkrete sag.
 Det tilføjes i den  

 forbindelse, at direktoratet har fundet anledning til at påpege, at man  

 finder  

 det uforståeligt og uacceptabelt at kredsen med udgangspunkt i den konkrete  

 sag  

 - før direktoratets vurdering af sagen forelå - bl.a. har udtalt sig negativt  

 til pressen om arbejdsmiljøet i banksektoren, jf. vedlagte avisartikel, som  

 direktoratet har modtaget fra departementet med anmodning om en udtalelse  

 snarest muligt.
Til brug herfor skal  

 direktoratet anmode kredsen om idag at sende en kommentar til  

 avisartiklen." Den nævnte avisartikel var  

 fra ... for den 7. juni 1994. I artiklen omtaltes det at B havde nægtet  

 arbejdstilsynet at tale med de ansatte i B.
I artiklen stod der bl.a.:
 "...
'Eventuelle problemer med det  

 psykiske arbejdsmiljø er ledelsens sag, så det behøver tilsynet ikke blande  

 sig  

 i.
Og der ER ingen af den slags problemer i den enhed', er svaret fra bankens  

 personaleafdeling på hovedkontoret i København.
 Arbejdstilsynets kredschef  

 (kreds D) er nærmest målløs, for han er skam ikke vant til at få nej.
 'Nja - det er sådan set lidt  

 uhørt,' siger (kredschefen) efter flere henvendelser til (B). Senest har (B)  

 meldt tilbage, at sagen har været drøftet i filialens sikkerhedsorganisation,  

 og at der er enighed om, at Arbejdstilsynet ikke skal ind i sagen.
'Vi har da før haft politiet  

 til hjælp for at komme ind i en virksomhed - men jeg synes da ikke, at det  

 passer sig i en sag med (en) bank.
Vi kan også kræve, at (B) selv betaler et  

 konsulentfirma for at lave en uvildig undersøgelse.' 'Arbejdsmiljøet ER dårligt i  

 banksektoren - efter alle de prikrunder er folk bange,' tilføjer han.
..." Kredschef(en) svarede i  

 skrivelse af 8. juni 1994 direktoratet.
Han oplyste:
 "...
 I den anledning kan jeg  

 oplyse, at jeg - som bekendt - orienterede direktoratet om kredsens  

 håndtering  

 af den konkrete sag vedr. (B)'s afdeling (...) dels i en telefonsamtale  

 mellem  

 (...) og undertegnede den 2. juni 1994, hvor vi bl.a. aftalte den videre,  

 foreløbige håndtering af sagen, dels ved et notat til (...) af samme dato.  

 Både  

 under telefonsamtalen og i notatet orienterede jeg om, at sagen ville blive  

 taget op af medierne.
 Først i dag - i samme brev  

 som ovennævnte anmodning om en kommentar - har jeg modtaget en reaktion fra  

 direktoratet på notatet, og jeg har derfor ikke haft grund til at tro andet  

 end, at der i denne sag gælder de samme retningslinjer for kredsens adgang  

 til  

 at udtale sig til pressen, som gælder i alle andre sager.
 For så vidt angår indholdet  

 af de citerede udtalelser forekommer det mig, at udtalelserne vedr. det  

 særlige  

 problem i denne sag, nemlig at (B) har bestridt AT's adgang til at gå ind i  

 en  

 undersøgelse af det psykiske arbejdsmiljø i afdelingen, er i fuld  

 overensstemmelse med den aftale, jeg traf med (E) den 2. juni om den  

 foreløbige håndtering af sagen, og i øvrigt ligger på linje med de  

 anbefalinger, direktoratet har givet i brevet af d.d.
Med hensyn til udtalelsen om  

 arbejdsmiljøet generelt i banksektoren - en udtalelse der altså ikke  

 specifikt  

 retter sig mod (B)'s afdeling (...) - kan jeg bl.a. henvise til FTF's store  

 arbejdsmiljøundersøgelse, der også blev nævnt under telefonsamtalen med BK4  

 den  

 2. juni, og hvori det er dokumenteret, at der er store psykiske  

 arbejdsmiljøproblemer i finanssektoren.
Jeg henviste i øvrigt også til denne  

 undersøgelse under min samtale med den pågældende journalist, men dette har  

 den pågældende åbenbart ikke fundet anledning til at nævne i artiklen.
..." Direktoratet underrettede ved  

 skrivelse af 9. juni 1994 Arbejdsministeriet om sagens forløb.
I en pressemeddelelse af 17.  

 juni 1994 informerede Direktoratet for Arbejdstilsynet offentligheden om  

 tilsynets rolle i sagen.
Henvendelsen havde følgende indhold:
 "- Det er  

 Arbejdstilsynets klare pligt at gribe ind, både når det gælder det psykiske  

 og  

 det fysiske arbejdsmiljø, siger direktør(en) (...), Arbejdstilsynet, der  

 oplyser, at Arbejdstilsynets indsats på det psykiske område i første omgang  

 består i at sikre, at virksomhedens ledelse og ansatte taler sammen, hvis der  

 er problemer med det psykiske arbejdsmiljø.
 - Hvis det ikke lykkes at  

 skabe dialog mellem ledelse og medarbejdere, og der samtidig foreligger en  

 konkret begrundet mistanke om psykiske arbejdsmiljøproblemer, er det  

 Arbejdstilsynets pligt at give virksomheden et påbud om at lade foretage en  

 undersøgelse af forholdene og efterfølgende aflægge rapport til  

 Arbejdstilsynet, oplyser (direktøren).
 Hvis oplysningerne i den  

 således udarbejdede rapport fortsat efterlader en konkret begrundet mistanke  

 om, at der er psykiske arbejdsmiljøproblemer eller hvis rapporten ikke giver  

 et tilstrækkeligt vurderingsgrundlag, kan Arbejdstilsynet pålægge  

 virksomheden  

 at foretage en grundigere undersøgelse af det psykiske arbejdsmiljø,  

 eventuelt  

 ved inddragelse af særlig sagkyndige.
 - Denne politik er fortsat  

 gældende, oplyser (direktøren), og tilføjer, at Arbejdstilsynet indtil videre  

 kun har involveret sig direkte i undersøgelser af det psykiske arbejdsmiljø  

 på  

 virksomheder, hvor både ledelse og medarbejdere har været enige om at lade  

 Arbejdstilsynet forestå en sådan undersøgelse.
 Den verserende sag i (...)  

 udspringer af en anmeldelse af en arbejdsbetinget psykisk lidelse i (B)'s  

 afdeling på (...). På baggrund heraf har Arbejdstilsynets kreds i (...) Amt  

 besluttet at gennemføre en undersøgelse af det psykiske arbejdsmiljø i  

 bankafdelingen.
 (B) har imidlertid selv  

 foranstaltet en sådan undersøgelse i form af interviews med de ansatte, og  

 ser  

 derfor ingen saglig begrundelse for at foretage yderligere undersøgelser.  

 Desuagtet har Arbejdstilsynets kreds i (...) Amt fastholdt sin ret til at  

 foretage egne undersøgelser i banken.
- Kredsens fremgangsmåde er  

 ikke i overensstemmelse med Arbejdstilsynets politik på området, hvorfor  

 denne  

 er indskærpet overfor Kreds (...) Amt, slutter (direktøren)." I skrivelse af 24. juni 1994  

 bad tilsynskredsen B om at sende kopi af eventuelt skriftligt materiale om  

 bankens egne interne undersøgelser.
Kredsen henviste til at den fortsat  

 interesserede  

 sig for det psykiske arbejdsmiljø i afdelingen.
 B svarede ved i skrivelse af  

 7. juli 1994 at orientere kredsen om resultatet af interviewundersøgelse  

 blandt  

 de ansatte i afdelingen, som banken selv havde foretaget i perioden 22. til  

 24.  

 marts 1994. Resultatet var:
 "...
·  

  

 	  

 at der var bred opbakning til  

 værdigrundlaget og ledelsesholdningerne i enheden ·  

  

 	  

 at samarbejdsrelationerne mellem de ansatte  

 indbyrdes og mellem ansatte og ledelse var tilfredsstillende.
·  

  

 	  

 at de ansatte i enheden havde travlt på  

 samme måde som øvrige ansatte i banken ·  

  

 	  

 at de ansatte i enheden var stolte over de  

 forretningsmæssige resultater.
..." Finanssektorens  

 Arbejdsgiverforening indgav den 17. august 1994 klage til Direktoratet for  

 Arbejdstilsynet over (...)kredsens handlemåde i sagen med (B). Foreningen  

 henviste bl.a. til følgende:
 "...
 Som begrundelse for klagen  

 henvises for det første til, at kredsen tog initiativ til, at der blev lagt  

 pres på en medlemsvirksomhed af medierne.
Der henvises her til kredsens  

 notat af 2. juni 1994 til tilsynets direktør  

  

 (bilag 1).  

  

 Det siges der, at: 'Samtidig vil der blive lagt pres på  

 (B) af medierne og af Finansforbundet, hvis B side repræsentanter i bankens  

 sikkerhedsudvalg støtter Arbejdstilsynet.
Sagen vil komme i medierne på  

 mandag  

 den 6. juni - i (...) radio.' Det, der her klages over, er,  

 at en offentlig myndighed i stedet for at anvende de retsmidler,  

 Arbejdsmiljøloven stiller til rådighed, bruger medierne til at presse (B) til  

 at acceptere en spørgeskemaundersøgelse, som ikke er i overensstemmelse med  

 sædvanlig tilsynspraksis, jf. nedenfor.
For det andet henvises til  

 kredsens udtalelser til (avisen) den 7. juni  

  

 (bilag 2).  

  

 Her udtaler kredschefen bl.a.: 'Arbejdsmiljøet ER  

 dårligt i banksektoren - efter alle de prikke-runder er folk bange.' Med denne udtalelse hænger  

 kredschefen hele branchen ud, hvilket er retsstridigt.
Der er heller ikke  

 belæg  

 for denne helt generelle udtalelse, hvortil kommer, at en kredschef, som  

 repræsentant for en offentlig myndighed, som på rimelig neutral måde skal  

 fremme et godt arbejdsmiljø, ikke kan tillade sig at komme med den slags  

 udtalelser.
Afsluttende skal det  

 præciseres, at denne klage er en generel klage, som rejses af FA som  

 organisation.
Den konkrete sag er som nævnt afsluttet, og FA har med  

 tilfredshed  

 noteret sig, at direktoratet meddelte kredsen, at kravet om at udlevere og få  

 udfyldt spørgeskemaer ikke var i overensstemmelse med sædvanlig  

 tilsynspraksis.
Med hensyn til de 2 konkrete  

 klagepunkter anmoder FA om, at direktoratet skriftligt tilkendegiver overfor  

 kredsen, at brug af medier i stedet for Arbejdsmiljølovens retsmidler med det  

 formål at lægge pres på en virksomhed er uhjemlet, kan være ulovlig og  

 endelig  

 stridende mod god forvaltningsskik.
Videre anmodes direktoratet om at pålægge  

 kredsen  

 at tilbagekalde udtalelsen om arbejdsmiljøet i banksektoren og søge  

 udtalelsen  

 til (avisen) af 7. juni 1994 dementeret." Direktoratet svarede i  

 skrivelse af 27. september 1994 følgende:
 "...
 Arbejdstilsynet har bl.a. til  

 opgave at vejlede og informere virksomheder, branchesikkerhedsråd,  

 arbejdsmarkedets organisationer og offentligheden om arbejdsmiljømæssige  

 spørgsmål.
 Det er derfor af stor  

 betydning, at borgerne og pressen bliver orienteret om arbejdsmiljøproblemer  

 generelt.
 Det er i den forbindelse  

 direktoratets opfattelse, at de enkelte tilsynskredse ved pressemøder,  

 interviews m.v. bør oplyse om de generelle erfaringer, der indhentes på  

 arbejdsmiljøområdet, såvel positive som negative, herunder inden for de  

 enkelte  

 brancher.
 På baggrund af bl.a. de  

 almindelige forvaltningsretlige principper for god forvaltningsskik og under  

 hensyn til Arbejdstilsynets status som offentlig tilsynsmyndighed er det dog  

 direktoratets opfattelse, at Arbejdstilsynet, i det omfang der afgives  

 udtalelser til pressen om konkrete sager, alene bør give en kortfattet  

 objektiv  

 fremstilling af sagens faktiske forhold.
 Direktoratet har, som det er  

 FA bekendt, påtalt over for kredsen, at man fandt det uacceptabelt, at  

 kredsen  

 med udgangspunkt i den konkrete sag bl.a. havde udtalt sig negativt til  

 pressen  

 om arbejdsmiljøet i banksektoren, jf. brevet af 8. juni 1994.
Senere samme dag modtog  

 direktoratet et brev, sendt pr. telefax, fra kredschefen, hvori han oplyste,  

 at  

 udtalelsen om arbejdsmiljøet generelt i banksektoren ikke specifikt var  

 rettet  

 mod (B)'s afdeling, (...), men henviste til FTF's store  

 arbejdsmiljøundersøgelse, som dokumenterer, at der er store psykiske  

 arbejdsmiljøproblemer i finanssektoren.
Kredschefen henviste til denne  

 undersøgelse under samtalen med den pågældende journalist, som imidlertid  

 ikke  

 fandt anledning til at nævne dette i artiklen.
 På den baggrund har  

 direktoratet ikke fundet anledning til at imødekomme ønsket om et mere  

 formelt  

 dementi i dagspressen af udtalelsen.
 Direktoratet beklager dog, at  

 kredschefens udtalelse er blevet refereret på en sådan måde, at den har  

 efterladt det indtryk, at hele branchen har følt sig 'hængt ud'.
 Med hensyn til klagen over,  

 at kredsen tog initiativ til, at der blev lagt pres på en medlemsvirksomhed  

 af  

 medierne, jf. det nævnte notat, bemærkes, at det er direktoratets vurdering,  

 at  

 notatet har karakter af et internt arbejdspapir, hvor kredschefen giver  

 udtryk  

 for en foreløbig vurdering af mulighederne for, at sagen kan løses uden  

 afgivelse af påbud eller eventuel indstilling om retslig tiltale.
 I den forbindelse må den  

 citerede bemærkning fra notatet ses som en oplysning om, at medierne og  

 Finansforbundet vil lægge pres på (B).
 Direktoratet finder derfor  

 ikke, at denne del af kredsens sagsbehandling bør give anledning til kritik.
 Endvidere finder direktoratet  

 ikke, at der har været tale om at søge uhjemlede krav gennemført via en  

 pressekampagne.
 Som det således bl.a. fremgår  

 af direktoratets pressemeddelelse af 17. juni 1994, opstod problemerne i den  

 konkrete sag, fordi kredsen ønskede at foretage egne undersøgelser i banken.
Direktoratet har med  

 pressemeddelelsen taget offentlig afstand fra kredsens fremgangsmåde i sagen,  

 som ikke var i overensstemmelse med Arbejdstilsynets politik på området,  

 hvilket er blevet indskærpet over for kredsen." Finanssektorens  

 Arbejdsgiverforening henvendte sig på ny i skrivelse af 7. oktober 1994 til  

 direktoratet.
Foreningen anførte:
 "...
Om det første klagepunkt -  

 brug af pressen som pressionsmiddel - har FA noteret med tilfredshed, at det  

 er  

 direktoratets opfattelse, at tilsynet i konkrete sager alene bør give en  

 kortfattet objektiv fremstilling af sagens faktiske forhold.
Videre siges, at  

 direktoratet har påtalt sagen overfor kredsen.
Alligevel siges det i  

 tilsynets  

 brev tilsidst, at denne del af kredsens sagsbehandling ikke bør give  

 anledning  

 til kritik.
Dette er FA ikke enig i og  

 skal derfor bede direktoratet om at overveje denne udtalelse endnu en gang.  

 Det  

 bedes ske på grundlag af det tidligere anførte og det forhold, at en  

 medarbejder fra tilsynet, som besøgte (B)'s afdeling, (P) i en bog har gjort  

 sig til talsmand for at bruge medieomtale som pressionsmiddel over for  

 arbejdsgivere.
Videre har psykolog (P) udtalt til Finansforbundets  

 medlemsblad  

 ('Finans' nr. 8 af 24. juli 1994), at han mente at have gjort det klart for  

 banken, at den forbrød sig mod arbejdsmiljøloven ved ikke at lade ham tale  

 med  

 de enkelte medarbejdere. 'Jeg forstår ikke, at de lod os komme ind, når de  

 siger, at afdelingen fungerer så godt.
Vi er jo også interesserede i de  

 positive tilfælde, siger (P)'.
Der kan derfor ikke herske  

 bare rimelig tvivl om, at kredschefens notat af 2. juli 1994 skal tolkes  

 sådan,  

 at kredsen enten alene eller sammen med Finansforbundet tog initiativ til at  

 lægge pres på (B) ved brug af medierne.
Videre har kredsen i denne sag ikke  

 nøjedes med at give objektive kortfattede fremstillinger til pressen -  

 tværtimod.
Det andet klagepunkt -  

 generel udhængning i pressen - ændres ikke af det forhold, at Berlingske  

 Tidendes journalist ikke måtte have citeret kredschefen fuldt ud.
Det er i  

 øvrigt et forhold, som netop en meget medievant kredschef har været bekendt  

 med.
Videre er der ikke belæg for at bruge en partsindhentet undersøgelse som  

 begrundelse.
Dertil kommer, at undersøgelsen blev foretaget på et tidspunkt,  

 hvor der var mange kollektive afskedigelser og stor ekstraordinær travlhed på  

 grund af lånekonverteringer.
Så selv om undersøgelsen, da den blev foretaget,  

 har måttet være rimeligt historisk korrekt, passer den ikke på situationen i  

 sektoren denne sommer.
FA har imidlertid noteret sig, at direktoratet  

 beklager  

 kredschefens udtalelse, og under henvisning hertil og til pressens generelle  

 behandling af dementier frafaldes dette andet klagepunkt.
..." Direktoratet svarede i  

 skrivelse af 15. november 1994 bl.a. følgende:
 "Det fremgår af  

 foreningens brev af 7. oktober 1994, at den finder, at der ikke kan herske  

 tvivl om, at kredschefen ved sine udtalelser i et internt notat har haft til  

 hensigt at lægge pres på (B) ved brug af medierne.
 Således anfører foreningen,  

 at den medarbejder i kredsen som besøgte (B), (P), har skrevet en bog, hvori  

 brug af pressen anføres som en mulighed for at få sat arbejdsmiljøet på  

 dagsordenen.
 Hertil skal direktoratet  

 bemærke, at bogen er udkommet på privat forlag, og direktoratet vil ikke  

 foretage en nærmere vurdering af, hvilke emner en medarbejder skriver om i  

 sin  

 fritid.
 Samtidig har direktoratet  

 ikke lovligt mulighed for, eller ønske om at begrænse medarbejdernes  

 ytringsfrihed, når det gælder drøftelse af generelle arbejdsmiljøspørgsmål.
..." Derpå påklagede  

 Finanssektorens Arbejdsgiverforening sagen til Arbejdsministeriet.
Foreningen  

 fastholdt heri sine tidligere synspunkter.
Arbejdsministeriet meddelte i  

 skrivelse af 19. januar 1995 foreningen at ministeriet ikke anså det for  

 godtgjort, "at Arbejdstilsynet har benyttet pressen som pressionsmiddel  

 mod B." Ministeriet bemærkede samtidig at ministeriet "generelt er  

 af den opfattelse, at Arbejdstilsynet naturligvis ikke bør bruge pressen som  

 led i myndighedsudøvelsen ..." Finanssektorens  

 Arbejdsgiverforening klagede til mig i skrivelse af 1. februar 1995.  

 Foreningen  

 gjorde det samme gældende, som tidligere overfor direktoratet og ministeriet.
 Direktoratet for  

 Arbejdstilsynet og Arbejdsministeriet har i udtalelser af henholdsvis 7.  

 marts  

 1995 og 9. maj 1995 fastholdt deres tidligere synspunkter.
I en udtalelse af 17. maj  

 1995 har foreningen kommenteret myndighedernes udtalelser.
Foreningen anførte  

 bl.a.:
"Den første bemærkning  

 drejer sig om Direktoratets vurdering af medarbejderes ytringsfrihed og at  

 der  

 ikke foretages en nærmere vurdering af, hvad medarbejdere skriver i sin  

 fritid  

 på privat forlag.
Arbejdsministeriet henholder sig i sit brev til  

 Direktoratets  

 synspunkter.
Hertil skal bemærkes, at der  

 ved siden af de ansættelsesretlige regler om loyalitetspligt gælder en  

 forpligtelse for Arbejdstilsynet til at skride ind overfor medarbejdere, hvis  

 disse opfordrer til eller anbefaler noget, som er ulovligt.
En sådan pligt er  

 utvivlsom ved et klart lovbrud, men må også gælde ved overtrædelse af  

 generelle  

 forvaltningsretlige grundsætninger.
Denne pligt for en forvaltningsmyndighed  

 foreligger hvad enten medarbejderen udtaler sig i arbejdstiden eller i  

 fritiden.
Offentlige ansatte har altså som andre borgere i Danmark en  

 vidtgående  

 ytringsfrihed, men den rækker efter FA's opfattelse ikke til at opfordre til  

 at  

 bruge pressen som led i myndighedsudøvelsen.
..." Ved et brev af 22. april 1995  

 udtalte jeg følgende:
 "  

  

 1) Dementi af kredschefens udtalelse 7. juni 1994 om arbejdsmiljøet i  

 branchen som helhed.
 Kredschef (K) har ikke  

 bestridt indholdet af de udtalelser han er gengivet for i artiklen den 7.  

 juni  

 1994. Jeg mener at jeg ligesom Direktoratet for Arbejdstilsynet og  

 Arbejdsministeriet har gjort, kan lægge til grund at citaterne er rigtige.
 Direktoratet har over for  

 Finanssektorens Arbejdsgiverforening beklaget at kredschefens udtalelse er  

 blevet refereret på en sådan måde, at hele branchen har følt sig hængt ud.
 Foreningen har gjort gældende  

 at enten kredsen eller direktoratet herudover burde have forlangt et dementi  

 af  

 udtalelsen.
Jeg finder i den forbindelse  

 at burde henlede opmærksomheden på at medieansvarsloven (lov nr. 348 af 6.  

 juni 1991) giver personer der mener sig ukorrekt behandlet og omtalt i  

 massemedierne, adgang til navnlig gennem klage til Pressenævnet og  

 fremsættelse  

 af anmodning om genmæle at få korrigeret eller dementeret oplysninger.
Den  

 medieansvarlige er normalt udgiveren, redaktionen eller forfatteren til en  

 navngiven artikel.
Den der er citeret korrekt og navngivet og har godkendt at  

 udtalelsen gengives navngivet, kan efter omstændighederne blive medansvarlig  

 for udtalelser med strafbart indhold, jf. medieansvarslovens kapitel 3, især  

 §§ 9 og 14. Medieansvarsreglerne indebærer efter min mening at klager der  

 vedrører eller viser sig at vedrøre den redaktionelle bearbejdelse af en  

 udtalelse, primært må søges fremmet inden for rammerne af disse regler, dvs.  

 typisk ved henvendelse til den pågældende redaktion om genmæle og med videre  

 påklage til Pressenævnet.
Et direkte ansvar for  

 offentlige myndigheder i henseende til at berigtige udtalelser og oplysninger  

 i  

 massemedierne kan efter omstændighederne komme på tale.
Et sådant ansvar kan  

 efter min mening kun blive aktuelt i forhold til udtalelser eller oplysninger  

 der afgives på myndighedernes vegne.
Ansvar for undladelse af at berigtige  

 vil  

 i så fald især kunne foreligge hvis der er tale om grove forvanskninger af  

 fremsatte udtalelser, udtalelser med åbenbart uholdbart eller urigtigt  

 indhold.
Hertil kommer som en supplerende betingelse at der foreligger en  

 nærliggende risiko for at samfundsmæssige eller private interesser vil lide  

 skade af betydning, dersom der ikke sker korrektion.
Jeg finder ikke at have  

 grundlag for at kritisere at direktoratet undlod at tage initiativ til at  

 dementere den citerede udtalelse.
Jeg har herved lagt vægt på at udtalelsen  

 havde støtte i en undersøgelse foretaget af FTF, samt at udtalelsen havde et  

 så generelt indhold at den vanskeligt kunne antages at påføre de enkelte  

 bankvirksomheder skade af betydning.
 2) Myndigheders anvendelse af pressen som medium.
Der foreligger ikke generelle  

 regler om offentlige myndigheders ret og eventuelt pligt til at informere  

 offentligheden gennem massemedierne om deres aktiviteter.
I specielle  

 henseender  

 er der fastsat bestemmelser herfor, bl.a. i straffelovens § 152 og  

 forvaltningslovens  

 kapitel 8 om tavshedspligt.
Offentlighedsloven indeholder endvidere regler  

 der  

 sikrer pressens adgang til at skaffe sig oplysninger om de sager der  

 behandles  

 eller er blevet behandlet.
Endelig må det antages at myndighederne i en vis  

 udstrækning er forpligtet til af egen drift at orientere offentligheden om  

 sager af almen interesse.
Offentliggørelse af sager kan  

 imidlertid i visse tilfælde rejse retssikkerhedsmæssige problemer.
Især kan  

 det  

 være forbundet med problemer såfremt offentliggørelse omfatter oplysninger om  

 enkeltpersoners eller virksomheders forhold, og oplysningerne samtidig må  

 opfattes som belastende for de pågældende.
De samme betænkeligheder gør  

 sig gældende såfremt myndigheder gennem debatindlæg, artikler, læserbreve  

 eller  

 lignende udtrykker kritik af private borgere eller virksomheder.
Dette gælder  

 ikke mindst såfremt myndighedernes brug af massemedier sker som et led i  

 forsøget på at gennemtvinge konkrete opfattelser og afgørelser.
En sådan  

 fremgangsmåde kan efter omstændighederne være overordentlig belastende for  

 virksomheder eller enkeltpersoner.
Det må herved tages i betragtning at  

 myndighederne ikke har herredømme over hvorledes medierne vælger at bringe  

 informationerne, ligesom der ikke er knyttet sådanne retssikkerhedsgarantier  

 til presseomtale som gælder i relation til myndighedernes afgørelser om  

 anvendelse af retlige tvangsforanstaltninger.
 Jeg er derfor enig med  

 Finanssektorens Arbejdsgiverforening i at der gælder visse retlige  

 begrænsninger og principper om god forvaltningsskik for myndighedernes brug  

 af  

 pressen som et led i myndighedsudøvelsen.
Udgangspunktet må være at en  

 myndighed er berettiget til at offentliggøre sager som ifølge  

 offentlighedsloven ville være undergivet aktindsigt på begæring af pressen.  

 Når  

 myndighederne herudover ønsker at formidle deres synspunkter gennem  

 debatindlæg  

 i pressen, interviews, læserbreve, kronikker, medvirken i fjernsyns- eller  

 radioudsendelser, må der foretages en konkret vurdering.
I denne vurdering må  

 efter min mening i hvert fald indgå en afvejning af behovet for at informere  

 offentligheden (herunder om sagen er kendt i forvejen) og sagens nyhedsværdi  

 på  

 den ene side, og på den anden side de retssikkerhedsmæssige og andre  

 betænkeligheder ved at udlevere oplysninger til offentligheden i den valgte  

 form.
Offentlige myndigheder er  

 således ikke generelt afskåret fra gennem indlæg i pressen at søge at påvirke  

 de retsundergivnes adfærd.
Jeg finder derfor at Arbejdsministeriets  

 bemærkninger i skrivelsen af 19. januar 1995 om 'at Arbejdstilsynet  

 naturligvis  

 ikke bør bruge pressen som led i myndighedsudøvelsen' går videre end retligt  

 påkrævet.
 Jeg har samtidig hermed gjort  

 Arbejdsministeriet bekendt med min opfattelse.
Efter min mening er det ikke  

 nødvendigt i forbindelse med den foreliggende sag at foretage en nærmere  

 stillingtagen til om tilsynskredsen måtte have overskredet de retlige grænser  

 for brug af pressen, idet jeg er enig med direktoratet og ministeriet i at  

 det  

 ikke kan anses for godtgjort, at tilsynskredsen i (...) benyttede sig af  

 presseomtale for at lægge pres på (B)'s (...)afdeling.
Det forhold at en  

 medarbejder i kredsen som privatperson har anbefalet at anvende presseomtale  

 som pressionsmiddel, kan ikke tillægges nogen bevismæssig betydning i denne  

 forbindelse.
Heller ikke kredschef (K)'s notat af 2. juni 1994 kan efter min  

 mening betragtes som dokumentation for en sådan pression.
Notatet kan læses -  

 således som Finanssektorens Arbejdsgiverforening har gjort det - som om  

 presseomtalen var et led i et påvirkningsforsøg.
Jeg finder det dog lige så  

 nærliggende at læse notatet som en beskrivelse af den kendsgerning at sagen  

 ville komme i medierne, og en forudsigelse om at dette ville lægge pres på  

 banken.
Jeg har i den forbindelse hæftet mig ved at notatet også indeholder  

 en  

 formodning om at Finansforbundet ville lægge pres på banken.
 3) Kredspsykolog (P)'s udtalelse i bogen 'Psykisk arbejdsmiljø - en  

 borgervejledning'.
 Finanssektorens  

 Arbejdsgiverforening har gjort gældende at (P) med sine bemærkninger om  

 dårlig  

 presseomtale som pressionsmiddel over for arbejdsgivere har opfordret til en  

 ulovlighed, og at arbejdstilsynet derfor burde skride ind over for ham.
 På baggrund af de foreliggende  

 oplysninger må jeg lægge til grund at (P)'s bog er udgivet privat, og at  

 synspunkterne i bogen ikke er fremsat på arbejdstilsynets vegne, men som  

 (P)'s  

 private mening.
Udgangspunktet er at  

 offentligt ansatte har samme adgang til at fremsætte private udtalelser som  

 borgerne i almindelighed.
Kun hvor der foreligger særligt tungtvejende hensyn  

 til myndighedens interne beslutningsproces og funktionsevne, kan de ansattes  

 ret til at ytre sig anses for at være begrænset.
Hverken (P)'s stilling eller  

 udtalelsens karakter og indhold kan efter min mening føre til at anse  

 udtalelsen for en tilsidesættelse af hans loyalitetspligt eller andre  

 ansættelsesretlige pligter.
Jeg har herefter ikke grundlag for at kritisere  

 at  

 Direktoratet for Arbejdstilsynet afviste at gribe ind med ansættelsesretlige  

 sanktioner.
 Jeg har således ikke grundlag  

 for kritik i anledning af at direktoratet (og ministeriet) ikke mente at  

 kunne  

 foretage sig videre vedrørende de citerede udtalelser.
