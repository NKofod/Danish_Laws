Vejledning om ændring af vejledning om  

 rådighed I ændringsbekendtgørelse nr. 1194 af 18. december 2002 er der  

 fastsat ændrede regler om rådighed.
 Denne vejledning ændrer delvist vejledning nr. 189  

 af 20. december 2000 om rådighed.
 1. Kapitel 1 udgår.
 2. I »Til § 4« udgår 6. afsnit.
 3. I »Til § 5« indsættes til sidst:
 »For et medlem, der ikke har meddelt sin opholdsadresse  

 eller en ny adresse (vedvarende adresseændring) til en anden  

 aktør, skal a-kassen foretage en konkret rådighedsvurdering  

 efter § 23 a.
Et medlem, som ikke møder til aktiviteter efter  

 § 5, stk. 3, dagen efter medlemmet har modtaget indkaldelse hertil  

 fra anden aktør, skal ligeledes rådighedsvurderes efter  

 § 23 a.« 4. Overskriften »Til §§ 6 og 7« ændres til: »Til  

 § 6«.
 5. Afsnittet »Passende arbejde« udgår.
 6. Afsnittet »Rimeligt arbejde« affattes således:
»Rimeligt arbejde Ved bedømmelse af, om et arbejde er rimeligt, skal  

 hensynet til medlemmet afvejes mod ledighedens længde og  

 arbejdsmarkedssituationen i medlemmets geografiske område.
Kurser tilbudt af AF, der kan kvalificere den ledige til  

 et rimeligt arbejde, er omfattet af § 10 i bekendtgørelse om  

 selvforskyldt ledighed.« 7. Afsnittet »Handlingsplaner« udgår.
 8. »Til § 7 a« udgår.
 9. Overskriften »Til § 8, stk. 1 og 2 (Transporttid)«  

 ændres til: »Til § 8, stk. 1«.
 Til § 8, stk. 1, affattes således:
 »I opgørelsen af transporttiden indgår al den  

 tid, som medlemmet bruger fra hjemmet forlades, og til medlemmet igen er  

 hjemme, herunder også ventetid ved fx togskifte.
Et medlem, der efter § 8, stk. 1, 2. pkt., skal  

 overtage arbejde med en samlet daglig transporttid på mere end 3 timer  

 med offentlige transportmidler, skal kun overtage arbejdet, hvis der er tale  

 om en mindre overskridelse af de 3 timer.
Størrelsen af den  

 overskridelse, som medlemmet skal tåle, afhænger bl.a. af  

 ledighedens længde.« 10. Overskriften »Til § 8, stk. 3 (Særlige  

 situationer)« ændres til: »Til § 8, stk. 2 og 3«.
 Til § 8, stk. 2 og 3, affattes således:
 »Bestemmelserne finder anvendelse, hvis der i en region  

 opstår mangel på arbejdskraft med bestemte kvalifikationer, og  

 arbejdet ikke i den nærmeste fremtid anses at kunne dækkes af  

 lokalt bosiddende arbejdskraft (flaskehalssituationer). For mellem- og  

 højtuddannede er der en særlig pligt til udvidet geografisk  

 mobilitet.
Hvis der er mangel på arbejdskraft med medlemmets  

 kvalifikationer, og AF skønner, at arbejdet ikke i den nærmeste  

 fremtid kan formidles til ledige, der bor tættere på  

 arbejdspladsen, skal medlemmet acceptere arbejde i et geografisk  

 område, hvor den samlede daglige transporttid med offentlige  

 transportmidler er op til 4 timer.
Mellem- og højtuddannede skal dog  

 acceptere længere daglig transporttid.
Ved anvendelsen af  

 bestemmelserne skal der tages særligt hensyn til familiemæssige  

 forhold, herunder til børnefamilier, enlige forældre og familier  

 med syge eller handicappede familiemedlemmer mv.
Mellem- og højtuddanndede er medlemmer, som har en  

 uddannelse på niveau 6 eller derover i henhold til Dansk  

 Uddannelses-Nomenklatur (DUN).« 11. »Til § 9« affattes således:
 »Medlemmet skal stå til rådighed for det  

 danske arbejdsmarked, og medlemmet må derfor ikke kun søge  

 arbejde i udlandet, herunder Grønland og Færøerne.
Medlemmet skal også søge job - herunder  

 på konkrete åbne jobordrer - efter henvisning fra AF, a-kassen  

 eller anden aktør.
Det er en del af rådighedsforpligtelsen, at  

 medlemmet udarbejder et CV og lægger det ind i Job- og CV-banken.  

 Medlemmet har pligt til at ajourføre CV'et, hvis medlemmet har haft  

 arbejde eller har deltaget i uddannelse, som har betydning for medlemmets  

 tilknytning til arbejdsmarkedet.
Medlemmet har også pligt til at  

 ajourføre CV'et efter anmodning fra AF.
Medlemmet skal søge arbejde på den  

 måde, der er normal inden for det pågældende faglige  

 område.
Hvis det er normalt inden for det område, hvor medlemmet  

 søger arbejde, kan medlemmet søge arbejde skriftligt,  

 personligt eller telefonisk.
Medlemmet kan derudover søge arbejde ved  

 henvendelse til bureauer, den faglige organisation, ved annoncering og ved  

 uopfordrede henvendelser, hvis det er normalt inden for det  

 pågældende faglige område.
Endvidere skal medlemmet  

 regelmæssigt benytte Job- og CV-banken og herunder dels søge  

 relevante stillinger, der er opslået i Job- og CV-banken, dels kontakte  

 arbejdsgivere, som har rettet henvendelse til medlemmet på grundlag af  

 medlemmets CV.
 Medlemmet skal primært søge varigt arbejde,  

 der udbydes hele året.
Medlemmet må ikke indstille sin  

 arbejdssøgning, deltagelse i kurser mv., fordi medlemmet fx skal  

 begynde uddannelse, overgå til efterløn, overtage andet arbejde  

 eller begynde selvstændig virksomhed.
Medlemmet skal derfor også  

 søge realistisk arbejde i den resterende del af ledighedsperioden.
Det er det enkelte medlems situation og forholdene  

 på det regionale arbejdsmarked, der afgør, i hvilket omfang  

 medlemmet skal søge arbejde.
Der kan derfor ikke stilles krav om, at  

 medlemmet søger et bestemt antal stillinger.
Hvis der er tvivl om  

 medlemmets rådighed, skal a-kassen undersøge antallet af udbudte  

 relevante stillinger, eventuelt ved henvendelse til AF.« 12. »Til § 9, stk. 1 (Passende arbejde)« udgår.
 13. »Til § 9, stk. 2 (Rimeligt arbejde)« udgår.
 14. Overskriften til kapitel 3 affattes således:
»Rådighedsforpligtelsen i forbindelse med  

 aktivering mv.« 15. Efter overskriften til kapitel 3 indsættes:
 »Det følger af § 15, stk. 1, i lov om  

 godtgørelse ved deltagelse i erhvervsrettet voksen- og  

 efteruddannelse, at ledige med ret til selvvalgt uddannelse skal stå  

 til rådighed for arbejde formidlet af AF eller a-kassen, medmindre AF  

 har fraveget kravet.
Det følger endvidere af § 11, stk. 4, i  

 lov om statens voksenuddannelsestøtte, at ledige med ret til selvvalgt  

 uddannelse skal stå til rådighed for arbejde formidlet af AF  

 eller a-kassen, medmindre AF har fraveget kravet.« 16. »Til § 10, stk. 1« affattes således:
 »Medlemmet skal uanset handlingsplanen stå til  

 rådighed for det almindelige arbejdsmarked.
 AF kan fravige kravet for ledige, der deltager i et  

 særligt målrettet uddannelsesforløb inden for redskabet  

 vejledning og opkvalificering.
Hvis medlemmet deltager i jobtræning, hvor der er et  

 opsigelsesvarsel, skal medlemmet kunne overtage arbejde med respekt af  

 opsigelsesvarslet.« 17. »Til § 10, stk. 2« udgår.
 18. »Til § 10, stk. 3« udgår.
 19. Kapitel 4 udgår.
 20. »Til § 16, stk. 8« affattes således:
»Medlemmet skal være under 25 år i hele den  

 periode, hvor medlemmet deltager i skoleforløbet.
Under  

 forløbet har medlemmet ret til 50 pct. af højeste dagpengesats,  

 jf. §§ 47 og 70 i lov om arbejdsløshedsforsikring mv.
 Hvis medlemmet fx fylder 25 år efter at have  

 deltaget i et højskoleforløb i 4 måneder, kan medlemmet  

 ikke fortsætte i højskoleforløbet med bevarelse af  

 dagpengeretten.
 Når medlemmet har været ledig i mere end  

 sammenlagt 6 måneder, kan medlemmet ikke længere deltage i  

 højskole-, daghøjskole- eller produktionsskoleforløb med  

 bevarelse af dagpengeretten.
 Hvis AF eller anden aktør vælger at lade  

 forløbet indgå som et tilbud, kan medlemmet dog fortsætte  

 i forløbet med uddannelsesgodtgørelse.
Det er muligt at kombinere undervisning omfattet af  

 stk. 8 med undervisning omfattet af stk. 2.« 21. »Til § 21« affattes således:
 »Arbejdsmarkedsstyrelsens bekendtgørelse om en  

 aktiv arbejdsmarkedsindsats indeholder bestemmelser om, at medlemmet skriver  

 under på en erklæring om, at de afgivne oplysninger i Job- og  

 CV-banken er fyldestgørende og korrekte.
A-kassen og AF sikrer, at oplysningerne i CV'et er  

 fyldestgørende og korrekte og har den fornødne kvalitet, dvs.  

 indeholder oplysninger om medlemmets tidligere beskæftigelse,  

 uddannelse, kvalifikationer og øvrige forhold af betydning for  

 medlemmets tilknytning til arbejdsmarkedet.
Et medlem, der ikke selv kan  

 anvende de digitale selvbetjeningsværktøjer, kan få  

 hjælp hos a-kassen eller AF.
Ovennævnte oplysninger indgår i øvrigt  

 i a-kassens vurdering af medlemmets rådighed, jf. vejledningen til  

 § 22, stk. 2.« 22. I »Til § 22, stk 1, fortsat« indsættes som nyt pkt.  

 6:
»Hvis et medlem får tilkendt pension som  

 følge af tab af erhvervs-/arbejdsevne som led i et tidligere  

 ansættelsesforhold eller en tilskadekomstpension, skal a-kassen vurdere  

 medlemmets rådighed.« Pkt. 6 bliver herefter til pkt. 7.
 23. »Til § 22, stk. 2« affattes således:
»A-kassen skal fx notere og opbevare underretninger fra AF  

 om medlemmets deltagelse i   eller manglende medvirken til   tilbud eller  

 aktiviteter, herunder målrettede kontaktforløb, konkrete  

 åbne jobordrer og særlige jobprojekter.
A-kassen skal også  

 notere og opbevare underretninger fra AF om formidling af medlemmet og  

 resultatet heraf.
 Hvis a-kassen selv formidler medlemmet arbejde, skal  

 a-kassen notere dette og resultatet af formidlingen.
A-kassen skal notere og opbevare de oplysninger, medlemmet  

 har givet efter § 20, som har betydning for medlemmets rådighed.  

 Dette indebærer, at a-kassen bl.a. skal notere medlemmets oplysninger  

 om kurser og arbejdssøgning, så det fremgår, om medlemmet  

 opfylder § 9. Det vil sige, at a-kassen altid skal notere, hvilke kurser  

 medlemmet har gennemført og hvornår, samt hvor mange stillinger  

 medlemmet har søgt og hvornår.
Oplysningerne skal - sammenholdt  

 med a-kassens egne oplysninger og oplysningerne fra Job- og CV-banken -  

 indgå i vurderingen af, om medlemmet opfylder sin pligt til at kunne  

 overtage og søge arbejde, jf. §§ 6-9.
 A-kassen skal notere, om medlemmet har fulgt eller er ved  

 at få udarbejdet en individuel handlingsplan.
Opbevaringen bør ske ved, at oplysningerne  

 fremgår af a-kassens edb-system, men kan også ske i form af kopi  

 eller notering på medlemmets sag.« 24. Efter afsnittet »Til § 23« indsættes:
»Til § 23 a Et ledigt medlem har pligt til at medvirke i de  

 forløb, som iværksættes af anden aktør.
Hvis  

 a-kassen får underretning om, at et medlem ikke overholder sine  

 forpligtelser over for den anden aktør, er der tvivl om medlemmets  

 rådighed for arbejdsmarkedet.
Der skal derfor foretages en  

 rådighedsvurdering af medlemmet, hvor medlemmets handlemåde i  

 forløbet hos den anden aktør skal indgå som et  

 væsentligt element i vurderingen.
 Stk. 2 omhandler de tilfælde, hvor AF ikke har  

 indkaldt medlemmet skriftligt eller personligt til et møde eller en  

 aktivitet, og hvor medlemmet ikke har overholdt sine forpligtelser over for  

 AF.
Til § 23 b § 23 b, 1. pkt., finder alene anvendelse, hvis  

 a-kassen bliver opmærksom på, at medlemmet ikke senest efter 1  

 måneds ledighed har givet oplysninger efter § 21.« 25. »Til § 24« affattes således:
»Der er tvivl om medlemmets rådighed, hvis medlemmet  

 2 gange melder sig syg i forbindelse med, at AF, a-kassen eller anden  

 aktør indkalder medlemmet til fx kontaktforløb,  

 formidlingssamtaler, informationsmøder, tilbud om aktivering og  

 lignende, således at medlemmets sygdom og dagene for fx en aktivitets  

 afholdelse har været sammenfaldende.
A-kassen skal derfor vurdere  

 medlemmets rådighed, når medlemmet melder sig rask efter den 2.  

 sygemelding.
Dette gælder også, hvis medlemmets sygdom kun har en  

 dags varighed.
Sygemeldingerne medfører ikke i sig selv, at  

 medlemmet ikke står til rådighed for arbejdsmarkedet, men  

 årsagen til sygemeldingerne kan gøre det.
Vurderer a-kassen, at  

 medlemmets sygemeldinger skyldes, at medlemmet forsøger at bevare  

 dagpengeretten uden at blive aktiveret, står medlemmet ikke til  

 rådighed for arbejdsmarkedet.
 Hvis a-kassen efter en konkret vurdering har fundet, at  

 medlemmet stod til rådighed for arbejdsmarkedet, efter at medlemmet er  

 blevet rådighedsvurderet efter § 24, skal a-kassen vurdere  

 medlemmets rådighed efter hver sygemelding, der i tid falder sammen med  

 en aktivitet mv. i a-kassen, på AF eller hos anden aktør.  

 Når medlemmet indplaceres i dagpengesystemet på ny, skal a-kassen  

 vurdere medlemmets rådighed, jf. § 24, når medlemmet 2. gang  

 har meldt sig syg i forbindelse med, at medlemmet formidles arbejde mv.  

 A-kassen skal herefter foretage denne vurdering efter hver sygemelding, der  

 falder sammen med aktiviteter mv. i a-kassen, på AF eller hos anden  

 aktør, indtil medlemmet igen har opfyldt  

 beskæftigelseskravet.
 A-kassen skal dog kun foretage en rådighedsvurdering  

 i forbindelse med sygemelding over for anden aktør, hvis AF har  

 underrettet a-kassen om sygemeldingen.
A-kassen skal fortsat foretage en vurdering af medlemmets  

 rådighed, hvis medlemmet har haft en længere periode med sygdom,  

 jf. nr.
A4 i vejledningen til § 22, stk. 1.« 26. »Til § 25, stk. 1« affattes således:
 »En rådighedsvurdering er altid en konkret  

 vurdering, hvor samtlige relevante elementer skal indgå.
 Ved rådighedsvurderingen skal det indgå, om  

 medlemmet har en individuel handlingsplan, der indeholder tilbud, eller  

 medlemmet er ved at få udarbejdet en individuel handlingsplan.
Det skal også indgå i vurderingen, om  

 medlemmet søger arbejde, herunder om medlemmet søger på  

 konkrete åbne jobordrer efter henvisning fra AF, a-kassen eller anden  

 aktør.« 27. I »Til § 25, stk. 2 og 3« erstattes sidste afsnit  

 af:
»Ved rådighedsvurderingen efter fristens  

 udløb skal det indgå, om medlemmet har deltaget i aktiviteter,  

 som AF eller en anden aktør har indkaldt til.« 28. »Til § 25, stk. 4« affattes således:
 »Det skal fremgå, på hvilket grundlag a-kassen  

 har foretaget rådighedsvurderingen, herunder om medlemmet opfylder  

 betingelserne for at kunne anses som arbejdssøgende, jf. § 9.
A-kassen skal notere resultatet af  

 rådighedsvurderingen og begrundelsen for afgørelsen.« 29. »Til § 28, stk. 5« affattes således:
»Dokumentationen efter § 28, stk. 5, kan i  

 særlige tilfælde bestå i en tro- og loveerklæring fra  

 medlemmet.
Er medlemmet blevet pålagt en effektiv karantæne i  

 forbindelse med afslaget eller ophøret - og er der ikke gået  

 over 3 måneder fra afslaget eller ophøret - skal medlemmet  

 først gennemgå karantænen, før dagpengeudbetalingen  

 kan påbegyndes.« 30. »Til §§ 33 og 34« affattes således:
 »Hvis medlemmets udeblivelse efter § 33 efter en  

 konkret vurdering ikke kan sidestilles med et afslag, skal medlemmet ikke  

 pålægges en sanktion, men medlemmet skal altid udelukkes fra  

 retten til dagpenge i perioden fra udeblivelsen, og indtil medlemmet  

 henvender sig til AF eller i a-kassen, og medlemmet kan ikke få  

 efterbetalt dagpengene.
 Hvis et medlem udebliver fra et møde eller en  

 aktivitet på AF eller i a-kassen, som er omfattet af §§ 33 og 34,  

 skal a-kassen altid konkret vurdere, om medlemmets udeblivelse giver  

 anledning til tvivl om medlemmets rådighed, jf. § 22,  

 stk. 1.
 For så vidt angår udeblivelse efter § 33,  

 skal a-kassen være opmærksom på, at der kan være  

 grundlag for også at pålægge medlemmet en sanktion efter  

 reglerne i bekendtgørelse om selvforskyldt ledighed, hvis medlemmet er  

 indkaldt af AF.
