 I medfør af §§ 17 og 18 i Lov Nr. 143 af 29. April 1913 om Arbejde i  

 Fabriker m.v. samt det offentliges Tilsyn dermed, saaledes som denne Lov er  

 ændret ved Lov Nr. 109 af 31. Marts 1933, fastsættes herved følgende:
 Almindelige Bestemmelser.
§ 1 Bestemmelserne i denne Bekendtgørelse er gældende for mekanisk drevne  

 Kraner.
Ved Kraner forstaas Hejseværker, ved hvilke Byrden er frit hængende.
§ 2 Kraner og deres Tilbehør skal i enhver Henseende være forsvarligt  

 indrettet, opstillet, vedligeholdt og passet.
Herved skal særligt de i det  

 følgende givne Forskrifter iagttages.
 Kraners Indretning.
§ 3 Stk. 1.  Enhver Kran skal være tydeligt og holdbart  

 mærket med Fabrikantens Navn, Aaret for dens Fremstilling, dens Løbenummer og  

 dens største tilladelige Belastning.
 Stk. 2.  Alle Kranens bærende Dele, saasom Stel,  

 Udlæggere, Aksler, Lejer, Tappe, Samledele, Kæder, Tove og Bærekroge, skal  

 have den fornødne Styrke til med tilstrækkelig Sikkerhed at kunne taale de  

 Paavirkninger, for hvilke de er udsat.
 Stk. 3.  Til Byrdens Ophejsning og Nedfiring maa der ved  

 Kraner, der fremstilles efter nærværende Bedkendtgørelses Ikrafttræden, kun  

 benyttes Staaltove.
Stk. 4.  Staaltoves Materiale skal have en Brudstyrke,  

 der ligger mellem 130 og 200 kg/Kvadratmilimeter (jfr.
Dansk Standard D.S.2,  

 Bl.
I og II), og Tovene skal være saaledes dimensioneret, at Summen af Træk-  

 og Bøjningspaavirkningerne ved Kranens største Belastning ikke overstiger 1/4  

 af Tovets Brudstyrke, dog højst 45 kg/kvadratmilimeter.
 Direktoratet for Arbejds- og Fabrikstilsynet fastsætter nærmere Regler for  

 Beregningen af Staaltove.
§ 4 Stk. 1.  Kraner, der ikke har særlig Fører i Førerhus  

 eller lign., skal være forsynet med en Indretning, der automatisk standser  

 Spillet, før Byrden har naaet sin højeste Stilling.
 Stk. 2.  Paa Kraner, hvor Udlæggerens Rejsning eller  

 Byrdens Stilling paa Udlæggeren kan varieres, skal Kranføreren ved Angivelse  

 paa hans Standplads være underrettet om Kranens største tilladelige  

 Belastning i de forskellige Stillinger.
 Stk. 3.  Kørekraner paa Skinner eller lign. skal være  

 forsynet med Indretninger, der paa betryggende Maade standser Kranen i dens  

 Yderstillinger, eller hvorved der automatisk og rettidig gives Kranføreren et  

 Varselssignal, forinden Yderstillingerne er naaet.
 Stk. 4.  Kørevogne med Fører skal, hvis de i Tilfælde af  

 Akselbrud, Kæntring eller lign. er udsat for at styrte ned, være forsynet med  

 betryggende Sikring herimod.
Stk. 5.  Opgange til Kraner skal saa vidt muligt være  

 saaledes anbragt, at de kan iagttages fra Førerpladsen i alle Kranens  

 Stillinger.
Er dette ikke Tilfældet, skal Opgangen være saaledes sikret, at  

 Personer uden Fare kan benytte den, ogsaa naar Kranen arbejder., Stk. 6.  Naar Opgange til Kraner bestaar af Stiger med  

 større Hældning end 70 grader og større Højde over Terrænet end 6 m, skal  

 Stigerne fra en Højde af 5 m over Terrænet være forsynet med Sikkerhedskurv.
 Stk. 7.  Kørekraner med Fører skal være saaledes  

 indrettet, at Føreren fra sin Standplads har fuldt Overblik over det Terræn,  

 som Kranen passerer i begge dens Bevægelsesretninger.
 Stk. 8.  Hvor der er Passage langs Kørekranens Bane, maa  

 Kranens Dele Intetsteds komme faste Genstande nærmere end 0,5 m.
 Stk. 9.  Kraner skal umiddelbart foran Hjulene være  

 forsynet med et Beskyttelsesmiddel, der sikrer mod Overkørsel.
 Stk. 10.  Kørekraner i fri Luft skal være sikret i deres  

 Hvilestilling ved Kiler eller paa anden betryggende Maade.
 Stk. 11.  Langs Løbebroer og andre Passager paa  

 Krankonstruktioner skal være anbragt forsvarligt Gelænder eller lign. samt  

 Fodliste til Forebyggelse af Nedstyrtning.
 Stk. 12.  Kranstropper til Paaslaaning af Byrden skal  

 være saaledes mærket, at man tydeligt enten direkte eller paa betryggende  

 Maade gennem Tabel eller lign. kan se, hvad den største tilladelige  

 Belastning er.
 Stk. 13.  Arbejds- og Fabrikstilsynet kan, naar det  

 skønnes fornødent, i særlige Tilfælde stille Krav om Sikringsdele ud over de  

 ovenfor nævnte, saasom Alarmsignal, Maksimalafbryder, Hastighedsregulator og  

 Bærekrogssikringer.
 Stk. 14.  Alle farlige løbende Dele paa Kraner skal være  

 dækket eller indhegnet efter de almindelige Regler.
 Stk. 15.  Ikke isolerede elektriske Ledninger maa ikke  

 være saaledes anbragt paa eller ved Kraner, at de frembyder Fare (jfr.  

 Stærkstrømsreglementet).
 Kraners Pasning og Brug.
§ 5 Stk. 1.  Til Betjening af Kraner, der er bestemt til  

 fast Kranfører, maa kun anvendes en ædruelig og paalidelig Person, der er  

 fyldt 20 Aar og er fortrolig med Betjeningen af kranen.
 Stk. 2.  Andre Kraner end de i Stk. 1 omhandlede maa kun  

 betjenes af Personer, som er tilbørligt instrueret om Kranens rette Brug.
 Stk. 3.  Kranføreren skal af Kranens Ejer gøres bekendt  

 med de af Arbejds- og Fabriktilsynet givne Paabud og Anvisninger vedrørende  

 Kranen (jfr. § 12).
 Stk. 4.  Arbejds- og Fabrikstilsynet kan forlange en  

 Kranfører afskediget, hvis han har vist Mangel paa Evner eller  

 Paapasselighed.
§ 6 Foruden de paa Kranejerens Foranstaltning regelmæssigt foretagne Eftersyn  

 kan Arbejds- og Fabrikstilsynet i de enkelte Tilfælde kræve, at en Kran med  

 passende Mellemrum underkastes en gennemgribende Undersøgelse ved dens  

 Leverandør eller en anden af Tilsynet anerkendt sagkyndig, og Tilsynet kan  

 forlange sig forelagt en Erklæring fra den sagkyndige om Resultatet af  

 Undersøgelsen.
§ 7 Naar der bemærkes nogen faretruende Mangel eller Uregelmæssighed ved en  

 Kran, skal denne straks sætttes ud af Drift og maa ikke tages i Brug paany,  

 før den er bragt i forsvarlig Stand.
Saafremt Kranføreren eller Kranpasseren  

 ikke selv formaar at afhjælpe Manglerne, er han pligtig til at anmelde disse  

 til Kranens Ejer eller Bruger.
§ 8 Stk. 1.  Det maa nøje paases, at Bæretove og Kæder er i  

 forsvarlig Stand.
Kortleddede Kæder skal udglødes med passende Mellemrum  

 fastsat af Tilsynet under Hensyn til Kranens Benyttelsesgrad.
Kranens Ejer  

 eller Bruger er dog ogsaa uden saadant Paabud pligtig til at sørge for, at  

 Kæderne underkastes Udglødning tilstrækkelig ofte.
 Stk. 2.  Kranstropper og andet Paaslaaningsmateriel skal  

 underkastes Eftersyn mindst een Gang om Måneden.
 Stk. 3.  Kranstropper og andet Paaslaaningsmateriel skal  

 opbevares paa en efter Tilsynets Skøn passende Maade.
 Stk. 4.  Reparation og Eftersyn af kraner skal foregaa  

 under betryggende Forhold, medens Kranen er ude af Drift.
§ 9 Stk. 1.  Den største tilladelige Belastning for en Kran  

 maa ikke overskrides.
 Stk. 2.  Under Brugen af en Kran kan dennes Fører altid  

 kræve sig opgivet Vægten af de Genstande, der skal befordres med Kranen.
Stk. 3.  Kranføreren skal saa vidt muligt paase, at  

 Anhugningen er forsvarlig udført.
Skønner han, at dette ikke er Tilfældet,  

 skal han nægte af udføre Løftningen.
 Stk. 4.  Enhver, der anhugger for Løftning med Kran, er  

 pligtig til at sørge for, at dette sker forsvarligt.
 Stk. 5.  Opstigning af Personer i Kranen maa ikke  

 foregaa, før Kranføreren er varskoet derom.
 Stk. 6.  Uvedkommende Personer maa ikke opholde sig paa  

 Kranen eller Opgange til denne.
 Stk. 7.  Persontransport med Kraners Ophejsningsmiddel  

 ligesom al anden Misbrug af Kraner er forbudt.
 Stk. 8.  Passage langs Skinnedragere til Løbekraner er  

 forbudt, medmindre der ved Gelænder eller paa anden Maade er sikret  

 betryggende Forhold.
Stk. 9.  Under Kørekraners Kørsel i det frie skal der  

 udvises særlig Forsigtighed.
Om fornødent skal der under Kørslen bruges  

 Alarmsignal (Sirene, Klokke eller lign.) eller foretages passende Afspærring  

 eller anbringes Advarselstavler paa passende Steder.
 Kraners Afprøvning, Anmeldelse m.m.
§ 10 Enhver ny eller ombygget Kran skal, inden den tages i Brug, paa  

 Foranledning af Leverandøren eller, hvis denne ikke selv færdigmonterer  

 Kranen, af Opstilleren underkastes en Belastningsprøve med mindst 1 1/4 Gange  

 Kranens største tilladelige Belastning.
Under denne Prøve skal Kranen være  

 anbragt i den for de bærende Dele og Stabiliteten ugunstigste Stilling.
§ 11 Stk. 1.  Forinden en ny eller ombygget Kran tages i  

 Brug, skal dens Leverandør eller Reparatør tilstille paagældende  

 Fabriksinspektør en Anmeldelse derom.
Formularer til saadan Anmeldelse faas  

 udleveret hos Arbejds- og Fabrikstilsynet.
 Stk. 2.  Den, der udfører den i § 10 omhandlede  

 Belastningsprøve, skal tilstille Fabrikinspektøren en Attest for Prøven.
§ 12 Arbejds- og Fabrikstilsynet kan paabyde, at der paa passende Steder ved en  

 Kran anbringes et af Direktoratet autoriseret Opslag til Indskærpelse af  

 nærværende Bekendtgørelses Forskrifter for Kraners Pasning og Brug.
§ 13 Ved Levering eller Opstilling af nye og ved Ombygning af ældre Kraner er  

 paagældende leverandør, Opstiller eller Reparatør ansvarlig for, at denne  

 Bekendtgørelses Forskrifter om Kraners Indretning iagttages.
§ 14 Skønner Arbejds- og Fabrikstilsynet, at en Krans Indretning eller Tilstand  

 gør dens Brug betænkelig, kan det nedlægge Forbud imod Brugen.
Et saadant  

 Forbud kan inden 8 Dage indankes for Direktoratet for Arbejds- og  

 Fabrikstilsynet.
Indankningen har ingen opsættende Virkning.
§ 15 Direktoratet for Arbejds- og Fabrikstilsynet kan i de enkelte Tilfælde  

 eller ved særlige Typer af Kraner tillade Afvigelser fra Bestemmelserne i  

 nærværende Bekendtgørelse, naar Omstændighederne gør det rimeligt og  

 forsvarligt.
§ 16 Stk. 1.  De af Direktoratet for Arbejds- og  

 Fabrikstilsynet i Henhold til Nærværende Bekendtgørelse trufne Afgørelser  

 eller stillede Krav kan inden for et Tidsrum af 8 Dage indankes for Arbejds-  

 og Socialministeriet, hvis Afgørelse er endelig, dog at Spørgsmaalet om  

 Øvrighedsmyndighedens Grænser kan indbringes for Domstolene.
 Stk. 2.  Indankning har ingen opsættende Virkning med  

 Hensyn til Efterlevelsen af Forbud, der er nedlagt i Henhold til  

 Bekendtgørelsens § 14.
 Straffebestemmelser.
§ 17 Overtrædelse af denne Bekendtgørelses bestemmelser straffes i Henhold til  

 Lov Nr. 143 af 29. April 1913, § 42, jfr. § 44, med Bøder, medmindre  

 Forholdet efter lovgivningens almindelige Regler medfører højere Straf.
 Bekendtgørelsens Ikrafttræden.
§ 18 Stk. 1.  Denne Bekendtgørelse træder i Kraft den 1.  

 Oktober 1945.
 Stk. 2.  Samtidig ophæves Ministeriet for Sundhedsvæsens  

 Bekendtgørelse Nr. 207 af 14. Juli 1928 og Socialministeriets Bekendtgørelse  

 Nr. 220 af 25. August 1932, idet dog Opfyldelsen af disse Bestemmelser  

 fremdeles er at betragte som fyldestgørende, for saa vidt angaar Indretningen  

 og Opstillingen af alle hidtil leverede Kraner, saa længe disse ikke  

 undergaar væsentlig Omdannelse, f.Eks. en Ændring af Belastning eller  

 Udlægning.
 Arbejds- og Socialministeriet, den 27.  

 Juli 1945.
 Hedtoft-Hansen.
 /Juhl-Christensen.
 kst.
