Arbejdsformidlingskontorerne De statsanerkendte arbejdsløshedskasser Cirkulære vedrørende retningslinjer for arbejdsformidlingskontorernes tilsynsvirksomhed m.v.
I.
Indledning.
 1. I henhold til arbejdløshedslovens § 88, stk. 1,  

 fører direktøren for arbejdsløshedsforsikringen bistået af  

 arbejdsformidlingskontorerne (tilsynsafdelingerne) tilsyn med de  

 statsanerkendte arbejdsløshedskasser.
 Formålet med denne tilsynsvirksomhed er dels at vurdere, hvorvidt  

 arbejdsløshedskassernes administration finder sted i overensstemmelse med  

 bestemmelserne i arbejdsløshedsloven med dertil hørende bekendtgørelser og  

 cirkulærer, dels at undersøge hvilke forhold der i øvrigt kan have betydning  

 for bestræbelserne på at sikre en korrekt og smidig administration.
 Der er således som udgangspunkt tale om en systemkontrol, der dels skal  

 medvirke til at forebygge fejludbetalinger, dels skal gøre tilsynsmyndigheden  

 i stand til at identificere de områder, hvor der måtte være behov for indgreb  

 for at nedbringe størrelsen af eventuelle fejludbetalinger, eller for at opnå  

 en mere hensigtsmæssig administration.
 Tilsynsarbejdet skal derfor tilrettelægges således, at man løbende kan  

 vurdere kvaliteten af arbejdsløshedskassernes (afdelingernes) administration,  

 de enkelte lovelementers hensigtsmæssighed set ud fra et administrativt  

 synspunkt, anvendeligheden af tro- og lovesystemet, samt hensigtsmæsigheden  

 af det anvendte blanketmateriale.
 2. Statens tilsyn med arbejdsløshedskasserne er  

 tilrettelagt dels som centralt iværksatte og styrede undersøgelser med  

 varierende emner og målgrupper, dels som decentralt (lokalt) tilrettelagte og  

 iværksatte tilsynsundersøgelser.
 I henhold til § 1, stk. 2, i arbejdsministeriets bekendtgørelse nr. 182 af  

 4. maj 1984 (emnenr. 3.15) om tilsynet med de statsanerkendte  

 arbejdsløshedskasser fastsætter direktøren for arbejdsløshedsforsikringen de  

 nærmere retningslinjer for arbejdsformidlingskontorernes  

 (tilsynsafdelingernes) tilrettelæggelse af tilsynsvirksomheden.
 Direktoratet skal på denne baggrund meddele, at  

 arbejdsformidlingskontorerne ved udøvelse af den decentrale tilsynsvirksomhed  

 skal tilrettelægge arbejdet således, at den ovenfor under punkt 1 beskrevne  

 målsætning kan opfyldes.
 Ved tilrettelæggelsen skal arbejdsformidlingskontorerne blandt andet tage  

 udgangspunkt i den erhvervede viden vedrørende administrationsniveauet i de  

 lokale arbejdsløshedskasseafdelinger, samt oplysninger iøvrigt der kan give  

 anledning til, at tilsynsaktviteter iværksættes, herunder om særlige  

 fagområder kan tænkes at give særlige problemer i forbindelse med  

 administrationen af arbejdsløshedsforsikringen.
 Ved en undersøgelses afslutning skal arbejdsformidlingskontoret således  

 kunne foretage en vurdering af et eller flere af de ovenfor under punkt. 1,  

 4. afsnit nævnte elementer.
Såfremt en sådan vurdering fører til, at man fra  

 arbejdsformidlingskontorets side finder, at der bør iværksættes initiativer  

 overfor en eller flere arbejdsløshedskasser (afdelinger), eller at det f.eks.  

 bør overvejes at foretage ændringer i det foreliggende blanketmateriale, skal  

 dette meddeles direktoratet.
Der skal i forbindelse med en sådan  

 tilbagemelding redegøres for baggrunden for tilsynsafdelingens konklusioner.
 Til brug for arbejdsformidlingskontorernes opfyldelse af disse mål kan  

 der, efter nærmere af direktoratet udstedte retningslinjer, rekvireres  

 statistisk tilfældigt sammensatte udtræk fra CRAM-registeret (lokaludtræk).
 3. Udover de ovenfor beskrevne aktiviteter kan det  

 forekomme, at tilsynsafdelingerne via oplysninger fra f.eks.  

 arbejdsformidlingskontorernes formidlingssektion bliver opmærksomme på  

 forhold, der kan have betydning for udbetalingen af dagpenge/efterløn til  

 enkelte medlemmer.
 I disse tilfælde påhviler det tilsynsafdelingerne at sørge for, at  

 oplysningerne videregives til arbejdsløshedskassen (afdelingen), således at  

 disse forhold kan medtages ved arbejdsløshedskassens (afdelingens) vurdering  

 af, om der kan udbetales dagpenge/efterløn til det pågældende medlem (se  

 nærmere herom nedenfor under V og VI).
II.
Retningslinier for arbejdsformidlingskontorernes  

  indberetningsprocedure.
 I de tilfælde, hvor tilsynsafdelingerne foranlediget af de lokalt  

 iværksatte tilsynsin bliver opmærksom på forhold, som kan have indflydelse på  

 konkrete dagpenge-/efterlønsudbetalinger og/eller medlemsforhold, skal den  

 nedenfor beskrevne procedure finde anvendelse:
A.
Arbejdsløshedskasser med afdelinger.
 1.0 I de tilfælde, hvor et arbejdsformidlingskontor i sin  

 tilsynsvirksomhed bliver opmærksom på forhold, der kan have betydning for et  

 medlems dagpenge-/medlemsret, fremsender tilsynsafdelingen en indberetning  

 herom til afdelingen.
 Indberetningen skal indeholde en indstilling om, hvorledes sagen bør  

 afgøres.
 2.0 Afdelingen skal på baggrund af arbejdsformidlingskontorets  

 indberetning anmode medlemmet om inden 14 dage at redegøre for forholdet,  

 ligesom afdelingen skal indhente andre oplysninger (eksempelvis oplysninger  

 fra tidligere arbejdsgivere), som er nødvendige for en vurdering af  

 forholdet.
 3.0 Såfremt afdelingen herefter finder, at der har fundet en  

 fejludbetaling sted, eller at der bør ske indgreb i medlems- og/eller  

 dagpengeretten, fremsendes som hovedregel inden 4 uger efter modtagelsen af  

 indberetningen en skriftlig afgørelse herom til medlemmet med kopi til  

 hovedledelsen og arbejdsformidlingskontoret.
 3.1 Hvis hovedledelsen er uenig i afdelingens afgørelse, fremsender  

 hovedledelsen som hovedregel inden 4 uger efter modtagelsen af  afdelingens  

 afgørelse en ny afgørelse til medlemmet, afdelingen og  

 arbejdsformdlingskontoret.
 4.0 Finder afdelingen ikke, at der på baggrund af  

 arbejdsformidlingskontorets indberetning og de indhentede oplysninger, jfr.  

 afsnit 2.0, er grundlag for at foretage sig yderligere, fremsender afdelingen  

 som hovedregel inden 4 uger efter modtagelsen af indberetningen en skriftlig  

 begrundelse herfor til arbejdsformidlingskontoret.
 5.0 Er tilsynsafdelingen herefter enig i det af afdelingen anførte,  

 meddeler tilsynsafdelingen som hovedregel inden 4 uger, at sagen henlægges  

 med den af afdelingen givne begrundelse.
 5.1 Såfremt tilsynsafdelingen er uenig i de af arbejdsløshedskassen i  

 henhold til punkterne 3.0 (afdelingen), 3.1 (hovedledelsen) og 4.0  

 (afdelingen) trufne beslutninger, fremsendes som hovedregel inden 4 uger en  

 indberetning til hovedledelsen, idet tilsynsafdelingen fremkommer med en  

 fornyet indstilling i sagen.
 Kopi af indberetningen fremsendes til afdelingen.
6.0 Er hovedledelsen enig i arbejdsformidlingskontorets indstilling,  

 træffer hovedledelsen som hovedregel inden 4 uger efter modtagelsen af  

 indberetningen en afgørelse i overensstemmelse hermed.
Afgørelsen fremsendes  

 til medlemmet med kopi til afdelingen og arbejdsformidlingskontoret.
 6.1 Hvis hovedledelsen er uenig i arbejdsformidlingskontorets indstilling,  

 fremsender hovedledelsen som hovedregel inden 4 uger eter modtagelsen af  

 indberetningen en afgørelse til direktoratet bilagt kontorets indberetning.
 Der fremsendes ligeledes kopi af afgørelsen til  

 arbejdsformidlingskontoret, afdelingen og medlemmet.
 7.0 Hvis direktoratet ikke inden 4 uger efter modtagelsen af  

  hovedledelsens afgørelse har meddelt hovedledelsen, at sagen er optaget til  

 realitetsbehandling, kan arbejdsløshedskassen betragte sagen som henlagt med  

 hovedledelsens afgørelse.
B.
Centralt ledede arbejdsløshedskasser.
 1.0 I de tilfælde, hvor et arbejdsformidlingskontor i sin  

 tilsynsvirksomhed bliver opmærksom på forhold, der kan have betydning for et  

 medlems dagpenge-/medlemsret, fremsender tilsynsafdelingen en indberetning  

 herom til arbejdsløshedskassen.
 Indberetningen skal indeholde en indstilling om, hvorledes sagen bør  

 afgøres.
 2.0 Arbejdsløshedskassen skal på baggrund af arbejdsformidlingskontorets  

 indberetning anmode medlemmet om inden 14 dage at redegøre for forholdet,  

 ligesom arbejdsløshedskassen skal indhente andre oplysninger (eksempelvis  

 oplysninger fra tidligere arbejdsgivere), som måtte være nødvendige for en  

 vurdering af forholdet.
 3.0 Hvis arbejdsløshedskassen herefter finder, at der har fundet en  

 fejludbetaling sted, eller der bør ske indgreb i medlems- og/eller  

 dagpengeretten, fremsendes som hovedregel inden 4 uger efter modtagelsen af  

 indberetningen en skriftlig afgørelse herom til medlemmet med kopi til  

 arbejdsformidlingskontoret.
 3.1 Er tilsynsafdelingen herefter enig i det af arbejdsløshedskassen  

 anførte, meddeler arbejdsformidlingskontoret som hovedregel inden 4 uger, at  

 sagen henlægges med den af arbejdsløshedskassen trufne afgørelse.
 4.0 Finder arbejdsløshedskassen ikke, at der på baggrund af  

 arbejdsformidlingskontorets indberetning og de indhentede oplysninger, jfr.  

 afsnit 2.0, er grundlag for at foretage sig yderligere, fremsender  

 hovedledelsen som hovedregel inden 4 uger efter modtagelsen af indberetningen  

 en skriftlig afgørelse bilagt kontorets indberetning til direktoratet.
 Der fremsendes kopi af afgørelsen til arbejdsformidlingskontoret.
 5.0 Hvis direktoratet ikke inden 4 uger efter modtagelsen af  

  indberetningen har meddelt arbejdsløshedskassen, at sagen er optaget til  

 realitetsbehandling, kan arbejdsløshedskassen betragte sagen som henlagt med  

 hovedledelsens afgørelse.
III.
Direktoratets centralt styrede undersøgelser.
 Opmærksomheden skal henledes på, at der for de sager, der indgår i  

 direktoratets centale stikprøveundersøgelser, er fastsat en særlig  

 tilbagemeldingsprocedure.
 Denne indebærer, at der i alle de sager, hvori der findes fejl × bortset  

 fra sager vedrørende tekniske fejl og åbenbare misforståelser × skal  

 fremsendes en indberetning fra arbejdsformidlingskontoret til  

 arbejdsløshedskassen og direktoratet, ligesom hovedkassen i disse sager altid  

 skal fremsende en afgørelse til direktoratet.
IV.
Arbejdsformidlingskontorets sagsbehandling.
 I tilfælde af, at tilsynsvirksomheden medfører, at der skal fremsendes en  

 indberetning til afdelingen, arbejdsløshedskassen eller direktoratet, er det  

 af hensyn til den efterfølgende sagsbehandling nødvendigt, at visse  

 retningslinier for så vidt angår udformningen af indberetningen følges.
 1. Indledningsvis skal det understreges, at en  

 indberetning som udgangspunkt kun må vedrøre et enkelt medlems  

 dagpenge-/efterlønsforhold.
 Er der imidlertid optået flere ensartede sager, eller forekommer det, at  

 andre medlemmers dagpenge-/efterlønsmæssige forhold bør medtages ved  

 afgørelsen af den konkrete sag, skal arbejdsformidlingskontorets indberetning  

 indeholde en henvisning til de andre »sager«.
 2. Det er herudover nødvendigt, at det på baggrund af  

 indberetningen er muligt klart at identificere problmstillingen i sagen.
 Med henblik på at sikre dette skal indberetningen indeholde følgende:
 - En kort beskrivelse af baggrunden for sagens opståen (er der tale om en  

 central stikprøvesag, en lokal stikprøve eller andet).
- En sagsfremstilling der klart og tydeligt beskriver problemstillingen i  

 sagen.
Sagsfremstillingen skal være således udformet, at sagsbehandleren,  

 efter en gennemlæsning af indberetningen alene, har en klar forståelse af,  

 hvilken fejltype der er tale om, hvad der er årsag til, at fejlen har fundet  

 sted, samt hvilke økonomiske konsekvenser fejlen har haft.
- Indberetningen bør endvidere alene vedrøre forhold, der har medført  

 fejl.
Det vil sige, at forhold, som er efterkontrolleret, men som i øvrigt er  

 fundet i orden, ikke skal omtales i indberetningen.
- Af hensyn til den senere behandling af sagen, i såvel  

 arbejdsløshedskassen som direktoratet, bør tidspunktet for  

 dagpenge-/efterlønsrelevante hændelser konsekvent være angivet med samme  

 periodeangivelse.
Det vil sige, at der ikke bør anvendes såvel ugenumre som  

 eksakte datoangivelser i forbindelse med de samme forhold.
 - Endelig skal indberetningen indeholde arbejdsformidlingskontorets  

 indstilling vedrørende:
 Der henvises i øvrigt til afsnit C.3.1.7 i Normer for  

 arbejdsformidlingskontorernes tilsyn med de anerkendte arbejdsløshedskasser.
V.
Bortfald af tilsynsafdelingernes forhåndsvurdering i vægrings-,  

  arbejdsophørs- og rådighedssager.
 I forbindelse med drøftelserne i det af arbejdsministeren i 1984 nedsatte  

 udvalg vedrørende arbejdsløshedskassernes fejludbetalinger overvejede man,  

 hvorvidt der, via en omlægning af tilsynsafdelingernes arbejdsopgaver, kunne  

 opnås en mere rationel udnyttelse af tilsynsressourcerne, samtidig med at  

 arbejdsløshedskasserne fik meddelelse om de forhold, der kunne have betydning  

 for dagpengeudbetalingerne/efterlønsudbetalingerne til konkrete medlemmer.
 På denne baggrund skal følgende retningslinier fastsættes for så vidt  

 angår arbejdsformidlingskontorernes (tilsynets) forhåndsvurdering i  

 vægrings-, arbejdsophørs- og rådighedssager.
1. I tilfælde af, at et arbejdsformidlingskontor, i  

 situationer  hvor der ikke er tale om hverken centralt eller lokalt  

  iværksatte undersøgelser, bliver opmærksom på forhold, som kan have  

 betydning for en arbejdsløshedskasses (afdelings) administration af  

 bestemmelserne i arbejdsløshedslovens § 62 eller § 63, stk. 1, nr. 1, eller  

 nr. 2, skal disse oplysninger fremsendes til arbejdsløshedskassen  

 (afdelingen) til brug for den videre vurdering af medlemmets dagpengeret/ret  

 til efterløn.
Dette indebærer, at tilsynet i disse tilfælde ikke skal  

 påbegynde en egentlig sagsbehandling, men alene skal videresende de relevante  

 oplysninger til arbejdsløshedskassen (afdelingen).
 Det skal understreges, at tilsynet alene skal videresende oplysninger, som  

 på grundlag af en umiddelbar vurdering kan tænkes at få betydning for et  

 medlems dagpenge-/efterlønsret.
 2. Ved fremsendelse af ovennævnte oplysninger skal  

 arbejdsformidlingskontoret anvende standardskrivelse AR 321.
 Arbejdsformidlingskontoret skal på standardskrivelsen angive, hvilke  

 forhold man finder arbejdsløshedskassen bør være opmærksom på i forbindelse  

 med en vurdering af medlemmets (fortsatte) dagpengeret/ret til efterløn.  

 Såfremt arbejdsformidlingskontoret måtte være i besiddelse af blanketter  

 eller andet materiale, der måtte have betydning for arbejdsløshedskassens  

 overvejelser, skal disse vedlægges.
 Det skal understreges, at der i disse tilfælde ikke skal finde en  

 tilbagemelding sted fra arbejdsløshedskassen til arbejdsformidlingskontoret  

 for så vidt angår arbejdsløshedskassens (afdelingens) endelige afgørelse af  

 medlemmets dagpengeret/ret til efterløn.
 Det skal ligeledes understreges, at arbejdsløshedskassen (afdelingen),  

 inden der træffes en afgørelse, der medfører indgreb i medlemmets  

 dagpengeret/ret til efterløn, skal indhente medlemmets redegørelse vedrørende  

 forholdet, ligesom der skal indhentes andre oplysninger, som måtte være  

 nødvendige for en vurdering af forholdet.
 Arbejdsløshedskassen (afdelingen) træffer herefter afgørelse på grundlag  

 af de fremkomne oplysninger.
 3. Med henblik på en eventuel senere stikprøvevis  

 efterkontrol af, hvorvidt arbejdsløshedskassens (afdelingens) afgørelser,  

 jfr. punkt 2, er i overensstemmelse med gældende regler, skal  

 arbejdsformidlingskontoret opbevare kopi af standardskrivelse AR 321 med  

 bilag i mindst 3 år.
VI.
Sager, i hvilke der alene er tale om tekniske fejl eller  åbenbare  

 misforståelser.
 Med henblik på at tilvejebringe end yderligere forenklet arbejdsgang i  

 sager, der alene vedrører tekniske fejl eller åbenbare  misforståelser,  

 fastsættes herved følgende regler:
1. I sager, hvor  

 tilbagebetalingsbeløbet/efterbetalingsbeløbet højst udgør 3 x den maksimale  

 dagpengesats, fremsendes ikke indberetning til arbejdsløshedskassen  

 (afdelingen), såfremt de(n) konstaterede fejl alene vedrører rent tekniske  

 fejl eller åbenbare misforståelser.
Den ovenfor nævnte beløbsgrænse gælder  

 både i sager vedrørende heltids- og deltidsforsikrede.
 2. Arbejdsformidlingskontoret meddeler i sådanne sager  

 på blanket AR 360 arbejdsløshedskassen (afdelingen), at kontoret har  

 konstateret fejl i forbindelse med udbetalingen, idet kontoret på blanketten  

 nærmere angiver de(n) konstaterede fejl.
 3. Arbejdsformidlingskontoret overlader herved til  

 arbejdsløshedskassen (afdelingen) at tage stilling til, hvem der skal være  

 ansvarlig for en eventuel tilbagebetaling, jfr. arbejdsløshedslovens § 86,  

 stk. 1 og 2.
 4. Arbejdsløshedskassen (afdelingen) skal ikke  

 underrette arbejdsformidlingskontoret om, hvilken afgørelse der er truffet i  

 henhold til punkt 3.
 5. Det er en betingelse for, at den ovenfor beskrevne  

 procedure kan anvendes, at de(n) konstaterede fejl ikke giver anledning til,  

 at medlemmet pålægges sanktioner, jf. arbejdsløshedslovens § 87.
 6. Med henblik på at sikre, at det er muligt  

 efterfølgende at foretage en stikprøvemæssig kontrol af, hvorvidt  

 arbejdsløshedskassens (afdelingens) afgørelser, jfr. pkt. 3, er i  

 overensstemmelse med gældende regler, skal arbejdsformidlingskontoret  

 opbevare kopi af blanket AR 360 med bilag i mindst 3 år.
./. Som bilag vedlægges vejledning vedrørende ansvarsfordelingen,  jfr.  

 arbejdsløshedslovens § 86, i sager, i hvilke der alene  er tale om tekniske  

 fejl eller åbenbare misforståelser.  VII.
Ikrafttræden m.v.
 Reglerne i dette cirkulære skal finde anvendelse på indberetninger m.v.,  

 der finder sted fra og med den 1. juli 1985.
 Følgende cirkulærer m.v. er hermed ophævet:
cirkulære af 4. juli 1983 (3.14) cirkulære af 30. juni 1983 (3.15) cirkulære af 22. juni 1983 (3.15) cirkulære af 26. november 1982 med tilhørende vejleding (3.15, 3.316) rundskrivelse af 28. september 1982 rundskrivelse af 5. januar 1982 cirkulære af 1. oktober 1981 (AF-cirkulære nr. 144/81) cirkulære af 20. marts 1981 (AF-cirkulære nr. 46/81, AK-cirkulære nr.  

 18/81) cirkulære af 15. december 1978 (AF-cirkulære nr. 333/78, AK-cirkulære nr.  

 124/78) (3.15) cirkulære af 14. maj 1952 (løbenr. 116) cirkulære af 31. oktober 1951 (løbenr. 243) cirkulære af 31. oktober 1949 (løbenr. 208-209) cirkulære af 21. juni 1949 (løbenr. 138-139) cirkulære af 3. august 1948 (løbenr. 178-179) cirkulære af 23. juli 1948 (løbenr. 169) cirkulære af 19. april 1948 (løbenr 94-95) cirkulære af 1. marts 1948 (løbenr. 51-52).
P.
D.
V.
