Nr BSF 88 Forslag til folketingsbeslutning om forbud mod at bære maske i forbindelse  

 med demonstrationer m.v.
Fremsat af Kirsten Jacobsen (FP) Pia Kjærsgaard (FP) Knud Lind (FP) Ernst  

 B.
Schmidt (FP) den 31. maj 1989 Folketinget pålægger regeringen hurtigst muligt og senest den 1.
oktober 1989 at fremsætte lovforslag, som forbyder demonstranter og lignende at bære maske.
Bemærkninger til forslaget For at sikre politiets arbejde med at identificere og retsforfølge  

 demonstranter og BZ'ere, finder Fremskridtspartiet det nødvendigt, at der  

 hurtigst muligt indføres et direkte forbud mod at bære maske.  

 Justitsministeren har hidtil ikke villet gøre noget for at sikre politiets  

 muligheder for at retsforfølge disse rebeller.
Fremskridtspartiet har gennem  

 spørgsmål til ministeren både i 1988 og 1989 forsøgt at få ministeren til at  

 indføre et sådant forbud.
Det har ministeren ikke villet gøre.
Argumentet er,  

 at et sådant forbud ikke kan administreres.
Det kan det i  

 Vesttyskland, og det danske politi er ikke dårligere.
 På grund af maskebæring kunne Københavns Byret den 30. maj 1989 også kun  

 dømme 5 personer ud af 50 anholdte.
Dommene mod BZ'erne, der overfaldt politiet i forbindelse med lukningen af  

 Christianias værtshuse, er hårrejsende milde.
De 2 hovedmænd fik 60 dages  

 fængsel, 2 andre 40 dages hæfte og den sidste 40 timers samfundstjeneste.  

 Dette til trods for at adskillige politifolk blev kvæstet.
Et andet eksempel er de terrorhandlinger, der er sket mod  

 Shell-benzintanke.
Her har det været umuligt at identificere terroristerne,  

 netop fordi der blev båret maske.
 Det er derfor helt nødvendigt, at Folketinget griber ind.
