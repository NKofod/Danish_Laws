I tidskriftet »Mæglernyt«, nr. 6, september 1995,  

 kommenteres lov om imødegåelse af indlåsningseffekter på inkonverterbare  

 realkreditlån.
Indlæggets forfatter, argumenterer for en ændring af  

 realkreditloven med henblik på at genåbne lukkede serier for inkonverterbare  

 lån.
Derved vil nye låntagere kunne optage lån i disse serier samtidig med,  

 at låntagere, der vil omlægge, kan få en rigtig, ikke syntetisk beregnet,  

 markedskurs.
16.10.95 - 181-0019 Problemstillingen er her, at en genåbning af gamle lukkede serier vil være  

 en direkte krænkelse (ekspropriation) af obligationsejernes krav og  

 rettigheder.
Obligationerne bag de pågældende lukkede serier er købt på givne  

 serievilkår på investeringstidspunktet, herunder med forventning om en  

 bestemt åbningsperiode (for nyudlån), hvorefter der i seriens aktiver ikke  

 optages nye realkreditlån.
Serierne akkumulerer herefter reservemidler  

 svarende til seriereservernes løbende forrentning, inkl. hensættelser til tab  

 på seriens givne udlånsportefølje.
Et eventuelt nyudlån fra de pågældende nu lukkede serier vil indebære en  

 risiko for tab knyttet til denne nye udlånsportefølje.
Denne nye  

 udlånsportefølje kan belaste seriens allerede opsparede midler, idet de nye  

 obligationsejere ligeledes, i henhold til realkreditlovens § 59 vil opnå et  

 krav på den pågældende series opsparede reserver.
 Dertil kommer hensynet til kursdannelsen på de pågældende serier, idet  

 lukkede serier typisk handles til højere kurser end tilsvarende åbne serier i  

 samme kuponrente.
