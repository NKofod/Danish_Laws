Pressenævnet fandt, at oplysningerne i kommentaren fra  

 psykoterapeuten om, at klager skulle være blevet meddelt polititilhold  

 og være mistænkt i en sag om indbrud var særdeles  

 krænkende og derfor   uanset, at der i læserbrevsdebatten er vide  

 rammer for fremsættelse af synspunkter,   skulle være forelagt  

 klager forud for offentliggørelsen.
Ved ikke at have forelagt  

 oplysningerne for klager havde bladet handlet i strid med god presseskik, og  

 nævnet udtalte sin kritik.
Kendelse fra Pressenævnet i sag nr.  

 48/2002 En kvinde [K] har klaget til Pressenævnet over en  

 artikel bragt i Ekstra Posten den 17. april 2002, idet hun mener, at god  

 presseskik er tilsidesat.
 I artiklen med overskriften "Kommentar"  

 hed det i brødteksten:
"Vi har modtaget følgende kommentar til  

 artiklen om et terapiforløb den 25. marts.
Terapeuten ønsker at  

 forblive anonym." I artiklen hed det:
 "[K]s artikel i Ekstra Posten den 25/3-02, var noget  

 af en rystende oplevelse for mig.
 [K]s beskrivelse af terapiforløbet er løgn  

 og fordrejninger, - bagvaskelse af en karakter, der ikke kan stå  

 ukommenteret.
 For god ordens skyld vil jeg nævne, at der  

 foreligger to polititilhold, for at [K] skal stoppe enhver chikane imod mig,  

 og hun har været afhørt for indbrud i mit hjem, som hun er  

 mistænkt for.
 [K] var klient hos mig fra september 98 til september  

 2000, og har i den efterfølgende tid belejret mig med breve,  

 telefonopringninger, kørsel og parkeringer uden for mit hus, andre  

 ubehagelige tiltag   og nu også offentlig bagvaskelse.
Da [K] startede hos mig, var hun meget ulykkelig og  

 rystede også dengang.
Uden at komme nærmere ind på hendes  

 situation kan jeg fortælle, at jeg tidligt i forløbet tog  

 kontakt til [K]s egen læge, som støttede [K]s ønske om at  

 gå hos mig.
Ligeså har jeg under hele forløbet rakt ud  

 efter både private og offentlige instanser, for at få så  

 meget hjælp som muligt til [K].
 Da [K] stoppede hos mig, var der andre tilbud om  

 hjælp til hende.
Jeg har aldrig råbt af [K] i terapien, der bestod af  

 samtaler.
Jeg var nødt til at holde fast på beslutningen om at  

 stoppe forløbet, og bremse [K]s tiltagende manipulationer.
[K] fik hos mig et frirum.
Hun fik omsorg og plads til at  

 være sig selv.
Hun sørgede selv for at forløbet stoppede,  

 men jeg har forståelse for, at det er svært for hende at  

 undvære den opmærksomhed og støtte hun fik.
Men hun har  

 ingen ret til at forfølge og chikanere mig som hun har gjort siden  

 september 2000.
 Jeg har taget en længerevarende psykoterapeutisk  

 uddannelse, hvor det også kræves at man selv går i terapi  

 og udvikler sig.
Det har været temmelig anstrengende at være  

 belejret af [K], som bl.a. har skrevet over 300 breve til mig.
Knap halvdelen  

 efter hun er holdt hos mig.
Politiet har gjort hvad de har beføjelser til, og  

 henviser til civilt søgsmål, hvilket jeg vil forfølge.  

 Min advokat er sat ind i sagen, og har taget affære.
Om  

 nødvendigt bliver brevene og en 17 sider lang biografi over sit liv og  

 familie som [K] har skrevet, fremlagt.
 Desværre er det ikke første gang at en  

 terapeut udsættes for den slags klienter, og det er advokatens  

 erfaring, at det er vigtigt at være konsekvent i denne slags sager.  

 Brevene og biografien (der taler deres eget sprog) er derfor deponerede, og  

 vil blive brugt, hvis det når til en retssag.
På grund af min tavshedspligt er denne respons  

 på [K]s artikel ikke fyldestgørende, - derfor og af mere  

 personlige årsager, ønsker jeg at være anonym." I artiklen var indsat et brudstykke af [K]s artikel den  

 25. marts 2002.
 Den 24. april 2002 bragte bladet følgende artikel  

 med overskriften "RETTELSE":
"Ekstra Posten bragte mandag den 25. marts 2002 en  

 artikel, skrevet af [K], Silkeborg. [K] havde henvendt sig til Ekstra Posten  

 med nyheden om, at hun var ved at lægge sidste hånd på et  

 bogmanuskrift.
Artiklen refererede til den kommende bog, der handler om et  

 traumatisk terapiforløb.
Bogens hovedperson, psykoterapeuten, reagerede på  

 denne artikel med et læserbrev, onsdag den 17. april.
Hun forsvarede  

 sig ved blandt andet at henvise til, at [K] har fået to  

 polititilhold.
Ekstra Posten er herefter blevet bekendt med, at denne  

 påstand ikke er sand, hvilket bekræftes af to skrivelser fra  

 politiet i Horsens og Silkeborg.
Vi beklager derfor meget at have bragt dette  

 læserbrev.
 Sagen hører således hjemme   ikke i en  

 ugeavis   men blandt juridiske eksperter.
 Ekstra Posten anser derfor sagen for afsluttet, og vi  

 ønsker ikke at modtage flere kommentarer og læserbreve i denne  

 sag.
-redaktionen" I rettelsen var indsat et brudstykke af [K]s artikel den  

 25. marts 2002.
 Den 1. maj 2002 bragte bladet følgende artikel med  

 overskriften "RETTELSE":
 "I forlængelse af to tidligere indlæg i  

 Ekstra Posten omhandlende en klients oplevelser hos en psykoterapeut, bragte  

 vi i sidste uge en rettelse fra klienten, [K], [gade og nr.], Silkeborg.
Det skal desuden oplyses, at hun ikke længere er  

 mistænkt i forbindelse med et indbrud i psykoterapeutens hjem, som det  

 ellers fremgik af et indlæg fra sidstnævnte. [K] har godt nok  

 været afhørt i sagen, men den er for nylig blevet henlagt af  

 politiet." Klageren har oplyst, at hun skriver på en bog med  

 titlen "Psykoterapiens afhængighed og smerte". I marts  

 måned fik hun i Ekstra Posten (bladet) optrykt et uddrag af den  

 kommende bog samt en omtale af denne.
I uddraget fortæller hun om sine  

 erfaringer med en kvindelig psykoterapeut fra Brædstrup, men uden at  

 omtale navnet på den pågældende.
Den artikel, der klages  

 over, er et indlæg fra den pågældende terapeut, der blev  

 bragt som en kommentar til klagers eget indlæg.
I artiklen, som  

 fremtræder anonymt, men med et billede af klager, fortæller  

 terapeuten blandt andet, at klager er blevet meddelt to polititilhold mod at  

 opsøge hende.
Endvidere hævdes det i artiklen, at klager er  

 mistænkt for og afhørt om et indbrud i terapeutens hjem, at  

 klagers læge støttede, at hun gik hos hende i terapi, samt at  

 hun på anden vis har chikaneret terapeuten.
Klageren har anført, at de pågældende  

 krænkende oplysninger er urigtige og ikke blev forelagt hende forud for  

 offentliggørelsen.
Det er klagers vurdering, at de urigtige  

 oplysninger vil kunne få store omkostninger for hende i forskellige  

 sammenhænge, herunder i forbindelse med den jobsøgning hun som  

 nyuddannet står over for.
Klageren har oplyst, at hun selv, nære venner og  

 familiemedlemmer henvendte sig til bladet efter at have set artiklen.
De fik  

 alle den besked, at de kunne sende bladet et læserbrev.
Det gjorde  

 klagers veninder, men bladet afslog at bringe læserbrevet.
 Klageren har anført, at hun selv ad flere omgange  

 har forsøgt at få bladet til at bringe en rettelse  

 vedrørende de fejlagtige oplysninger og har i den forbindelse  

 indhentet erklæringer af 18. og 22. april 2002 fra Politimesteren i  

 Horsens, hvori det bekræftes, at klager ikke er blevet meddelt et  

 polititilhold, samt at efterforskningen i indbrudssagen er blevet indstillet,  

 ligesom klager har indhentet erklæring af 22. april 2002 fra  

 Politimesteren i Silkeborg, hvori det ligeledes bekræftes, at klager  

 ikke er blevet meddelt et polititilhold.
Klageren har i den forbindelse anført, at det er  

 aldeles usandt, når bladet anfører, at hun kun ønskede at  

 få berigtiget, at hun ikke havde to polititilhold.
Allerede samme dag  

 som artiklen blev offentliggjort, sendte klager en e-mail til redaktør  

  Hanne  Frank  Bak, hvori hun anmodede om et dementi vedrørende  

 oplysningerne om polititilholdet og tyverisigtelsen.
Det var først om  

 mandagen den 22. april 2002, at klager også bad om at få  

 dementeret, at lægerne ikke støttede, at klager gik hos  

 terapeuten.
Klager fremviste på samme tid dokumenterne om, at hun  

 hverken havde polititilhold eller var mistænkt for tyveri.
Klager  

 fremviste ved samme lejlighed en journalskrivelse, hvor der stod, at ingen  

 læge støttede, at hun gik hos terapeuten, fordi de mente, at der  

 var tale om et afhængighedsskabende terapiforløb.
Klageren har videre anført, at hun ikke er tilfreds  

 med rettelsen den 24. april 2002, herunder placeringen af den i bladet.
Med  

 hensyn til rettelsen den 1. maj 2002 finder klager ikke, at rettelsen i  

 tilstrækkelig grad anskueliggør, at hun ikke er mistænkt  

 for indbrud hos terapeuten til trods for, at hun har dokumenteret dette over  

 for bladet.
Endvidere er rettelsen bragt på side 2 mellem  

 indkøbsannoncerne, mens terapeutens artikel var anbragt efter midten,  

 hvor det mere seriøse læsestof bringes.
For begge rettelsers  

 vedkommende gælder i øvrigt, at klager ikke forinden er gjort  

 opmærksom på, at bladet ville bringe en rettelse.
Klageren har supplerende oplyst, at bladets påstand  

 om, at hun var blevet underrettet om, at terapeuten på et senere  

 tidspunkt kunne komme med et indlæg, er urigtig.
Hun drømte ikke  

 om, at det kunne ske, når nu hun alene omtalte terapeuten i  

 anonymiseret form.
Hun finder det i øvrigt uforståeligt, at  

 terapeuten i forbindelse med sit eget indlæg har fået lov til  

 fortsat at være anonym.
Klageren har endvidere anfægtet bladets  

 bemærkning om, at hun selv havde ønsket, at terapeutens navn  

 ikke skulle frem.
Efter at terapeutens indlæg var blevet bragt, havde  

 klager ikke noget ønske om, at terapeuten skulle forblive anonym.  

 Klager tilkendegav netop over for bladet, at hun forventede, at terapeuten i  

 rettelsen ville blive nævnt ved navn.
Det er samtidig værd at  

 bemærke, at terapeuten, mens klager gik hos hende, hver 14. dag havde  

 en annonce i bladet og på et tidspunkt tillige har haft en  

 helsidesartikel om sin kunnen i bladet.
 Klageren har endelig anført, at hun finder det  

 forkasteligt, at hun skal dokumentere sin uskyld, og at det ikke er bladet,  

 som skal dokumentere, at klager er skyldig.
Bladet har oplyst, at klagers artikel kom i stand på  

 hendes eget initiativ, ligesom det var hendes udtrykkelige ønske, at  

 terapeuten skulle forblive anonym.
Redaktør  Hanne  Frank  Bak gjorde  

 i samme forbindelse klager opmærksom på, at anonymiteten ikke  

 nødvendigvis kunne forhindre, at terapeuten alligevel ville kommentere  

 hendes indlæg.
Dette skete i form af et læserindlæg (den  

 indklagede artikel) i bladet den 17. april 2002. Indlægget blev bragt  

 anonymt, og det skyldtes dels, at terapeuten havde ønsket dette, dels  

 at klager tidligere havde fremsat ønske om, at terapeuten skulle  

 forblive anonym.
I artiklen tilbageviser terapeuten en række af klagers  

 beskyldninger mod hende og fremkommer desuden med de påstande om  

 klager, som denne efterfølgende har ønsker rettet.
I  

 første omgang drejede det sig alene om oplysningen om, at klager  

 skulle være blevet meddelt to polititilhold mod at opsøge  

 terapeuten.
At dette ikke er tilfældet er bekræftet i et brev fra  

 Politimesteren i Horsens, og bladet bragte derfor straks en rettelse i den  

 efterfølgende udgave af bladet.
Bladet har videre oplyst, at klager efterfølgende  

 ønskede berigtiget oplysningen om, at hun skulle være  

 mistænkt for indbrud på terapeutens bopæl og oplysningen  

 om, at klagers læge skulle have støttet klagers beslutning om at  

 gå i terapi hos terapeuten.
Bladet bragte på den baggrund en ny  

 berigtigelse, der ligesom den første blev bragt på en  

 fremtrædende plads i bladet.
Den første berigtigelse var i  

 øvrigt efter klagers ønske forsynet med en illustration, der  

 skulle tjene som yderligere blikfang.
Om årsagen til, at oplysningen vedrørende  

 indbruddet i terapeutens hjem ikke var omfattet af den første  

 berigtigelse, har bladet oplyst, at chefredaktør  Steffen  Lange  

 først blev opmærksom på brevet fra Politimesteren i  

 Horsens, efter at hans brev af 24. april 2002 til klager var afsendt.
Det er  

 baggrunden for, at dette forhold først blev berigtiget i den  

 efterfølgende udgave af bladet.
Bladet har anført, at man alene har undladt at  

 bringe en berigtigelse vedrørende oplysningen om, at klagers  

 læge ifølge terapeuten skulle have støttet klagers  

 ønske om at gennemføre terapiforløbet.
Dette udsagn har  

 man fra bladets side ikke ønsket at gå ind i, da der ikke kan  

 fremskaffes noget bevis for, om udsagnet er korrekt eller ej.
Hvad der under  

 terapiforløbet er sagt mellem terapeuten, klager og klagers  

 læge, er det umuligt at trænge til bunds i alene af den grund, at  

 lægens tavshedspligt forhindrer ham i at indgå i en debat.
 Bladet har afvist, at terapeutens sporadiske annoncering i  

 bladet skulle have haft nogen indflydelse på håndteringen af  

 sagen.
For så vidt angår bladets afslag på at  

 bringe et læserbrev fra klagers veninder, har bladet anført, at  

 afslaget skyldes, at bladet ikke bringer læserbreve.
Den løbende  

 debat henvises altid til Midtjyllands Avis, hvor debatten kan være  

 dagsaktuel.
Bladet har erkendt, at der var en fejl at bringe klagers  

 eget indlæg og derved udløse en følelsesmæssige  

 lavine.
Det er dog bladets opfattelse, at man har forsøgt at behandle  

 klager ordentligt, og det mener man, sagens omfattende korrespondance  

 illustrerer.
 I sagens behandling har følgende  

 nævnsmedlemmer deltaget: Axel Kierkegaard, Aage Lundgaard, Tage Clausen  

 og Kirsten Dyregaard.
 Pressenævnet udtaler:
Det følger af de vejledende regler for god  

 presseskik, at oplysninger, der kan være skadelige, krænkende  

 eller virke agtelsesforringende for nogen, skal efterprøves i  

 særlig grad, inden de bringes, først og fremmest ved  

 forelæggelse for den pågældende.
Det fremgår tillige,  

 at berigtigelse af urigtige meddelelser skal finde sted på redaktionens  

 eget initiativ, hvis og så snart kendskab herom indgår.
Pressenævnet finder, at oplysningerne om, at klager  

 skulle være blevet meddelt polititilhold og være mistænkt i  

 en sag om indbrud er særdeles krænkende og derfor   uanset, at  

 der i læserbrevsdebatten er vide rammer for fremsættelse af  

 synspunkter,   skulle være forelagt klager forud for  

 offentliggørelsen.
Ved ikke at have forelagt oplysningerne for klager  

 har bladet handlet i strid med god presseskik, og nævnet udtaler sin  

 kritik.
Med hensyn til de af bladet den 24. april og 1. maj 2002  

 foretagne berigtigelser vedrørende oplysningerne om polititilholdet og  

 tyverisigtelsen lægger Pressenævnet ud fra sagens oplysninger til  

 grund, at bladet den 22. april 2002 af klager havde fået forelagt  

 dokumentation for, at de bragte oplysninger var forkerte.
Om end bladet med  

 fordel kunne have bragt berigtigelsen vedrørende tyverisigtelsen  

 på samme tidspunkt   dvs. den 24. april 2002   som berigtigelsen  

 vedrørende polititilholdet, finder nævnet   henset til, at  

 berigtigelsen vedrørende tyverisigtelsen blev bragt ganske kort tid  

 efter i den efterfølgende udgave af bladet   ikke tilstrækkeligt  

 grundlag for at udtale kritik af bladet på dette punkt.
Nævnet  

 finder ej heller ikke grundlag for at kritisere bladets afvisning af at  

 bringe en berigtigelse om, hvorvidt klagers egen læge støttede  

 klagers ønske om at gå hos terapeuten.
 Nævnet finder ikke i øvrigt, at bladet har  

 handlet i strid med god presseskik.
[K] har over for Pressenævnet oplyst, at hun ikke  

 ønsker, at kendelsen bringes i Ekstra Posten.
Nævnet har  

 orienteret Ekstra Posten herom.
 Afsagt den 14. august 2002.
