 Resumé  


  

 En amerikansk statsborger, bosat i USA, klagede over Civilretsdirektoratets  

 afslag på at lade ham udøve samvær i USA med sit herboende barn.
Ombudsmanden mente ikke der var grundlag for at kritisere  

 Civilretsdirektoratets praksis, hvorefter samvær i udlandet kun tillades når  

 der er fuld sikkerhed for, at det pågældende lands myndigheder i givet fald  

 vil  

 medvirke til at skaffe barnet tilbage til Danmark.
Ombudsmanden udtalte  

 imidlertid at der er formodning for, at betingelsen om 'fuld sikkerhed for  

 tilbagegivelse' er opfyldt, når det pågældende land har tilsluttet sig  

 Haagerkonventionen om internationale børnebortførelser.
Endvidere mente ombudsmanden at samvær i en kontraherende stat  

 kun kan afslås under henvisning til risiko for bortførelse til en  

 ikke-kontraherende stat, når der foreligger en konkret begrundet mistanke  

 herfor.
Da en sådan mistanke ikke kunne påvises på det foreliggende grundlag,  

 henstillede ombudsmanden til Civilretsdirektoratet at genoptage sagen. (J.  

 nr.  

 1994-881-654).
Samværsret i udlandet.
Haagerkonventionen.
Konkret/abstrakt  

 bortførelsesrisiko Sagens nærmere omstændigheder  

 var følgende:
 A og B blev skilt i Colorado,  

 USA, ved dom af 4. januar 1991. Moderen, B, fik forældremyndigheden over  

 fællesbarnet C, der var født i 1985, og faderen, A, fik ret til samvær.  

 Moderen  

 og barnet bosatte sig få måneder efter skilsmissen i Danmark mens faderen  

 blev  

 boende i Colorado.
På A's foranledning fastsatte  

 District Court, County of Summit, State of Colorado, ved dom af 27. juli 1992  

 omfanget af hans ret til samvær med C.
Ifølge dommen fik A ret til samvær  

 fire-seks uger i skolernes sommerferie, juleferien hvert andet år, syv dage i  

 to af de skoleferier efterår, vinter og forår i ulige år og syv dage i én af  

 de  

 nævnte ferier i lige år.
A fik tillige ret til samvær hver gang han var i  

 Europa.
I august 1992 ansøgte A  

 Københavns Statsamt om fastsættelse af samværsret.
I forbindelse med  

 statsamtets behandling af ansøgningen var A og B til møder i statsamtet, og  

 konsulent i statsamtet, psykolog D, havde i oktober 1992 samtaler med A, B og  

 C.
På baggrund af disse samtaler afgav psykologen en erklæring hvori han  

 konkluderede følgende:
"(C) synes først og  

 fremmest at være fanget i dette spil mellem forældrene, som gør ham usikker,  

 forvirret og skræmt.
Han holder af begge forældre, men begge hænges de af den  

 anden ud for noget kriminelt.
Drengen får hermed et billede af begge sine  

 forældre,  

 som er i høj grad urovækkende.
Han har naturligvis brug for  

 at dette spil stopper.
At forholdet afdramatiseres, og at han kan få lov til  

 at  

 være sikker på begge sine forældre.
Med hensyn til samvær skønnes dette bedst  

 at kunne ske ved at drengen kommer i gang med et normalt samvær med sin far,  

 også i USA.
Sker dette ikke, vil krigen mellem forældrene fortsætte, og  

 situationen først blive ekstra kritisk for drengen.
Risikoen for at faderen  

 kunne skride til bortførelse af barnet, f.eks. med henblik på at få  

 forældremyndigheden, skønnes til stede, dersom hans rettigheder ifølge  

 Colorado-dommen krænkes." Københavns Statsamt traf  

 afgørelse den 5. februar 1993 om at tillægge A ret til samvær med barnet  

 indtil  

 videre hvert år fire uger i skolens sommerferie, hvert år hele skolens  

 efterårsferie, i de ulige år hele skolens vinterferie, i de lige år fra den  

 22. december til næste år den 2. januar.
Samværet kunne udøves uden for  

 Danmarks grænser, herunder i Colorado.
Statsamtet begrundede afgørelsen  

 således (skrivelse af 15. januar 1993 til Civilretsdirektoratet):
 "En afgørelse som anført  

 foran ville stort set følge den af retten i Colorado den 27. juli 1992  

 afsagte  

 dom.
 Med hensyn til statsamtets  

 begrundelse for dette standpunkt henvises til det under samtalerne her med  

 forældrene og barnet fremkomne, herunder den af psykolog (D) afgivne  

 erklæring,  

 som undertegnede repræsentanter fra statsamtet, der har deltaget i samtlige  

 samtaler, fuldt ud kan tilslutte sig.
 Under hensyn til, at (C) har  

 tilbragt størstedelen af sit liv i Colorado, samt til at faderen klart kan  

 tilbyde barnet store kvaliteter, både i form af kontakt til sin familie og  

 ved  

 en udvidelse af bredden i barnets oplevelser og erfaringer iøvrigt, finder  

 statsamtet det bedst for barnet, at der gives tilladelse til, at samværet kan  

 udøves uden for Danmark, herunder i Colorado, svarende til det livsmønster  

 begge forældre fastlagde for barnet fra dets første leveår.
Statsamtet finder ikke, at  

 der er nogen særlig risiko for, at barnet ikke bringes tilbage her til landet  

 efter udøvelsen af samvær.
Der henvises til lov af 27. november 1990 om  

 international  

 fuldbyrdelse af forældremyndighedsafgørelser m.v., idet bemærkes, at også  

 Colorado har ratificeret Haagerkonventionen.
Endelig henvises til vedlagte  

 skrivelse af 2. december 1992 fra mandens advokat i Colorado, hvor hun  

 redegør  

 for retlige forhold i Colorado.
Statsamtet er opmærksom på,  

 at der muligvis kan være en lille risiko for, at forældremyndighedsdommen,  

 hvis  

 faderen begærer det, kan ændres af retten i Colorado.
Imidlertid er det  

 statsamtets opfattelse, at faderen har til hensigt at respektere  

 forældremyndighedsdommen, såfremt han får samværsret i overensstemmelse med  

 de  

 af retten i Colorado fastsatte retningslinier.
Statsamtet skal særligt  

 henlede opmærksomheden på, at der i forbindelse med (A's) besøg i Danmark i  

 efteråret 1992 blev gennemført en række samvær, herunder i en weekend med 2  

 overnatninger og uden overvågning.
Der henvises til statsamtets resolutioner,  

 der i det væsentlige er udfærdiget i overensstemmelse med derom mellem  

 parterne  

 opnået enighed.
Endvidere er der efter statsamtets bestemmelse og i  

 overensstemmelse med parternes enighed udøvet samvær i en uge i  

 jule/nytårsferien med overnatning i og uden for København og uden  

 overvågning." B klagede umiddelbart efter  

 afgørelsen til Civilretsdirektoratet.
A ansøgte i marts 1993 statsamtet  

 om ret til samvær uden for Danmarks grænser i påsken.
Statsamtet tillagde ham  

 ved afgørelse af 1. april 1993 samværsret i overensstemmelse med hans  

 ansøgning.
B klagede umiddelbart efter til Civilretsdirektoratet.  

 Direktoratet  

 besluttede den 2. april 1993 at tillægge klagen opsættende virkning, idet  

 direktoratet ikke for tiden fandt at der skulle være samvær uden for Danmarks  

 grænser mod moderens protest.
Den 18. juni 1993 ændrede  

 Civilretsdirektoratet statsamtets afgørelser af 5. februar og 1. april 1993  

 således at samvær alene kunne udøves i Danmark.
Civilretsdirektoratet anførte  

 som begrundelse for afgørelsen følgende (skrivelse til B):
 "Det er  

 Civilretsdirektoratets praksis, at der ikke gives tilladelse til at udøve  

 samvær i udlandet, medmindre der er fuld sikkerhed for, at det pågældende  

 lands  

 myndigheder vil medvirke til at skaffe barnet tilbage til Danmark igen, hvis  

 den samværsberettigede ved samværets udløb skulle tilbageholde barnet i  

 udlandet.
 Efter Danmarks tiltrædelse af  

 Haagerkonventionen af 25. oktober 1980 er der sket en forbedring af  

 mulighederne for at få et barn tilbage til forældremyndighedsindehaveren,  

 hvis  

 det ulovligt tilbageholdes i et land, som har tilsluttet sig konventionen.  

 Samvær afvises derfor ikke i almindelighed.
Ved afgørelse af, om der kan  

 gives tilladelse til udøvelse af samværsret i udlandet i et land, der har  

 tiltrådt konventionen, vil risikoen for, at barnet f.eks. bringes videre til  

 en  

 ikke-kontraherende stat dog indgå i vurderingen.
Endvidere indgår det i  

 vurderingen,  

 om samværet i det enkelte tilfælde skønnes at være til gavn for barnet.
Efter at have gennemgået  

 sagen ændrer Civilretsdirektoratet hermed statsamtets afgørelse af 5. februar  

 1993, således at samværet skal finde sted i Danmark 4 uger i skolens  

 sommerferie, hvert år i skolens efterårsferie, i ulige år i skolens  

 vinterferie  

 samt i lige år 1 uge i julen dog ikke juleaften.
Endvidere ophæves afgørelse  

 af  

 1. april.
 Civilretsdirektoratet har  

 således ikke fundet grundlag for at fastsætte samvær i udlandet.
 Civilretsdirektoratet har  

 fundet, at der er en vis risiko for, at (A) vil tilbageholde (C) i  

 forbindelse  

 med samvær i udlandet, og at der ikke er tilstrækkelig sikkerhed for, at en  

 tilbagelevering vil finde sted.
 Civilretsdirektoratet har  

 herved navnlig lagt vægt på psykolog (D's) erklæring om, at risikoen for, at  

 (A) kunne skride til bortførelse af barnet, f.eks. med henblik på at få  

 forældremyndigheden, skønnes til stede, dersom hans rettigheder ifølge  

 Colorado-dommen krænkes, sammenholdt med (A's) tilkendegivelse om, at han  

 ikke  

 har til hensigt at ændre forældremyndigheden, såfremt omfanget af samværet,  

 som  

 det er fastsat ved dom af 4. januar 1991, dom af 27. juli 1992 samt  

 statsamtets  

 afgørelse af 5. februar 1993, overholdes.
Civilretsdirektoratet har  

 derimod ikke fundet, at der er en sådan risiko for bortførelse, at (A) ikke  

 bør  

 have samvær med (C) her i landet.
Civilretsdirektoratet har herved navnlig  

 lagt  

 vægt på, at De frivilligt har givet (A) samvær med (C) i Danmark i  

 efterårsferien og juleferien 1992, ligesom De var indstillet på at give  

 samvær  

 i påsken 1993.
..." Den 12. november 1993  

 anmodede A statsamtet om at tage spørgsmålet om samvær uden for Danmark op  

 til  

 fornyet overvejelse, og han bad i den forbindelse om et møde i statsamtet den  

 3.  

 januar 1994. Statsamtet indkaldte den 16. november 1993 B og C til et møde  

 den  

 nævnte dato, men B's advokat meddelte i brev af 22. november 1993 statsamtet  

 at B's indstilling var uændret, og at advokaten derfor ikke fandt grundlag  

 for yderligere drøftelser.
Af et notat fra A's samtale i  

 statsamtet den 3. januar 1994 fremgik at han ønskede at alt fremtidigt samvær  

 skulle kunne udøves uden for Danmark.
A begrundede sit ønske med at han i  

 sommeren 1994 forventede arbejde ved en række weekend-arrangementer især i  

 USA,  

 hvorfor han ikke kunne holde ferie i Danmark, men at han ved ret til samvær i  

 USA kunne have C med til de nævnte arrangementer.
Den 1. februar 1994 traf  

 statsamtet afgørelse om at det fastsatte samvær kunne udøves uden for  

 Danmarks  

 grænser.
Under hensyn til at A havde oplyst fuldt ud at have udnyttet de  

 fastsatte regler for samværet, og at både A og B havde oplyst at samværet var  

 forløbet upåklageligt, fandt statsamtet det rimeligt og i overensstemmelse  

 med  

 barnets tarv at der for fremtiden var mulighed for at samværet kunne udøves  

 uden for landets grænser.
 I breve af 23. februar og 2.  

 marts 1994 klagede B's advokat til Civilretsdirektoratet over at samværet  

 kunne udøves uden for landets grænser.
Civilretsdirektoratet ændrede  

 statsamtets afgørelse i en afgørelse af 8. april 1994, således at samvær ikke  

 kunne finde sted uden for Danmark.
Civilretsdirektoratet redegjorde som i  

 afgørelsen af 18. juni 1993 for sin praksis og anførte herefter følgende  

 begrundelse (skrivelse til B's advokat):
 "Det fremgår af sagen,  

 at (A) siden Civilretsdirektoratets afgørelse af 18. juni 1993 har udøvet  

 samvær i Danmark med (C) i sommerferien 1993, i efterårsferien 1993, i julen  

 1993, og i påsken 1994.
Deres klient har blandt andet  

 begrundet sin frygt for tilbageholdelse med, at (A) aldrig fortæller, hvor  

 han  

 tager hen med (C), og at det aldrig har været muligt at få en fast aftale med  

 (A) om, hvornår (C) skal afhentes og afleveres.
Hun mener ikke, at hun kan  

 stole på (A) og oplyser, at (C) ikke ønsker samvær uden for Danmark.
 (A) har tilkendegivet over  

 for Civilretsdirektoratet, at han er indstillet på at efterleve statsamtets  

 resolution.
 Civilretsdirektoratet har  

 lagt vægt på disse oplysninger, og på at (C) kun er 9 år.
Man har endvidere lagt vægt  

 på en psykologerklæring afgivet af (D), hvori det er anført, at risikoen for,  

 at (A) vil skride til bortførelse, skønnes til stede, såfremt hans  

 rettigheder  

 ifølge en dom om samværsret fra Colorado District Court, County of Summit  

 krænkes.
Ifølge den nævnte dom fik (A) samvær i USA i et omfang, som ligger  

 væsentligt ud over det, som han kan få efter dansk praksis.
På denne baggrund kan  

 Civilretsdirektoratet ikke med fornøden sikkerhed afvise Deres klients  

 påstand  

 om risikoen for tilbageholdelse i udlandet og har således fundet, at samvær  

 ikke skal kunne udøves uden for landets grænser." A klagede herefter til mig  

 den 12. april 1994. I anledning af hans klage anmodede jeg Københavns  

 Statsamt  

 og Civilretsdirektoratet om udtalelser.
 I sin udtalelse af 4. maj  

 1994 henholdt Københavns Statsamt sig til sine afgørelser om samværsret og  

 anførte bl.a. følgende:
 "...
Statsamtet har efter en meget  

 grundig sagsbehandling fundet det rimeligt og bedst for (C), at faderen har  

 mulighed for at udøve samværsret uden for landets grænser.
Man finder ikke,  

 at  

 der foreligger nogen reel bortførselsrisiko.
..." Civilretsdirektoratet  

 henholdt sig i sin udtalelse af 9. maj 1994 til sin afgørelse af 8. april  

 1994.
 I en skrivelse til A af 6.  

 oktober 1994 udtalte jeg foreløbigt følgende:
 "Myndighedernes  

 afgørelse er truffet efter §§ 23 og 24 i myndighedsloven der har følgende  

 indhold:
 "  

  

 § 23. Barnets forbindelse med begge forældre søges bevaret ved, at  

 den, der ikke har del i forældremyndigheden, har ret til samvær med barnet.
 § 24. Statsamtet træffer efter anmodning afgørelse om omfanget og  

 udøvelsen af samværsretten og kan fastsætte de nødvendige bestemmelser i  

 forbindelse hermed.
Stk. 2.  

  

 Statsamtet kan afslå at fastsætte samværsret og kan ændre  

 eller ophæve en afgørelse eller aftale om samværsret, hvis hensynet til, hvad  

 der er bedst for barnet, taler derfor.
Ved afgørelsen tages navnlig hensyn  

 til  

 den pågældendes hidtidige forbindelse med barnet." En afgørelse om samværsret  

 træffes efter en konkret vurdering af sagens omstændigheder.
Afgørelsen  

 træffes  

 under hensyn til hvad der er bedst for barnet.
Der tages herved navnlig  

 hensyn  

 til barnets alder, forældrenes hidtidige forbindelse med barnet og afstanden  

 mellem forældrenes bopæle.
 For så vidt angår problemet i  

 denne sag - om udøvelse af samvær i udlandet - har Civilretsdirektoratet  

 anført  

 følgende:
 "...
 Det er Civilretsdirektoratets  

 praksis, at der ikke gives tilladelse til at udøve samvær i udlandet,  

 medmindre  

 der er fuld sikkerhed for, at det pågældende lands myndigheder vil medvirke  

 til  

 at skaffe barnet tilbage til Danmark igen, hvis den samværsberettigede ved  

 samværets udløb skulle tilbageholde barnet i udlandet.
 Efter Danmarks tiltrædelse af  

 Haagerkonventionen af 25. oktober 1980 er der sket en forbedring af  

 mulighederne for at få et barn tilbage til forældremyndighedsindehaveren,  

 hvis  

 det ulovligt tilbageholdes i et land, som har tilsluttet sig konventionen.  

 Samvær afvises derfor ikke i almindelighed.
Ved afgørelse af, om der kan  

 gives tilladelse til udøvelse af samværsret i udlandet i et land, der har  

 tiltrådt konventionen, vil risikoen for, at barnet f.eks. bringes videre til  

 en  

 ikke-kontraherende stat dog indgå i vurderingen.
Endvidere indgår det i  

 vurderingen  

 om samværet i det enkelte tilfælde skønnes at være til gavn for barnet." (Gengivet i direktoratets  

 afgørelser af 18. juni 1993 og 8. april 1994).
 Haagerkonventionen af 25.  

 oktober 1980 blev gennemført i Danmark ved lov nr. 793 af 27. november 1990  

 om  

 international fuldbyrdelse af forældremyndighedsafgørelser mv.
 Af de almindelige  

 bemærkninger til lovforslaget (Folketingstidende 1990-91, tillæg A, sp. 351)  

 fremgår at lovforslaget - ud over at forhindre eller begrænse  

 børnebortførelse  

 - vil medvirke til at forbedre mulighederne for at forældre der bor i hver  

 sit  

 land, kan få samværsret med deres børn.
 Loven indebærer en lempelse  

 af den hidtidige praksis vedrørende fastsættelse af samværsret for forældre  

 der  

 er udenlandske statsborgere. (Anf. sted sp. 354). Denne praksis er i  

 betænkning  

 nr. 1166/1989 om internationale børnebortførelser, som loven bygger på,  

 beskrevet således:
"Praksis vedrørende  

 fastsættelse af samværsret for forældre, der er udenlandske statsborgere, og  

 for samværsret i udlandet er i almindelighed restriktiv.
Har den af  

 forældrene, der ønsker samværsret, udenlandsk statsborgerskab eller anden  

 stærk  

 tilknytning til udlandet, kræves som regel sikkerhed for, at den pågældende  

 ikke forlader landet med barnet under udøvelsen af samværsretten.
Dette opnås  

 i  

 almindelighed ved at forlange deponering af passet under samværsrettens  

 udøvelse.
Samværsret, der ønskes udøvet i udlandet uden for Norden, nægtes  

 konsekvent, hvis forældremyndighedens indehaver modsætter sig det, medmindre  

 der er fuld sikkerhed for, at man kan regne med bistand fra udenlandske  

 myndigheder, hvis den berettigede ved samværsrettens udløb skulle  

 tilbageholde  

 barnet i udlandet." (Betænkningen, s. 25).
 Udgangspunktet om  

 tilbagegivelse efter Haagerkonventionen fremgår af lovens § 10 der er  

 sålydende:
 "Børn, som ulovligt er  

 ført her til landet eller ulovligt tilbageholdes her, skal efter anmodning  

 tilbagegives til den, som barnet tilbageholdes fra, hvis barnet umiddelbart  

 før  

 bortførelsen eller tilbageholdelsen havde bopæl i en stat, som har tiltrådt  

 Haagerkonventionen.
 Stk. 2.  

  

 En bortførelse eller tilbageholdelse er ulovlig, hvis:
1) handlingen strider mod  

 forældremyndighedsindehaverens rettigheder, uanset om de tilkommer personer,  

 en  

 institution eller en anden myndighed i fællesskab eller alene ifølge loven i  

 den stat, hvor barnet havde bopæl umiddelbart før bortførelsen eller  

 tilbageholdelsen,  

 og 2) rettighederne udøvedes på  

 det tidspunkt, hvor barnet blev bortført eller blev tilbageholdt, eller de  

 fortsat ville være udøvet, hvis den ulovlige handling ikke var  

 foretaget." Loven - og konventionen -  

 indeholder visse undtagelser fra udgangspunktet om tilbagegivelse hvor det i  

 helt særlige tilfælde findes bedst for barnet at tilbagegivelse ikke skal  

 ske.  

 I betænkning nr. 1166 er der om Haagerkonventionens hovedformål og forholdet  

 til konventionens undtagelsesbestemmelser bl.a. anført følgende:
 "...
Formålet er en genoprettelse  

 af den faktiske tilstand, således at tvister om forældremyndighed og  

 samværsret  

 får sin endelige afgørelse i barnets oprindelsesland.
Spørgsmålet, om en  

 bortførelse eller tilbageholdelse er ulovlig efter Haagerkonventionen,  

 afgøres  

 alene efter loven i det konventionsland, hvor barnet boede, da bortførelsen  

 eller tilbageholdelsen fandt sted.
Bekræftes det, at der foreligger en  

 ulovlig  

 børnebortførelse, har den konventionsstat, hvor barnet befinder sig, pligt  

 til  

 at udlevere barnet, selv om forældremyndighedsspørgsmålet ville blive bedømt  

 anderledes efter dette lands egen lovgivning.
Tilbagegivelse kan dog nægtes  

 af  

 grunde, som er fastsat af hensyn til, hvad der er bedst for barnet, jf.  

 afsnit 4.2.
De muligheder, som  

 konventionerne åbner for at nægte at udlevere et barn, når dette ikke kan  

 anses  

 for at være i overensstemmelse med, hvad der er bedst for barnet, kan svække  

 konventionernes effektivitet.
Som nævnt ovenfor bør der dog tilstræbes en  

 afbalanceret  

 ordning, således at konventionerne ikke tvinger en stat til at udlevere et  

 barn, når dette kan anses for at stride imod, hvad der er bedst for barnet.  

 Konventionerne indebærer, hvis forbeholdsmulighederne udnyttes, en rimelig  

 afvejning af almindelige effektivitetsønsker og hensynet til, hvad der er  

 bedst for barnet.
Der er ikke grund til at antage, at de stater, som  

 tilslutter  

 sig konventionerne, vil udnytte undtagelsesbestemmelserne på utilsigtet måde.  

 Betydningen af konventionernes effektivitet er gensidig, og staterne må  

 følgelig være opmærksom på, at konventionernes regler skal følges loyalt, og  

 at  

 der ikke er grundlag for en situationsbetinget anvendelse afhængig af, om  

 staten er oprindelsesland eller modtagerland i den konkrete tvist.
..." A  

.  


  

 Civilretsdirektoratets  

 praksis hvorefter der ikke gives tilladelse til at udøve samvær i udlandet,  

 medmindre der er fuld sikkerhed for at det pågældende lands myndigheder vil  

 medvirke til at skaffe barnet tilbage til Danmark, kan ikke i sig selv give  

 mig  

 anledning til bemærkninger.
På baggrund af Haagerkonventionen  

 som både USA og Danmark har tilsluttet sig, for Danmarks vedkommende ved lov  

 nr. 793 af 27. november 1990, må der være en formodning for at betingelsen -  

 'fuld sikkerhed for medvirken til tilbagegivelse' ved udøvelse af samværsret  

 i udlandet - er opfyldt, jf. det der er anført ovenfor.
I mangel af  

 holdepunkter for det modsatte må man derfor i en sag som den foreliggende gå  

 ud fra at USA som kontraherende stat vil medvirke i en eventuel sag om  

 tilbagegivelse.  

 Som sagen er oplyst, er der efter min opfattelse ikke grund til at betvivle  

 at  

 myndighederne i USA vil opfylde forpligtelserne efter konventionen.
 B  

.  


  

 Det er  

 Civilretsdirektoratets praksis at risikoen for at et barn f.eks. bringes  

 videre  

 til en ikke-kontraherende stat, indgår i vurderingen af om der kan gives  

 tilladelse til udøvelse af samværsret i et udland der har tiltrådt  

 konventionen.
En vis generel risiko for  

 viderebringelse til en ikke-kontraherende stat vil altid være til stede i  

 disse  

 sager.
For at afslå en anmodning om samværsret i udlandet med henvisning til  

 denne risiko må der derfor foreligge en mere konkret begrundet sandsynlighed  

 for risiko for viderebringelse.
Civilretsdirektoratet har i  

 afgørelsen af 8. april 1994 ikke med fornøden sikkerhed kunnet afvise  

 påstanden  

 om risiko for tilbageholdelse i udlandet, og har på den baggrund ikke fundet  

 at samvær skal kunne udøves uden for landets grænser.
Civilretsdirektoratet  

 har  

 ved denne afgørelse - og ved afgørelsen af 18. juni 1993 - lagt vægt på  

 erklæringen fra oktober 1992 fra psykolog (D). I erklæringen angives at det  

 vil  

 være bedst for (C) at han har et normalt samvær med Dem, også i USA.
Det er  

 endvidere anført at risikoen for at De vil skride til bortførelse, f.eks. med  

 henblik på at få forældremyndigheden, skønnes til stede hvis Deres  

 rettigheder  

 ifølge Colorado-dommen krænkes.
I afgørelsen af 8. april 1994  

 har Civilretsdirektoratet lagt vægt på at De ifølge denne dom fik samvær i  

 USA  

 i et omfang som ligger væsentligt ud over det De vil kunne få efter dansk  

 praksis.
Dette er jeg uforstående over for; så vidt jeg kan se, svarer  

 omfanget  

 af samvær ifølge Civilretsdirektoratets afgørelse af 18. juni 1993 stort set  

 til Colorado-dommen.
Som anført ovenfor må der  

 efter lov nr. 493 af 27. november 1993 være en formodning for at en  

 kontraherende stat, her USA, vil medvirke ved tilbagegivelse hvis et barn  

 ulovligt tilbageholdes.
Som ligeledes anført må der ved vurderingen af om der  

 er risiko for bortførelse, herunder til en ikke-kontraherende stat, kræves at  

 denne risiko er konkret begrundet/sandsynlig.
Efter ordlyden af  

 konklusionen i erklæringen fra psykolog (D) er den konkrete risiko for  

 bortførelse begrænset, nemlig til det tilfælde hvor Deres ret til samvær  

 ifølge Colorado-dommen krænkes.
Forudsat der gives tilladelse til samvær i  

 USA,  

 vil der alene kunne tænkes en 'krænkelse af rettighederne', hvis det  

  

 tidsmæssige omfang  

  

 af samværet  

 indskrænkes i forhold til dommen.
 I betragtning af den  

 forholdsvise overensstemmelse mellem den amerikanske og danske afgørelse  

 vedrørende omfanget af samværsretten står det mig ikke klart på hvilken  

 baggrund Civilretsdirektoratet i afgørelsen af 18. juni 1993 har fundet 'at  

 der er en vis risiko for, at (A) vil tilbageholde (C) i forbindelse med  

 samvær  

 i udlandet, og at der ikke er tilstrækkelig sikkerhed for, at en  

 tilbagelevering vil finde sted'. Psykologerklæringen giver - på baggrund af  

 afgørelsen af samværets omfang - efter min mening ikke et tilstrækkeligt  

 sikkert grundlag for at antage at der foreligger en konkret  

 bortførelsesrisiko.
 Efter min opfattelse er det  

 endnu vanskeligere at forstå at Civilretsdirektoratet igen ved afgørelsen af  

 8. april 1994 henviser til den samme psykologerklæring som begrundelse for at  

 afslå samvær i USA: På dette tidspunkt var der gået mere end halvandet år  

 siden  

 erklæringen blev udarbejdet, der havde i den mellemliggende periode været et  

 samvær i Danmark i overensstemmelse med afgørelsen, og statsamtet havde den  

 1.  

 februar 1994 på ny truffet afgørelse om samvær i USA.
 Jeg må endvidere forstå  

 psykologerklæringen således at bortførelsesrisikoen vedrører tilbageholdelse  

 i  

 USA, Colorado (med henblik på overførelse af forældremyndigheden). Der er  

 således ikke i erklæringen anført en (konkret) risiko for bortførelse til en  

 ikke-kontraherende stat.
 Selv om Civilretsdirektoratet  

 (ved afgørelsen af 8. april 1994) også har henvist til (B's) forklaring om  

 forløbet af samværet og til (C's) alder, må jeg lægge til grund at  

 erklæringen  

 fra oktober 1992 fra psykolog (D) har haft en meget væsentlig betydning for  

 Civilretsdirektoratets afgørelse.
 Sammenfattende er det min  

 opfattelse at afslag på Deres ønske om udøvelse af samvær i USA under  

 henvisning til bortførelsesrisikoen forudsætter et mere sikkert grundlag for  

 bedømmelse af denne risiko, f.eks. gennem indhentelse af en psykologerklæring  

 afgivet på baggrund af en fornyet undersøgelse.
..." På den baggrund bad jeg  

 Civilretsdirektoratet om bemærkninger til mine synspunkter.
Jeg bad samtidig  

 direktoratet om at indhente en udtalelse fra C's mor, B.
 B og hendes advokat fremsatte  

 henholdsvis den 15. og den 17. november 1994 bemærkninger til sagen.
 Civilretsdirektoratet afgav  

 den 28. november 1994 følgende supplerende udtalelse til sagen:
"Civilretsdirektoratet  

 har vurderet, at det ikke med tilstrækkelig sikkerhed kan afvises, at der er  

 en  

 risiko for, at barnet vil blive tilbageholdt i forbindelse med samvær i  

 udlandet.
Man har på denne baggrund afslået at fastsætte samvær i udlandet -  

 uanset, at USA har tiltrådt Haagerkonventionen af 25. oktober 1980.
Det er Civilretsdirektoratets  

 opfattelse, at der bør udvises stor forsigtighed i forbindelse med skønnet  

 over, om der er risiko for bortførelse.
Dette hænger sammen med, at man ikke  

 bør pålægge den forælder, der har forældremyndigheden, at skulle sende sit  

 barn  

 til udlandet, uden at der er fornøden sikkerhed for, at den anden forælder  

 sender barnet tilbage til tiden.
Indehaveren af forældremyndigheden bør ikke  

 udsættes for, at spørgsmålet om barnets tilbagevenden skal afhænge af, om  

 myndighederne i det pågældende land finder, at betingelserne for at returnere  

 barnet er til stede.
Forældremyndighedsindehaveren bør heller ikke udsættes  

 for  

 en risiko for, at barnet bringes til et land, der ikke er omfattet af  

 konventionen.  

 Indehaveren af forældremyndigheden bør end ikke udsættes for at skulle  

 undvære  

 barnet i den periode, som en sag om tilbagelevering tager.
Man skal i den forbindelse  

 pege på, at denne forsigtige vurdering ikke er ensbetydende med, at kontakten  

 mellem barnet og den anden forælder skal ophøre.
Samværet skal blot udøves i  

 Danmark.
 I den foreliggende sag er  

 forholdet det, at moderen i sin skrivelse af 16. december 1993 bl.a. oplyser,  

 at det er hendes opfattelse, at (A) planlægger, at (C) skal bo i USA, og at  

 han  

 på en konto i USA opsparer de børnebidrag, som hun har krav på til barnets  

 forsørgelse her.
Det fremgår endvidere af  

 bl.a. en telefax af 5. april 1993, at faderen har overvejet, hvorvidt han  

 skal  

 respektere skilsmissedommens vilkår om forældremyndighed, og at han - for sig  

 selv - har opstillet forskellige betingelser for at undlade at forsøge at få  

 forældremyndigheden ved dom i USA.
Alene det forhold, at faderen øjensynlig  

 overvejer, om han skal have forældremyndigheden over barnet og under hvilke  

 betingelser han agter at undlade at søge herom, viser efter  

 Civilretsdirektoratets opfattelse, at der er en sådan risiko for en  

 tilbageholdelse, at Civilretsdirektoratet ikke finder at kunne tage ansvaret  

 for at pålægge moderen at skulle sende barnet til udlandet.
Det bemærkes endeligt, at der  

 efter Civilretsdirektoratets opfattelse er stor forskel på omfanget af  

 samværet fastsat i henhold til Colorado-dommen af 27. juli 1992 og  

 Civilretsdirektoratets samværsafgørelse.
I Colorado-dommen er det bl.a.  

 bestemt, at sommerferiesamværet strækker sig over 4-6 uger, og at faderen har  

 ret til samvær, når han rejser i Europa, hvis dette ikke er i konflikt med  

 barnets skolegang." A modtog kopi af udtalelserne  

 og fremsatte bemærkninger hertil i breve af 8., 19., 23. og 25. december 1994  

 samt 6. januar 1995.
 Jeg udtalte herefter endeligt  

 i mit brev til A af 15. februar 1995 følgende:
"Det er et af formålene  

 med Haagerkonventionen at forbedre mulighederne for samvær med børn hvor den  

 samværsberettigede bor i et andet (konventions)land.
Efter Danmarks  

 tiltrædelse  

 af konventionen må udgangspunktet være at en samværsberettiget efter  

 anmodning  

 skal kunne udøve samværet i udlandet.
Som anført må det på baggrund  

 af konventionen formodes at der er sikkerhed for at en konventionsstat vil  

 medvirke  

 til tilbagegivelse af et barn hvis der sker tilbageholdelse efter samvær, jf.  

 herved konventionens artikel 7. Hvis der imidlertid er en konkret risiko for  

 at  

 den samværsberettigede vil tilbageholde barnet, må udgangspunktet om ret til  

 samvær i udlandet efter min opfattelse fraviges.
Hvis en udleveringssag  

 således  

 må forventes at blive en sandsynlig følge af samværsopholdet, er jeg enig med  

 Civilretsdirektoratet i at man af den grund kan afslå en begæring om samvær i  

 udlandet.
Men jeg må fastholde mit synspunkt om at en risiko for  

 tilbageholdelse skal være konkret begrundet.
De - i forhold til tidligere -  

 betydeligt forbedrede muligheder der efter konventionen er for at få barnet  

 udleveret til den der har forældremyndigheden, støtter efter min opfattelse i  

 sig selv dette synspunkt.
I erklæringen fra oktober  

 1992 fra psykolog (D) vurderes at det vil være bedst for (C) at han har et  

 normalt samvær med Dem, også i USA.
Der er ikke i sagen senere sagkyndige  

 vurderinger af hvad der må anses for bedst for (C). Jeg må også af den grund  

 gå  

 ud fra at Civilretsdirektoratets afslag ikke - isoleret set - er begrundet i  

 en vurdering af (C's) forhold.
 Om bortførelsesrisikoen har  

 Civilretsdirektoratet i udtalelsen af 28. november 1994 særligt henvist til  

 telefax af 5. april 1993 fra Dem om Deres overvejelser om samværet.  

 Der er bl.a. anført følgende:
 "...
3. Petitioner, (A), stipulates that if the  

 Co-Petitioner, (B), complies with the provisions contained in the Separation  

 Agreement signed by both parties, and subsequently made and Order of the  

 Court  

 on January 4, 1992; this Court's Orders of July 27, 1992; and, the findings  

 and  

 Final Decree from the Copenhagen Statsamt, that he will not file a motion to  

 change custody, except in the following circumstance.
If at some future date  

 (C), after reaching an appropriate age, decides of his own free will that he  

 would like to live in the United States with his father; and, if, after (C)  

 had  

 counseled with a psychologist who could confirm to both parties that (C's)  

 decision was made of his own free will and for a reasonable purpose; and, if  

 Co-Petitioner continued to object to (C) living with his father after (C) was  

 so counseled, Petitioner would seek a change in custody.
..." I B's brev af 16. december  

 1993 som Civilretsdirektoratet ligeledes henviser til, er bl.a. anført  

 følgende:
 "...
I forbindelse med  

 bidragssagen fremsender jeg et cassettebånd fra 14 - 9 - 93, hvor han siger,  

 'jeg vil ikke modtage en cent fra ham', fordi han sparer op til (C's)  

 fornødenheder i U.S.A., samt 'I am providing things for my child, I am  

 putting  

 away money for his college education - additional money.
I am paying  

 childsupport, I am just not paying it to you', han nægter at oplyse mig om,  

 hvad dette drejer sig om.
For sikkerheden for min 8 årige  

 dreng, mener jeg dette har betydning.
Det er ikke et besøg af (C) i U.S.A.,  

 han  

 taler om, men en planlægning af, at barnet skal bo i U.S.A..
..." Efter min opfattelse er der  

 ikke de anførte steder holdepunkter for at De agter at tilbageholde (C) i  

 forbindelse  

 med samvær i USA.
Under alle omstændigheder er der ikke herved påvist en  

 sådan  

 konkret risiko for tilbageholdelse i udlandet at samvær i USA af den grund  

 kan  

 afslås.
Som anført i min udtalelse af 6. oktober 1994 mener jeg heller ikke  

 at  

 psykologerklæringen fra oktober 1992 giver et tilstrækkeligt sikkert grundlag  

 for at antage at der foreligger en sådan risiko.
 Under sagen har der - navnlig  

 af (B's) advokat - været rejst tvivl om i hvilket omfang Haagerkonventionens  

 regler i givet fald vil blive anvendt af de amerikanske myndigheder i  

 forbindelse med en udleveringssag.
 Det bemærkes at eventuelle  

 tvivlsspørgsmål om rækkevidden af Haagerkonventionen og dens anvendelse i det  

 enkelte tilfælde må søges afklaret af de danske myndigheder, jf. det  

 almindelige  

 forvaltningsretlige officialprincip.
 Det er ligeledes de danske  

 myndigheder der - om fornødent - må søge andre spørgsmål afklaret med den  

 amerikanske centralmyndighed, f.eks. om der vil kunne træffes  

 forhåndsafgørelse  

 om tilbagelevering - se hertil Grethe Jørgensen og Jens Dinesen, Juristen  

 1994,  

 s. 177.
 Det er sammenfattende min  

 opfattelse at Civilretsdirektoratet ikke på det foreliggende grundlag har  

 kunnet afslå Deres anmodning om samvær med (C) i USA.
 Jeg har gjort  

 Civilretsdirektoratet bekendt med min opfattelse og henstillet til  

 direktoratet  

 at træffe en ny afgørelse på baggrund af det jeg har anført.
..." Den 16. maj 1996 traf  

 Civilretsdirektoratet ny afgørelse i sagen, hvorefter A tillagdes ret til at  

 udøve samvær med sit barn i USA.
