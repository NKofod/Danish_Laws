Egen læge burde, i det konkrete tilfælde, have sikret sig, at barnet  

 straks kom i konsultationen, eller selv være taget på sygebesøg eller have  

 sørget for, at barnet blev tilset af en anden læge hurtigt evt. bragt til  

 hospitalet i ambulance, idet der i dette tilfælde forelå oplysninger om  

 nakkestivhed.
Patientklagenævnet meddelte den pågældende læge en alvorlig  

 beklagelse.
 6.1. Akut tilsyn til barn, der er nakkestiv.
 Nævnet har i en sag taget stilling til, om en læge, uanset de oplysninger  

 der foreligger om patienten, bør stå fast på, at patienten skal komme i  

 konsultationen.
I den pågældende sag drejer det sig om et 16 mdr. gammelt barn, der i  

 første omgang tilses af vagtlæge på grund af temperatur 39 grader og lidt  

 uro.
Der er ingen nakke/rygstivhed, men almindelig forkølelse. 2 dage senere  

 har barnet stadig feber og nu opkastninger.
Ny vagtlæge tilkaldes.
Der er  

 stadig ikke nakke/rygstivhed.
Lægen mener, at det drejer sig om en  

 virus/mave-tarminfektion og giver rapport til familiens egen læge den  

 følgende morgen.
Egen læge kontaktes kl. 14.00, og det oplyses, at barnet nu er nakkestiv.  

 Egen læge mener, at det hurtigste vil være, at moderen kommer i  

 konsultationen med barnet, da han på grund af travlhed ikke kan forlade  

 konsultationen.
Moderen afslår dette, hvorpå lægen tilbyder at komme på  

 hjemmebesøg kl. 18.00. Til dette oplyser moderen, at hun så selv vil tage  

 direkte til sygehuset med barnet.
Lægen fremhæver, at der er længere til  

 sygehuset end til konsultationen.
Denne besked gentages en halv time senere  

 af lægens sekretær overfor barnets farmoder, som telefonisk meddeler, at  

 barnet er dårligt.
Moderen tager derefter selv kl. 15.30 til sygehuset, hvor man finder  

 barnet typisk meningitispræget.
Behandlingen indledes straks, og barnet  

 klarer sig.
Sundhedssstyrelsen og Patientklagenævnet skønner, at egen læge  

 enten burde have sikret sig, at barnet straks kom i konsultationen, eller  

 selv være taget på sygebesøg eller have sørget for, at barnet blev tilset af  

 anden læge hurtigt evt. bragt til hospitalet i ambulance.
I dette tilfælde  

 foreligger der oplysning om observeret nakkestivhed.
 Patientklagenævnet meddelte den pågældende læge en alvorlig beklagelse.
