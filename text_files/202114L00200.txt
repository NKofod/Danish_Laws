Betænkning afgivet af Skatteudvalget den 11. november 2021 Betænkning over Forslag til lov om ændring af skattekontrolloven og ligningsloven (Kompetence til godkendelse af oplysningsskemaet m.v., regnskabsføring i fremmed valuta for visse udenlandske kulbrinteskattepligtige, lempelse af kravet om udarbejdelse af transfer pricing-dokumentation i visse rent danske situationer, justering af straffebestemmelsen om indgivelse af land for land-rapport, beskatning af lejeindtægter ved udlejning af helårsbolig og godkendelse af små patientforeninger for sjældne sygdomme som almenvelgørende foreninger m.v.) [af skatteministeren (Morten Bødskov)]:
1. Ændringsforslag Der er stillet 6 ændringsforslag til lovforslaget, herunder om deling af lovforslaget.
Dansk Folkepartis medlemmer af udvalget har stillet ændringsforslag nr. 1, 4 og 6, og skatteministeren har stillet ændringsforslag nr. 2, 3 og 5.
2. Indstillinger Udvalget vil stemme for ændringsforslag nr. 1 om deling af lovforslaget.
 Et flertal i udvalget (udvalget med undtagelse af DF) indstiller de under A og B nævnte forslag til vedtagelse med de stillede ændringsforslag.
Et mindretal i udvalget (DF) indstiller det under A nævnte forslag til vedtagelse med de stillede ændringsforslag.
Mindretallet indstiller det under B nævnte forslag til forkastelse ved 3. behandling.
Mindretallet vil stemme for det stillede ændringsforslag til det under B nævnte forslag.
 Frie Grønne, Danmarks Nye Venstrefløjsparti, Alternativet, Kristendemokraterne, Inuit Ataqatigiit, Siumut, Sambandsflokkurin og Javnaðarflokkurin havde ved betænkningsafgivelsen ikke medlemmer i udvalget og dermed ikke adgang til at komme med indstillinger eller politiske bemærkninger i betænkningen.
 En oversigt over Folketingets sammensætning er optrykt i betænkningen.
3. Ændringsforslag med bemærkninger Ændringsforslag a Ændringsforslag om deling af lovforslaget Af et mindretal (DF), tiltrådt af et flertal (det øvrige udvalg):
 1) Lovforslaget deles i to lovforslag med følgende titler og indhold:
 A. »Forslag til lov om ændring af skattekontrolloven og ligningsloven (Kompetence til godkendelse af oplysningsskemaet m.v., lempelse af kravet om udarbejdelse af transfer pricing-dokumentation i visse rent danske situationer, justering af straffebestemmelsen om indgivelse af land for land-rapport, beskatning af lejeindtægter ved udlejning af helårsbolig og godkendelse af små patientforeninger for sjældne sygdomme som almenvelgørende foreninger m.v.)« omfattende § 1, nr. 1-5 og 9-14, og §§ 2 og 3.
 B. »Forslag til lov om ændring af skattekontrolloven (Regnskabsføring i fremmed valuta for visse udenlandske kulbrinteskattepligtige)« omfattende § 1, nr. 6-8, og § 3, stk. 1 og 2.
[Forslag om deling af lovforslaget] b Ændringsforslag til det under A nævnte lovforslag Til § 1 Af skatteministeren, tiltrådt af udvalget:
 2) Nr. 12 affattes således:
»12. I § 72, stk. 1, § 75, stk. 1, 1. pkt., og nr. 1, § 77, stk. 1 og 3, og § 84, nr. 3, ændres »§ 6, stk. 2, nr. 1« til: »§ 6, stk. 1, nr. 1«.« [Redaktionel ændring] 3) Nr. 14 affattes således:
»14. I § 84, nr. 5, ændres »og land for land-rapport« til: »eller land for land-rapport«, og »at indhente« udgår.« [Redaktionel ændring] Til § 3 Af et mindretal (DF), tiltrådt af et flertal (det øvrige udvalg):
 4) I stk. 2 udgår », 6-8«.
[Konsekvens af ændringsforslag nr. 1] Af skatteministeren, tiltrådt af udvalget:
 5) Som stk. 6 indsættes:
»Stk. 6. Regler fastsat i medfør af skattekontrollovens § 6, stk. 1 og 2, jf. lovbekendtgørelse nr. 1987 af 27. oktober 2021, forbliver i kraft, indtil de ophæves eller afløses af forskrifter udstedt i medfør af skattekontrollovens § 6, stk. 1, jf. denne lovs § 1, nr. 1-3.« [Mulighed for foreløbig opretholdelse af gældende bekendtgørelser] c Ændringsforslag til det under B nævnte lovforslag Til § 3 Af et mindretal (DF), tiltrådt af et flertal (det øvrige udvalg):
 6) Stk. 2 affattes således:
»Stk. 2. Loven har virkning fra og med indkomståret 2022.« [Konsekvens af ændringsforslag nr. 1] Bemærkninger Til nr. 1 Det foreslås at dele lovforslaget i to lovforslag.
Det ene lovforslag (A) vedrører kompetence til godkendelse af oplysningsskemaet m.v., lempelse af kravet om udarbejdelse af transfer pricing-dokumentation i visse rent danske situationer, justering af straffebestemmelsen om indgivelse af land for land-rapport, beskatning af lejeindtægter ved udlejning af helårsbolig og godkendelse af små patientforeninger for sjældne sygdomme som almenvelgørende foreninger m.v.
Det andet lovforslag (B) vedrører regnskabsføring i fremmed valuta for visse udenlandske kulbrinteskattepligtige.
Til nr. 2 Efter lovforslagets § 1, nr. 1, foreslås det at ophæve skattekontrollovens § 6, stk. 1. § 6, stk. 2 og 3, bliver herefter stk. 1 og 2. Det foreslås derfor i lovforslagets § 1, nr. 12, at henvisninger til bestemmelsen ændres tilsvarende. Ændringsforslaget er nødvendigt, fordi der umiddelbart efter henvisningen til § 6, stk. 2, nr. 1, i § 75, stk. 1, nr. 1, er et punktum og ikke et komma.
Der er tale om en redaktionel ændring.
Til nr. 3 I skattekontrollovens § 84, nr. 5, optræder ordet »og« to gange.
Det er imidlertid ikke hensigten med lovforslagets § 1, nr. 14, at der skal ændres to steder.
For at præcisere, hvilket »og« der skal ændres, foreslås det at ændre det foreslåede, så »og« ændres til »og land for land-rapport« og »eller« ændres til »eller land for land-rapport«.
Der er tale om en redaktionel ændring.
Til nr. 4 og 6 Der er tale om konsekvensændringer som følge af forslaget om deling af lovforslaget i to lovforslag, jf. ændringsforslag nr. 1.
Til nr. 5 Efter forslagets § 1, nr. 1, foreslås det at ophæve skattekontrollovens § 6, stk. 1. Det gælder bl.a. bestemmelsen i nr. 1 om, at skatteministeren efter indstilling fra Skatterådet bestemmer, hvilke oplysninger af betydning for skatteansættelsen eller skatteberegningen oplysningsskemaet skal indeholde, herunder oplysninger til brug for Skatteforvaltningens kontrol af grundlaget for erhvervsdrivendes indkomstopgørelse.
De gældende § 6, stk. 2 og 3, bliver herefter stk. 1 og 2.
 I den gældende § 6, stk. 2, hvorefter skatteministeren efter indstilling fra Skatterådet fastsætter regler om det skattemæssige årsregnskab m.v., foreslås der i lovforslagets § 1, nr. 3, indsat et nyt nummer i skattekontrollovens § 6, stk. 2, der bliver stk. 1, hvorefter skatteministeren efter indstilling fra Skatterådet fastsætter regler om, hvilke erhvervsdrivende der efter stk. 1, nr. 1, skal give supplerende oplysninger i oplysningsskemaet til brug for Skatteforvaltningens kontrol af grundlaget for de erhvervsdrivendes indkomstopgørelser.
 Efter forslagets § 3, stk. 1, træder loven i kraft den 1. januar 2022, og efter stk. 2 har bl.a. § 1, nr. 1-3, virkning fra og med indkomståret 2022.
Det foreslås, at der i § 3 indsættes et nyt stykke, som går ud på, at regler, som er fastsat i medfør af skattekontrollovens § 6, stk. 1, nr. 1, og stk. 2, forbliver i kraft, indtil de ophæves eller afløses af forskrifter udstedt i medfør af § 6, stk. 1, i skattekontrolloven.
Det sker, for at regler udstedt i medfør af gældende regler kan opretholdes efter lovens ikrafttræden.
Det drejer sig konkret om mindstekravsbekendtgørelsen for større virksomheder, bekendtgørelse nr. 1295 af 14. november 2018, og mindstekravsbekendtgørelsen for mindre virksomheder, bekendtgørelse nr. 1296 af 14. november 2018. Begge bekendtgørelser forventes ændret i løbet af første halvår af 2022.
4. Udvalgsarbejdet Lovforslaget blev fremsat den 6. oktober 2021 og var til 1. behandling den 14. oktober 2021. Lovforslaget blev efter 1. behandling henvist til behandling i Skatteudvalget.
Oversigt over lovforslagets sagsforløb og dokumenter Lovforslaget og dokumenterne i forbindelse med udvalgsbehandlingen kan læses under lovforslaget på Folketingets hjemmeside www.ft.dk.
Møder Udvalget har behandlet lovforslaget i 2 møder.
Høringssvar Et udkast til lovforslaget har inden fremsættelsen været sendt i høring, og Skatteministeriet sendte den 5. oktober 2021 dette udkast til udvalget, jf. bilag 1. Den 6. oktober 2021 sendte skatteministeren høringssvarene og et høringsnotat til udvalget.
Bilag Under udvalgsarbejdet er der omdelt 7 bilag på lovforslaget.
Spørgsmål Udvalget har under udvalgsarbejdet stillet 10 spørgsmål til skatteministeren til skriftlig besvarelse, som ministeren har besvaret.
Birgitte Vind (S) Alexander Grandt (S) Jens Joel (S) Anne Paulin (S) fmd.
Anders Kronborg (S) Kasper Sand Kjær (S) Malte Larsen (S) Thomas Jensen (S) Troels Ravn (S) Carl Valentin (SF) Lisbeth Bech-Nielsen (SF) Karsten Filsø (SF) Kathrine Olldag (RV) Susan Kronborg (RV) Rune Lund (EL) Victoria Velasquez (EL) Louise Schack Elholm (V) Anne Honoré Østergaard (V) Anne Rasmussen (V) Torsten Schack Pedersen (V) Kim Valentin (V) Kenneth Mikkelsen (V) nfmd.
Dennis Flydtkjær (DF) Hans Kristian Skibby (DF) René Christensen (DF) Rasmus Jarlov (KF) Mona Juul (KF) Lars Boje Mathiesen (NB) Ole Birk Olesen (LA) Frie Grønne, Danmarks Nye Venstrefløjsparti, Alternativet, Kristendemokraterne, Inuit Ataqatigiit, Siumut, Sambandsflokkurin og Javnaðarflokkurin havde ikke medlemmer i udvalget.
