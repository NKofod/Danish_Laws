 Kurator eller en midlertidig bobestyrer havde efter  

 Skattedepartementets praksis adgang til indholdet af fallentens selvangivelse  

 under overholdelse af tavshedsbestemmelsen i staffeloven § 264 b.
 En kurator i et konkursbo påklagede til Skattedepartementet en afgørelse  

 af 28. juni 1988 fra Ballerup kommune, hvori kommunen under henvisning til  

 Forvaltningslovens § 27, stk. 1, nr. 6, nægtede at udlevere fallentens  

 selvangivelse for årene 1986 og 1987.
 Skattedepartementet meddelte kurator i afgørelse af 31. august 1988, at  

 tavshedsbestemmelserne i statsskattelovens § 44 og kildeskattelovens § 87  

 ifølge praksis ikke anses for at være til hinder for at materialet udleveres.
 Departementet har herved lagt vægt på, at tilstedeværelsen af  

 selvangivelsesmaterialet er nødvendigt for konkursbehandlingen, som det  

 ifølge konkurslovens § 115 påhviler kurator at varetage uden ugrundet ophold.  

 Endvidere vil bostyret ved skifterettens hjælp kunne fremtvinge  

 selvangivelserne - og departementet har på dette grundlag ikke anset bostyret  

 som »uvedkommende« i relation til de skatteretlige tavshedsregler.
 Departementet henledte kurators opmærksomhed på tavshedsbestemmelsen i  

 straffelovens § 264 b.
 Det tilføjes, at en af skifteretten udpeget midlertidig bobestyrer efter  

 departementets praksis ligeledes vil kunne få udleveret fallentens  

 selvangivelsesmateriale under forbehold af straffelovens § 264 b.
 (* 1) Afgørelsen er offentliggjort i SKAT 1989, nr. 6, side 484.
