 Forbrugerombudsmanden udtalte på baggrund af en henvendelse, at det  

 ikke er i strid med god markedsføringsskik at sælge varer, hvis installation  

 kræver autorisation til forbrugere, og henviste til, at der hverken i  

 forarbejderne til markedsføringsloven eller retspraksis, er støtte for den  

 antagelse, at loven indeholder hjemmel til at gennemføre et så omfattende  

 forbud mod salg af varer, der hidtil har været forhandlet uden  

 indskrænkninger.
 Salg af VVS-produkter, hvis installation er omfattet af  

 autorisationsordning.
 Dansk VVS-Installatør Forening rettede henvendelse om salg til forbrugerne  

 af VVS-produkter, til hvis installation der kræves autorisation.
 FO meddelte, at efter hans opfattelse er det ikke i strid med god  

 markedsføringsskik at sælge sådanne VVS-produkter til forbrugere.
 Der henvistes herved til, at der hverken i forarbejderne til  

 markedsføringsloven eller til den tidligere gældende konkurrencelov eller i  

 retspraksis findes støtte for den antagelse, at markedsføringsloven skulle  

 indeholde hjemmel til at få gennemført et så omfattende forbud mod salg af  

 produkter, der hidtil er blevet forhandlet uden indskrænkning.
 FO fandt derfor, at de af VVS-Installatør Foreningen ønskede begrænsninger  

 i salget af VVS-produkter må kræve særlig lovhjemmel.
 (* 1) Offentliggjort i Forbrugerombudsmandens Årsberetning 1979-1980, side  

 75.
