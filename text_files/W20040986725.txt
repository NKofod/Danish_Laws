1)  

 	  

 at  

 medlemmet i perioden 1. maj 1998-27. august 2002 skulle anses for selvstændig  

 erhvervsdrivende, 2)  

 	  

 at  

 der var sket uberettiget udbetaling til medlemmet af dagpenge og  

 feriedagpenge  

 for perioden 1. maj-8. november 1998, uddannelsesgodtgørelse for perioden 9.  

 november 1998-26. marts 1999, dagpenge for perioden 29. marts-23. maj 1999,  

 dagpenge og feriedagpenge for perioden 14. september-19. november 1999,  

 børnepasningsorlovsydelse for perioden 21. april 2001-19. april 2002 og  

 dagpenge og feriedagpenge for perioden 22. april-27. august 2002, i alt  

 brutto  

 kr. 361.770,- 3)  

 	  

 at  

 medlemmet skulle tilbagebetale de med urette udbetalte ydelser, 4)  

 	  

 at  

 det ikke var sandsynliggjort, at arbejdsløshedskassen ikke havde opfyldt sin  

 vejledningspligt, og 5)  

 	  

 at  

 medlemmet skulle pålægges en effektiv karantæne på 37 timer for uagtsomhed.
Ankenævnet  

 traf den 22. oktober 2004 afgørelse om, at spørgsmålet om  

 børnepasningsorlovsydelsen for perioden 21. april 2001-19. april 2002 brutto  

 kr. 92.455,- hjemvistes til behandling i direktoratet, da medlemmet som  

 selvstændig syntes at kunne opfylde betingelsen for børnepasningsorlovsydelse  

 om en erklæring om at ville ophøre med sit arbejde i den selvstændige  

 virksomhed i børnepasningsorlovsydelsesperioden.
I øvrigt blev direktoratets  

 afgørelse tiltrådt.
Selvstændig  

 virksomhed, tilbagebetaling, vejledning, oplysningspligt, sanktion,  

 uagtsomhed,  

 karantæne, 37 timer Ankenævnet har behandlet Deres klage på vegne af xxx på  

 møde den 21. oktober 2004 Nævnet traf følgende A F G Ø R E L S E 1)  

 	  

 Deres klient skal i  

 perioden 1. maj 1998-27. august 2002 anses for selvstændig erhvervsdrivende.
 2)  

 	  

 Der er sket  

 uberettiget udbetaling til Deres klient af dagpenge og feriedagpenge for  

 perioden 1. maj-8. november 1998, uddannelsesgodtgørelse for perioden 9.  

 november 1998-26. marts 1999, dagpenge for perioden 29. marts-23. maj 1999,  

 dagpenge og feriedagpenge for perioden 14. september-19. november 1999 og  

 dagpenge og feriedagpenge for perioden 22. april-27. august 2002, i alt  

 brutto  

 kr. 269.315,-. Spørgsmålet om berettigelse til børnepasningsorlovsydelse for  

 perioden 21. april 2001-19. april 2002 hjemvises til behandling i  

 direktoratet.
 3)  

 	  

 Deres klient skal  

 tilbagebetale de med urette udbetalte ydelser.
 4)  

 	  

 Det er ikke  

 dokumenteret, at arbejdsløshedskassen ikke har opfyldt sin vejledningspligt.
 5)  

 	  

 Deres klient skal  

 pålægges en effektiv karantæne på 37 timer for uagtsomhed.
BEGRUNDELSE Ad 1) Selvstændig erhvervsvirksomhed udøves ved beskæftigelse  

 for egen eller ægtefællens regning og risiko og med det formål at opnå  

 økonomisk udbytte.
Beskæftigelse i et selskab, hvor den pågældende har afgørende  

 indflydelse, anses for selvstændig erhvervsudøvelse.
Afgørende indflydelse  

 foreligger, hvis pågældende og/eller dennes ægtefælle alene eller sammen med  

 nærmeste familie er indehaver af 1) mindst 50 % af selskabskapitalen eller 2)  

 mindst 10 % af selskabskapitalen, og pågældende og/eller ægtefællen tillige  

 er  

 medlem af selskabets bestyrelse eller direktion.
 En person, der uden at være medejer er ansat i ægtefællens  

 virksomhed, anses kun for selvstændig erhvervsdrivende, hvis der er under 20  

 ansatte i virksomheden.
Ankenævnet lægger vægt på, at Deres klient både før, i og efter  

 den pågældende periode med afbrydelser arbejdede i xxx.
Hendes ægtefælle  

 ejede  

 25 % af aktiekapitalen og var medlem af bestyrelsen/direktionen.
Endvidere  

 arbejdede han i virksomheden. 65 % af aktiekapitalen ejedes af nærmeste  

 familie.
Der var ansat 14 medarbejdere i virksomheden, hvoraf 4 var  

 familiemedlemmer.
Ad 2) Det er en betingelse for udbetaling af dagpenge,  

 feriedagpenge og uddannelsesgodtgørelse, at medlemmet er ledig og  

 dagpengeberettiget.
En selvstændig erhvervsdrivende anses for ledig, når hans  

 personlige arbejde i virksomheden er ophørt mere end midlertidigt.
 Ankenævnet lægger vægt på, at da Deres klient både før, i og efter  

 den pågældende periode arbejdede i xxx, kan hun ikke anses for at opfylde  

 betingelsen om at være ledig, idet hendes personlige arbejde i virksomheden  

 således ikke var ophørt mere end midlertidigt.
 Vedrørende spørgsmålet om børnepasningsorlovsydelsen for perioden  

 21. april 2001-19. april 2002 brutto kr. 92.455,- er det ankenævnets  

 opfattelse, at spørgsmålet bør hjemvises til behandling i direktoratet, idet  

 Deres klient som selvstændig synes at kunne opfylde betingelsen for  

 børnepasningsorlovsydelse  

 om en erklæring om at ville ophøre med sit arbejde i den selvstændige  

 virksomhed  

 i hele børnepasningsorlovsydelsesperioden.
Ad 3) Et medlem, der har givet arbejdsløshedskassen urigtige  

 oplysninger eller fortiet omstændigheder, der er af betydning for retten til  

 ydelser, skal tilbagebetale de ydelser, der er modtaget med urette.
Ankenævnet lægger vægt på, at Deres klient gav  

 arbejdsløshedskassen urigtige oplysninger eller fortav omstændigheder, der  

 var  

 af betydning for retten til ydelser, idet hun i hele perioden på  

 ledighedserklæringer,  

 ansøgninger om feriedagpenge og ydelseskort svarede nej på spørgsmålene om  

 selvstændig virksomhed, herunder om selvstændig virksomhed, der ejedes af  

 ægtefælle eller nærmeste familie.
Nævnet finder, at Deres klients adfærd i  

 hvert fald må anses som udtryk for en vis grovere uagtsomhed, idet hun burde  

 have forespurgt arbejdsløshedskassen om betydningen af spørgsmålene om  

 selvstændig  

 virksomhed  i stedet for blot at svare nej på spørgsmålene herom.
Ad 4) En arbejdsløshedskasse har pligt til at informere sine  

 medlemmer om rettigheder og pligter i henhold til  

 arbejdsløshedsforsikringsloven.
Endvidere skal arbejdsløshedskassen give det  

 enkelte medlem personlig vejledning, når medlemmet har behov herfor.
Ankenævnet lægger vægt på, at Deres klient flere gange i perioden  

 af arbejdsløshedskassen blev vejledt om selvstændig virksomhed.
Endvidere har  

 arbejdsløshedskassen afvist at have vejledt Deres klient således, at hun blev  

 spurgt om, hvorvidt hendes ægtefælle havde egen butik, grønthandel eller  

 pizzaria  og da dette ikke var tilfældet, blev vejledt om at svare nej  

 på  

 spørgsmålene om selvstændig virksomhed.
Nævnet lægger også vægt på, at Deres  

 klient ved samtalerne med arbejdsløshedskassen var ledsaget af ægtefællen  

 eller  

 andre eller fik tolkehjælp.
Nævnet lægger videre vægt på, at det af Dem  

 oplyste  

 om, at arbejdsløshedskassens medarbejder ved Deres klients fremmøde med sin  

 ægtefælle den 23. maj 2002 oplyste, at Deres klients ægtefælles aktiekapital  

 ikke medførte, at Deres klient var selvstændig erhvervsdrivende  er  

 afvist af  

 arbejdsløshedskassen.
Ad 5) Ved uagtsomhed skal medlemmet have en effektiv karantæne  

 på højst 37 timer.
 Har medlemmet ved uagtsomhed fået et beløb, der højst udgør 25  

 gange den maksimale dagpengesats for fuldtidsforsikrede på  

 konstateringstidspunktet,  

 skal medlemmet have en effektiv karantæne på 20 timer.
 Har medlemmet ved uagtsomhed fået et beløb, der højst udgør 2  

 gange den maksimale dagpengesats for fuldtidsforsikrede på  

 konstateringstidspunktet, skal medlemmet ikke have nogen effektiv karantæne.
 Ankenævnet lægger vægt på, at Deres klients unøjagtighed eller  

 skødesløshed i hvert fald må anses som udtryk for en grovere uagtsomhed,  

 således at der er grundlag for at pålægge en uagtsomhedssanktion.
Ankenævnet henviser til Arbejdsministeriets bekendtgørelse nr. 62 af 28. januar 1998 af  

 lov om arbejdsløshedsforsikring m.v. § 41, stk. 1, nr. 3, litra d,  

 og  

 stk. 7, lov nr. 897 af 16. december 1998 om ændring af lov om  

 arbejdsløshedsforsikring m.v. § 41, stk. 8, Direktoratet for Arbejdsløshedsforsikringens bekendtgørelse nr.  

 1142 af 20. december 1995 om optagelse i en arbejdsløshedskasse for  

 selvstændige erhvervsdrivende § 2, stk. 1, § 3, stk. 1,  

 § 3,  

 stk. 2, nr. 1 og 5, § 3, stk. 3, og § 4, stk. 1, nr.  

 1, Arbejdsdirektoratets bekendtgørelse nr. 556 af 3. juli 2002 om  

 optagelse som selvstændig erhvervsdrivende i en a-kasse § 2,  

 stk. 1,  

 § 3, stk. 1, § 3, stk. 2, nr. 1 og 5, § 3,  

 stk. 3,  

 og § 4, stk. 1, nr. 1, * Arbejdsministeriets bekendtgørelse nr. 62 af 28. januar 1998 af  

 lov om arbejdsløshedsforsikring m.v. § 57, stk. 1 og stk. 3, * Arbejdsministeriets bekendtgørelse nr. 62 af 28. januar 1998 af  

 lov om arbejdsløshedsforsikring m.v. § 75 h, stk. 4, nr. 1, * Arbejdsministeriets bekendtgørelse nr. 533 af 8. juli 1998 af lov  

 om en aktiv arbejdsmarkedspolitik § 17, stk. 1, * lov nr. 402 af 31. maj 2000 om børnepasningsorlov § 2, stk. 4,  

 § 9 og § 18, stk. 8, lov nr. 446 af 7. juni 2001 om ændring af lov om  

 børnepasningsorlov § 2, stk. 4, Arbejdsmarkedsstyrelsens bekendtgørelse nr. 1119 af 14. december  

 2000 om orlov til børnepasning § 18 og § 20, stk. 1, Arbejdsmarkedsstyrelsens bekendtgørelse nr. 577 af 21. juni 2001  

 om orlov til børnepasning § 18 og § 20, stk. 1, Arbejdsmarkedsstyrelsens bekendtgørelse nr. 157 af 20. marts 2002  

 om orlov til børnepasning § 18 og § 20, stk. 1, * Arbejdsministeriets bekendtgørelse nr. 62 af 28. januar 1998 af  

 lov om arbejdsløshedsforsikring m.v. § 86, stk. 1 og stk. 13, lov nr. 276 af 12. maj 1999 om ændring af lov om  

 arbejdsløshedsforsikring m.v. § 86, stk. 1, lov nr. 334 af 17. maj 2000 om ændring af lov om  

 arbejdsløshedsforsikring m.v. § 86, stk. 1, lov nr. 1253 af 20. december 2000 om ændring af lov om  

 arbejdsløshedsforsikring m.v. § 86, stk. 1, * Arbejdsministeriets bekendtgørelse nr. 62 af 28. januar 1998 af  

 lov om arbejdsløshedsforsikring m.v. § 65, stk. 1 og stk. 5, Direktoratet for Arbejdsløshedsforsikringens bekendtgørelse nr.  

 1151 af 20. december 1995 om en arbejdsløshedskasses vejledningspligt  

 § 1, Direktoratet for Arbejdsløshedsforsikringens bekendtgørelse nr.  

 263 af 5. maj 1998 om en arbejdsløshedskasses pligt til at vejlede § 1, Direktoratet for Arbejdsløshedsforsikringens bekendtgørelse nr.  

 1070 af 18. december 1998 om en a-kasses pligt til at vejlede m.v. § 1, * Arbejdsministeriets bekendtgørelse nr. 62 af 28. januar 1998 af  

 lov om arbejdsløshedsforsikring m.v. § 87, stk. 3, lov nr. 334 af 17. maj 2000 om ændring af lov om  

 arbejdsløshedsforsikring m.v. § 87, stk. 2, Beskæftigelsesministeriets bekendtgørelse nr. 799 af 24. september  

 2002 af lov om arbejdsløshedsforsikring m.v. § 87, stk. 8, og Arbejdsdirektoratets bekendtgørelse nr. 470 af 4. juni 2003 om  

 sanktion til medlemmer af en arbejdsløshedskasse § 7 og § 10,  

 stk. 1  

 og stk. 2.
 Ankenævnet tiltræder således direktoratets afgørelse af 1. juni  

 2004 bortset fra spørgsmålet om børnepasningsorlovsydelsen, som hjemvises til  

 behandling i direktoratet.
ØVRIGE BEMÆRKNINGER Til det af Dem anførte om, at et eventuelt  

 tilbagebetalingskrav højst kan udgøre forskellen mellem det udbetalte og det  

 dagpengebeløb, som Deres klient ville have oppebåret ved medlemskab af en  

 arbejdsløshedskasse for selvstændige, skal ankenævnet bemærke, at nævnet ikke  

 kan tage stilling til denne hypotetiske situation, idet nævnet alene  

 behandler  

 konkrete klagesager.
På ankenævnets vegne Xxx  

  

 fuldmægtig De kan læse om afgørelsens faktiske og retlige grundlag  

 på de følgende sider.
 Kopi til:
Xxx  

  

 xxx Arbejdsdirektoratet  

  

 + akter 1. Sagsforløb Direktoratet fremstiller sagen på følgende måde:
Det fremgår af sagen, at Deres klients ægtefælle ejer 25 % af  

 aktiekapitalen i xxx, hvor ægtefællen arbejder som lønmodtager. [Ægtefællen  

 er  

 også medlem af bestyrelsen/direktionen.
Ankenævnets sekretariat.]  

 Virksomheden  

 er startet i 1987 af Deres klients svigerfader. Ægtefællen ansættes i 1994 i  

 virksomheden, som i 1995 omdannes til aktieselskab. Ægtefællen køber aktier i  

 selskabet den 25. januar 1995. I alt ejes 65 % af aktiekapitalen af nærmeste  

 familie.
Der er ansat 14 medarbejdere i selskabet, hvoraf 4 er  

 familiemedlemmer.
 Deres klient har været beskæftiget i selskabet i flere perioder.  

 Deres klient har ledigmeldt sig fra arbejde i selskabet i 1998 og 1999 og har  

 ansøgt om feriedagpenge i 1998-1999 og 2002. Deres klient har ved disse  

 lejligheder ikke oplyst a-kassen om, at ægtefællen var medejer af selskabet.
 Først i september 2002 i forbindelse med begæring om supplerende  

 dagpenge oplyser Deres klient, at ægtefællen ejer aktier i selskabet.
 Der henvises i øvrigt til sagsfremstillingen i a-kassens afgørelse  

 af 22. januar 2004.
A-kassen har den 22. januar 2004 truffet afgørelse om, at Deres  

 klient skal betale kr. 361.770 (før skat og renter) tilbage.
A-kassen har  

 samtidig indstillet til direktoratet, at Deres klient for uagtsomt forhold  

 skal  

 have en effektiv karantæne på 37 timer.
De har den 17. februar 2004 på vegne Deres klient klaget over  

 a-kassens afgørelse.
De har bl.a. anført,   

 	  

 at det er korrekt,  

 at Deres klient ved ledigmeldelserne og ansøgningerne om feriedagpenge i 1998  

 og 1999 har sat kryds ved »nej« i rubrikken om selvstændig virksomhed.
Forud  

 for afkrydsningen blev Deres klient spurgt, om hendes mand havde egen butik,  

 grønthandel eller pizzeria.
Da dette ikke var tilfældet, blev Deres klient  

 vejledt om at afkrydse »nej« ved selvstændig virksomhed,   

 	  

 at Deres klient den  

 23. maj 2002 blev ledsaget af sin mand ved udfyldelse af ledighedserklæring.  

 Ægtefællen mente, at det grundet hans aktiekapital i selskabet måtte være  

 korrekt at svare »ja« til spørgsmålet om selvstændig virksomhed, hvorefter  

 der  

 blev afkrydset »ja« på blanketten.
A-kassens medarbejder blev opmærksom på  

 den  

 foretagne afkrydsning og oplyste, at ægtefællens aktiekapital ikke medførte,  

 at  

 Deres klient var selvstændig erhvervsdrivende, hvorfor ledighedserklæringen  

 blev rettet,   

 	  

 at Deres klient ved  

 ansøgning om feriedagpenge den 6. juni 2002 igen svarede »nej« til  

 spørgsmålet  

 om selvstændig virksomhed på grund af a-kassens vejledning den 23. maj s.å.,   

 	  

 at a-kassen allerede  

 den 23. maj 2002 - og ikke som anført i a-kassens afgørelse først primo  

 september 2002 - var bekendt med, at ægtefællen var medejer af det selskab,  

 Deres klient var ansat i,   

 	  

 at Deres klient på  

 baggrund af vejledning den 12. september 2002 om, at hun var selvstændig, ved  

 alle efterfølgende afkrydsninger har svaret »ja« til spørgsmålet om drift af  

 selvstændig virksomhed,   

 	  

 at der ikke kan  

 gøres tilbagebetalingskrav gældende mod Deres klient, da hun ikke har handlet  

 groft uagtsomt,   

 	  

 at et eventuelt  

 tilbagebetalingskrav højst kan udgøre forskellen mellem det udbetalte og det  

 dagpengebeløb, Deres klient ville have oppebåret ved medlemskab af en a-kasse  

 for selvstændige.
 Ved skrivelse af 10. marts 2004 har De supplerende gjort gældende,  

 at det af bekendtgørelse om a-kassernes pligt til at vejlede m.v., § 5,  

 stk. 1, fremgår, at en a-kasse altid skal give det enkelte medlem  

 individuel og personlig vejledning, hvis medlemmet har særligt behov herfor.  

 Grundet Deres klients meget dårlige, danske sprogkundskaber havde hun netop  

 brug for individuel og personlig vejledning.
 De har endvidere henvist til, at a-kassen har pligt til at notere,  

 hvad medlemmet er blevet informeret og vejledt om efter bekendtgørelsen.
Endelig har De henvist til domspraksis, hvorefter der lægges  

 mindre vægt på, at medlemmet har afgivet urigtige oplysninger eller fortiet  

 væsentlige forhold, samt at der stilles lempeligere krav til medlemmernes  

 subjektive tilregnelse, hvis der er tvivl om, hvorvidt a-kassen har opfyldt  

 eller kan dokumentere at have opfyldt sin vejledningspligt. Sekretariatet er med den anførte, faktuelle tilføjelse enig i  

 fremstillingen.
2. Direktoratets  

 afgørelse Direktoratet traf den 1. juni 2004 følgende afgørelse:
Direktoratet har den 24. februar 2004 modtaget xxx afgørelse af  

 22. januar 2004, hvorefter Deres klient i alt skal  

 betale 361.770 kr. (før skat og renter) tilbage.
A-kassen har  

 samtidig indstillet til direktoratet, at Deres klient for uagtsomt forhold  

 skal  

 have en effektiv karantæne på 37  

 timer.
 De har den 17. februar 2004 på vegne Deres klient klaget over  

 afgørelsen.
Direktoratet har nu behandlet sagen og træffer følgende Afgørelse Deres klient skal betale 361.770 kr. (før skat og  

 renter) tilbage.
 Deres klient skal for uagtsomhed have en karantæne på 37 timer.
Begrundelse og regler Direktoratet mener, at Deres klient har drevet  

 selvstændig virksomhed.
Direktoratet har lagt vægt på, at Deres klients ægtefælle ejer 25  

 % af aktiekapitalen i xxx, er medlem af selskabets bestyrelse/direktion og  

 arbejder i selskabet.
Direktoratet har endvidere lagt vægt på, at 65 % af  

 aktiekapitalen i selskabet ejes af nærmeste familie, at der er ansat 14  

 medarbejdere  

 i selskabet, hvoraf 4 er familiemedlemmer, og at Deres klient har været  

 beskæftiget i selskabet i flere perioder.
 Det fremgår af § 2, stk. 1, i dagældende bekendtgørelse  

 nr. 1142 af 20. december 1995 om optagelse i en arbejdsløshedskasse for  

 selvstændige erhvervsdrivende (nu bekendtgørelse nr. 556 af 3. juli 2002), at  

 selvstændig erhvervsvirksomhed udøves ved beskæftigelse for egen eller  

 ægtefællens regning og risiko og med det formal at opnå økonomisk udbytte.
 Af bekendtgørelsens § 3, stk. 1, fremgår det, at  

 beskæftigelse i et selskab, hvor pågældende har afgørende indflydelse, anses  

 for selvstændig erhvervsudøvelse.
 Af bekendtgørelsens § 3, stk. 2, nr. 1 og 5, fremgår  

 det, at afgørende indflydelse foreligger, hvis pågældende og/eller dennes  

 ægtefælle alene eller sammen med nærmeste familie er indehaver af mindst 50 %  

 af selskabskapitalen eller mindst 10 % af selskabskapitalen, og pågældende  

 og/eller ægtefællen tillige er medlem af bestyrelse eller direktion.
 Endelig fremgår det af bekendtgørelsens § 4, stk. 1, nr.  

 1, at en person, der - uden at være medejer - er ansat i ægtefællens  

 virksomhed, anses for selvstændig erhvervsdrivende, hvis der er under 20  

 ansatte i virksomheden.
 Af lov om arbejdsløshedsforsikring m.v. § 86, stk. 1,  

 fremgår det, at et medlem, som uberettiget har modtaget dagpenge eller andre  

 ydelser  

 fra  

 a-kassen, skal betale  

 ydelsesbeløbet tilbage, hvis medlemmet har givet a-kassen urigtige  

 oplysninger  

 eller fortiet omstændigheder, der er af betydning for retten til ydelserne,  

 eller hvis medlemmet i øvrigt indså eller burde have indset, at modtagelsen  

 af  

 beløbet var uberettiget.
 Direktoratet henviser til, at Deres klient ikke på  

 dagpenge-/ydelseskortene eller på anden måde har oplyst, at ægtefællen ejer  

 25  

 % af aktiekapitalen og er medlem af selskabets bestyrelse/direktion, samt at  

 Deres klient på dagpengekortene og ydelseskortene på tro og love har skrevet  

 under på, at hun har overholdt sin oplysningspligt over for a-kassen.  

 Direktoratet mener derfor, at Deres klient har handlet groft uagtsomt.
Direktoratet bemærker, at et ledigt medlem har pligt til at oplyse  

 a-kassen om ethvert forhold, der kan have betydning for retten til ydelser  

 fra  

 a-kassen.
Oplysningspligten fremgår bl.a. af vejledningen på ydelseskortene  

 til  

 udbetaling af dagpenge og uddannelsesgodtgørelse, hvor det bl.a. er anført,  

 at  

 alt arbejdet (lønnet som ulønnet) og al beskæftigelse ved selvstændig  

 virksomhed, skal oplyses på ydelseskortet.
Direktoratet lægger ved afgørelsen vægt på, at fejludbetalingen  

 alene skyldtes Deres klients manglende oplysning om ægtefællens aktiekapital  

 i  

 selskabet.
Ved at undlade at oplyse herom fratog Deres klient a-kassen  

 muligheden for at vurdere, hvilken betydning dette havde for hendes ret til  

 ydelser.
Direktoratet har noteret sig, at De har fastholdt, at Deres klient  

 handlede i overensstemmelse med den vejledning, hun fik fra a-kassen, ligesom  

 direktoratet har noteret sig, at De har fastholdt, at Deres klient blev  

 spurgt,  

 om hendes ægtefælle havde egen butik, grønthandel eller pizzeria; da dette  

 ikke  

 var tilfældet, blev Deres klient vejledt om at afkrydse »nej« ved selvstændig  

 virksomhed.
Henset til at a-kassen har afvist at have vejledt Deres klient  

 som  

 beskrevet, og til at Deres klient enten altid var ledsaget af ægtefælle eller  

 andre ved samtalerne med a-kassen eller fik tolkehjælp ved samtalerne, finder  

 direktoratet imidlertid ikke, at De i tilstrækkelig grad har sandsynliggjort,  

 at Deres klient er blevet adspurgt som påstået eller ikke har haft mulighed  

 for  

 at forstå, hvad hun blev vejledt om.
Tværtimod har Deres klient den 16.  

 oktober  

 1998 og den 6. september 2000 skrevet under på, at hun er blevet vejledt  

 bl.a.  

 om reglerne omkring selvstændig virksomhed.
 Det er et medlems ansvar at give a-kassen alle oplysninger, og  

 Deres klient har ikke givet a-kassen samtlige relevante oplysninger.  

 Direktoratet mener derfor, at a-kassen har opfyldt sin vejledningspligt ud  

 fra  

 de oplysninger, akassen aktuelt var i  

 besiddelse af.
 Det er således direktoratets opfattelse, at de oplysninger, Deres  

 klient har afgivet på dagpenge- og ydelseskortene, er mangelfulde.
 Hvis det ikke er godtgjort, at der er tale om en bevidst handling  

 eller undladelse, men handlingen skyldes unøjagtighed, skødesløshed eller  

 lignende, er der tale om et uagtsomt forhold.
 Det er efter omstændighederne direktoratets opfattelse, at Deres  

 klient  

 har  

 udvist uagtsomhed i  

 forbindelse med de manglende oplysninger om ægtefællens aktiekapital m.v.
 Det fremgår af lov om arbejdsløshedsforsikring m.v. § 87,  

 stk. 2, at har et medlem gjort sig skyldig i anden forseelse (end svig)  

 over for a-kassen, kan a-kassen bestemme, at medlemmet skal gennemgå en  

 effektiv karantæne på højst 37 timer.
 Af bekendtgørelse nr. 470 af 4. juni 2003 om sanktion til  

 medlemmer af en arbejdsløshedskasse, § 7, stk. 1, fremgår det, at  

 ved  

 uagtsomhed skal medlemmet have en effektiv karantæne, der højst kan udgøre 37  

 timer.
Deres klient skal derfor have en effektiv karantæne på 37 timer 3. Klagen til  

 ankenævnet Ved indankningen den 24. juni 2004 anførte De:
 Hermed ankes Arbejdsdirektoratets afgørelse af 1. juni 2004 i  

 overensstemmelse med den videre procedure i Arbejdsløshedsforsikringslovens  

 § 99.
 Til brug for den videre behandling af  

 sagen skal jeg navnlig  

 henvise til mine skrivelser af 7. januar og  

 17. februar d.å. til KAD, som begge fremsendes vedlagt.
Jeg ser frem til at modtage Deres afgørelse i sagen. 4.  

 Direktoratets bemærkninger til klagen Direktoratet udtalte den 29. juni 2004:
 Direktoratet sender klage over afgørelse af 1. juni 2004.
 Der er ikke kommet nye oplysninger, der giver direktoratet  

 anledning til at ændre afgørelsen.
 Bilagsfortegnelse og alle bilag i sagen vedlægges.
Kopi af brevet er sendt til medlemmets advokat og a-kassen. 5. Nyt efter  

 klagen Intet 6. Regler Arbejdsministeriets  

 bekendtgørelse nr. 62 af 28. januar 1998 af lov om arbejdsløshedsforsikring  

 m.v.
§ 41.  

  

 Ret  

 til optagelse som medlem har personer, 3)  

 	  

 som enten d)  

 	  

 dokumenterer at  

 deltage i udøvelsen af ægtefællens selvstændige erhvervsvirksomhed, Stk. 7.  

  

 Direktøren for  

 arbejdsløshedsforsikringen kan efter forhandling med Landsarbejdsrådet  

 fastsætte nærmere regler for anvendelsen af stk. 1, 3 og 4, herunder for  

 afgrænsningen mellem lønarbejde og selvstændig erhvervsudøvelse.
 Lov nr. 897 af  

 16. december 1998 om ændring af lov om arbejdsløshedsforsikring m.v.
§ 41 Stk. 8.  

  

 Direktøren for  

 arbejdsløshedsforsikringen kan efter forhandling med Landsarbejdsrådet  

 fastsætte nærmere regler for anvendelsen af stk. 1, 4 og 5, herunder for  

 afgrænsningen mellem lønarbejde og selvstændig erhvervsudøvelse.
Direktoratet for  

 Arbejdsløshedsforsikringens bekendtgørelse nr. 1142 af 20. december 1995 om  

 optagelse i en arbejdsløshedskasse for selvstændige erhvervsdrivende § 2.  

  

 Selvstændig  

 erhvervsvirksomhed udøves ved beskæftigelse for egen eller ægtefællens  

 regning  

 og risiko og med det formål at opnå økonomisk udbytte.
 § 3.  

  

 Beskæftigelse  

 i et selskab, hvor pågældende har afgørende indflydelse, jf. stk. 2, 4  

 og  

 5, anses for selvstændig erhvervsudøvelse.
Stk. 2.  

  

 Afgørende indflydelse foreligger, hvis  

 pågældende og/eller dennes ægtefælle alene eller sammen med nærmeste familie,  

 jf. stk. 3, er indehaver af 1)  

 	  

 mindst 50 % af  

 selskabskapitalen, 5)  

 	  

 mindst 10 % af  

 selskabskapitalen eller 10 % af selskabskapitalens stemmeværdi, og pågældende  

 og/eller ægtefællen tillige er medlem af selskabets bestyrelse eller  

 direktion.
 Stk. 3.  

  

 Som nærmeste familie i stk. 2  

 anses pågældendes eller ægtefællens børn, børnebørn, forældre, bedsteforældre  

 og søskende.
§ 4.  

  

 En person,  

 der  uden at være medejer  er ansat i ægtefællens virksomhed,  

 anses kun for  

 selvstændig erhvervsdrivende efter bestemmelserne i §§ 2 og 3, hvis der er under 20 ansatte i virksomheden, Arbejdsdirektoratets  

 bekendtgørelse nr. 556 af 3. juli 2002 om optagelse som selvstændig  

 erhvervsdrivende i en a-kasse § 2,  

  

 stk. 1,  

  

 § 3,  

  

 stk. 1,  

  

 § 3,  

  

 stk. 2, nr. 1 og 5,  

  

 § 3,  

  

 stk. 3, og  

  

 § 4,  

  

 stk. 1, nr. 1, har  

 samme formulering som i bekendtgørelse nr. 1142 af 20. december 1995, som  

 hermed ophæves.
* Arbejdsministeriets  

 bekendtgørelse nr. 62 af 28. januar 1998 af lov om arbejdsløshedsforsikring  

 m.v.
§ 57.  

  

 Dagpenge kan kun udbetales til et medlem, som er ledigt Stk. 3.  

  

 En  

 selvstændig erhvervsdrivende anses for ledig, når hans personlige arbejde i  

 virksomheden er ophørt mere end midlertidigt * Arbejdsministeriets  

 bekendtgørelse nr. 62 af 28. januar 1998 af lov om arbejdsløshedsforsikring  

 m.v.
§ 75 h Stk. 4.  

  

 Retten til  

 feriedagpenge er betinget af, at medlemmet på ferietidspunktet 1)  

 	  

 er i et  

 arbejdsforhold som lønmodtager eller er ledigt, * Arbejdsministeriets  

 bekendtgørelse nr. 533 af 8. juli 1998 af lov om en aktiv  

 arbejdsmarkedspolitik § 17.  

  

 Ledige  

 dagpengemodtagere kan modtage uddannelsesgodtgørelse under uddannelsen, jf.  

 dog  

 stk. 3 og 4.
* Lov nr. 402 af  

 31. maj 2000 om børnepasningsorlov § 2.  

  

 Personer  

 med børn i alderen 0-8 år kan opnå orlov til at passe egne børn.
 Stk. 4.  

  

 Det er en betingelse for at opnå  

 orlov, at den ledige ved orlovens start enten er berettiget til ydelse ved  

 ledighed efter lov om arbejdsløshedsforsikring m.v. eller modtager  

 kontanthjælp  

 efter lov om aktiv socialpolitik.
§ 9.  

  

 Selvstændige  

 erhvervsdrivende har ret til orlov til at passe egne børn i sammenhængende  

 perioder  

 af en varighed på mindst 13 uger.
Orlovsadgangen kan tilsammen højst udgøre  

 52  

 uger.
§ 18 Stk. 8.  

  

 Arbejdsministeren fastsætter endvidere  

 regler om selvstændige erhvervsdrivendes adgang til orlov efter § 2 og  

 om  

 beregning af orlovsydelsen efter § 12.
Lov nr. 446 af 7.  

 juni 2001 om ændring af lov om børnepasningsorlov § 2 Stk. 4.  

  

 Det er en betingelse for at opnå  

 orlov, at den ledige ved orlovens start enten er berettiget til ydelse ved  

 ledighed efter lov om arbejdsløshedsforsikring m.v. eller modtager  

 ledighedsydelse eller kontanthjælp efter lov om aktiv socialpolitik.
Arbejdsmarkedsstyrelsens  

 bekendtgørelse nr. 1119 af 14. december 2000 om orlov til børnepasning § 18.  

  

 Selvstændige  

 erhvervsdrivende har ret til orlov til at passe egne børn i alderen 0 til og  

 med 8 år i sammenhængende perioder af en varighed på mindst 13 uger.
Den  

 samlede orlovsperiode kan højst udgøre 52 uger.
 § 20.  

  

 En forsikret  

 selvstændig erhvervsdrivende skal skriftligt erklære over for  

 arbejdsløshedskassen  

 at ville ophøre med sit arbejde i virksomheden i hele orlovsperioden.  

 Endvidere  

 skal den selvstændige erhvervsdrivende over for arbejdsløshedskassen  

 sandsynliggøre,  

 at det er muligt at ophøre med arbejdet i virksomheden i hele orlovsperioden  

 eller dokumentere, at der ansættes en afløser i hele orlovsperioden.
Arbejdsmarkedsstyrelsens bekendtgørelse nr. 577 af  

 21. juni 2001 om orlov til børnepasning § 18 og § 20,  

  

 stk. 1,  

 er uændrede.
Arbejdsmarkedsstyrelsens bekendtgørelse nr. 157 af 20. marts 2002  

 om orlov til børnepasning § 18 og § 20,  

  

 stk. 1,  

 er uændrede.
* Arbejdsministeriets  

 bekendtgørelse nr. 62 af 28. januar 1998 af lov om arbejdsløshedsforsikring  

 m.v.
 § 86.  

  

 Har  

 et medlem givet kassen urigtige oplysninger eller fortiet omstændigheder, der  

 er af betydning for retten til dagpenge, overgangsydelse, delefterløn eller  

 efterløn, eller i øvrigt mod bedre vidende uberettiget modtaget dagpenge,  

 overgangsydelse, delefterløn eller efterløn, skal dagpenge-,  

 overgangsydelses-,  

 delefterløns- eller efterlønsbeløbet, som er modtaget med urette,  

 tilbagebetales af medlemmet.
Stk. 13.  

  

 Stk. 1-12 finder tilsvarende  

 anvendelse på andre ydelser, som er udbetalt af en kasse, bortset fra  

 kursusgodtgørelse, og som er udbetalt med urette Lov nr. 276 af  

 12. maj 1999 om ændring af lov om arbejdsløshedsforsikring m.v § 86.  

  

 Har  

 et medlem givet kassen urigtige oplysninger eller fortiet omstændigheder, der  

 er af betydning for retten til dagpenge, overgangsydelse, efterløn eller  

 præmie  

 efter § 74 k, eller i øvrigt mod bedre vidende uberettiget modtaget  

 dagpenge, overgangsydelse, efterløn eller præmie efter § 74 k, skal  

 dagpenge-, overgangsydelses-, efterløns- eller præmiebeløbet efter § 74  

 k,  

 som er modtaget med urette, tilbagebetales af medlemmet.
 Lov nr. 334 af  

 17. maj 2000 om ændring af lov om arbejdsløshedsforsikring m.v.
 § 86.  

  

 Et  

 medlem, som uberettiget har modtaget dagpenge eller andre ydelser fra kassen,  

 bortset fra kursusgodtgørelse, skal betale ydelsesbeløbet tilbage, hvis  

 medlemmet har givet kassen urigtige oplysninger eller fortiet omstændigheder,  

 der er af betydning for retten til ydelserne, eller hvis medlemmet i øvrigt  

 indså eller burde have indset, at modtagelse af beløbet var uberettiget.
Lov nr. 1253 af  

 20. december 2000 om ændring af lov om arbejdsløshedsforsikring m.v § 86.  

  

 Et  

 medlem, som uberettiget har modtaget dagpenge eller andre ydelser fra kassen,  

 skal betale ydelsesbeløbet tilbage, hvis medlemmet har givet kassen urigtige  

 oplysninger eller fortiet omstændigheder, der er af betydning for retten til  

 ydelserne, eller hvis medlemmet i øvrigt indså eller burde have indset, at  

 modtagelse af beløbet var uberettiget * Arbejdsministeriets  

 bekendtgørelse nr. 62 af 28. januar 1998 af lov om arbejdsløshedsforsikring  

 m.v.
 § 65.  

  

 Arbejdsløshedskassen  

 skal vejlede medlemmet om de rettigheder og pligter, der følger af lovens  

 kapitel 7-16, samt om medlemmets rettigheder og pligter i øvrigt efter  

 arbejdsmarkedslovgivningen.
 Stk. 5.  

  

 Nærmere regler om anvendelse af  

 bestemmelserne i stk. 1-4 fastsættes af direktøren for  

 arbejdsløshedsforsikringen  

 efter forhandling med Landsarbejdsrådet.
Direktoratet for  

 Arbejdsløshedsforsikringens bekendtgørelse nr. 1151 af 20. december 1995 om  

 en  

 arbejdsløshedskasses vejledningspligt § 1.  

  

 En  

 arbejdsløshedskasse har pligt til aktivt at informere sine medlemmer om de  

 rettigheder og pligter, der følger af lov om arbejdsløshedsforsikring m.v.  

 kap.  

 7-16, samt om medlemmets rettigheder og pligter i øvrigt efter  

 arbejdsmarkedslovgivningen.
Arbejdsløshedskassen skal herudover ved personlig  

 kontakt vejlede det enkelte medlem, når medlemmet har behov herfor.
 Stk. 2.  

  

 Informationspligten kan, hvor intet  

 andet er bestemt, opfyldes ved udlevering af fyldestgørende  

 informationsmateriale.
 Direktoratet for Arbejdsløshedsforsikringens bekendtgørelse nr.  

 263 af 5. maj 1998 om en arbejdsløshedskasses pligt til at vejlede m.v.
 § 1.  

  

 En  

 arbejdsløshedskasse har pligt til at vejlede sine medlemmer om de rettigheder  

 og  

 pligter, der følger af kapitel 7-16 i lov om arbejdsløshedsforsikring m.v.,  

 samt om medlemmets rettigheder og pligter i øvrigt efter  

 arbejdsmarkedslovgivningen.
 Stk. 2.  

  

 Vejledningspligten kan, hvor intet  

 andet er bestemt, opfyldes ved udlevering af fyldestgørende  

 informationsmateriale.
 Stk. 3.  

  

 En arbejdsløshedskasse har altid pligt  

 til at give det enkelte medlem individuel og personlig vejledning, når  

 medlemmet har særligt behov herfor.
 Direktoratet for Arbejdsløshedsforsikringens bekendtgørelse nr.  

 1070 af 18. december 1998 om en a-kasses pligt til at vejlede m.v.
 § 1.  

  

 En a-kasse  

 har pligt til at vejlede sine medlemmer om de rettigheder og pligter, der  

 følger af kapitel 7-16 i lov om arbejdsløshedsforsikring m.v., samt om  

 medlemmets rettigheder og pligter i øvrigt efter arbejdsmarkedslovgivningen.
 Stk. 2.  

  

 En a-kasse har altid pligt til at give  

 det enkelte medlem individuel og personlig vejledning, når medlemmet har  

 særligt behov herfor.
* Arbejdsministeriets  

 bekendtgørelse nr. 62 af 28. januar 1998 af lov om arbejdsløshedsforsikring  

 m.v.
§ 87 Stk. 3.  

  

 Gør et medlem sig skyldig i anden  

 forseelse over for kassen, kan dennes ledelse bestemme, at medlemmet  

 udelukkes  

 fra retten til ydelser fra kassen bortset fra kursusgodtgørelse i et bestemt  

 tidsrum, som ikke kan overstige 1 år.
 Lov nr. 334 af  

 17. maj 2000 om ændring af lov om arbejdsløshedsforsikring m.v.
§ 87 Stk. 2.  

  

 Har et medlem gjort sig skyldig i  

 anden forseelse over for kassen, kan kassen bestemme, at medlemmet skal  

 gennemgå en effektiv karantæne på højst 37 timer.
 Beskæftigelsesministeriets  

 bekendtgørelse nr. 799 af 24. september 2002 af lov om  

 arbejdsløshedsforsikring  

 m.v.
§ 87 Stk. 8.  

  

 Direktøren for Arbejdsdirektoratet  

 fastsætter efter forhandling med Landsarbejdsrådet nærmere regler om  

 anvendelse  

 af stk. 1-7.
Arbejdsdirektoratets  

 bekendtgørelse nr. 470 af 4. juni 2003 om sanktion til medlemmer af en  

 arbejdsløshedskasse § 7.  

  

 Ved  

 uagtsomhed skal medlemmet have en effektiv karantæne.
Karantænen kan højst  

 være  

 på 37 timer.
 Stk. 2.  

  

 Har et  

 medlem ved uagtsomhed fået et beløb, der højst udgør 25 gange den maksimale  

 dagpengesats  

 for fuldtidsforsikrede på konstateringstidspunktet, skal medlemmet have en  

 effektiv karantæne på 20 timer.
 Stk. 3.  

  

 Har et  

 medlem ved uagtsomhed fået et beløb, der højst udgør 2 gange den maksimale  

 dagpengesats  

 for fuldtidsforsikrede på konstateringstidspunktet, skal medlemmet ikke have  

 nogen effektiv karantæne.
 § 10.  

  

 Bekendtgørelsen træder i kraft den 1. juli 2003.
 Stk. 2.  

  

 Bekendtgørelsen har virkning for alle sager om sanktion, hvor a-kassen ikke  

 har  

 truffet afgørelse om tilbagebetaling, jf. § 86 i loven, før den 1. juli  

 2003.
