Kendelse fra Pressenævnet i sag nr.  

 21/1999 En kvinde har ved en skrivelse modtaget i  

 Pressenævnet den 19. februar 1999 klaget over en artikel bragt i TJECK  

 nr. 86, januar 1999, idet hun mener, at god presseskik er tilsidesat.
Hun har  

 endvidere klaget over, at bladet har afvist at bringe et genmæle.
 Det fremgår af sagen, at bladet udkom den 13. januar  

 1999, og at klageren henvendte sig til bladet første gang den 17.  

 februar 1999.
 Artiklen havde overskriften "Dobbeltmorder på 21" og  

 følgende indledning:
"En sommeraften i 1993 skød og dræbte den  

 21-årige [ Thomas] to mænd med koldt blod i en lejlighed i  

 Silkeborg.
Ofrene var en 17-årig gymnasieelev og en 21-årig  

 arbejdsløs.
 Drengen fra villakvarteret blev dobbeltmorder efter en  

 ufattelig rutschetur, der strakte sig over syv lange år.
Endestation: Hjemløs og bange blandt voldelige  

 narkohandlere.
I dag afsoner han 14 års fængsel.
TJECK mødte  Thomas og bringer den tragiske  

 historie om en forbrydelse, der var forudsigelig hele vejen.
Hvordan kunne  

 det gå så vidt? Hvem har ansvaret? Og hvordan kommer  Thomas nogensinde  

 videre? Læs  Thomas' beretning - og skriv til ham gennem TJECK." I artiklen fortælles med en lang række citater  

 fra  Thomas, hvorledes han selv oplevede optakten til og baggrunden for  

 mordet.
 Klageren, der var søster til den dræbte  

 21-årige, har anført, at en lang række af artiklens  

 oplysninger er forkerte, og har krævet følgende genmæle  

 bragt:
 "I "Tjeck" bladet nr. 86, Januar 1999, i artiklen  

 "Dobbeltmorder på 21" viderebringes en række udtalelser om  Sam  

  Arvied  Olsen, som er dybt krænkende og samtidig direkte usande:
 Han omtales som "Incasso gorilla", bevæbnet med  

 "knive og køller", en "psykopat på fri fod", "en rigtig  

 rocker-type, altid i lædertøj". Tilmed forekommer udtrykket  

 "psykopat amok" i en redaktionel overskrift.
 Over for den karakteristik af  Sam  Arvied  Olsen, der her  

 er fremsat, skal det i sandhedens interesse oplyses, at alt dette er i  

 direkte modstrid med politiets rapporter, families og venners kendskab til  

  Sam  Arvied  Olsen, samt med denne kendsgerning, at ingen læge,  

 psykolog, el. tilsvarende faglig ekspert nogensinde har betegnet  Sam  Arvied  

  Olsens personlighed og adfærd som psykopatisk, psykotisk eller  

 lignende.
[Navn]" Bladet har i en udtalelse anført, at betegnelsen  

 "psykopat" ikke er en klinisk definition.
 Bladet har vedrørende genmælekravet  

 anført, at artiklen efter bladets vurdering ikke indeholder fejlagtige  

 oplysninger, og at genmælekravet i øvrigt er for sent  

 indgivet.
 I sagens behandling har følgende  

 nævnsmedlemmer deltaget: Per Sørensen, Aage Lundgaard, Ulrik  

 Holmstrup og Ole Askvig.
 Pressenævnet udtaler:
 Fristen for klager over overtrædelse af god  

 presseskik er 4 uger fra offentliggørelsen i et massemedie, jf.  

 medieansvarslovens § 34, stk. 2.
 Da fristen i denne sag er overskredet, afvises klagen over  

 overtrædelse af god presseskik i medfør af medieansvarslovens §  

 43, stk. 3.
Ifølge medieansvarslovens § 36, stk. 3, skal  

 anmodning om genmæle fremsendes skriftligt til redaktøren senest  

 4 uger efter offentliggørelsen af de faktiske oplysninger, der  

 ønskes imødegået.
Klagerens anmodning om genmæle  

 blev ikke sendt til bladet inden denne frist.
Ikke desto mindre har bladet  

 behandlet   og afvist - klagerens anmodning.
Efter medieansvarslovens § 43,  

 stk. 3, har Pressenævnets formand - når det drejer sig om et  

 genmælekrav - alene kompetence til at afvise sager, hvor klagefristen i  

§ 40 ikke er overholdt.
Pressenævnet har derfor  

 realitetsbehandlet klagerens krav om genmæle Et genmæle er medieansvarslovens betegnelse for den  

 korrektion af forkerte faktiske oplysninger, som sker på initiativ af  

 den, der er blevet forkert omtalt i et medie, eller efter dennes død  

 af de nærmeste pårørende Bladet har erkendt, at ordet "psykopat" ikke er en klinisk  

 definition.
Klageren er derfor berettiget til   hvis hun ønsker det  

 at få offentliggjort følgende:
 "GENMÆLE:
 I "Tjeck" bladet nr. 86, Januar 1999, i artiklen  

 "Dobbeltmorder på 21" viderebringes en række udtalelser om  Sam  

  Arvied  Olsen, bl.a. "psykopat på fri fod" og "psykopat amok".
 Over for denne karakteristik af  Sam  Arvied  Olsen skal  

 det oplyses, at ingen læge, psykolog, el. tilsvarende faglig ekspert  

 nogensinde har betegnet  Sam  Arvied  Olsens personlighed og adfærd som  

 psykopatisk, psykotisk eller lignende.
[Navn]" Afsagt den 29. april 1999.
