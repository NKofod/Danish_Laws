Ændringsforslag stillet den 6. maj 2015 Ændringsforslag til 3. behandling af Forslag til lov om ændring af SU-loven, lov om erhvervsakademiuddannelser og professionsbacheloruddannelser og lov om specialpædagogisk støtte ved videregående uddannelser (Statens uddannelsesstøtte til supplering i forbindelse med adgangskurset til ingeniøruddannelserne, hjemmel til elektronisk at indhente oplysninger fra indkomstregisteret og til at samkøre og sammenstille oplysningerne i kontroløjemed m.v.) [af uddannelses- og forskningsministeren (Sofie Carsten Nielsen)]:
Til § 1 Af uddannelses- og forskningsministeren:
 1) Efter nr. 14 indsættes som nyt nummer:
»01. I § 39, stk. 10, der bliver stk. 11, ændres »stk. 1-5« til: »stk. 1-6«.« [Konsekvens af lovforslagets § 1, nr. 14, om indsættelse af et nyt stykke i SU-lovens § 39] Til § 4 2) I nr. 1 udgår »Nr. 22-39 bliver herefter nr. 21-38.« [Rykningsklausul udgår, da der lovteknisk ikke sker nogen rykning af efterfølgende numre, når man ophæver et nummer i en vedtagen tidligere ændringslov] 3) Nr. 2 affattes således:
»2. I § 4, stk. 5, ændres »21-30« til: »22-30«.« [Lovteknisk sker der ikke nogen rykning af efterfølgende numre, når man ophæver et nummer i en vedtagen tidligere ændringslov] Bemærkninger Til nr. 1 Ændringsforslaget er en lovteknisk konsekvens af, at der med lovforslagets § 1, nr. 14, indsættes et nyt stk. 3 i SU-lovens § 39, hvorfor henvisningen til stk. 1-5 i SU-lovens § 39, stk. 10, der bliver stk. 11, skal rettes.
Til nr. 2 og 3 Ændringsforslagene er lovtekniske konsekvenser af, at der lovteknisk ikke sker nogen rykning af efterfølgende numre, når man ophæver et nummer i en vedtagen tidligere ændringslov.
