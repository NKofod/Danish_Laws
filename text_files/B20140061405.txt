Bekendtgørelse om ændring af bekendtgørelse om tilskud m.v. til institutioner for almengymnasiale uddannelser og almen voksenuddannelse (AGV-tilskudsbekendtgørelsen) (Opgørelse og indberetning af klassekvotient for særligt tilrettelagte stx- eller hf-forløb for kursister med nedsat psykisk funktionsevne) § 1 I bekendtgørelse nr. 730 af 29. juni 2012 om tilskud m.v. til institutioner for almengymnasiale uddannelser og almen voksenuddannelse (AGV-tilskudsbekendtgørelsen), som ændret ved bekendtgørelse nr. 1014 af 25. oktober 2012 og bekendtgørelse nr. 918 af 28. juni 2013, foretages følgende ændring:
 1. I § 8, stk. 4, indsættes efter nr. 1 som nyt nummer:
»2) Klasser i forbindelse med særligt tilrettelagte stx- eller hf-forløb for elever eller kursister med nedsat psykisk funktionsevne, hvortil institutionen modtager tilskud i henhold til § 33 b i lov om institutioner for almengymnasiale uddannelser og almen voksenuddannelse m.v.« Nr. 2 bliver herefter nr. 3.
§ 2 Bekendtgørelsen træder i kraft den 1. juli 2014.
