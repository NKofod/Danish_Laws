En 28-årig sindssyg mand forsøgte indbrudstyveri i villa.
Han havde  

 tidligere begået tyveri m.v.
Tiltale rejst.(* 2) En 28-årig mand, der led af maniodepressiv psykose, var i 1982 straffet for hærværk og havde samme år været sigtet  

 for tyveri, brugstyveri og husfredskrænkelse.
Han var nu sigtet for forsøg på  

 indbrudstyveri, idet han forsynet med en brødkniv, en rørtang og en  

 lommelygte havde sparket bagdøren til en villa ind i den hensigt at stjæle.  

 Da han imidlertid opdagede, at villaens beboere var hjemme, undløb han.  

 Sigtede havde i perioden 1978-1981 været frivilligt indlagt på hospital for  

 sindslidende.
Under hensyn til,-at sigtede tidligere havde forøvet strafbart  

 forhold,-at der var tale om indbrudsforsøg, samt-at der måtte antages at være  

 risiko for ny kriminalitet, fandt Rigsadvokaten det rettest at rejse tiltale  

 med påstand om ambulant psykiatrisk behandling og tilsyn af  

 kriminalforsorgen, og denne påstand blev fulgt af retten.
(* 1) Offentliggjort i Anklagemyndighedens Årsberetning 1984, side 36.
