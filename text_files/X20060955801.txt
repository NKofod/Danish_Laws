Indskud på ophørspension ved salg af patent Spørgsmål Kan SKAT bekræfte, at X kan foretage indskud på  

 pensionsordning for indkomståret 2005 efter reglerne i  

 pensionsbeskatningslovens  

 §  

 15 A  

 baseret på avance ved salg af patent netto 2.050.000  

 kr., idet afhændelsen anses for afståelse af andel af virksomhed efter  

 bestemmelsen i pensionsbeskatningslovens §  

 15 A  

 ? Det kan forudsættes, at de øvrige betingelser  

 vedrørende indskud m.v. overholdes, således at anmodningn kun vedrører  

 spørgsmålet om den angivne avance berettiger til brug af bestemmelserne i  

 pensionsbeskatningslovens §  

 15 A.
Svar Ja, se sagsfremstilling og begrundelse.
Beskrivelse  

 af de faktiske forhold X afhændede i februar 2005 sit projekt.
 Afhændelsesprisen var 2,2 mill. kr. og efter  

 afholdelse af salgsomkostninger var den skattepligtige avance 2.050.000 kr.
X har i en lang årrække drevet selvstændig  

 virksomhed som rådgivende ingeniør.
Virksomheden har til dels haft præg af  

 opfindervirksomhed, og X har da også hjemtaget en række patenter.
I 1980érne udviklede X et system, og indgik i  

 slutningen af 1980'erne en aftale med Y, om at de overtog projektet, og X  

 skulle for deres regning videreudvikle dette.
Meningen var, at Y skulle  

 udvikle  

 projektet kommercielt og benytte teknologien i deres udbud af produkter.
 Fra begyndelse af 1980'erne var X's hovedkunde  

 derfor Y.
 I 1990 indgår X en licenskontrakt med Y.
Efter denne kontrakt giver X Y - mod en  

 engangsbetaling af 275.000 kr. og efterfølgende royalty - eksklusiv licens  

 til  

 projektet, men der aftales samtidigt, at rettighederne tilbageføres til X,  

 hvis  

 Y ikke ønsker at sætte de produkter, der er baseret på patentet og den dertil  

 knyttede know how, i produktion.
Dette sker ved, at der er indbygget en  

 minimums årlig royalty på 500.000 kr. årligt, fra det 5. år efter indgivelse  

 af  

 patentansøgning, men således at Y efter 5 år kan opsige aftalen, hvorefter  

 patentet og dets rettigheder fuldt ud tilhører X.
 Der udbetales i det 6. år den aftalte minimun  

 royalty på 500.000 til X.
Y ønskede imidlertid herefter ikke at videreføre  

 projektet, da man skønnede, at det udviklede produkt reelt ville konkurrere  

 med  

 produkter, som Y allerede producerede og markedsførte.
Som følge af denne  

 beslutning hos Y tilfaldt alle rettigheder på ny X.
US patentet blev formelt overført til X i 2001,  

 mens øvrige patenter stod registreret i Y's navn.
Først i forbindelse med  

 salget i 2005 blev sidstnævnte patenter formelt overført til X og herefter  

 videreoverført til køberne.
 X etablerede herefter et samarbejde med to  

 danske virksomheder og to udenlandske forskningsinstitutter og dette  

 samarbejde  

 opnåede tilsagn om betydelig støtte fra EU midler.
 Der er herefter arbejdet på projektet i en  

 årrække.
 De to danske kommercielle deltagere i projektet  

 besluttede imidlertid for et par år siden, at de ikke ville deltage i en  

 kommerciel  

 udnyttelse af projektet, men kun deltage i færdiggørelsen af EU-projektet.
 Det er imidlertid lykkedes X gennem en  

 herværende agent at sælge patentet med dertil hørende rettigheder for 2,2  

 mill.  

 kr.
 Salgssummen er modtaget af X i februar 2005.
Det fremgår af kontrakten, at X har forpligtet  

 sig til at yde op til 100 timers assistance til køberen af patentet.
Denne  

 assistance vil blive ydet i 2005 og 2006 og eventuelt i 2007.
 Som følge af aftalen med køber, fortsætter X  

 altså i begrænset grad selvstændig virksomhed, idet der i salgsaftalen er  

 påtaget forpligtigelse til at yde bistand til køber mod almindelig  

 timebetaling.
X har ikke andre kunder, men det kan ikke  

 afvises, at han i fremtiden vil påtage sig mindre opgaver, ligesom han  

 fortsat  

 arbejder på diverse ideer.
Det bemærkes at X har et betydeligt  

 udviklingsværksted,  

 og dette er sammenbygget med privatboligen, der er beliggende i et såkaldt  

 blandet erhvervskvarter.
Værkstedet er altså hverken afhændet eller ophørt og  

 fungerer stadig som en erhvervsmæssig virksomhed i skattemæssig henseende.
Forespørgers  

 opfattelse Reglerne i pensionsbeskatningslovens §  

 15 A  

 vedrører "  

  

 personer,  

 der i forbindelse med afståelse af deres erhvervsmæssige virksomhed eller  

 andel  

 af denne opnår en skattepligtig fortjeneste".
Ved udtrykket andel af erhvervsvirksomhed var  

 uden tvivl først og fremmest tænkt på den situation, at der blev solgt en  

 ideel  

 andel af en virksomhed, men i praksis anerkendes også, hvis der afstås en del  

 af anlægsaktiver, selv om der altså i lovbestemmelsen bruges udtrykket andel  

 og  

 ikke del.
Der findes en række offentliggjorte afgørelser (i form af bindende  

 forhåndsbesked fra Ligningsrådet), der giver ret til indskud efter  

 pensionsbeskatningslovens §  

 15 A  

 ved delafståelse.
De vedrører alle landbrug.
 Her skal kun nævnes:
 SKM2001.339.LR  


.  

 To delsalg af jord fra landbrugsejendom anses for afståelse af del af  

 erhvervsvirksomhed.
 SKM2002.324.LR  


.  

 Salg af den største af to ejendomme.
 SKM2003.262.LR  


.  

 Delvis ophør med landbrug.
 Spørgsmålet ses ikke behandlet, hverken i  

 lovforslaget (L 33 af 4. oktober 2000) eller i ligningsvejledningen og der er  

 ingen offentliggjorte afgørelser, der direkte berører situationer som denne.
Ved lov nr. 457 af 9. juni 2004 blev der i  

 Pensionsbeskatningslovens § 18, stk. 5 indført regler om, at en selvstændig  

 erhvervsdrivende kan fratrække i engangsindskud på pensionsordning (ikke  

 kapitalpension)  

 op til 30 pct. af årets skattepligtige indkomst ved selvstændig virksomhed  

 før  

 finansielle nettoposter.
Der er dog følgende begrænsning jfr. § 18, stk. 5,  

 5.  

 pkt.
"I overskuddet som nævnt i 3. pkt. indgår  

 ikke indkomster ved afståelse af goodwill og andre immaterielle aktiver såsom  

 særlig fremstillingsmåde eller lignende (knowhow), patentret, forfatter- og  

 kunstnerret og ret til mønster og varemærke eller fortjenester ved afståelse  

 af  

 fast ejendom omfattet af ejendomsavancebeskatningsloven." Det kan af baggrunden for denne begrænsning -  

 der først blev indsat under Folketingets behandling af lovforslag 60 -  

 konstateres, at begrænsningen netop skete, for at der ikke samtidigt kunne  

 foretages indskud på pensionsordning efter reglerne om ophørspension  

 (pensionsbeskatningslovens  

 §  

 15 A  

 ) og reglerne om pensionsindskud for selvstændige (op til  

 30 % af overskuddet, jfr.
Pensionsbeskatningslovens § 18, stk. 5).
 Dette kan konstateres af bemærkningerne til det  

 ændringsforslag fra skatteministeren, der indsatte den pågældende bestemmelse  

 (Folketingets skatteudvalgs betænkning af 5. maj 2004 over L 60 i  

 folketingsåret 2003/04).
"Det foreslås dog, at indkomst ved  

 afståelse af goodwill og andre immaterielle aktiver såsom særlig  

 fremstillingsmåde eller lignende (knowhow), patentret, forfatter- og  

 kunstnerret  

 og ret til mønster og varemærke, eller fortjenester ved afståelse af fast  

 ejendom omfattet af ejendomsavancebeskatningsloven, ikke indgår i opgørelsen  

 af  

 overskuddet. 30 pct.s reglen er tiltænkt selvstændig erhvervsdrivendes  

 løbende  

 pensionsopsparing, der foretages på basis af virksomhedens  

 "ordinære"  

 overskud - mere ekstraordinære indkomster eksempelvis ved afståelse af  

 goodwill  

 vil til gengæld være omfattede af reglen om ophørspension efter  

 pensionsbeskatningslovens  

 §  

 15 A.
De nævnte ekstraordinære indkomster får således ikke  

 betydning for, hvor meget der kan indskydes med fuldt fradrag i indkomståret  

 efter den foreslåede 30 pct.'s-regel - og der kan således ikke på baggrund af  

 disse indtægter foretages ekstraordinært store kapitalindskud med fuld  

 fradragsret  

 på pensionsopsparing.
For så vidt angår afståelse af fast ejendom, der er  

 erhvervet som led i den skattepligtiges næringsvej, bemærkes, at sådanne  

 afståelser vil være omfattede af 30 pcts's-reglen, da disse afståelser ikke  

 er  

 omfattet af ejendomsavancebeskatningslovens § 1, stk. 2." Ændringsforslaget var foranlediget af et  

 spørgsmål fra Folketingets skatteudvalg (nr. 55) til det oprindelige stillee  

 ændringsforslag,  

 jfr.
Følgende spørgsmål og svar:
"Spørgsmål 55: Kan skatteministeren  

 bekræfte, at der efter de stillede ændringsforslag kan foretages  

 engangsindskud  

 på op til 30 pct. af årets resultat før renter af selvstændig  

 erhvervsvirksomhed, også når dette overskud indeholder engangsindkomster og  

 afhændelsesgevinster f.eks. salg af goodwill, salg af ejendom, salg af  

 driftsmidler o.lign.? Svar: jeg kan bekræfte, at overskuddet i  

 princippet også gælder engangsindkomster og afhændelsesgevinster f.eks. fra  

 salg af goodwill, fast ejendom og driftsmidler. 30 pct.'s-reglen er  

 imidlertid  

 principielt tiltænkt selvstændigt erhvervsdrivendes løbende  

 pensionsopsparing,  

 der foretages på basis af virksomhedens "ordinære" overskud, mens  

 mere ekstraordinære indkomster eksempelvis ved afståelse af goodwill vil være  

 omfattede af reglen om ophørspension efter pensionsbeskatningslovens §  

 15 A.
Jeg vil derfor stille et korrigeret ændringsforslag til  

 2. behandlingen af mit ændringsforslag af 19. november 2003 (L 60 - bilag  

 11).  

 Efter dette korrigerede forslag vil indkomster fra afståelse af goodwill og  

 andre immaterielle aktiver samt afståelser omfattet af  

 ejendomsavancebeskatningsloven  

 ikke indgå i det overskud, hvoraf de 30 pct. beregnes.
Afståelser af  

 driftsmidler mener jeg imidlertid ikke bør undtages, da det vil gøre  

 anvendelsen  

 af 30 pct.s reglen administrativt besværlig for de mange selvstændige, der  

 løbende og hyppigt - og som en ganske ordinær foreteelse - i løbet af  

 indkomståret afstår og anskaffer driftsmidler." Den af X konstaterede skattemæssige avance ved  

 afståelse af patentret berettiger altså ikke til indskud efter  

 pensionsbeskatningslovens § 18, stk. 5. Ud fra den anførte  

 "opdeling"  

 af de to bestemmelser må dette betyde, at der kan ske indskud efter  

 pensionsbeskatningslovens §  

 15 A.
Det fremgår af beskrivelsen ovenfor, at der  

 reelt er sket en afståelse af Xs livsværk.
Det er efter vor opfattelse derfor  

 uden betydning, at X tidligere har foretaget erhvervsmæssigt udvikling af  

 diverse patenter o.l., og der erhvervsmæssigt tidligere er sket salg af  

 disse.
Der stille ikke i bestemmelserne i  

 pensionsbeskatningslovens §  

 15 A  

 krav om, at den erhvervsdrivende fuldstændigt skal ophøre med at  

 drive selvstændig erhvervsvirksomhed.
Det bemærkes i øvrigt, at den  

 erhvervsmæssige virksomhed, der fortsat drives efter afhændelsen af patentet  

 har direkte tilknytning til dette projekt.
Det rådgivningsarbejde, der nu -  

 mod  

 fakturering efter timesats - ydes overfor køberne af patentet, anses som en  

 naturlig del af salgsvilkårene.
 Det er således vor opfattelse, at afståelsen af  

 patentretten kan anses som en delafståelse i relation til bestemmelserne i  

 pensionsbeskatningslovens §  

 15 A  

 og at avancen ved salg af patentet kan anses for en afståelsesavance  

 omfattet af pensionsbeskatningslovens §  

 15 A, og således berettige til engangsindskud på en  

 ophørspension.
 Hertil kommer selvfølgelig, at netop X's  

 situation, hvor der tidligere kun er indbetalt beskedne beløb på  

 pensionsordninger og der er afhændet X's livsværk, er baggrunden for  

 indførelsen af bestemmelserne om ophørspension i pensionsbeskatningslovens §  

 15 A.
SKATs  

 indstilling og begrundelse Formålet med indførelsen af  

 pensionsbeskatningslovens §  

 15 A  

 er at forbedre mulighederne for, at de berørte personer kan anvende  

 den skattepligtige fortjeneste fra afståelse af virksomheden til at skaffe  

 sig  

 en efter forholdene mere passende pensionsopsparing.
Personerne er  

 karakteriseret ved, at de igennem en længere erhvervsaktiv periode har haft  

 erhvervsvirksomheden som økonomisk centrum for deres livsinteresser.
De  

 pågældende har typisk prioriteret investeringer i virksomheden højere end  

 pensionsopsparing  

 i traditionel forstand, og hvis der i det hele taget er foretaget sådan  

 pensionsopsparing, er denne ofte beskeden sammenlignet med de oparbejdede  

 værdier i virksomheden og med personernes hidtidige indtægtsforhold.
 Der skal være tale om en reel  

 erhvervsvirksomhed, dvs. at virksomheden ikke må have været en såkaldt  

 pengetank.
Reglen om, hvorvidt en persons erhvervsmæssige  

 virksomhed har været en såkaldt pengetank, dvs. en virksomhed, som i  

 overvejende grad udøver aktiviteter som passiv pengeanbringelse i form af  

 ejerskab af kontanter, værdipapirer eller lignende og/eller udlejning af fast  

 ejendom, er blevet objektiveret, jfr.
Pensionsbeskatningslovens §  

 15 A, stk. 4.
 SKAT skal i øvrigt henvise til afsnittet  

 "forespørgers opfattelse", da afsnittet beskriver, hvad der  

 foreligger af materiale om spørgsmålet.
 Det er SKATs opfattelse, at X har drevet aktiv  

 erhvervsmæssig virksomhed ved rådgivning og udvikling af teknologiske nye  

 løsninger.
 Det er samtidig SKATs opfattelse, at X har solgt  

 en del af sin virksomhed, da X sælger patentet for 2,2 mil. kr.
 Af bemærkningerne til betænkningen til  

 Lovforslag 60 (folketingsåret 2003/2004) fremgår det, at mere ekstraordinære  

 indkomster  

  

 eksempelvis  

  

 (SKATs  

 kursivering) ved afståelse af goodwill vil være omfattede af reglen om  

 ophørspension efter pensionsbeskatningslovens §  

 15 A.
 Til trods for at X tidligere har taget patent på  

 teknologiske nye løsninger, er det SKATs opfattelse, at salget af patentet  

 for  

 2,2 mil. kr. må opfattes som en ekstraordinær indkomst.
SKAT skal endvidere henvise til  

 Skatteministerens svar på spørgmål 55 i forbindelse med behandlingen af  

 lovforslag 60 i Skatteudvalget.
Spørgsmålet og svaret fremgår af afsnittet  

 "forespørgers opfattelse".
 SKAT skal derfor indstille, at der svares  

 "Ja" til det stillede spørgsmål.
Skatterådets  

 afgørelse og begrundelse Skatterådet tiltræder SKATs indstilling.
 Svaret er  

 bindende for skattemyndighederne i følgende periode.
 5 år.
