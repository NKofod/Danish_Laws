Arbejdsmarkedsbidrag   

 social sikring  Serbien og Montenegro Som det fremgår af Told- og Skattestyrelsens  

 meddelelse af 19. juli 1998 til Told- og Skatteregionerne, har Den Sociale  

 Sikringsstyrelse (Sikringsstyrelsen) ikke kunnet udtale sig i sager om  

 arbejdsmarkedsbidrag efter lov om en arbejdsmarkedsfond § 7, stk. 4, da  

 Serbien-Montenegro  

 og Bosnien-Hercegovinas stilling i forhold til konventionen mellem Danmark og  

 det tidligere Jugoslavien var uafklaret.
 Sikringsstyrelsen har via Udenrigsministeriet  

 modtaget meddelelse om, at Serbien og Montenegro ved aftale af 18. juli 2003  

 har succederet i aftalen mellem Danmark og det tidligere Jugoslavien om  

 social  

 sikring.
 Da Serbien og Montenegros stilling i forhold til  

 konventionen nu er afklaret, betyder det, at Sikringsstyrelsen skal høres af  

 Told- og Skatteregionerne i sager om arbejdsmarkedsbidrag, jf. lovens § 7,  

 stk.  

 4, for personer, der udfører beskæftigelse i Serbien og Montenegro.
 Da successionen har tilbagevirkende kraft, betyder  

 det, at Sikringsstyrelsen nu vil genoptage de sager, som hidtil har beroet i  

 Sikringsstyrelsen på afklaring af konventionen i forhold til Serbien og  

 Montenegro.
 I den forbindelse vil Sikringsstyrelsen kontakte  

 Told- og Skatteregionerne, hvis det er nødvendigt at indhente yderligere  

 oplysninger til brug for udtalelse i de sager, der genoptages.
 Det bemærkes, at Bosnien-Hercegovinas stilling i  

 forhold til konventionen mellem Danmark og det tidligere Jugoslavien fortsat  

 er  

 uafklaret.
