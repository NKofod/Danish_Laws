(Til Justitsministeriet,  

 Skatteministeriet, samtlige statsamter, herunder Københavns Overpræsidium,  

 Rigsombudsmanden i Grønland og Rigsombudet på Færøerne.) Ifølge ægteskabslovens § 10 må en person, som har været gift eller har  

 været part i et registreret partnerskab, ikke indgå ægteskab eller  

 registreret partnerskab, før offentligt skifte af det uskiftede bo er  

 begyndt, eller privat skifte af boet er afsluttet.
Denne bestemmelse gælder  

 også boer, der er udleveret til en ægtefælle til hensidden i uskiftet bo.
 Det følger af indgåelsesbekendtgørelsens § 11, stk. 2, nr. 7, at en  

 ægtefælle, der sidder i uskiftet bo, kan indgå ægteskab eller registreret  

 partnerskab, hvis samtlige afdødes arvinger giver afkald på skifte.
Den 1. juli 1995 trådte en ny boafgiftslov i kraft (lov nr. 426 af 14.  

 juni 1995 om afgift af dødsboer og gaver). Ifølge lovens § 8, stk. 3, 1.  

 pkt., indtræder afgiftspligten af afdødes del af et uskiftet bo, hvis den  

 efterlevende ægtefælle indgår nyt ægteskab, uanset om boet skiftes i  

 forbindelse med ægteskabet.
Efter boafgiftslovens § 10, stk. 6, har den  

 efterlevende ægtefælle pligt til at indgive anmeldelse til skifteretten om  

 afgiftspligtige beløb senest 3 måneder efter indgåelse af nyt ægteskab og den  

 efterlevende ægtefælle hæfter for boafgiften ifølge lovens § 20, stk. 4.
Civilretsdirektoratet skal herved henlede prøvelsesmyndighedens  

 opmærksomhed på disse bestemmelser og anmode om, at parter, der foreviser  

 erklæring om afkald på skifte, oplyses om, at der ved ægteskabets indgåelse  

 forfalder en boafgift på for tiden 15% af de værdier, som afdøde efterlader  

 sig.
Der er ikke noget bundfradrag i disse tilfælde, jf. boafgiftslovens § 8,  

 stk. 3, 3. pkt.
 Boafgiftsloven gælder ikke for Færøerne og Grønland.
