Nr BSF 83 Forslag til folketingsbeslutning om stop for yderligere  

 flygtningebevillinger Fremsat af Behnke (FP) Pia Dahl (FP) Dohrmann (FP) Glistrup (FP) Hugo Holm  

 (FP) Annette Just (FP) Pia Kjærsgaard (FP) den 11. maj 1989 1. Folketinget opfordrer socialministeren til at trække aktstykke nr. 200 i folketingsåret 1988-89 tilbage fra Finansudvalget.
I aktstykket søger ministeren om tilslutning til, at de på finansloven afsatte 10 mio. kr. anvendes til en oplysningskampagne om flygtninge og indvandrere.
2. Folketinget opfordrer socialministeren til at trække aktstykke nr. 203  

 i folketingsåret 1988-89 tilbage fra Finansudvalget.
I aktstykket søger  

 ministeren om tilslutning til, at der oprettes en konto for indtægtsdækket  

 virksomhed for Dansk Flygtningehjælp, således at Dansk Flygtningehjælp kan  

 tilbyde kurser til uddannelse af bl.a. kommunale medarbejdere.
Der forventes  

 en omsætning på ca. 1,5 mio. kr. i 1989.
 3. Folketinget opfordrer justitsministeren til at trække aktstykke nr. 217  

 i folketingsåret 1988-89 tilbage fra Finansudvalget.
 a) I aktstykket søger ministeren om tilslutning til at forhøje  

 bevillingerne til underhold og undervisning m.v. af asylansøgere med 130,6  

 mio. kr.
b) Derudover ansøges om tilslutning til etablering og drift af en  

 institution for frihedsberøvede asylansøgere i Sandholmlejren.
I 1989  

 forventes der en udgift på 10,8 mio. kr. til dette.
Samtidig søges om 13  

 ekstra årsværk til Kriminalforsorgen.
c) Ministeren søger videre om tilslutning til etablering af en  

 forsøgsordning i Københavns Lufthavn, således at asylansøgere kan modtages  

 mere humant og effektivt.
Ordningen koster i 1989 2,2 mio. kr.
 d) Ministeren søger også om 3,4 ekstra årsværk til Direktoratet for  

 Udlændinge.
 e) Ministeren søger endvidere om 3,7 mio. kr. til et lejemål i  

 udlændingeadministrationen.
 f) Ministeren søger videre om 4,0 mio. kr. i 1989 til bygningsmæssig  

 vedligeholdelse af en række asylcentre.
 g) Ministeren søger også om at få følgende ordninger forlænget i eet år:
- afholdelse af udgifter til vederlæggelse af formandskabet og  

 ikke-statsansatte medlemmer af Flygtningenævnet, - afholdelse af udgifter til advokatbeskikkelse og tolke i  

 Flygtningenævnet, - forhøjelse af et tilskud til Dansk Flygtningehjælp til 1,4 mio. kr. om  

 året, - afholdelse af udgifter til Dansk Flygtningehjælps medvirken i visse  

 asylsager.
 h) Ministeren søger videre om 3,0 mio. kr. til prisjustering af  

 rammeoverenskomsten med Dansk Røde Kors og imødegåelse af eventuelle  

 merudgifter til underhold m.v. af asylansøgere.
 i) Endelig søger ministeren om 4,1 mio. kr. ekstra til politiets arbejde i  

 forbindelse med udlændingeadministrationen.
 Justitsministerens aktstykke indebærer alene i 1989 samlede merudgifter på  

 164,4 mio. kr.
Bemærkninger til forslaget Fremskridtspartiet har med dette beslutningsforslag ønsket at få de 3  

 aktstykker bragt i folketingssalen, således at der kan komme en åben debat om  

 indholdet af aktstykkerne.
Bemærkninger til de enkelte punkter Til nr. 1 Siden 1984, hvor flygtningene for alvor begyndte at strømme til Danmark,  

 har der været et stort flertal i befolkningen mod den førte  

 udlændingepolitik.
Fremskridtspartiet står som det eneste parti helt på linie  

 med flertallet i befolkningen.
I et forsøg på at ændre folkeopinionen fremsætter regeringen via  

 socialministeren ønske om at anvende de på finansloven afsatte 10 mio. kr.  

 til en propagandakampagne.
Kampagnens formål er at »skabe større  

 forståelse« hos befolkningen for de fremmedes situation og problemer.
 Med andre ord ønsker man at ændre befolkningsflertallets sunde holdning.  

 En sådan statsfinansieret kampagne hører ikke hjemme i et demokrati.
Til nr. 2 Kommunerne har mange problemer med de udlændige, de skal modtage og have  

 de daglige problemer med.
Hvis der er behov for ekstra uddannelse af de  

 kommunale medarbejdere, skal det ikke ske gennem uddannelse hos den private  

 interesseorganisation Dansk Flygtningehjælp.
Dansk Flygtningehjælp har et  

 klart formål i at give de kommunale medarbejdere »større  

 forståelse« for de fremmedes situation.
Fremskridtspartiet mener, at  

 også de kommunale problemer med at tage vare på udlændingene skal frem i  

 lyset, således at skatteyderne, der jo betaler for de fremmedes underhold,  

 kan følge med i, hvilket frådseri der finder sted.
Disse fakta skal ikke  

 undertrykkes gennem skoling af kommunale medarbejdere i Dansk  

 Flygtningehjælp.
Til nr. 3 Ad a), d), e), f), g), h) og i) De danske bevillinger til flygtninge er i forvejen alt for store.
Derfor  

 er det ganske urimeligt, at ministeren nu skal bruge flere penge.
Ad b) De danske fængsler er rene spejderlejre i forhold til udenlandske forhold.  

 Ingen flygtning lider overlast i et dansk fængsel.
At udvide  

 luksusbetjeningen af flygtningene ved at bygge specielle institutioner for  

 dem er at holde den danske befolkning for nar.
Ad c) Man vil med forsøgsordningen lave det således, at folk fra Dansk Røde Kors  

 og Direktoratet for Udlændinge er til stede i Københavns Lufthavn for at give  

 asylansøgerne en »human« modtagelse.
Fremskridtspartiet mener, at  

 det er en grov tilsidesættelse af det arbejde, politiet udfører.
Ingen  

 udlænding bliver behandlet inhumant af det danske politi.
En sådan ordning er  

 derfor spild af skatteydermidler.
Bilag I 200 Socialministeriet.
København, den 11. april 1989 a.
Socialministeriet anmoder om Finansudvalgets tilslutning til at anvende  

 bevillingen på 10 mio. kr. på konto 15.04.22.52.04. Oplysning om flygtninge  

 og indvandrere, som beskrevet i punkt b nedenfor.
Samtidig ansøges om adgang  

 til at overføre uudnyttede dele af bevillingen til 1990.
b.
På finansloven er under konto 15.04.22.52.04. Oplysning om flygtninge  

 og indvandrere afsat 10 mio. kr. til en oplysningsindsats på  

 flygtninge/indvandrerområdet.
I bemærkningerne til bevillingen anføres, at  

 der er behov for en forstærket lokal oplysningsindsats om flygtninges og  

 indvandreres baggrund og vilkår.
Den nærmere tilrettelæggelse af  

 oplysningsindsatsen forudsættes forelagt Finansudvalget.
Efter Socialministeriets opfattelse er sigtet med oplysningsindsatsen at  

 skabe større forståelse, tolerance og åbenhed over for fremmede i Danmark.  

 Det kan bl.a. gøres ved at øge flygtninges/indvandreres og danskeres kendskab  

 til hinanden på tværs af de kulturelle forskelle og derigennem skabe  

 interesse for de forhold, andre lever under.
Den bedste langsigtede effekt  

 opnås ved, at flere danskere og fremmede møder hinanden.
Ved de personlige  

 kontakter kan fejlagtige opfattelser nedbrydes, og de fremmede lærer  

 hurtigere det danske samfund og de danske normer at kende.
 I overensstemmelse med bemærkningerne til bevillingen kan indsatsen  

 beskrives som to-leddet:
- møder og kulturelle arrangementer i lokalområderne mellem danskere og  

 flygtninge/indvandrere, - generelt oplysningsarbejde.
Den lokale indsats bør indrettes, så både danskere, flygtninge og  

 indvandrere deltager aktivt, for det er først og fremmest gennem den  

 personlige kontakt, at den gensidige tolerance og forståelse fremmes.
Der  

 foregår allerede i dag en livlig aktivitet i mange lokalområder.
Denne  

 aktivitet søges nu understøttet.
Der sigtes mod lokale arrangementer mellem flygtninge/indvandrere og  

 danskere i lokale beboer- og borgermøder, i ungdomsforeninger,  

 lejerforeninger, daghøjskoler, idrætsforeninger og arrangementer i sammenhæng  

 med undervisnng i skoler, oplysningsforbund m.v.
Der tænkes både på  

 arrangementer i lokalområder, i kommuner og på tværs af kommuner.
Den lokale indsats kan understøttes af bl.a. de oplysningsmaterialer, der  

 nævnes nedenfor under den generelle indsats.
Hertil kan komme foredrag og  

 anden støtte fra organisationer og enkeltpersoner med særlig viden på  

 flygtninge- og invandrerområdet og med viden om lokalt formidlingsarbejde.  

 Ideerne må i øvrigt udspringe af de lokale muligheder, f.eks. videoproduktion  

 i ungdomsklubber, muligheder for væresteder, cafeer m.v.
I mange tilfælde kan  

 et væsentligt indslag i de kulturelle arrangementer være musik og  

 udstillinger af kunst fra alle befolkningsgrupper.
Den generelle indsats: Til brug for oplysningsarbejdet skal der  

 fremstilles informationsmateriale.
Den generelle indsats bør i øvrigt bestå  

 af tværkommunale, regionale eller landsdækkende aktiviteter, f.eks.  

 bogudgivelser med både kulturelt og oplysningsmæssigt indhold, udgivelse af  

 musik, vandreudstillinger, videofilmfestival med  

 flygtninge/indvandrerproduktioner, landsdækkende konkurrence for børn om  

 forholdet mellem danskere og flygtninge m.v.
 Oplysningsmidlerne kan f.eks. have form af:
- video/film - publikationer, foldere og pjecer - idekataloger over mulige aktiviteter - lokal radio og TV.
 Oplysningsmidler bør kombineres således, at der f.eks. sammen med  

 produktion af videoer udarbejdes undervisningsmateriale, debatpjecer m.v.
 Emner for oplysning kan være:
 - Det danske samfund, sprog og kultur, og påvirkninger udefra, om grænser  

 og vandringer ind og ud. - Danskernes myter, både om sig selv og om »de  

 fremmede«, om hvor godt flygtninge/indvandrere har det, hvor kriminelle  

 de er, hvor meget de koster samfundet, hvor mange de bliver efterhånden etc.
 - De fremmedes baggrund og kultur.
 - Menneskerettigheder m.v.
 - Om danskere, flygtninge og indvandrere som mennesker, som  

 enkeltindivider.
 - Flygtninge/indvandrere og arbejdsmarkedet.
 - De fremmede i Danmark åbner mulighed for en kulturel berigelse i  

 dagligdagen og fornyelser i erhvervs- og butiksliv m.v.
Den praktiske tilrettelæggelse.
Til at fordele midlerne ønskes nedsat en  

 fordelingsgruppe.
Gruppen sammensættes af repræsentanter fra  

 Socialministeriet, Kulturministeriet, Indenrigsministeriet og Kommunernes  

 Landsforening (i alt 4), indvandrerrådet (2) samt to personligt udpegede  

 medlemmer.
Da det er vigtigt at nå langt ud i lokalsamfundet, er kommunerne tiltænkt  

 en aktiv rolle i den lokale indsats.
Kommunen, ved f.eks. det kulturelle  

 udvalg eller det kommunale fritidsnævn, informerer om oplysningsindsatsen og  

 støttemulighederne.
Ansøgninger bør indsendes til kommunen, der videresender  

 med sin anbefaling til fordelingsgruppen.
Andre ansøgninger - til den generelle indsats og andre landsdækkende  

 initiativer, og til tværkommunale initiativer - indsendes direkte til  

 fordelingsgruppen.
Gruppen vurderer, prioriterer og rådgiver ministeren om  

 fordelingen af midlerne mellem ansøgerne.
Gruppen kan selv tage initiativer til udarbejdelse af informations- og  

 andet støttemateriale til de lokale arrangementer.
Gruppen kan tage initiativ  

 til konferencer der har til formål at fremkalde ideer til brug i  

 oplysningsindsatsen eller som kan bidrage til at skabe opmærksomhed om  

 indsatsen.
Gruppen kan i øvrigt støtte oplysningsaktiviteter i de  

 organisationer, der kan forventes at blive involveret i de mange lokale  

 arrangementer.
 I forbindelse med fordelingsgruppens arbejde kan det være nødvendigt at  

 købe faglig bistand på flygtninge- og indvandrerområdet og til lokalt  

 formidlingsarbejde.
 Udgifter til egentligt administrative formål som edb-registrering,  

 kopiering m.v. af ansøgninger, samt til udsendelse af materiale m.v., anslås  

 til højst 100.000 kr.
Det tilstræbes i øvrigt at fordele midlerne med ca. 60 pct. til den lokale  

 indsats og ca. 40 pct. til den generelle indsats.
Det foreslås, at  

 bevillingen fordeles over to år, dvs. at der bliver adgang til at overføre  

 uforbrugte midler til finanslov 1990. Herved opnås et mere hensigtsmæssigt  

 forløb i indsatsen.
c.
Forelægges for Finansudvalget i overensstemmelse med bevillingens  

 forudsætninger.
e.
Det foreslås at anvende bevillingen konto 15.04.22.52.04. Oplysning om  

 flygtninge og indvandrere som beskrevet under pkt. b, herunder at der bliver  

 adgang til at overføre en uudnyttet del af bevillingen til 1990.
f.
Finansministeriets tilslutning foreligger.
Aase Olesen / Thomas Børner Til Finansudvalget Bilag II 203 Socialministeriet.
København, den 10. april 1989.
a.
Socialministeriet anmoder om Finansudvalgets tilslutning til at der i  

 tilknytning til § 15.04.22. Generelle udgifter til flygtninge m.v., oprettes  

 en konto for indtægtsdækket virksomhed: § 15.04.21. Dansk Flygtningehjælp.  

 Indtægtsdækket virksomhed.
 I 1989 forventes samlede udgifter på 1.145.000 kr. og samlede indtægter på  

 1.487.000 kr.
b.
Dansk Flygtningehjæp forestår på Socialministeriets vegne den  

 indledende integration af flygtninge i Danmark.
Integrationsprogrammet varer  

 i gennemsnit 18 måneder.
I integrationsfasen påhviler hovedansvaret for flygtningenes forhold Dansk  

 Flygtningehjælp, men flygtningene vil gennem kontakt med først og fremmest  

 den primære sundhedstjeneste, hospitalssektoren, boligsektoren, skole- og  

 uddannelsesinstitutioner m.v. stille disse institutioner og myndigheder  

 overfor opgaver, som på væsentlige punkter adskiller sig fra de vante.
Der er  

 derfor allerede i den 18 måneders integrationsfase behov for efteruddannelse  

 af disse institutioners medarbejdere.
Det offentliges opgaver overfor flygtninge varetages efter  

 integrationsfasen fuldt ud af de myndigheder og forvaltninger, som udfører de  

 tilsvarende opgaver overfor danskere.
Der bliver i væsentligt omfang tale om  

 en videreførelse af aktiviteter og initiativer, som er sat i gang af Dansk  

 Flygtningehjælp under integrationsfasen.
 Dansk Flygtningehjælp giver, som en del af sine løbende  

 samarbejdsforpligtelser i integrationsarbejdet, kommunerne, og i øvrigt alle,  

 der arbejder med flygtningsopgaver, del i sin viden og sine erfaringer ved  

 generel og specifik informations- og erfaringsudveksling, og ved at formidle  

 de nødvendige kontakter til lokalbefolkningen.
Selv om Dansk Flygtningehjælp principielt ikke har bevillingsmæssig  

 dækning for at følge flygtninge efter overgivelsen, ophører samarbejdet ikke  

 fra den ene dag til den anden.
Langt de fleste kommuner og institutioner  

 trækker fortsat på Flygtningehjælpens medarbejderes viden også efter  

 overgivelsen.
Selv om Dansk Flygtningehjælp gerne yder denne service, er det  

 træk, det medfører på ressourcerne, i længden ikke holdbart.
Som et led i bestræbelserne på at øge samarbejdet mellem Dansk  

 Flygtningehjælp og kommunerne søges under Flygtningshjælpen etableret et  

 ressourcecenter, der vil give mulighed for at kommuner, institutioner m.v. i  

 højere grad end i dag kan drage nytte af Flygtningehjælpens viden og  

 erfaringer.
Ressourcecentret skal varetage opgaver om udvikling og salg af  

 kurser og kursuselementer, dokumentation samt rådgivning om  

 Flygtningehjælpens opgaveområde.
Det overordnede formål med centret er at  

 koordinere og systematisere formidlingen af Dansk Flygtningshjælps viden og  

 erfaringer med henblik på at skabe større sammenhæng i integrationsforløbet  

 og opbløde grænserne mellem kommunerne og Flygtningehjælpen.
Kursusvirksomhed Dansk Flygtningehjælps ønske om at etablere en kursusenhed, der kan  

 tilbyde ekstern kursusvirksomhed, er en følge af et udbredt ønske hos såvel  

 kommunerne som Flygtningehjælpen om systematisk at udbygge samarbejdet og  

 dermed fleksibiliteten i integrationsarbejdet.
 Talrige henvendelser til Dansk Flygtningehjælp om tilrettelægning af eller  

 medvirken ved kurser om flygtningearbejdet tyder på, at der er stigende behov  

 for netop den type kurser, Dansk Flygtningehjælp vil kunne tilbyde, dvs.  

 kurser med undervisning i specifikke opgaver som f.eks. familiesammenføring  

 og i metoder (flerkulturel rådgivning) og modeller til løsning af mere  

 komplicerede problemstillinger, f.eks. uledsagede flygtningebørns  

 integration.
 Kurserne henvender sig ikke blot til kommunale sagsbehandlere, men også  

 til lærere, andre pædagoger, sygeplejersker, AF-medarbejdere, medarbejdere  

 fra boligforeninger, fagforeninger og andre, der beskæftiger sig med  

 flygtninge i deres daglige arbejde.
 Kurserne retter sig mod generelle og specielle emner indenfor  

 flygtningeområdet, som f.eks.:
- information om de generelle regler og lovgivninger omkring flygtninge i  

 Danmark, herunder asyllovgivningen - orientering om de enkelte flygtningegruppers sociale og kulturelle  

 baggrund - kendskab til de forskellige arbejdsmetoder omkring socialt arbejde med  

 flygtninge (tværkulturel rådgivning) - integration, tosprogethed - flygtningebørn, flygtningekvinder - specialviden om de lokale flygtningegrupper.
Der er tale om såvel centralt tilrettelagt kursustilbud som om rekvirerede  

 kurser, der kan opbygges efter den enkelte kommunes eller institutions behov  

 og ønsker.
Der vil også blive tilbudt kurser/emnedage til  

 uddannelsesinstitutioner som børnehaveseminarier, socialpædagogiske  

 seminarier og lignende.
 Der budgetteres årligt med 7 kurser a 3 dage og 25 kursusmoduler, foredrag  

 etc.
Konsulentvirksomhed Fra en række kommuner er der fremsat ønske om konsulentbistand og om  

 supervision fra Flygtningehjælpens side med henblik på at kunne løse  

 specifikke opgaver omkring det tværkulturelle arbejde.
En øget mulighed for  

 konsulentbistand kan fremme en glidende overgang fra Flygtningehjælpen til  

 kommunerne og kan føre til flytning af opgaver fra det ene system til det  

 andet.
Det kan endvidere bruges i integrationsprojekter, der går på tværs af  

 integrationsperiodens 18 måneders grænse, f.eks. beskæftigelses- og  

 uddannelsesprojekter, oprettelse af væresteder for flygtninge og  

 socialpædagogiske projekter.
 Der sigtes endvidere mod tværfaglig konsulentbistand i forbindelse med  

 organiseringen af flygtningearbejdet i den enkelte kommune/institution,  

 opgaver i forbindelse med asyllovgivning og familiesammenføring, og i  

 forbindelse med akutte konflikter (f.eks. anbringelse af børn uden for  

 hjemmet, krisearbejde, kulturkonflikter), m.v.
 Behovene for konsulentbistand og supervision kan i dag kun dækkes i  

 begrænset omfang.
I tilknytning til ressourcecentret er der behov for en udvidelse af  

 biblioteksfunktionerne.
Denne udvidelse skal holdes adskilt fra de  

 funktioner, der tjener til støtte for integrations- og asylarbejdet, herunder  

 den nødvendige kontakt med kommuner og andre.
De årlige udgifter er som nævnt anslået til 1.145.000 kr.
Heraf udgør løn  

 725.000 kr.
De årlige indtægter anslås til 1.487.000 kr., fordelt med  

 henholdsvis 525.000 kr., 812.000 kr. og 150.000 kr. på konsulentvirksomhed,  

 kurser og salg af publikationer.
 Der forventes anvendt 31/2 årsværk.
 Dækningsbidraget forventes at blive 342.000 kr. eller 23 pct. af  

 omsætningen.
 Den nye hovedkonto vil for finansåret 1989 blive søgt optaget på  

 tillægsbevilllingslov for 1989.
 Kontoen opføres som følger:
 § 15.04.21. Generelle udgifter til flygtninge m.v.
Indtægtsdækket virksomhed Driftsudgifter Regulering af udgifter som følge af ændret aktivitetsniveau og tilsvarende  

 regulering af indtægter optages på forslag til tillægsbevillingslov.
c.
Finansudvalgets tilslutning søges nu, da virksomheden ønskes sat i værk  

 snarest muligt.
e.
Under henvisning til ovenstående anmodes om tilslutning til at der på  

 forslag til lov om tillægsbevillingslov for 1989 optages følgende:
§ 15.04.21. Generelle udgifter til flygtninge m.v.
Indtægtsdækket  

 virksomhed.
f.
Finansudvalgets tilslutning foreligger.
Aase Olesen / Thomas Børner Til Finansudvalget Bilag III 217 Justitsministeriet.
København, den 25. april 1989.
a.
Justitsministeriet anmoder om Finansudvalgets tilslutning til, at  

 Justitsministeriets bevillinger i 1989 til underhold og undervisning m.v. af  

 asylansøgere forhøjes med 130,6 mio. kr., svarende til de forventede udgifter  

 dertil i resten af 1989.
Justitsministeriet søger endvidere om Finansudvalgets tilslutning til, at  

 Kriminalforsorgen i tilknytning til asylcentret Sandholmlejren snarest  

 etablerer en institution for frihedsberøvede asylansøgere.
Formålet hermed er  

 at undgå, at asylansøgere, der frihedsberøves, anbringes i kriminalforsorgens  

 øvrige institutioner, fortrinsvis Københavns Fængsler.
Udgiften i 1989 til  

 indretning og drift af institutionen udgør ca. 10,8 mio. kr., hvoraf udgiften  

 til lønninger udgør ca. 2,8 mio. kr.
I tilslutning hertil søges  

 Kriminalforsorgens årsværksramme i 1989 udvidet med 13 årsværk (Ø).
Finansudvalget søges videre om bevillingsmæssig tilslutning til, at  

 Justitsministeriet etablerer en forsøgsordning med hensyn til modtagelse af  

 asylansøgere i Københavns Lufthavn i Kastrup med henblik på en mere humanitær  

 og effektiv modtagelse af asylansøgerne.
Forslaget er forbundet med samlede  

 udgifter til etablering og drift i 1989 på ca. 2,2 mio. kr., hvoraf 1,0 mio.  

 kr. udgør lønsum.
Samtidig søges 3,4 årsværk (Ø) til Direktoratet for  

 Udlændinge.
 Yderligere søges Finansudvalgets godkendelse af en merudgift på 3,7 mio.  

 kr. til lejemål i Udlændingeadministrationen, herunder til et lejemål til  

 Direktoratet for Udlændinge.
 Justitsministeriet søger videre om tilslutning til afholdelse af 4,0 mio.  

 kr. i 1989 til bygningsmæssig vedligeholdelse af en række asylcentre.
 Af hensyn til Justitsministeriets planlægning i øvrigt på  

 flygtningeområdet foreslås følgende foranstaltninger, der er godkendt til 31.  

 marts 1989, forlænget foreløbig til 31. marts 1990:
- afholdelse af udgifter til vederlæggelse af formandskabet og ikke  

 statsansatte medlemmer af Flygtningenævnet, - afholdelse af udgifter til advokatbeskikkelser og tolke i  

 Flygtningenævnet, - forhøjelse af et tilskud til Dansk Flygtningehjælp til 1,4 mio. kr. på  

 årsbasis - afholdelse af udgifter til Dansk Flygtningehjælps medvirken i visse  

 asylsager.
 Til brug i forbindelse med prisjustering m.v. af den gældende  

 rammeoverenskomst mellem Justitsministeriet og Dansk Røde Kors og i øvrigt  

 til imødegåelse af eventuelle merudgifter til underhold m.v. af asylansøgere  

 søges endelig om tilslutning til afholdelse af en merudgift på 3,0 mio. kr. i  

 1989.
Endelig søges tilslutning til afholdelse af udgifter til midlertidigt  

 ekstraordinært overarbejde i politiet i forbindelse med politiets opgaver i  

 forbindelse med udlændingeadministrationen.
Merudgiften i 1989 udgør 4,1 mio.  

 kr.
 Justitsministeriets forslag indebærer i 1989 en samlet merudgift på ca.  

 164,4 mio. kr., der søges afholdt af den under § 23. Finansministeriet  

 opførte flygtningereserve.
b. 1. Justitsministeriets udgifter til underhold og undervisning m.v.  

 af asylansøgere Justitsministeriets udgifter på asylområdet er i hovedsagen udgifter til  

 underhold m.v. af asylansøgere indkvarteret på asylcentre, der til udgift for  

 Justitsministeriet drives af Dansk Røde Kors.
Afgørende for udgiftsniveauet  

 er således navnlig størrelsen af gennemsnitsbelægget på centrene.
Hertil er på finansloven for 1989 under Justitsministeriet foreløbig alene  

 indbudgetteret 26,6 mio. kr.
Det er i lighed med tidligere finansår forudsat,  

 at bevillingen i lys af udviklingen i nødvendigt omfang justeres gennem træk  

 på Finansministeriets flygtningereserve.
I 1988 registreredes i alt 4.668 asylansøgere.
Heri indgår 774 udlændinge,  

 der er indrejst med familiesammenføringstilladelse, men som først efter  

 indrejsen har indgivet asylansøgning.
I 1989 er indtil den 1. april 1989  

 registreret 837 asylansøgere, hvoraf 87 er indrejst med opholdstilladelse  

 efter familiesammenføringsreglerne.
Justitsministeriet har løbende i samarbejde med Dansk Røde Kors tilpasset  

 antallet af asylcentre til det aktuelle behov.
I lyset af stigende  

 indrejsetal i den sidste del af 1988 har det været nødvendigt at udvide  

 kapaciteten på et asylcenter og åbne et nyt asylcenter i Ålborg.
For tiden  

 indkvarteres således asylansøgere på 8 centre.
Belægget på asylcentrene har i  

 1988 ligget på mellem 1.100 og 1.500 pr. dag.
 Grundlaget for Dansk Røde Kors' drift af asylcentrene er en  

 rammeoverenskomst mellem Justitsministeriet og Dansk Røde Kors.  

 Rammeoverenskomsten indebærer, at der til dækning af Dansk Røde Kors'  

 udgifter til administration, kost m.v. vedrørende indlogeringscentrene ydes  

 et fast beløb pr. flygtning pr. overnatning.
Som omtalt i Akt 180 13/4 88 blev rammeoverenskomsten med Dansk Røde Kors  

 revideret den 1. juli 1988. I den forbindelse blev der som bebudet i  

 aktstykket indgået aftale om en ordning, hvorefter personale på centrene  

 bevilges som et samlet antal årsværk med en samlet lønsum.
Personalet kan  

 herefter efter behov fordeles mellem centrene.
 Ændringen af rammeoverenskomsten indebar endvidere, at afregningen af  

 udgifterne til det nedenfor omtalte undervisningsprogram for asylansøgere  

 blev optaget som del af rammeoverenskomsten.
 På grund af de høje indrejsetal har rammeoverenskomsten endvidere været  

 genforhandlet med virkning fra 1. januar 1989, i hvilken forbindelse  

 rammeoverenskomsten blev ændret som følge af ændrede forudsætninger med  

 hensyn til rammeoverenskomstens angivelse af belægstal m.v., herunder  

 åbningen af et nyt asylcenter i Ålborg.
Ved Akt 263 24/6 86 tiltrådte Finansudvalget, at Dansk Røde Kors i 1986 i  

 indlogeringscentrene for asylsøgende iværksætte et undervisningsprogram bl.a.  

 med det sigte at formindske de sociale og menneskelige problemer, der for de  

 asylsøgende kan knytte sig til præasylfasen.
Ved Akt 180 13/4 88 godkendte  

 Finansudvalget, at undervisningsprogrammet blev videreført foreløbig til 31.  

 marts 1989. På FL 89 er hertil indbudgetteret ca. 0,8 mio. kr.
Som oplyst i Akt 180 13/4 88 rejste Dansk Røde Kors i forbindelse med  

 fornyelse af rammeoverenskomsten pr. 1. juli 1988 spørgsmål om udvidelse af  

 undervisningsprogrammet.
Efter nærmere drøftelser med  

 Undervisningsministeriet og Dansk Røde Kors har Justitsministeriet herefter  

 indgået aftale om et nyt undervisningsprogram.
Børn mellem 6 og 16 år  

 tilbydes herefter 15 timers undervisning pr. uge under hele opholdet, medens  

 voksne asylansøgere, hvis sag ikke behandles efter reglerne om åbenbart  

 grundløse asylansøgninger, tilbydes i alt 60 timers undervisning.
Under hensyn til de nuværende indrejsetal skønner Justitsministeriet, at  

 der i 1989 vil være et gennemsnitligt belæg på asylcentrene på ca. 1.300 pr.  

 dag.
På denne baggrund kan justitsministeriets samlede bevillingsbehov  

 vedrørende underhold og undervisning m.v. i henhold til den gældende  

 rammeoverenskomst opgøres til ca. 158 mio. kr., svarende til en merudgift i  

 forhold til det budgetterede på 130,6 mio. kr.
 I medfør af rammeoverenskomsten skal der i foråret 1989 optages  

 forhandlinger mellem parterne om justering af priser og lønsatser i lyset af  

 de gældende overenskomster på det offentlige område.
 I forbindelse med den nævnte prisjustering m.v. og i øvrigt til  

 imødegåelse af eventuelle merudgifter til underhold m.v. af asylansøgere  

 søges om Finansudvalgets tilslutning til afholdelse af en merudgift i 1989 på  

 3,0 mio. kr.
2. Etablering af en institution for frihedsberøvede asylansøgere Asylansøgere kan frihedsberøves i medfør af udlændingeloven.
Det drejer  

 sig i praksis især om de tilfælde, hvor man ikke kan konstatere den  

 pågældendes identitet, og hvor det er nødvendigt for at sikre den pågældendes  

 tilstedeværelse af hensyn til en beslutning om af- eller udvisning.
 I sommeren 1988 var der en del offentlig debat om den anbringelse af  

 frihedsberøvede asylansøgere, der navnlig finder sted på Københavns Fængsler.  

 Fra flere sider blev der peget på, at man ikke fandt det acceptabelt, at  

 disse asylansøgere blev anbragt i fængsler eller arresthuse, hvor der også  

 var kriminelle indsatte.
På baggrund af den nævnte debat iværksatte justitsministeren en  

 undersøgelse af mulighederne for at etablere en særlig institution for  

 frihedsberøvede asylansøgere.
Undersøgelsen er sket i et samarbejde med  

 Direktoratet for Kriminalforsorgen og Direktoratet for Udlændinge.
Da  

 etableringen af en sådan institution forudsætter afholdelse af udgifter til  

 institutionens indretning m.v., har flere forskellige muligheder været  

 overvejet, herunder med henblik på at sikre, at eksisterende lokaliteter  

 ville kunne udnyttes bedst muligt og med de lavest mulige omkostninger.
 Resultatet af denne undersøgelse blev i februar 1989 forelagt Folketingets  

 Retsudvalg, som ikke havde indvendinger imod, at institutionen indrettes i en  

 af de tidligere belægningsbygninger i Sandholmlejren, og at ibrugtagningen  

 effektueres snarest muligt.
Forsvarsministeriet, som ejer Sandholmlejren, udlejede i 1985 lejren til  

 Direktoratet for Udlændinge, som anvender en del som asylcenter med plads til  

 ca. 800 asylansøgere.
Den øvrige del anvendes af politiet til varetagelse af  

 nødvendige opgaver i forbindelse med den involverede sagsbehandling.
Dette  

 lejemål ændres således, at en bygning (nr. 16), der i øjeblikket blandt andet  

 anvendes til indkvartering af asylansøgere, udgår af kontrakten.
Bygningen  

 har et grundareal på 4.300 m2. Der oprettes en ny lejekontrakt mellem  

 Forsvarsministeriet som udlejer og Justitsministeriet, Direktoratet for  

 Kriminalforsorgen, som lejer.
Den omhandlede bygnings etageareal er på ca. 1.330 m2. Bygningen består af  

 2 fløje, hvoraf den ene ikke umiddelbart er egnet til beboelse.
En af  

 justitsministeriets tilsynsførende arkitekt udarbejdet programskitse danner  

 grundlag for det videre bygningsmæssige arbejde.
Bygningen vil blive indrettet med sigte på anbringelse af personer, der er  

 frihedsberøvede.
Belægsmæssige erfaringer fra Københavns Fængsler har vist,  

 at der mindst skal være plads til 40 personer.
Den fysiske adskillelse af institutionen fra asylcentret vil ske ved, at  

 der opsættes plankeværk og hegn uden om bygningen, dels for at hindre visuel  

 kontakt, og dels for at hindre adgang til området.
Området mellem hegnene vil  

 blive TV-overvåget, og det vil blive forsynet med alarmer (mikrobølger eller  

 sensorer i TV-billedet), således at enhver bevægelse mellem hegnene  

 øjeblikkeligt kan konstateres.
I øvrigt vil indretningen af institutionen ske i overensstemmelse med de  

 krav og normer, der gælder for Kriminalforsorgens institutioner.
Dette  

 betyder bl.a., at der indrettes faciliteter til både indsatte og ansatte.
De  

 40 asylansøgere vil blive fordelt på 2 afdelinger samt en mindre  

 kvindeafdeling.
På hver afdeling etableres en fælles opholdsstue med  

 tekøkken.
Herudover vil der blive etableret et fælles fritidsrum, arbejdsrum,  

 besøgsværelser/samtalerum m.v.
Arealet mellem bygningens 2 fløje skal fungere  

 som et fælles gårdtursareal.
 Forsvarsministeriet har godkendt, at der etableres en særlig kørselsvej  

 til institutionen, således at man undgår transport gennem det øvrige  

 asylcenter.
Indretningen af institutionen for frihedsberøvede asylansøgere medfører  

 visse afledede bygningsmæssige virkninger, idet de funktioner, der nu er  

 placeret i bygningen, skal flyttes.
Det drejer sig blandt andet om lokaler  

 til politiet til afhøring m.v. og placering af et fælles vaskeri for  

 asylcentret.
Justitsministeriet vil i øvrigt i samarbejde med Direktoratet  

 for Udlændinge og Dansk Røde Kors overveje konsekvenserne af nedlæggelsen af  

 et antal indlogeringspladser, herunder en eventuel omlægning af den bestående  

 centerstruktur.
Forslaget omfatter bygningsmæssig indretning af institutionen samt de  

 afledede virkninger heraf.
Den anlægsmæssige udgift andrager ca. 6 mio. kr.  

 (indeks 547), der fordeler sig med ca. 4,3 mio. kr. til byggeri, ca. 0,4 mio.  

 kr. til inventarudstyr, ca. 1,3 mio. kr. til rådgivningshonorar og andre  

 omkostninger.
Af totaludgiften udgør omkostninger til de afledede virkninger,  

 inkl. en nødvendig udvendig istandsættelse, samt etablering af  

 tilkørselsvejen til institutionen ca. 1,0 mio. kr.
 Byggetiden er anslået til ca. 3 måneder, hvorfor institutionen forventes  

 at kunne tages i brug i løbet af juni 1989.
Udgiften til driften af institutionen i 1989 forventes at andrage ca. 4,75  

 mio. kr., hvoraf lønudgifter herunder overarbejdsbetaling i forbindelse med  

 fremskaffelse af det nødvendige personale udgør ca. 2,75 mio. kr.
De øvrige  

 driftsudgifter inkl. en udgift på ca. 0,3 mio. kr. til anskaffelse af  

 materiel med henblik på etableringen udgør ca. 2,0 mio. kr.
 Etableringen af en institution for asylansøgere i Sandholmlejren vil ikke  

 medføre besparelser for Kriminalforsorgen, da den hidtidige anbringelse på  

 Københavns Fængsler kun har været muliggjort ved at overbelægge denne  

 anstalt.
Justitsministeriet har opgjort den nødvendige personalebemanding på  

 årsbasis til ca. 21 årsværk (Ø). I overensstemmelse med de igangværende  

 ændringer af personalestrukturen i fængslerne bl.a. på baggrund af betænkning  

 nr. 1058/1986 om arbejde, undervisning og fritid, vil Justitsministeriet søge  

 18 af de pågældende stillinger oprettet som fængselsoverbetjent.
Herved  

 skabes grundlag for, at de pågældende ud over traditionelle  

 bevogtningsmæssige opgaver kan forestå beskæftigelsen og vejledningen af de  

 indsatte med hensyn til arbejdsmæssige aktiviteter samt planlægningen og  

 gennemførelsen af fritidsaktiviteter for de indsatte.
 Personaleoversigten for § 18.03.02 ændres således:
 For 1990 og følgende år er Justitsministeriets forslag forbundet med  

 merudgifter til drift på ca. 7,5 mio. kr., hvoraf udgiften til lønninger  

 udgør ca. 4,3 mio. kr.
 3. Etablering af en forsøgsordning med hensyn til modtagelse af  

 asylansøgere i Kastrup Lufthavn.
Ved skrivelse af 16. december 1988 orienterede Justitsministeriet  

 Folketingets Retsudvalg om, at man ville iværksætte en række foranstaltninger  

 med henblik på en mere effektiv, sammenhængende og humanitær modtagelse af  

 asylansøgere.
Justitsministeriet meddelte samtidig, at man ville søge den  

 fornødne bevillingsmæssige tilslutning, så snart dette var praktisk muligt.
 Blandt disse initiativer er den ordning, som Justitsministeriet herved  

 søger Finansudvalgets tilslutning til.
Justitsministeriet foreslår etablering af en forsøgsordning med hensyn til  

 modtagelse af asylansøgere i Københavns Lufthavn i Kastrup.
Efter  

 forsøgsordningen skal medarbejdere fra Dansk Røde Kors være til stede i  

 lufthavnen i nærmere angivet omfang med henblik på at yde humanitær bistand  

 til asylansøgere, der måtte ønske dette.
Endvidere skal Direktoratet for  

 Udlændinge være til stede i lufthavnen i forbindelse med behandlingen af  

 sager om afvisning eller modtagelse af asylansøgere.
Formålet med ordningen  

 er på denne måde at styrke indsatsen i sager vedrørende afvisning eller  

 modtagelse af asylansøgere og at bidrage til en mere sammenhængende og  

 koordineret overførsel af asylansøgere til Sandholmlejren.
Etablering af forsøgsordningen forudsætter, at Direktoratet for  

 Udlændinge stationerer en juridisk uddannet medarbejder i lufthavnen.
Den  

 pågældende medvirker i nærmere aftalt omfang i forbindelse med politiets  

 undersøgelser og afhøring af asylansøgere.
Endvidere træffer den pågældende  

 medarbejder afgørelse vedrørende afvisning eller udvisning efter  

 udlændingelovens regler om asylansøgere, der henvender sig i lufthavnen i  

 Kastrup.
 FN's Flygtningehøjkommissariat (UNHCR) har givet tilsagn om at medvirke  

 ved ordningen, således at UNHCR's regionalkontor i Stockholm vil kunne  

 kontaktes telefonisk i sager vedrørende afvisning af asylansøgere i  

 Københavns Lufthavn, der kan give anledning til tvivl.
 Når de fornødne bevillingsmæssige forudsætninger for ordningen måtte være  

 tilvejebragt, skal der afholdes et møde mellem UNHCR, Dansk Røde Kors,  

 Direktoratet for Udlændinge, politiet og Justitsministeriet om den praktiske  

 gennemførelse af samarbejdet mellem de involverede parter.
Forsøgsordningen forudsætter endvidere, at Dansk Røde Kors  

 stationerer en - gerne sprogkyndig - medarbejder i lufthavnen.
Den pågældende  

 skal varetage humanitære opgaver i forbindelse med asylansøgeres - navnlig  

 asylansøgerfamiliers - ophold i lufthavnen.
Bistanden skal - med de  

 afvigelser, der følger af forholdets natur - have samme karakter som den  

 bistand, Dansk Røde Kors yder i Sandholmlejren.
Endvidere skal den pågældende  

 medvirke til at betrygge asylansøgernes eventuelle overførsel til  

 Sandholmlejren.
Vagttiden for de pågældende personer forudsættes lagt i væsentlige dele af  

 lufthavnens åbningstid, herunder et antal timer uden for almindelig  

 arbejdstid fordelt på alle ugens dage.
Baggrunden herfor er, at antallet af  

 asylansøgere fordeler sig nogenlunde jævnt over alle ugens dage.
Etablering af den forslåede vagtordning vil ikke kunne gennemføres inden  

 for Direktoratets nuværende personalebevilling.
Justitsministeriet skønner i  

 den forbindelse, at der til brug for etableringen af vagtordningen vil være  

 forbundet med merudgifter til 5 jurister.
Udgifterne, der inkluderer vederlag  

 for aften- og weekendarbejde, udgør ca. 1,5 mio. kr. årligt.
 Det bemærkes herved, at de endelige økonomiske konsekvenser først kan  

 vurderes, når ordningen har været drøftet med Danmarks Jurist- og  

 Økonomforbund.
 Ordningen vil ud over de personalemæssige udgifter også kræve afholdelse  

 af mindre udgifter til drift og etablering af et særskilt kontor i  

 paskontrolområdet.
 Der vil herudover i undtagelsestilfælde kunne forekomme særskilte udgifter  

 til tolkebistand, samt udgifter til forplejning.
 Dansk Røde Kors har oplyst, at Dansk Røde Kors' medvirken til ordningen  

 vil indebære en årlig udgift på ca. 1,35 mio. kr., hvortil kommer  

 etableringsomkostninger på ca. 0,05 mio. kr.
 Ordningen er en forsøgsordning og vil - efter drøftelser mellem de berørte  

 myndigheder og organisationer - kunne udvides eller indskrænkes i  

 oveensstemmelse med det behov, der viser sig at være for ordningen.
I overensstemmelse med de øvrige midlertidige foranstaltninger på  

 flygtningeområdet foreslår Justitsministeriet derfor, at der foreløbig alene  

 skabes bevillingsmæssigt grundlag for forsøgsordningen frem til 31. marts  

 1990. Den samlede udgift i 1989 udgør 2,15 mio. kr., heraf statslige  

 lønudgifter på 1,0 mio. kr.
Merudgifterne i 1990 andrager ca. 0,7 mio. kr.
 Personaleoversigten for § 18.01.06 ændres således:
4. Lejemål til udlændingeadministrationen Finansudvalget godkendte ved Akt 19 23/10 85 at der til brug for  

 Direktoratet for Udlændinge og politiet kunne indgås nye lejemål omfattende  

 lokaliteter i størrelsesordenen i alt 10.000 m2. Bemyndigelsen til at indgå  

 lejemål blev ved det afsluttende ændringsforslag til finansloven for 1986  

 godkendt videreført til 31. marts 1987.
 Ved Akt 329 16/9 86 gav Finansudvalget tilslutning til, at allerede  

 indgåede lejemål kunne videreføres og påtænkte lejemål indgås inden for den  

 tidligere godkendte bemyndigelse foreløbig frem til 31. marts 1988. Ved Akt  

 180 13/4 88 godkendte Finansudvalget, at bevillingen til de nævnte formål  

 videreførtes foreløbig frem til 31. marts 1989. På finansloven for 1989 er  

 hertil foreløbig indbudgetteret 1,0 mio. kr.
Direktoratet for Udlændinges lokaler er i dag beliggende 5 forskellige  

 steder i Storkøbenhavn.
Den meget spredte lokalisering indebærer betydelige  

 vanskeligheder for koordineringen af direktoratets daglige arbejde og  

 medfører en besværlig transport af sager m.v. mellem de forskellige  

 afdelinger.
På baggrund af de mere stabile forhold på flygtningeområdet har  

 Justitsministeriet i løbet af 1988 overvejet flere muligheder med henblik på  

 en mere permanent løsning af direktoratets helt utilfredsstillende  

 lokaleforhold.
En ændret lokalemæssig ramme er endvidere en forudsætning for  

 gennemførelse af de foreliggende planer om en ændret og mere tidssvarende  

 organisation for Direktoratet.
En sådan forventes at kunne være medvirkende  

 til en mere hensigtsmæssig arbejdstilrettelæggelse og en mere effektiv  

 udnyttelse af ressourcerne, med deraf følgende hurtigere sagsbehandling og  

 bedre publikumsbetjening.
Med henblik på at tilvejebringe en tilfredsstillende og samtidig økonomisk  

 forsvarlig løsning på direktoratets lokaleforhold har Justitsministeriet med  

 virkning fra 1. marts 1989 indgået et lejemål i ejendommen Ryesgade 53 på  

 Østerbro, der hidtil har været benyttet af Dansk Røde Kors.
Lejemålet  

 omfatter lokaler til kontorer på ca. 2.016 m2 og lokaler til arkiv m.v. på  

 ca. 403 m2 hvortil kommer et mindre parkeringsareal.
Den årlige leje andrager  

 ca. 2,0 mio. kr., hvortil kommer et depositum på ca. 550.000 kr.
Udgiften til  

 indretning af det nye lejemål, der omfatter udgifter til et nyt telefonanlæg  

 og arkivopbygning, udgør ca. 5,6 mio. kr., forventes afholdt inden for  

 Justitsministeriets samlede driftsbevillinger, herunder af beløb, der på  

 tillægsbevillingsloven for 1988 er opsparet til anvendelse i senere finansår.
Lejemålet vil tilvejebringe grundlag for en samling af direktoratets  

 virksomhed i Direktoratets nuværende lokaler i Absalonsgade og i det nye  

 lejemål.
Efter Direktoratets vurdering er der tale om en forsvarlig løsning,  

 der vil give grundlag for at gennemføre den omtalte omorganisering af  

 direktoratet.
På denne baggrund søges til afholdelse af udgifter til det nævnte lejemål  

 en merudgift i 1989 på 2,2 mio. kr. og herefter ca. 2,0 mio. kr. årligt.
For  

 så vidt angår tidligere indgåede lejemål foranlediget af  

 udlændingeadministrationen søges bevillingen i lighed med de øvrige  

 midlertidige foranstaltninger videreført foreløbig til 31. marts 1990.  

 Merudgiften hertil udgør i 1989 1,5 mio. kr. og i 1990 0,6 mio. kr.
5. Vedligeholdelse af asylcentre Da alle de eksisterende flygtningecentre har været i brug i en årrække  

 godkendte Finansudvalget ved Akt 180 13/4 88 afholdelse af en udgift på 6  

 mio. kr. i 1988 til en del større reparationsarbejder.
Det oplystes i den  

 forbindelse, at fortsat anvendelse af modtagelses- og registreringscentret i  

 Sandholmlejren forudsatte en større reparation af bygningernes tage, ligesom  

 en mere intensiv udnyttelse af dette asylcenter forudsatte visse  

 bygningsmæssige forandringer.
Hertil kom, at der måtte påregnes gennemførelse  

 af forskellige større bygningsarbejder på nogle af de øvrige centre.
 Som anført i Justitsministeriets bidrag til lov om tillægsbevilling for  

 1988 var der imidlertid et mindreforbrug i forhold til det bevilgede på ca. 4  

 mio. kr., idet det blandt andet på grund af tidsmæssige årsager ikke var  

 muligt at gennemføre alle de forudsatte arbejder.
 På denne baggrund søges om tilslutning til, at der i 1989 kan afholdes en  

 udgift på 4 mio. kr. til bygningsvedligeholdelse af asylcentrene.
6. Særskilt vederlæggelse m.v. vedrørende Flygtningenævnet Ved Akt 180 13/4 88 blev til særskilt vederlæggelse af ikke-statsansatte  

 medlemmer af Flygtningenævnet (dvs. de af Dansk Flygtningehjælp og  

 Advokatrådet udpegede medlemmer) for 1989 godkendt en udgift på 0,2 mio. kr.  

 for perioden til 31. marts 1989.
 I lyset af udviklingen i sagsantallet ved Flygtningenævnet søges  

 tilslutning til afholdelse af de nævnte udgifter tillige med udgifter til  

 vederlæggelse af medlemmerne af nævnets formandskab samt befordringsudgifter.
Justitsministeriet skønner, at udgifterne til det anførte formål i 1989  

 vil andrage ca. 2,4 mio. kr.
På denne baggrund søges hertil i 1989 yderligere  

 2,2 mio. kr.
 Justitsministeriet foreslår endvidere, at der tilvejebringes  

 bevillingsmæssig hjemmel til at afholde udgifter af den nævnte karakter  

 foreløbig til 31. marts 1990. Merudgifterne i forbindelse hermed andrager 0,6  

 mio. kr. i 1990.
7. Justitsministeriets udgifter til advokatbeskikkelser og tolke m.v. i  

 Flygtningenævnet Direktoratet for Udlændinges afslag på ansøgninger om opholdstilladelse -  

 bortset fra visse åbenbart grundløse sager - kan indbringes for  

 Flygtningenævnet.
Flygtningenævnet kan efter udlændingeloven om fornødent beskikke en  

 advokat for de udlændinge, hvis sager behandles i nævnet.
I praksis beskikkes  

 advokat i stort set samtlige sager, der indbringes for nævnet.
Salær og  

 udlægsgodtgørelse til de beskikkede advokater ydes efter reglerne om fri  

 proces.
 I forbindelse med behandlingen af sager i Flygtningenævnet medvirker i  

 langt de fleste tilfælde en tolk.
 På finansloven for 1989 er til advokatbeskikkelser og tolke indbudgetteret  

 0,9 mio. kr.
 Justitsministeriet skønner, at de samlede udgifter til advokater og tolke  

 vil andrage ca. 3,4 mio. kr. i 1989. På denne baggrund søges hertil i 1989  

 yderligere 2,5 mio. kr.
 Justitsministeriet foreslår endvidere, at der tilvejebringes  

 bevillingsmæssig hjemmel til at afholde udgifter af den nævnte karakter  

 foreløbig til 31. marts 1990. Merudgifterne i forbindelse hermed andrager 0,9  

 mio. kr. i 1990.
8. Tilskud til Dansk Flygtningehjælp Efter udlændingeloven udpeges medlemmer til Flygtningenævnet bl.a. efter  

 indstilling af Dansk Flygtningehjælp.
Dansk Flygtningehjælps deltagelse i  

 sagsbehandlingen indebærer et betydeligt administrativt arbejde, herunder med  

 hensyn til tilvejebringelse af generelle informationer om forholdene i de  

 asylsøgendes hjemlande og i øvrigt med hensyn til den administrative  

 forberedelse af nævnssagerne.
Dansk Flygtningehjælp varetager endvidere visse  

 andre opgaver efter udlændingeloven.
 Ved Akt 180 13/4 88 godkendte Finansudvalget, at der foreløbig til 31.  

 marts 1989 kunne ydes et forhøjet tilskud til Dansk Flygtningehjælps udgifter  

 af den nævnte karakter.
 På finansloven for 1988 er optaget et tilskud til Dansk Flygtningehjælp på  

 0,8 mio. kr.
 Justitsministeriet anmoder efter drøftelse med Dansk Flygtningehjælp om  

 tilslutning til, at der foreløbig til den 31. marts 1990 kan ydes et forhøjet  

 tilskud til dækning af Flygtningehjælpens udgifter af den nævnte karakter.  

 Merudgifterne udgør 0,6 mio. kr. i 1989 og 0,3 mio. kr. i 1990.
9. Dansk Flygtningehjælps medvirken i visse asylsager Efter udlændingeloven medvirker Dansk Flygtningehjælp ved behandlingen af  

 bl.a. åbenbart grundløse asylansøgninger.
Justitsministeriet refunderer Dansk  

 Flygtningehjælps udgifter i forbindelse hermed efter en rammeoverenskomst,  

 der senest er revideret i marts 1989.
 På finansloven for 1989 er til det anførte formål indbudgetteret 0,4 mio.  

 kr.
I lyset af udviklingen på asylområdet skønner Justitsministeriet, at  

 udgiften til det nævnte formål i 1989 vil andrage ca. 1,2 mio. kr.
På denne  

 baggrund søges for 1989 0,8 mio. kr.
 Justitsministeriet foreslår endvidere, at der tilvejebringes  

 bevillingsmæssig hjemmel til at afholde udgifter af den nævnte karakter  

 foreløbig indtil den 31. marts 1990. Merudgifterne i forbindelse hermed  

 andrager 0,3 mio. kr. i 1990.
10. Midlertidigt ekstraordinært overarbejde i politiet Ved en række aktstykker, senest Akt 329 16/9 86, har Finansudvalget  

 godkendt, at politiets bevillinger til overarbejde blev forhøjet som følge af  

 politiets medvirken ved behandling af asylansøgninger.
Tilstrømningen af  

 asylansøgere har nødvendiggjort, at der til den centrale politiafdeling under  

 Rigspolitichefen, der bistår udlændingemyndighederne med afhøring m.v. af de  

 asylsøgende, er overført et betydeligt antal medarbejdere fra politiet i  

 øvrigt.
Der er således for tiden overført ca. 30 mand.
Endvidere er der til  

 politikredsene ved den dansk-tyske grænse udstationeret 16 polititjenestemænd  

 til en styrkelse af grænseovervågningen.
Af hensyn til varetagelsen af andre  

 politiopgaver må disse personaleudlån som hidtil kompenseres gennem  

 overarbejde.
 I lyset af det nuværende indrejsemønster søger Justitsministeriet  

 tilslutning til afholdelse af udgifter til overarbejde i politiet svarende  

 til ca. 30.000 timer i 1989. Udgiften hertil udgør ca. 4,1 mio. kr.
Efter Rigspolitichefens vurdering vil antallet af asylansøgere også i 1990  

 forudsætte udlån af personale fra andre dele af politiet.
I lighed med de  

 øvrige midlertidige foranstaltninger foreslås bevillingen til midlertidigt  

 overarbejde derfor foreløbig videreført til 31. marts 1990. Merudgiften  

 hertil i 1990 anslås til ca. 1,0 mio. kr.
c.
Forslagene om etablering af en særlig institution for asylansøgere og  

 etablering af en forsøgsordning med hensyn til modtagelse af asylansøgere  

 forelægges Finansudvalget med henblik på gennemførelse af forslagene snarest  

 muligt.
 Udlændingemyndighedernes fortsatte arbejde nødvendiggør, at  

 Justitsministeriets bevillinger til udlændingeadministrationen i øvrigt  

 forhøjes som ovenfor anført.
e.
Under henvisning til foranstående anmodes Finansudvalget herefter om  

 godkendelse af, at der på forslag til lov om tillægsbevilling for finansåret  

 for 1989 opføres følgende under § 18. Justitsministeriet:
01.01. Departementet Driftsudgifter De samlede merudgifter i 1989 andrager 164,4 mio. kr. og afholdes af den  

 på Finansministeriets bevillingskonto opførte reserve vedrørende flygtninge.
For så vidt angår 1991 er forslaget forbundet med merudgifter på 13,9 mio.  

 kr.
For 1992 og følgende år er forslaget forbundet med merudgifter på 9,5  

 mio. kr.
Indbudgetteringen heraf vil ske på senere bevillingslove.
f.
Finansministeriets tilslutning foreligger.
H.
P.
Clausen / Peter Carpentier Til Finansudvalget.
