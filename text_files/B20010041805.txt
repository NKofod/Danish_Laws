Bekendtgørelse om oprettelse,  

 ibrugtagning og anvendelse af radioanlæg i amatør-radio- og  

 amatør-radiosatellittjenesten med individuel tilladelse til  

 frekvensanvendelse I medfør af § 14, § 36 og § 42, stk. 2-3, i lov  

 nr. 394 af 10. juni 1997 om radiokommunikation og tildeling af  

 radiofrekvenser, som ændret ved lov nr. 1096 af 29. december 1999 og  

 lov nr. 232 af 5. april 2000, fastsættes:
Anvendelsesområde § 1. Bekendtgørelsen gælder for  

 oprettelse, ibrugtagning og anvendelse af radioanlæg i  

 amatør-radio- og amatør-radiosatellittjenesten, hvortil der  

 efter lovens § 14 kræves individuel tilladelse til  

 frekvensanvendelse.
 Stk. 2. Ved radioanlæg forstås anlæg, der er  

 indrettet til at sende eller sende/modtage radiokommunikation.
 Stk. 3. Ved amatør-radio- og  

 amatør-radiosatellittjeneste forstås, jf. det internationale  

 radioreglement (Geneve 1998), artikel 1, en radiokommunikationstjeneste til  

 brug for selvoplæring, indbyrdes kommunikation og tekniske  

 undersøgelser, som udføres af amatører, det vil sige  

 behørigt autoriserede personer, som er interesseret i radioteknik  

 udelukkende med personligt sigte og uden økonomisk interesse.
 § 2. Anlæg, der alene er indrettet til  

 modtagning, og som indgår i amatør-radio- og  

 amatør-radio-satellittjenesten, er omfattet af bestemmelserne i  

 bekendtgørelse om frekvensanvendelse m.v. uden individuel  

 tilladelse.
Oprettelse, ibrugtagning og anvendelse af  

 radioanlæg § 3. Oprettelse, ibrugtagning og anvendelse af  

 radioanlæg må kun ske, hvis Telestyrelsen har meddelt individuel  

 tilladelse til frekvensanvendelse, jf. lovens § 14.
 § 4. Tilladelse kan kun udstedes til personer, som  

 har bestået prøver i overensstemmelse med bekendtgørelse  

 om radioprøver (amatør-radio-prøver og maritim  

 SRC-radio-prøve), og de udstedes i en af følgende kategorier  

 afhængig af beståede prøver:
 1)	Kategori A: Almindelig teknisk prøve, begrænset teknisk  

 prøve, ikke-teknisk prøve samt morseprøve (min. 25  

 tegn/minut).
 2)	Kategori B: Begrænset teknisk prøve samt ikke-teknisk  

 prøve.
 3)	Kategori C: Almindelig teknisk prøve, begrænset teknisk  

 prøve samt ikke-teknisk prøve.
 4)	Kategori D: Ikke-teknisk prøve.
 Stk. 2. Udstedelse af en tilladelse er betinget af, at  

 tilladelsen er knyttet til en dansk adresse (stationsadresse), hvor  

 radioanlæggene oprettes, ibrugtages og anvendes.
 Stk. 3. Indehaveren af tilladelsen tildeles et kaldesignal til  

 personlig brug i forbindelse med tilladelsen.
 Stk. 4. Uanset bestemmelsen i stk. 1 kan Telestyrelsen  

 til brug under kortvarige eller permanente ophold i Danmark udstede  

 tilladelser til indehavere af udenlandske tilladelser, hvis det over for  

 Telestyrelsen dokumenteres, at prøvekravene er opfyldt ved  

 beståelse af tilsvarende prøver i andre lande.
 Stk. 5. For permanente tilladelser efter stk. 4  

 gælder bestemmelserne i stk. 2.
 Stk. 6. Tilladelse kan endvidere udstedes til en forening, et  

 firma eller lignende, hvis en person, der har bestået prøver i  

 overensstemmelse med bekendtgørelse om prøver i  

 amatør-radio- og amatør-radiosatellittjenesten, er juridisk  

 ansvarlig for tilladelsen.
 Stk. 7. Personer, der er indehavere af en Kategori  

 B-tilladelse må anvende frekvenser og sendeeffekter for  

 tilladelseskategorien C, hvis anvendelsen overvåges af en person, som  

 er indehaver af en tilladelse til at anvende frekvenser i denne  

 tilladelseskategori.
 Stk. 8. Personer, der er indehavere af en Kategori  

 D-tilladelse, må anvende frekvenser og sendeeffekter for  

 tilladelseskategorierne B og C, hvis anvendelsen overvåges af en  

 person, som er indehaver af en tilladelse til at anvende frekvenser i den  

 aktuelle højere tilladelseskategori B eller C.
 § 5. Tilladelser, som er udstedt af udenlandske  

 myndigheder, er gyldige under kortvarige ophold i Danmark, hvis en  

 sådan gyldighed er indeholdt i internationale aftaler, der er  

 tiltrådt af Danmark.
Generelle vilkår for tilladelser Oprettelse og ibrugtagning af radioanlæg § 6. Tilladelseshavere, som ibrugtager  

 radioanlæg i forbindelse med en tilladelse til frekvensanvendelse  

 udstedt på baggrund af en bestået kategori D prøve, skal  

 sikre, at radioanlægget overholder de krav, der er fastsat i lov om  

 radio- og teleterminaludstyr og elektromagnetiske forhold og regler udstedt i  

 medfør heraf, jf. §14, stk. 2, nr. 1, i lov om radiokommunikation  

 og tildeling af radiofrekvenser.
Anvendelse af radioanlæg § 7. Tilladelseshaveren må kun oprette  

 forbindelse med andre radioanlæg i amatør-radio- og  

 amatør-radiosatellittjenesten.
§ 8. Tilladelseshaveren må kun anvende de  

 frekvensbånd, spektralbredder og sendeeffekter, som er anført i  

 bilag 1 for den enkelte kategori af tilladelse, medmindre andet er fastsat i  

 individuelle vilkår for tilladelsen.
Tilsvarende begrænsning  

 gælder for et eventuelt tilsluttet forstærkertrin.
 § 9. Ved anvendelse af radioanlæg skal  

 tilladelseshaveren sikre, at der ikke skabes uacceptable forstyrrelser,  

 herunder for modtagning af radiofoni eller fjernsyn, eller for andre  

 elektriske anlæg.
§ 10. Tilladelseshaverens anvendelse af  

 radioanlæg skal ved internationale forbindelser (inkl.
Grønland  

 og Færøerne) begrænses til udveksling af meddelelser af  

 teknisk art, der vedrører forsøgene, og til bemærkninger  

 af så ringe betydning, at det ikke vil være naturligt i stedet at  

 benytte offentlige teletjenester.
§ 11. Tilladelseshaverens udsendelser skal ved  

 internationale forbindelser (inkl.
Grønland og Færøerne)  

 foretages i klart sprog i form af tale, morse eller ved anvendelse af digital  

 kommunikation, hvor der benyttes alment tilgængelige protokoller og  

 programmer.
 § 12. Det er ikke tilladt for tilladelseshaveren  

 at foretage udsendelser med forretningsmæssigt eller kommercielt  

 indhold, udsendelse af musik, underholdning, reklame, propaganda eller  

 lignende.
 § 13. Tilladelseshaveren må ikke anvende  

 ubemandede radioanlæg, medmindre andet er fastsat i individuelle  

 vilkår for tilladelsen.
 § 14. Tilladelseshaveren må ikke foretage  

 blindsending eller udsendelse af oplysningsstof, medmindre andet er fastsat i  

 individuelle vilkår for tilladelsen.
 § 15. Tilladelseshaveren må ikke anvende  

 radioanlæg til befordring af meddelelser til eller fra trediemand.
 § 16. Tilladelseshaveren må oprette  

 radioforbindelse med amatør-radiostationer i andre lande i  

 overensstemmelse med bestemmelserne i det internationale radioreglement.
Kaldesignaler § 17. En tilladelseshaver må ikke benytte  

 andre kaldesignaler end det, som er blevet tildelt i forbindelse med  

 udstedelse af tilladelsen.
 Stk. 2. Kaldesignaler, der må benyttes i  

 overensstemmelse med § 5, skal indledes med »OZ/«.
 Stk. 3. Uanset stk. 1 kan der ved benyttelse af  

 radioanlæg, som er knyttet til en forening, et firma eller lignende,  

 benyttes det kaldesignal, der er tildelt denne/dette.
 Stk. 4. Det tildelte kaldesignal skal udsendes ved opkald og  

 ved afslutning af hver forbindelse, dog mindst hvert tiende minut så  

 længe forbindelsen er etableret.
Betjening af radioanlæg § 18. Kun personer, der har bestået de  

 fornødne prøver, må betjene radioanlæg, jf. dog  

 § 4, stk. 7.
Tavshedspligt § 19. Hvis der modtages andre radiosignaler  

 end:
1)	udsendelser fra radiofoni- eller fjernsynsstationer,  

 amatør-radiostationer eller privatradioanlæg (27 MHz), 2)	programstof, der sendes via satellit bestemt for direkte modtagning  

 hos almenheden eller med kabelfordeling for øje, eller 3)	udsendelser beregnet for enhver, f.eks. nødsignaler,  

 tidssignaler eller navigationssignaler, må deres indhold ikke gengives,  

 meddeles til trediemand eller benyttes til noget som helst formål.
End  

 ikke deres eksistens må røbes til uvedkommende.
Straffebestemmelser § 20. Den, der overtræder §§ 6 - 8, 10  

 -15 eller 17 - 19, straffes med bøde.
 Stk. 2. Der kan pålægges selskaber m.v. (juridiske  

 personer) strafansvar efter reglerne i straffelovens 5. kapitel.
 Ikrafttræden m.m.
 § 21. Bekendtgørelsen træder i kraft  

 den 2. juni 2001.
 Stk. 2. Bekendtgørelse nr. 734 af 18. september 1997 om  

 oprettelse, ibrugtagning og anvendelse af radioanlæg i  

 amatør-radio- og amatør-radiosatellittjenesten med individuel  

 tilladelse til frekvensanvendelse ophæves.
 Stk. 3. Tilladelser til frekvensanvendelse, der er udstedt  

 efter hidtil gældende bestemmelser, er fortsat gældende.
 Stk. 4. Vilkår i tilladelser til frekvensanvendelse, der  

 omhandler overholdelse af bestemmelserne i bekendtgørelse 734 af 18.  

 september 1997 erstattes med vilkår om overholdelse af de tilsvarende  

 bestemmelser i denne bekendtgørelse.
 Stk. 5. Overtrædelse af §§ 7   9 og 11   20, jf.  

 § 21, i bekendtgørelse nr. 734 af 18. september 1997 om  

 oprettelse, ibrugtagning og anvendelse af radioanlæg i  

 amatør-radio- og amatør-radiosatellittjenesten med individuel  

 tilladelse til frekvensanvendelse straffes efter ophævelsen af  

 bekendtgørelse nr. 734 af 18. september 1997 og efter  

 nærværende bekendtgørelses ikrafttræden efter de  

 tilsvarende bestemmelser i §§ 6   8, 10   15 og 17   19, jf.  

 § 20.
Telestyrelsen, den 21. maj 2001 Jørgen Abild Andersen /Jørn Jensby Bilag 1 Benyttelse af frekvensbånd, sendeeffekter og  

 spektralbredder.
 Benyttelse af frekvensbånd, begrænsninger i  

 spektralbredde og sendeeffekt i amatørradio- og  

 amatør-radiosatellittjenester.
1. Frekvensbånd og sendeeffekter Der må ikke benyttes andre frekvensbånd og  

 sendeeffekter end følgende:
Frekvensbånd Maksimal sendeeffekt, jf. punkt 3.
Kategori A Kategori B Kategori C Kategori D 135,7 - 137,8 kHz 1 W effektivt udstrålet effekt 0 0 0 1810   1850 kHz 1000 W 0 0 0 1850   1900 kHz 10 W 0 0 0 1930   2000 kHz 10 W 0 0 0 3500   3800 kHz 1000 W 0 0 0 7000   7100 kHz 1000 W 0 0 0 10100 - 10150 kHz 1000 W 0 0 0 14000 - 14350 kHz 1000 W 0 0 0 18068 - 18168 kHz 1000 W 0 0 0 21000 - 214450 kHz 1000 W 0 0 0 24890 - 24990 kHz 1000 W 0 0 0 28000 - 29700 kHz 1000 W 0 0 0 50 - 52 MHz 1000 W 100 W 1000 W 0 144 - 146 MHz 1000 W 100 W 1000 W 50 W 432 - 438 MHz 1000 W 100 W 1000 W 50 W 1240 - 1300 MHz 250 W 100 W 250 W 50 W 2300 - 2450 MHz 250 W 100 W 250 W 0 5650 - 5850 MHz 250 W 100 W 250 W 0 10,0 - 10,5 GHz 250 W 100 W 250 W 0 24,00 - 24,25 GHz 250 W 100 W 250 W 0 47,0 47,2 GHz 250 W 100 W 250 W 0 75,5 - 81,0 GHz 250 W 100 W 250 W 0 142 - 149 GHz 250 W 100 W 250 W 0 241 - 250 GHz 250 W 100 W 250 W 0 2. Begrænsninger i det udsendte signals spektralbredde.
 Ved det udsendte signals spektralbredde forstås i  

 frekvensbånd under 146 MHz bredden af det udsendte signal målt  

 mellem de punkter, hvor signalet er dæmpet 40 dB i forhold til spids  

 sendeeffekten (PEP).
 Ved det udsendte signals spektralbredde forstås i  

 frekvensbånd over 146 MHz bredden af det udsendte signal målt  

 mellem de punkter, hvor signalet er dæmpet 60 dB i forhold til spids  

 sendeeffekten (PEP).
 Spektralbredden måles med en spidsvisende  

 spektrumanalysator ved fuld modulation af senderen med et for den  

 pågældende sender repræsentativt modulationssignal efter  

 Telestyrelsens skøn.
 I frekvensbånd under 1810 kHz må senderens  

 spektralbredde ikke overstige 2,1 kHz.
 I frekvensbånd mellem 1810 kHz og 30 MHz må  

 senderens spektralbredde ikke overstige 8 kHz.
 I frekvensbånd mellem 50 og 146 MHz må  

 senderens spektralbredde ikke overstige 16 kHz.
 I frekvensbånd over 146 MHz må senderens  

 spektralbredde ikke overstige det pågældende  

 amatørbånds bredde.
 3. Sendeeffekter.
Ved sendeeffekt forstås spids sendeeffekt (PEP), det  

 vil sige den maksimale middeleffekt, som senderen i løbet af en  

 periode af HF-signalet afgiver til en refleksionsfri belastning på 50  

 ohm ved sendere med ubalanceret udgang og 300 ohm eller 600 ohm ved sendere  

 med balanceret udgang.
Effekten måles med et spidsvisende effektmeter  

 på det sted, hvor antennen (antennekablet) eller en antennetuner  

 tilsluttes senderens sidste trin.
 Det anvendte effektmeter skal have så stor  

 båndbredde, at det kan måle alle sendesignalets komposanter inden  

 for det pågældende amatørbånd.
 Ved sendere, hvor sendeeffekten er afhængig af det  

 modulerende signal måles sendeeffekten under fuld modulation af  

 senderen med et for den pågældende sender repræsentativt  

 modulationssignal efter Telestyrelsens skøn.
 I frekvensbåndet 135,7 - 137,8 kHz forstås ved  

 sendeeffekt den effektivt udstrålede effekt (ERP), d.v.s. den til  

 antennen tilførte spids sendeeffekt multipliceret med antennens  

 virkningsgrad.
