 Allerede fordi det ikke af varslingsskrivelsen tilstrækkeligt klart  

 fremgik, over for hvem (administrator eller ejer) skriftlig indsigelse mod de  

 varslede lejeforhøjelser skulle fremsættes, fandt nævnets flertal, at lejerne  

 havde været berettiget til at fremsætte indsigelse direkte overfor ejeren af  

 ejendommen.
 Denne skulle, da mere end 1/4 af lejerne rettidigt havde fremsat  

 indsigelse, have indbragt sagen for huslejenævnet inden for den i BRL. § 12,  

 stk. 2 angivne frist.
Afgørelse nr. 20, 1987 Afgørelse-af 05.10.87 fra Huslejenævnet i Århus søndre kreds L mod U (A 166/87) Allerede fordi det ikke af varslingsskrivelsen tilstrækkeligt klart  

 fremgik, over for hvem (administrator eller ejer) skriftlig indsigelse mod de  

 varslede lejeforhøjelser skulle fremsættes, fandt nævnets flertal, at lejerne  

 havde været berettiget til at fremsætte indsigelse direkte over for ejeren af  

 ejendommen.
Da mere end 1/4 af de lejere, hvis leje ønskedes forhøjet,  

 rettidigt havde fremsat skriftlig indsigelse mod de varslede lejeforhøjelser  

 over for ejeren, skulle denne derfor inden udløbet af den i BRL § 12, stk. 2  

 angivne frist have indbragt sagen for huslejenævnet, såfremt lejeforhøjelsen  

 ønskedes fastholdt.
 I huslejenævnets afgørelse hedder det bl.a.: »...
 Fra lejeren L er modtaget skrivelse af 30. juni 1987, hvori henvises til  

 en orienteringsskrivelse af 6. maj 1987. Af orienteringsskrivelsen fremgår,  

 at 6 lejere over for udlejeren har gjort indsigelse mod de pr. 1. juli 1987  

 varslede lejeforhøjelser efter principperne om den omkostningsbestemte leje.
 Ved skrivelse af 22. juli 1987 er administrator forelagt skrivelse af 30.  

 juni 1987 fra L samt skrivelse af 6. maj 1987 fra 6 lejere i fotokopi til  

 udtalelse, idet man samtidig har bedt oplyst, hvorfor sagen ikke er indbragt  

 for huslejenævnet efter modtagelsen af lejernes skrivelse af 6. maj 1987 -  

 jfr. herved boligreguleringslovens § 12, stk. 2.
Fra administrator er herefter modtaget svarskrivelse af 20. august 1987,  

 hvoraf fremgår, at lejerne har gjort indsigelse mod de varslede  

 lejeforhøjelser over for udlejeren U og ikke over for administrator som  

 udbedt i varslingsskrivelserne.
Udlejeren havde ikke foretaget sig  

 yderligere, idet han angiveligt gik ud fra, at lejerne tillige havde gjort  

 indsigelse over for administrator.
 Fra lejeren E er den 12. august 1987 modtaget en kopi af  

 varslingsskrivelsen af 30. marts 1987.
 Nævnet gennemgik sagen og vedtog med stemmeflertal at kende varslingen af  

 lejeforhøjelser pr. 1. juli 1987 efter principperne om den  

 omkostningsbestemte leje for ugyldig.
Det bemærkes hertil, at allerede fordi det ikke af varslingsskrivelsen af  

 30. marts 1987 klart fremgår, over for hvem skriftlig indsigelse mod de  

 varslede lejeforhøjelser skal fremsættes, har lejerne været berettiget til at  

 fremsætte indsigelse direkte over for udlejeren.
Da mere end 1/4 af de  

 lejere, hvis leje ønskes forhøjet, rettidigt har fremsat indsigelse mod de  

 varslede lejeforhøjelser over for udlejeren, skulle denne inden den i  

 boligreguleringslovens § 12, stk. 2, angivne frist have forelagt sagen for  

 huslejenævnet, såfremt han ønskede at fastholde kravet om lejeforhøjelse.  

 Dette er ikke sket.
Et medlem ville ikke kende varslingen ugyldig, idet dette medlem fandt, at  

 der var undskyldende momenter i sagen.
Udlejeren havde efter dette medlems  

 opfattelse grund til at tro, at administrator havde modtaget en tilsvarende  

 indsigelsesskrivelse og herefter indbragt sagen for huslejenævnet.
