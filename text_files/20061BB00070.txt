Fremsat den 15. december 2006 af  

 Kim Christiansen (DF), Kristian Thulesen Dahl (DF),  

 Christian H.
Hansen (DF), Pia Kjærsgaard (DF),  

 Morten Messerschmidt (DF),  

 Hans Kristian Skibby (DF) og Peter Skaarup (DF) Forslag til folketingsbeslutning om  

 narkotikatest af bilister Folketinget pålægger regeringen at fremsætte et lovforslag og  

 fastsætte administrative regler, der pålægger politiet at foretage  

 obligatorisk  

 narkotikatest af førere af motorkøretøjer.
Lovforslaget skal indeholde  

 bestemmelser, der sikrer, at politiet får de fornødne redskaber til at  

 afsløre,  

 om bilister er påvirkede af narkotika eller andre euforiserende stoffer.
Der  

 kan f.eks. være tale om spyt-, sved- eller urintest.
Lovforslaget skal  

 endvidere indeholde bestemmelser om, at der indføres en 0-grænse for kørsel  

 under påvirkning af ulovlige stoffer samt narkotikaklassificeret medicin, der  

 ikke er lægeordineret.
Lovforslaget bør endvidere indeholde bestemmelser om,  

 at  

 der også skal gælde en 0-grænse for de typer lægeordinerede stoffer, som ikke  

 er  

 tilladte ved bilkørsel.
Bemærkninger til forslaget Formålet med indeværende forslag er at sikre, at politiet  

 fremover pålægges at foretage obligatorisk narkotest af bilister.
Forslaget  

 skal endvidere sikre, at der indføres en 0-grænse for kørsel under påvirkning  

 af illegale stoffer samt narkotikaklassificeret medicin, medmindre medicinen  

 er  

 ordineret af en læge.
Forslaget, som regeringen pålægges at fremsætte, bør  

 ligeledes indeholde bestemmelser om, at der også skal gælde en 0-grænse for  

 de  

 typer lægeordinerede stoffer, som ikke er tilladte ved bilkørsel.
Enhver ved, at det er farligt og ulovligt at føre et  

 motorkøretøj i spirituspåvirket tilstand.
Det er dog lige så farligt og  

 ulovligt at føre et motorkøretøj, hvis man er påvirket af medicin eller  

 euforiserende  

 stoffer.
Det fremgår således af færdselsloven § 54, stk. 1: »Et motordrevet  

 køretøj må ikke føres eller forsøges ført af nogen, som på grund af sygdom,  

 svækkelse, overanstrengelse, mangel på søvn, påvirkning af opstemmende eller  

 bedøvende midler eller af lignende årsager befinder sig i en sådan tilstand,  

 at  

 han er ude af stand til at føre køretøjet på fuldt betryggende måde.«  

 Politiet  

 kan, jf. færdselslovens § 55, stk. 1, »til enhver tid kræve, at føreren at et  

 køretøj eller en rytter foretager udåndingsprøve«.
Hvis politiet har mistanke  

 om, at føreren af et motorkøretøj er påvirket, kan denne underkastes  

 undersøgelse hos en læge, jf. færdselslovens § 55 stk. 2: »Politiet kan  

 fremstille en person til udtagelse af blod- og urinprøve, hvis der er grund  

 til  

 at antage, at han har overtrådt § 53 eller § 54, stk. 1 eller  

 2,  

 eller han nægter eller ikke er i stand til at medvirke til en udåndingsprøve.  

 Angår mistanken andre forhold end spirituspåvirkning, kan politiet tillige  

 fremstille den pågældende til undersøgelse af en læge.
Det samme gælder ved  

 mistanke om spirituspåvirkning, når særlige omstændigheder taler derfor«.
Politiet kan således allerede teste, om bilister er påvirkede af  

 euforiserende stoffer.
Den nuværende lovgivning besværliggør dog dette.
Det  

 er  

 både meget dyrt og meget besværligt at foretage sådanne undersøgelser.
Det  

 koster mellem 15.000 og 20.000 kr. at teste en blodprøve for medicin og  

 narkotiske  

 stoffer, og det er ikke usædvanligt, at det tager et halvt år eller mere at  

 få  

 sådanne sager igennem systemet.
Det er langt enklere at foretage en test for  

 spirituspåvirkning.
Ifølge Rådet for Større Færdselssikkerhed kan en sag om  

 narkopåvirket kørsel ofte forløbe som følger: »Politiet mistænker en fører  

 for  

 at være påvirket af ulovlige stoffer.
Politiet rekvirerer lægebistand og  

 blodprøve.  

 Lægerne undersøger den mistænkte.
Sagen kommer for retten til en lang  

 diskussion.
Var mistænkte så påvirket på kørselstidspunktet, at han/hun ikke  

 var i stand til at køre bil? Sagen ender sjældent med en domfældelse.  

 Politiet  

 står tilbage med en anselig regning for de lægelige undersøgelser, blodprøver  

 og vurderinger.« (  

  

 www.sikkertrafik.dk  

  

 ).
Metoden med alkometertest er hurtig at foretage, blodprøven er  

 billig, og sagsbehandlingstiden er kort.
Derfor testes der også langt oftere  

 for kørsel under påvirkning af alkohol, end det er tilfældet for  

 narkopåvirket  

 kørsel.
Ifølge Rådet for Større Færdselssikkerhed testes omkring 100.000  

 personer  

 for alkoholkørsel hvert år. 13.000 til 14.000 af disse fører til dom for  

 promille- eller spirituskørsel.
Til sammenligning testes og dømmes omkring  

 200  

 for at have ført et motorkøretøj under påvirkning af narko eller trafikfarlig  

 medicin. (»Ny metode skal stoppe bilister på stoffer«, Rådets for Større  

 Færdselssikkerhed,  

 februar 2005).
Der er ingen fast grænse for, hvor påvirket man skal være, før  

 det er ulovligt at køre.
Som det fremgår af færdselsloven, kan man dog blive  

 dømt, hvis man er så påvirket, at det har indflydelse på kørslen.
Flere  

 EU-lande har dog løst dette problem ved at indføre en 0-grænse for, hvor  

 store  

 mængder euforiserende stoffer man må have indtaget.
I Tyskland indførtes en  

 0-grænse i 1998 for en række ulovlige stoffer (amfetamin, hash, morfin og  

 kokain). Sverige indførte en 0-grænse for ulovlige narkotika og  

 narkotikaklassificeret medicin, der ikke er lægeordineret.
I 1999 indførte  

 Belgien  

 en 0-grænse for følgende narkotiske stoffer: Amfetamin, kokain, ecstasy, hash  

 og opiat.
Finland indførte i 2003 en 0-grænse for narkotika og  

 »narkotikaklassificeret« medicin, som ikke er lægeordineret. (se  

  

 www.sikkertrafik.dk  

  

 ).
Problemets omfang Da der foretages relativt få undersøgelser vedrørende kørsel  

 under narkopåvirkning, er det vanskeligt at danne sig et klart billede af  

 problemets omfang.
Stikprøveundersøgelser og erfaringer fra udlandet viser  

 dog,  

 at der er tale om et alvorligt problem.
I 2000 viste en stikprøveundersøgelse foretaget i Holstebro  

 Politikreds, at »1,3 % var positive for ét af de narkotiske stoffer  

 amfetamin/metamfetamin, hash, kokain eller opiat, og 0,7 % var positive for  

 nerve-/sovemedicin.
Det skønnes, at ca. halvdelen af disse bilister på  

 standsningstidspunktet var påvirkede i en grad, der kunne have haft  

 trafiksikkerhedsmæssig  

 betydning« (»Medicin og narkotika blandt bilister«, Danmarks  

 Transportforskning, 2001). I undersøgelsen deltog omkring 1.000 tilfældigt  

 udvalgte bilister.
Politiet havde ikke mistanke om påvirkning.
Bilisterne  

 blev  

 bedt om at afgive en spytprøve og besvare et spøgeskema.
Til  

 spørgeskemaundersøgelsen  

 svarede 4 pct., at de kører bil få timer efter at have indtaget både  

 narkotika  

 og alkohol.
I en anden undersøgelse omfattende 333 trafikkanter, der har  

 været udsat for et færdselsuheld, blev 26 testet positive for at have  

 indtaget  

 en række narkotiske stoffer som amfetamin, cannabis m.v. (Danmarks  

 Transportforskning, april 2005). Flere andre undersøgelser  både danske  

 og udenlandske  

  viser, at der er tale om et betydeligt problem, og en hel del tyder  

 på, at  

 flere end tidligere fører motorkøretøj under påvirkning af narkotiske  

 stoffer.  

 Andre undersøgelser har ligeledes vist, at sandsynligheden for at blive  

 involveret i en færdselsulykke stiger kraftigt, når føreren er påvirket af  

 euforiserende stoffer.
Således har en undersøgelse i Holland vist, at  

 sandsynligheden for at blive involveret i et uheld er tredive gange større  

 for  

 bilister, der indtager flere slags stoffer eller blander stoffer med alkohol  

 (se  

  

 www.sikkertrafik.dk  

  

 ).
I 2005 blev omkring 7.000 narkotikapåvirkede bilister taget i  

 Sverige. Årsagerne til, at svensk politi er i stand til at pågribe langt  

 flere  

 end det danske politi, er dels, at svensk politi er uddannet til at spotte  

 bilister, der er narkopåvirkede, dels at lovgivningen i Sverige er nemmere at  

 arbejde med.
Konsekvensen af 0-grænsen er, at det er strafbart at føre bil  

 med  

 narkotika i blodet.
Afsluttende bemærkninger Forslagsstillerne er af den opfattelse, at politiet har brug for  

 bedre redskaber, hvis antallet af narkopåvirkede bilister skal reduceres.
Det  

 er uklart, hvor mange der kører i narkopåvirket tilstand.
Men der er en del,  

 der tyder på, at der er tale om et omfattende problem, og at problemet er  

 stigende.  

 Bilister, der er påvirket af narkotika, udgør en lige så stor fare i  

 trafikken,  

 som bilister, der er påvirket af alkohol.
En væsentlig del af problemet kan  

 løses med nogle simple tiltag, der vil lette politiets arbejde.
Således  

 udtaler  

 politiinspektør, Jan Schmidt, fra Ribe Politikreds: »Hvis vi fik en  

 nul-grænse  

 for ulovlige stoffer og trafikfarlig misbrugsmedicin her i Danmark, ville  

 meget  

 af problemet være løst.
Det ville simpelthen blive lettere at arbejde med  

 loven  

 i praksis.
Samtidig burde vi vedtage at bruge en nem testmetode, som kan  

 bruges  

 i vejkanten i lighed med alkometre.
I dag findes der f.eks. spyt- eller  

 svedtests, som hurtigt giver politimanden en indikation af, om der er stoffer  

 i  

 blodet.
De bruges i flere andre lande.
Det ville gøre det langt mere  

 motiverende for politiet at teste bilisterne for narko, og vi vil få stoppet  

 langt flere farlige bilister« (Rådet for Større Færdsselssikkerhed,  

 »Færdselssikkernyt«, nr. 8, 2005).
Forslagsstillerne mener, at det vil føre til en sikrere  

 afvikling af trafikken og dermed også færre færdselsulykker, hvis politiet  

 fik  

 mulighed for at foretage spyt-, sved- eller urintest af bilister.
På baggrund  

 heraf kan politiet således vurdere, hvorvidt der skal tilkaldes en læge med  

 henblik på at få foretaget blodprøve, der endeligt skal afsløre, om der er  

 ulovlige stoffer i blodet.
Forslagsstillerne mener i øvrigt, at der bør  

 indføres en 0-grænse for, kørsel under påvirkning af illegale stoffer og  

 narkotikaklassificeret medicin, medmindre medicinen  

 er ordineret af en læge.
Skriftlig fremsættelse Kim  

 Christiansen  

  

 (DF):
 Som ordfører for forslagsstillerne tillader jeg mig herved at  

 fremsætte:
 Forslag til  

 folketingsbeslutning om narkotikatest af bilister.
(Beslutningsforslag nr.
B 70).
 Jeg henviser i øvrigt til de bemærkninger, der ledsager forslaget,  

 og anbefaler det til Tingets velvillige behandling.
