Ligningsrådet fandt, at Pensionsbeskatningsloven § 19 om  

 bortseelsesret omfatter både nuværende og tidligere arbejdsgivere, herunder  

 udbetalinger fra et konkursbo.
Indskuddet fra konkursboet vil derfor kunne  

 ske  

 uden skattemæssige konsekvenser.
Der blev ved besvarelsen lagt vægt på, at  

 midlerne til betaling af engangsbeløbet ikke kunne antages at hidrøre fra  

 kautionsforsikringsselskabet.
Livrente  bortseelsesret  

 for lønmodtagere  tidligere arbejdsgiver konkurs Spørgsmål Vil et indskud på en livrente foretaget af Y  

 Finans A/S under konkurs og/ eller Danmarks Nationalbank til fordel for A  

 være  

 omfattet af Pensionsbeskatningsloven § 41 og således ikke udløse  

 indkomstskattepligt eller pligt til betaling af arbejdsmarkedsbidrag af selve  

 indskuddet for hende? Svar Ja, indskuddet vil kunne ske uden skattemæssige  

 konsekvenser, se sagsfremstilling og begrundelse.
Beskrivelse af de faktiske forhold As advokat oplyser, at As afdøde ægtefælle,  

 direktør B, havde en arbejdsgiverfinansieret pensionsordning som led i sit  

 ansættelsesforhold i X Bank A/S.
Ordningen var en uafdækket pensionsordning.
Allerede i 1975 måtte B imidlertid fratræde som  

 direktør på grund af sygdom og oppebar indtil sin død i 1990 pension fra  

 ordningen.
Efter hans død er pensionen blevet udbetalt til A.
Det oplyses  

 derefter, at pensionen var garanteret af Z Kaution A/S.
Kautionen blev stillet som en tabskaution, således  

 at kautionsselskabet overtager forpligtelsen over for B som direkte  

 berettiget,  

 hvis banken måtte træde i likvidation.
Hvis kautionen bliver aktuel, har  

 kautionsselskabet ret til at anmelde den kapitaliserede værdi af  

 pensionsydelsen i boet, dog således at kravet træder tilbage for bankens  

 øvrige  

 kreditorer.
X Bank A/S blev i 1980'erne fusioneret med Y Bank  

 A/S, som imidlertid gik konkurs omkring 1995. I forbindelse med fusionen  

 spurgte det fusionerede selskab i skrivelse af 27. august 1986 B, om  

 kautionen  

 kunne bortfalde.
B ønskede ikke at frafalde kravet om, at banken stillede  

 kaution.
I forbindelse med konkursen blev der oprettet et  

 afviklingsselskab Y Finans A/S, for hvis forpligtelser, herunder  

 pensionsforpligtelser, Danmarks Nationalbank påtog sig at indestå.
Z Kaution  

 A/S kautionerede dog fortsat for forpligtelsen.
Konkursboet betaler fortsat  

 præmien til Z Kaution A/S, ligesom den løbende udbetaling til A foretages af  

 konkursboet.
 I forbindelse med afslutningen af konkursboet og  

 den endelige likvidation har Danmarks Nationalbank imidlertid nu meddelt, at  

 man ønskede at optage forhandling med henblik på at blive frigjort fra sine  

 forpligtelser.
 Forhandlingerne har resulteret i et tilbud fra  

 kurator om betaling af et engangsbeløb på 1.400.000 kr. enten til A eller som  

 indskud på en livrente.
 Advokaten har efterfølgende indhentet et tilbud på  

 en livsvarig livsrente i F Forsikring A/S, hvis garanterede årlige betalinger  

 på 106.863 kr. nogenlunde svarer til den årlige pensionsudbetaling, som i  

 2002  

 har udgjort 109.497 kr. før skat.
 I den forbindelse beder advokaten Ligningsrådet  

 bekræfte, at boets betaling på 1.400.000 kr. ikke vil udløse  

 indkomstskattepligt eller pligt til betaling af arbejdsmarkedsbidrag af for  

 A.  

 Det understreges i den forbindelse, at det forudsættes, at indbetalingen til  

 F  

 Forsikring A/S foretages direkte, dvs. enten af boet eller af Danmarks  

 Nationalbank, uden at A får rådighed over indskudsbeløbet.
 Advokaten tilføjer, at de løbende udbetalinger  

 selvsagt vil være indkomstskattepligtige/arbejdsmarkedsbidragspligtige.
Told- og Skattestyrelsens indstilling og  

 begrundelse Styrelsen bemærker indledningsvis, at den  

 omhandlede pensionsordning ikke er omfattet af Pensionsbeskatningsloven § 41,  

 da der er tale om en uafdækket ordning.
Spørgsmålet må derfor være, om indbetalingen er  

 omfattet af Pensionsbeskatningsloven § 19 om bortseelsesret for indbetalinger  

 fra en nuværende eller tidligere arbejdsgiver.
Bestemmelsen gælder efter stk.  

 1, 3. pkt. ligeledes indbetalinger efter arbejdstagerens død til fordel for  

 dennes ægtefælle, børn m.fl.
Udtrykket en tidligere arbejdsgiver dækker  

 ligeledes en virksomhed, der er gået konkurs.
I denne situation får den  

 konkursramte virksomheds medarbejdere i visse tilfælde dækket deres krav på  

 indbetaling til pensionsindbetalinger (navnlig krav efter overenskomst),  

 enten  

 af konkursboet eller af Lønmodtagernes Garantifond.
Sådanne betalinger er  

 efter  

 praksis omfattet af bortseelsesretten.
Styrelsen finder herefter konkret, at konkursboet  

 kan foretage det nævnte indskud på en livrente for en tidligere ansats enke  

 med  

 bortseelsesret.
Der er herved lagt vægt på, at da der er tale om tabskaution,  

 hæfter konkursboet for beløbet, indtil det ved retsforfølgning eller på anden  

 måde er konstateret, at den berettigede enke har lidt tab i konkursboet.
Da  

 det  

 er konkursboet, der fremsætter forslaget til afvikling af gældsforpligtelsen,  

 antages midlerne til engangsbeløbet herefter ikke at hidrøre fra  

 kautionsforsikringsselskabet.
Det er således uden betydning, om  

 kautionsforsikringsselskabet konkret kan sidestilles med en tidligere  

 arbejdsgiver.
På denne baggrund finder Styrelsen, at betalingen  

 på 1.400.000 kr. vil kunne indskydes på en pensionsordning uden skattemæssige  

 konsekvenser.
Der er herved lagt vægt på, at hele beløbet indskydes direkte  

 på  

 ordningen.
Det bemærkes, at Ligningsrådet ikke kan give  

 bindende forhåndsbesked om spørgsmål om arbejdsmarkedsbidrag.
Det kan dog  

 vejledende oplyses, at der ikke skal betales arbejdsmarkedsbidrag af den  

 nævnte  

 livrente, hverken ved udbetalingerne eller ved indbetalingen på ordningen,  

 jf.  

 Indeholdelse af A-skat, AM-bidrag mv. afsnit B.1.11.4.
 Styrelsen indstillede derfor, at spørgsmålet  

 besvaredes med "Ja".
 Ligningsrådet  

  

  

 tiltrådte indstillingen.
